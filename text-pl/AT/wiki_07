<doc id="4670236" url="https://pl.wikipedia.org/wiki?curid=4670236" title="Operacja Epsom">
Operacja Epsom

Operacja Epsom (znana również jako pierwsza bitwa o Odon) – brytyjska ofensywa przeprowadzona na froncie zachodnim II wojny światowej pomiędzy 26 a 30 czerwca 1944 r. w ramach kampanii normandzkiej. Operacja miała na celu oskrzydlenie i zajęcie okupowanego przez Niemców miasta Caen, ważnego celu aliantów od dnia inwazji na Francję.
Operacja Epsom poprzedzona była przez mniejszą operację Martlet, mającą na celu zabezpieczenie prawej flanki natarcia. Operacja Epsom rozpoczęła się rano 26 czerwca, a jednostki 15 Szkockiej Dywizji Piechoty posuwały się za nękającym ostrzałem artyleryjskim. Przez większą część bitwy wsparcie powietrzne było sporadyczne, ponieważ zła pogoda w Anglii wymusiła anulowanie startu bombowców w ostatniej chwili. W towarzystwie 31 Brygady Pancernej. 15 Dywizja Szkocka poczyniła stałe postępy i pod koniec pierwszego dnia pokonała znaczną część niemieckiej linii obrony, choć pewne trudności stwarzało zabezpieczenie flanek. Podczas wyniszczających walk w ciągu następnych dwóch dni utworzono przyczółek nad rzeką Odon i podjęto starania, aby go poszerzyć, zdobywając cenne punkty taktyczne wokół wybrzuszenia powstałego w linii frontu i przesuwając do przodu 43 Dywizję Piechoty Wessex. Do 30 czerwca, po niemieckich kontratakach, niektóre siły brytyjskie po drugiej stronie rzeki zostały wycofane, a zdobyte tereny skonsolidowane, co zakończyło operację.
Obie strony poniosły ciężkie straty, ale w przeciwieństwie do gen. Bernarda Montgomery' ego, dowódcy alianckich sił lądowych w Normandii, feldmarsz. Erwin Rommel nie był w stanie wycofać jednostek do rezerwy po bitwie, ponieważ były one potrzebne do utrzymania linii frontu. Brytyjczycy zachowali inicjatywę, zaatakowali kilka razy w ciągu następnych dwóch tygodni i zdobyli Caen w operacji Charnwood w połowie lipca. Interpretacje przyczyn i przebiegu operacji Epsom są różne, ale istnieje ogólna zgoda co do jej wpływu na równowagę sił w Normandii. Niemcy powstrzymali ofensywę, ale tylko angażując się całą dostępną siłą, w tym dwoma dywizjami pancernymi, które właśnie przybyły do Normandii, a były przeznaczone do ofensywy na innym odcinku frontu, przeciwko pozycjom alianckim wokół Bayeux.
Tło sytuacyjne.
Normandzkie miasto Caen było celem do zdobycia w dniu inwazji dla brytyjskiej 3 Dywizji Piechoty, która wylądowała na plaży Sword 6 czerwca 1944 r. Zdobycie Caen, choć „ambitne”, zostało opisane przez oficjalnego historyka armii brytyjskiej Lionela Ellisa jako najważniejszy cel D-Day wyznaczony gen. Johnowi Crockerowi i jego I Korpusowi. Plany operacji Overlord nakładały na brytyjską 2 Armię gen. Milesa Dempseya zadanie zabezpieczenia miasta, a następnie utworzenia linii frontu od Caumont-l’Éventé do południowo-wschodniej części Caen. Zamiarem było zdobycie miejsca na lotnisko polowe i ochrona lewej flanki amerykańskiej 1 Armii gen. Omara Bradleya podczas bitwy o Cherbourg.
Kontrolowanie Caen i okolic dałoby 2 Armii odpowiednie pozycje wyjściowe do uderzenia na południe w celu zdobycia Falaise, miasta które mogłoby być wykorzystane jako oś obrotu w lewo, aby posuwać się naprzód w stronę Argentan, a następnie w kierunku rzeki Touques w celu okrążenia wojsk niemieckich w Normandii. Utrudnienia spowodowane przez zatory na przyczółku, które opóźniały rozmieszczenie wsparcia pancernego i zmuszały do skoncentrowania wysiłków na zaatakowaniu silnie bronionych niemieckich pozycji wzdłuż piętnastokilometrowej trasy z plaż inwazyjnych do miasta sprawiły jednak, że 3 Dywizja Piechoty nie była w stanie zaatakować Caen w dniu lądowania i została zatrzymana przez niemiecką 21 Dywizję Pancerną. Kolejne ataki nie powiodły się, kiedy przybyły niemieckie posiłki. Porzuciwszy bezpośrednie uderzenie, Brytyjczycy uruchomili operację Perch, atak okrążający I i XXX Korpusu, który został przeprowadzony 7 czerwca, aby okrążyć Caen ze wschodu i zachodu.
I Korpus, uderzający na południe z przyczółka nad rzeką Orne, został zatrzymany przez 21 Dywizję Pancerną, a atak XXX Korpusu na zachód od Caen stanął przed Tilly-sur-Seulles powstrzymany przez Dywizję Panzer Lehr. Aby zmusić Niemców do wycofania się lub poddania i utrzymać płynność operacji, część brytyjskiej 7 Dywizji Pancernej przecisnęła się przez lukę w niemieckiej linii frontu w pobliżu Caumont i zdobyła Villers-Bocage. Bitwa o Villers-Bocage doprowadziła do wzięcia czołówki brytyjskich wojsk w zasadzkę i wycofania się awangardy 7 Dywizji Pancernej z miasta, ale do 17 czerwca Dywizja Panzer Lehr również musiała się cofnąć, a XXX Korpus zajął Tilly-sur-Seulles.
Kolejny atak 7 Dywizji Pancernej i inne operacje ofensywne zostały porzucone, gdy 19 czerwca na Kanale La Manche rozpętała się burza. Sztorm trwał trzy dni i jeszcze bardziej opóźnił narastanie Sprzymierzonych. Większość konwojów z jednostkami desantowymi i statki na morzu zostały zawrócone z powrotem do portów w Wielkiej Brytanii; holowane barki i 4 km linii wyładunkowej portów Mulberry uległy zniszczeniu, a 800 jednostek pozostawiono na plażach Normandii do czasu przypływów w lipcu.
Rozpoczęło się planowanie drugiej ofensywy, o kryptonimie operacja Dreadnought, która miała zostać uruchomiona z przyczółka w Orne przez brytyjski VIII Korpus gen. Richarda O'Connora i oskrzydlić Caen od wschodu. Plan został jednak odwołany po zastrzeżeniach O'Connora po przestudiowaniu map, zaś atak na Évrecy został rozpatrzony i odrzucony przez Montgomery' ego lub Dempseya. W powojennym wywiadzie z historykiem Chesterem Wilmotem, Dempsey twierdził, że powiedział Montgomery' emu, iż zamierza odwołać operację proponowaną na 18 czerwca. Pogoda w dniach 19–22 czerwca uziemiła samoloty alianckie i Niemcy skorzystali z chwili wytchnienia od ataków lotniczych, aby poprawić swoje pozycje obronne. Pozycje piechoty były chronione polami minowymi i 70 działami 88 mm, które zostały okopane w żywopłotach i lasach pokrywających podejścia do Caen.
Plan.
20 czerwca feldmarsz. Erwin Rommel, dowódca Grupy Armii B otrzymał od Adolfa Hitlera polecenie przeprowadzenia kontrofensywy przeciwko aliantom pomiędzy miastami Caumont-l’Éventé i Saint-Lô. Celem było przecięcie korytarza między armią amerykańską i brytyjską, poprzez odzyskanie miasta Bayeux (zdobytego przez Brytyjczyków 7 czerwca) i odcinka wybrzeża za nim. Do zadania przydzielono cztery dywizje pancerne SS i jedną dywizję Panzerwaffe. Ich atak miał być prowadzony przez II Korpus Pancerny SS, składający się z 9 Dywizji Pancernej SS „Hohenstaufen” i 10 Dywizji Pancernej SS „Frundsberg”, niedawno przybyłem z frontu wschodniego. 1 Dywizja Pancerna SS „Leibstandarte SS Adolf Hitler”, 2 Dywizja Pancerna SS „Das Reich” i 2 Dywizja Pancerna wspierałyby atak. Większość czołgów wykorzystywanych przez te formacje to Panzer IV i Pantery, uzupełnione o działa pancerne Sturmgeschütz IV i Tygrysy. Pantery oraz Tygrysy należały do najbardziej zabójczych i najlepiej opancerzonych niemieckich czołgów tej wojny.
18 czerwca Montgomery wydał Dempseyowi dyrektywę o rozpoczęciu nowego ataku okrążającego w celu zdobycia Caen. Początkowy plan stawiał przed I i XXX Korpusem zadanie ataku na zachód od Caen przez cztery dni, zanim VIII Korpus przeprowadzi główny atak z przyczółka Orne, na wschód od Caen, 22 czerwca. Szybko zorientowano się jednak, że VIII Korpus nie będzie w stanie zgromadzić się na małym obszarze przyczółka w Orne, dlatego następnego dnia plan został zmieniony. Wstępna operacja miała się odbyć trzy dni przed głównym atakiem. 51 Dywizja Piechoty Highland (I Korpus) otrzymała rozkaz uderzenia na południe od przyczółka Orne, aby zapobiec przeniesieniu jednostek niemieckiej 21 Dywizji Pancernej. Operacja Martlet miała się rozpocząć dzień przed Epsom z 49 Dywizją Piechoty West Riding i 8 Brygadą Pancerną (XXX Korpus) na czele, aby zabezpieczyć prawą flankę VIII Korpusu, zdobywając wzniesienie na południowym zachodzie.
Główną rolę w operacji Epsom przypisano nowo przybyłemu VIII Korpusowi, składającemu się z 60 244 żołnierzy. VIII Korpus miał rozpocząć ofensywę od przyczółka zdobytego przez kanadyjską 3 Dywizję Piechoty. Ich operacja miała się odbywać w czterech fazach, a jej ostatecznym celem były wzniesienia w pobliżu Bretteville-sur-Laize, na południe od Caen. VIII Korpus byłby wspierany przez ogień 736 dział lądowych oraz arterii okrętowej trzech krążowników i monitora HMS Roberts. Królewskie Siły Powietrzne miały zapewnić wstępne bombardowanie w wykonaniu 250 bombowców, a następnie ścisłe wsparcie powietrzne nacierających wojsk.
15 Szkocja Dywizja Piechoty miała poprowadzić atak. Podczas fazy I, o kryptonimie Gout, powinna zająć wioski Saint-Manvieu-Norrey i Cheux. W fazie II (Hangover) dywizja posunęłaby się naprzód, aby przechwycić kilka przepraw nad rzeką Odon oraz wioskami Mouen i Grainville-sur-Odon. Jeśli dotychczasowy opór nie okaże się zbyt wielki, 11 Dywizja Pancerna miała przejąć mosty nad rzeką Odon przez atak wspierający. Podczas dwóch pierwszych faz 43 Dywizja Piechoty Wessex, wzmocniona 28 czerwca brygadą piechoty z Dywizji Pancernej Gwardii, miała pozostać na linii wyjściowej, zapewniając „twardą bazę”.
W fazie III (Impetigo) 43 Dywizja ruszyłaby naprzód, aby zluzować całą szkocką piechotę na północ od rzeki Odon. 15 Dywizja gromadziłaby się po drugiej stronie rzeki i rozbudowywała przyczółek, zdobywając kilka ważnych wiosek. W końcowej fazie, o kryptonimie Goitre, elementy 43 Dywizji przepłynęły by rzekę, aby utrzymać zajęty obszar, podczas gdy 15 Dywizja nadal powiększałaby przyczółek. 11 Dywizja Pancerna miała wtedy przeprawić się przez Orne i zrealizować swój ostateczny cel, jakim było zdobycie Bretteville-sur-Laize. 4 Brygada Pancerna, choć dołączona do 11 Dywizji Pancernej, była ograniczona w zakresie prowadzonych działań pomiędzy rzekami Odon i Orną w celu ochrony flanki Korpusu i utrzymywania możliwości ataku na zachód lub w kierunku Caen w razie potrzeby.
W zależności od powodzenia ataku VIII Korpusu, I Korpus miał następnie rozpocząć dwie operacje wspierające o kryptonimach Aberlour i Ottawa. W pierwszej wersji planu 3 Dywizja Piechoty, wspierana przez kanadyjską brygadę piechoty, atakowałaby na północ od Caen; w ostatecznej wersji 3 Dywizja i kanadyjska 2 Brygada Pancerna miały nacierać, aby zająć wioskę i lotnisko Carpiquet. Pierwotnie planowana na 22 czerwca, operacja Epsom została przełożona na 26 czerwca, aby uzupełnić braki w sile ludzkiej i zaopatrzeniu. Początkowego oporu spodziewano się ze strony zubożałej 12 Dywizji Pancernej SS „Hitlerjugend”, elementów 21 Dywizji Pancernej oraz Dywizji Panzer Lehr.
Operacja Martlet.
23 czerwca 51 Dywizja Piechoty Highland zaatakowała wraz ze 152 Brygadą Górską. Piechota wyruszyła przed świtem do miejscowości Sainte-Honorine-la-Chardronette, bez przygotowania artyleryjskiego, co zaskoczyło niemiecki garnizon. Piechota górska została jednak kontratakowana rano przez "Kampfgruppe von Luck" z 21 Dywizji Pancernej, ale do południa wieś była już na dobre w rękach brytyjskich. Uwaga Niemców została odwrócona przez sukces 51 Dywizji, gdy VIII Korpus przygotowywał się do dalszych ataków z przyczółka Orne.
25 czerwca o godz. 4:15 49. Dywizja Piechoty West Riding wspierana przez 8 Brygadę Pancerną i 250 dział rozpoczęła operację Martlet przeciwko połączonym siłom Dywizji Panzer Lehr i 12 Dywizji Pancernej SS. Pierwszy cel, Fontenay-le-Pesnel, był szturmowany przez cały dzień, ale twardy niemiecki opór uniemożliwił jego zdobycie. Batalion piechoty wspierany przez czołgi zbliżył się do wioski na zachód i zajął Las Tessel, gdzie odparł kilka niemieckich kontrataków dzięki bezpośredniemu ogniowi artylerii brytyjskiej i bliskiemu wsparciu powietrznemu. Do zmroku 49 Dywizja nie dotarła do Rauray, pozostawiając teren na prawej flance VIII Korpusu w rękach niemieckich. Operacja Martlet zmusiła I Korpus Pancerny SS do przerzuceni pozostałych czołgów 12 Dywizji Pancernej SS przeciwko frontowi XXX Korpusu w celu wykonania kontrataku następnego dnia. W nocy Niemcy wycofali się z Fontenay-le-Pesnel, aby wyprostować linię frontu, a piechota z 49 Dywizji zabezpieczyła wioskę przed świtem.
Bitwa.
26 czerwca.
Zła pogoda utrudniła rozpoczęcie operacji Epsom 26 czerwca, kiedy deszcz nad polem bitwy spowodował, że ziemia stała się podmokła; nad Wielką Brytanią we wczesnych godzinach porannych położyła się gęsta mgła, w wyniku której samoloty zostały uziemione, a bombardowanie odwołane. Jedynie 83 Ekspedycyjna Grupa RAF kwaterująca w Normandii była w stanie zapewnić wsparcie powietrzne podczas całej operacji.
49 Dywizja Piechoty West Riding wznowiła operację Martlet o godzinie 6:50, chociaż znaczna część wsparcia artyleryjskiego VIII Korpusu została skierowana do głównej operacji. Niemcy byli w stanie spowolnić brytyjskie natarcie, a następnie uruchomić pancerny kontratak. Początkowo natarcie zyskało na znaczeniu, ale utknęło w martwym punkcie, gdy brytyjskie czołgi przesunęły się w górę, a obie strony pojedynkowały się w ograniczonym terenie. Poinformowany w godzinach popołudniowych, że wielka ofensywa brytyjska zbliża się ku wschodowi, SS-Standartenführer Kurt Meyer z 12 Dywizji Pancernej SS odwołał kolejny kontratak i nakazał swoim kompaniom pancernym wrócić na pozycje na południe od Rauray. Przez resztę dnia 49 Dywizja była w stanie robić postępy, ostatecznie zatrzymując się na północ od Rauray.
O godz. 7:30 44 Brygada Piechoty Lowland i 46. Brygada Górska 15 Szkockiej Dywizji Piechoty, wspierana przez 31 Brygadę Pancerną, wyszła z linii startowej za falą ognia wystrzeloną z 344 dział. 46 Brygada początkowo atakowała bez wsparcia pancernego, ponieważ omijając najeżoną minami-pułapkami wioskę Le Mesnil-Patry, czołgi musiały pokonywać pola minowe otaczające miejscowość. 2. batalion Pułku Glasgow Highlanders zetknął się tylko z lekkim oporem, podczas gdy 9. batalion Pułku Strzelców Szkockich The Cameronians przeszedł przez pozycje grenadierów z 12 Dywizji Pancernej SS, prawie nietknięte, bo ostrzał artyleryjski przeszedł ponad nimi. Po ponownym zjednoczeniu się ze swoimi czołgami około godz. 10:00, dwa bataliony walczyły o kontrolę nad początkowymi celami; Cheux i Le Haut du Bosq.
44 Brygada napotkała niewielki opór, dopóki nie trafiła pod ostrzał z karabinu maszynowego nad małym strumieniem, za którym niemiecki opór stał się znacznie silniejszy. W godzinach 8:30–9:30 6. batalion Pułku Royal Scots Fusiliers i 8. batalion Royal Scots dotarli do swoich pierwotnych celów: Saint-Manvieu-Norrey i La Gaule. Po wielu walkach wręcz żołnierze wierzyli, że wioski zostaną zdobyte tuż po południu, choć później odkryli, że niektóre niemieckie niedobitki nadal się bronią. Czołgi i piechota z 12 Dywizji Pancernej SS i 21 Dywizji Pancernej rozpoczęły dwa kontrataki w celu odzyskania Saint-Manvieu-Norrey, ale zostały odparte przy pomocy intensywnego ostrzału artyleryjskiego. Na tym odcinku natarcia opór stawiała głównie część 1. batalionu 26 Pułku Grenadierów Pancernych, który został w większości zmuszony do wycofania się oraz dywizyjne batalion pionierów. Niemcy w Rauray, którzy nie zostali wyparci poprzedniego dnia, byli teraz w stanie poddać brytyjskie brygady ostrzałowi artyleryjskiemu i czołgowemu, powodując znaczne straty w ludziach i sprzęcie, szczególnie w wiosce Cheux.
O 12:50 szwadron pułku rozpoznawczego 11 Dywizji Pancernej na północ od Cheux otrzymał rozkaz zbliżenia się do rzeki Odon, przygotowując próbę przekroczenia mostów. Z powodu pól minowych w pobliżu wioski, gruzu blokującego ulice i niemieckich oddziałów atakujących czołgi, pułk mógł osiągnąć swój cel dopiero po 14:00. Do 14:30 szwadron przybył na grzbiet na południe od Cheux, gdzie został związany walką przez dwadzieścia Panzer IV, wysłanych przez 12 Dywizję Pancerną SS z rejonu Rauray, czołgi Tygrys z 3. kompanii 101. batalionu czołgów ciężkich SS i pojazdy pancerne z 21 Dywizji Pancernej. Z czasem przybyło więcej czołgów z 11 Dywizji Pancernej, ale zdecydowany niemiecki opór powstrzymał dalszy postęp i do końca dnia Brytyjczycy stracili 21 czołgów. O 18:00 również 227 Brygada Górska 15 Szkockiej Dywizji Piechoty została zaangażowana w walkę. Piechota górksa miała opóźnienia, walcząc o wsparcie dla reszty dywizji, a tylko dwie kompanie z 2. batalionu Pułku Gordon Highlanders poczyniły znaczne postępy. Weszli oni na północne obrzeża Colleville do 21:00, ale wkrótce zostali odcięci od reszty swoich wojsk przez niemieckie kontrataki. Po ciężkich i chaotycznych walkach jedna kompania mogła się przebić i dołączyć do batalionu. Aby zatrzymać brytyjską ofensywę, tego wieczora feldmarsz. Rommel wezwał wsparcie ze wszystkich dostępnych jednostek II Korpusu Pancernego SS.
27 czerwca.
Z powodu braku ataków w nocy niemieckie dowództwo uwierzyło, że brytyjska ofensywa została powstrzymana. We wczesnych godzinach porannych 27 czerwca II Korpus Pancerny SS otrzymał polecenie wznowienia przygotowań do kontrofensywy w kierunku Bayeux. Po prawej stronie brytyjskiego natarcia I Korpus Pancerny SS przeprowadził kontratak z użyciem 80 czołgów, których ruch został zdezorganizowany przez ostrzał artyleryjski, po czym dostały się pod ostrzał działa przeciwpancernych 49 Dywizji Piechoty West Riding, która następnie wznowiła próbę zabezpieczenia flanki VIII Korpusu. Rauray zostało zajęte przez 49 Dywizję 27 czerwca o godz. 16:00 po dalszych ciężkich walkach z 12 Dywizją Pancerną SS. Siły niemieckie zostały odwrócone od przeciwnego natarcia VIII Korpusu, a upadek Rauray pozbawił Niemców ważnego punktu obserwacyjnego, chociaż nadal utrzymywali oni kontrolę nad wzniesieniami na południu.
Operacja Epsom została wznowiona o 4:45 przez 10. batalion Pułku Lekkiej Piechoty Górskiej z 227 Brygady Piechoty. Przy wsparciu czołgów Mk IV Churchill batalion zamierzał poczynić próbę przejścia przez Odon w Gavrus. Brytyjczycy natychmiast napotkali silny opór ze strony elementów 12 Dywizji Pancernej SS i pomimo wsparcia ciężkiej artylerii nie byli w stanie przejść przez rzekę w przeciągu całego dnia. Obie strony poniosły ciężkie straty. O 7:30 2. batalion Pułku Argyll and Sutherland Highlanders, również ze 227 Brygady Piechoty, rozpoczął atak mający na celu zdobycie przeprawy przez Odon w Tourmauville, na północny zachód od wioski Baron-sur-Odon. Dzięki związaniu walką sił niemieckich przez Lekką Piechotę Highland, Pułk Argyll and Sutherland wspierany przez 23. batalion huzarów mógł stosunkowo łatwo dotrzeć do Colleville. Tam mały niemiecki garnizon wspierany przez działa 88 mm zadał Brytyjczykom ciężkie straty i uniemożliwiał wejścia do wioski do godzin popołudniowych. Batalion przejął most w Tourmauville około 17:00 i ustanowił przyczółek. Do godz. 19:00 dwa zubożone szwadrony 23. batalionu huzarów i kompania piechoty 8. batalionu z Brygady Strzelców Prince Consort's Own przepłynęły Odon, zasilając przyczółek.
Pozostała część 15 Szkockiej Dywizji Piechoty wokół Cheux i Saint-Manvieu-Norrey została zluzowana przez 43 Dywizję Piechoty Wessex. Kiedy 5. batalion Lekkiej Piechoty Duke of Cornwall's ze 214 Brygady Piechoty przeniósł się na przedmieścia Cheux, odkrył, że szkocka piechota ruszyła dalej, a pustą pozycję zajęli grenadierzy z 12 Dywizji Pancernej SS. Po walce o odzyskanie pozycji o godzinie 9:30 batalion został zaatakowany przez sześć Panter z 2 Dywizji Pancernej. Atak przeniknął przez całe Cheux, a w jego wyniku kilka brytyjskich dział przeciwpancernych zostało zniszczonych, zanim został odparty. Kolejne ataki 2 Dywizji Pancernej zostały powstrzymane, ale cały front stanowił wówczas „bezładną masę starć na niewielką skalę”. Przez resztę poranka i popołudnie szkocka piechota oraz 4 i 29 Brygada Pancerna rozszerzyły znacząco stan posiadania na północ od Odon i zabezpieczyły tyły Pułku Argyll and Sutherland. Późnym wieczorem żołnierze 159 Brygady Piechoty z 11 Dywizji Pancernej zostali przetransportowani ciężarówkami przez wąski „szkocki korytarz” do Tourville-sur-Odon, gdzie wysiedli z pojazdów i przekroczyli Odon pieszo, aby wzmocnić przyczółek. W nocy "Kampfgruppe Weidinger", grupa bojowa liczące 2500 żołnierzy z 2 Dywizji Pancernej SS, przybyła na front i pozostała pod zwierzchnictwem Dywizji Panzer Lehr.
28 czerwca.
We wczesnych godzinach porannych 28 czerwca grupa bojowa 1 Dywizji Pancernej SS, "Kampfgruppe Frey" przybyła na front i znalazła się w dyspozycji 12 Dywizji Pancernej SS. O 8:10 gen. Friedrich Dollmann, dowódca 7 Armii, rozkazał SS-Obergruppenführerowi Paulowi Hausserowi skierować II Korpus Pancerny SS w celu kontrataku na południe od Cheux. Hausser odpowiedział, że nie można wykonać kontrataku aż do następnego dnia, ponieważ wiele jego jednostek musiało jeszcze dotrzeć na front. Niemieckie dowództwo zostało zaskoczone nagłą śmiercią Dollmanna, gdy Rommel i Gerd von Rundstedt (dowódca OB West) byli w drodze na konferencję z Hitlerem i pozostawali poza kontaktem z sytuacją w Normandii. Dopiero po 15:00 Hausser został mianowany nowym dowódcą 7 Armii, a Wilhelm Bittrich zastąpił go jako dowódca II Korpusu Pancernego SS (Radzono Hausserowi zachować kontrolę nad Korpusem do następnego ranka). W oczekiwaniu na powrót Rommla do Normandii, Hausser miał być również najwyższym dowódcą w rejonie inwazji. O 17:00 struktura dowodzenia została ponownie zmieniona; 7 Armia pod dowództwem Haussera byłaby odpowiedzialna za odcinek frontu naprzeciwko armii amerykańskiej, podczas gdy "Panzergruppe West" gen. Leo Geyra von Schweppenburga miał odpowiadać za front skierowany przeciwko siłom anglo-kanadyjskim.
O 5:30 elementy 15 Szkockiej Dywizji Piechoty ze wsparciem czołgów rozpoczęły nowy atak, aby przejąć wioskę Grainville-sur-Odon. Po ostrzelaniu wsi i walkach na bliskimi dystansie Szkoci zajęli miejscowość do godz. 13:00; nastąpiły niemieckie kontrataki, ale zostały odparte. O 6:00 Niemcy rozpoczęli dwa silne ataki flankujące z zamiarem unicestwienia brytyjskiego przyczółka. "Kampfgruppe Frey" na wschodniej flance rozpoczęło atak na północ od rzeki Odon, wspierane przez czołgi Panzer IV z 21 Dywizji Pancernej. Natarcie dotarło do wiosek Mouen i Tourville, ale Brytyjczycy kontratakowali z kierunku Cheux, co spowodowało chaotyczne, ciężkie walki w przeciągu całego dnia. Grupie bojowej Freya udało się w końcu przejąć kontrolę nad Mouen; brytyjskie kontrataki wspierane przez czołgi wstrzymały dalszy postęp, lecz nie były w stanie odzyskać wioski. Brytyjskie patrole wykryły, że miejscowość Marcelet jest częściowo pusta, a niemiecka linia frontu została cofnięta w kierunku Carpiquet.
Na zachodniej flance, "Kampfgruppe Weidinger" wspierane przez Pantery próbowało odzyskać Brettevillette, Grainville-sur-Odon i ostatecznie Mondrainville. Brytyjscy obrońcy (Brettevillette i Wzgórze 110: 1. batalion Pułku Tyneside Scottish, 11. batalion Lekkiej Piechoty Durham z 49 Dywizji Piechoty West Riding oraz 4/7 Pułk Gwardii Dragonów z 8 Brygady Pancernej; Grainville-sur-Odon i le Valtru: 7. batalion Pułku Seaforth Highlanders, 9. batalion Pułku Strzelców Szkockich The Cameronians i 9 Królewski Pułk Pancerny) utrzymali pozycje, przeprowadzając lokalne kontrataki w celu odzyskania utraconego terenu, a ostatecznie ofensywę niemiecką zatrzymano w odległości niecałego kilometra od jej połączenia się ze szpicą "Kampfgruppe Frey".
Na południe od rzeki Odon, o godz. 9:00 Pułk Argyll and Sutherland atakował się z przyczółka, aby zdobyć most na północ od wioski Gavrus. Ciężkie walki miały miejsce w szczególności po południu, zanim wieś i most znalazły się w rękach szkockich. Piechota z 11 Dywizji Pancernej powiększyła przyczółek o wioski Baron-sur-Odon, a 23. szwadron husarii wraz z piechotą uderzył na Wzgórze 112 (współrzędne geograficzne: 49°7′7″N 0°27′34″W). Po zabezpieczeniu północnego stoku i wyparciu obrońców z grzbietu, atakujące nie byli jednak w stanie iść dalej, ponieważ Niemcy okopali się na przeciwległym zboczu. Kilka kontrataków zostało przypuszczonych przez 12 Dywizję Pancerną SS, a wycieńczonych huzarów zluzował o 15:00 3 Królewski Pułk Pancerny, lecz żadna ze stron nie była w stanie przejąć pełnej kontroli nad wzgórzem. 11 Dywizja Pancerna straciła do końca dnia prawie 40 czołgów i została otoczona z trzech stron, ale żołnierzom piechoty udało się dotrzeć do pozycji pozostałych pojazdów pancernych i umocnić je.
29 czerwca.
Wraz z poprawą pogody w Wielkiej Brytanii i Normandii, przygotowania Haussera do jego kontrataku były nieustannie nękane przez alianckie samoloty i ostrzał artyleryjski, opóźniając rozpoczęcie ataku do popołudnia. Na podstawie ilości niemieckich posiłków przybywających do sektora VIII Korpusu poznanej dzięki danym zwiadu powietrznego O'Connor podejrzewał, że Niemcy organizują duży kontratak. XXX Korpus wciąż znajdował się w pewnej odległości na północ, pozostawiając prawą flankę VIII Korpusu narażoną na niebezpieczeństwo, dlatego O'Connor przełożył ataki I Korpusu i nakazał VIII Korpusowi przejść do defensywy. Dempsey, wtajemniczony w dane z systemu ULTRA, odszyfrowującego przechwycone niemieckie meldunki, wiedział, że zbliża się kontratak i zatwierdził środki ostrożności O'Connora. VIII Korpus zaczął się reorganizować, aby stawić czoła zbliżającemu się atakowi. Zasoby zaopatrzenia dla dywizji Haussera znajdowały się w rejonie Évrecy–Noyers-Bocage–Villers-Bocage i były przedmiotem uwagi myśliwców bombardujących RAF-u przez cały poranek i wczesne popołudnie; dowództwo lotnicze twierdziło, że samoloty zniszczyły ponad 200 pojazdów.
VIII Korpus również rozpoczął ataki wspierające; o 8:00 1. batalion Pułku Worcestershire z 43 Dywizji zaatakował Mouen, bez czołgów podążających za ostrzałem artyleryjskim. Do 11:00 batalion zmusił 1 Dywizję Pancerną SS do wycofania się, a 7. batalion Lekkiej Piechoty Somerset ruszył w górę i okopał się na drodze Caen–Villers-Bocage. 129 Brygada 43 Dywizji oczyszczała lasy i sady wokół Tourville, po czym przepłynęła rzekę na północ od Baron-sur-Odon i oczyściła południowy brzeg. Próba 44 Brygady 15 Dywizji, aby zbliżyć się do Odon i połączyć się z siłami utrzymującymi mosty w Gavrus, nie powiodła się, pozostawiając tę pozycję odizolowaną, a co najważniejsze, 44. batalion Królewskiego Pułku Pancernego nie zdołał zdobyć Wzgórza 113 (49°6′14″N 0°30′45″W) na północ od Évrecy, po starciu z 10 Dywizją Pancerną SS i utracie sześciu czołgów. Elementy 11 Dywizji Pancernej zaatakowały Esquay-Notre-Dame na zachód od Wzgórza 112, lecz zostały odparte, za to atak 8 Brygady Strzelców i 3 Pancernego Pułku Królewskiego na południowym zboczu wzgórza wypędził Niemców z tej pozycji.
Hausser zamierzał, aby 9 Dywizja Pancerna SS, z "Kampfgruppe Weidinger" chroniącym lewą flankę, przecięła brytyjskie wybrzuszenie w linii frontu na północ od rzeki Odon, podczas gdy 10 Dywizja Pancerna SS odbiła Gavrus i Wzgórze 112 na południe od rzeki. Atak 9 Dywizji Pancernej SS rozpoczął się o 14:00, silnie wspierany przez artylerię. 19 i 20 Pułki Pancerne SS wspierane przez Pantery, Panzer IV i działa szturmowe zaatakowały Grainville, le Haut du Bosq i le Valtru, nacierając w stronę Cheux. Brytyjska kompania została odparta, a czołgi i piechota przedostały się przez Valtru, gdzie działa przeciwpancerne obezwładniły cztery niemieckie czołgi we wsi, a ogień artylerii zmusił wspierającą ich piechotę do wycofania się. Chaotyczne starcia, czasami włącznie z walką wręcz, miały miejsce także poza Grainville, a grenadierzy pancerni zdobyli taktycznie ważny zagajnik, zanim zostali zmuszeni do wycofania się przez brytyjski kontratak. Grenadierzy pancerni twierdzili, że zdobyli Grainville, ale żadne brytyjskie źródła nie potwierdzają tego; do wieczora brytyjska piechota kontrolowała wioskę.
Około 16:00 Brytyjczycy schwytali oficera 9 Dywizji Pancernej SS, który przeprowadzał zwiad. Okazało się, że ma przy sobie mapę i notatnik ze szczegółami nowych kontrataków. Około 18:30 Niemcy zaatakowali 15 Szkocką Dywizję Piechoty na prawej flance. Jedna jednostka była akurat luzowana przez inną i w zamieszaniu niemieckie czołgi oraz piechota prześlizgnęły się przez czasowo opustoszałą obronę, a niektóre nacierające oddziały przesunęły się nawet o 3,2 km, zanim napotkały stanowczy opór. Do 23:00 roku atak 9 Dywizji Pancernej SS został zatrzymany. Planowano jeszcze wspieranie ataków na wschodnią flankę brytyjską, ale koncentracje niemieckich czołgów gromadzących się w rejonie Carpiquet zostały tak poważnie zakłócone przez myśliwce bombardujące RAF-u w godzinach popołudniowych, że ataki te nigdy się nie doszły do skutku.
10 Dywizja Pancerna SS rozpoczęła atak poza harmonogramem o 14:3o. Po starciach, jakie miał miejsce wcześniej tego samego dnia Brytyjczycy czekali na nich, ale po pięciu godzinach bitwy szkocka piechota broniąca Gavrusa została wyparta z powrotem do wybrzuszenia wokół mostu na północ od wioski. Ostrzał artyleryjski spowodował ustąpienie Niemców, lecz Brytyjczycy nie zajęli ponownie wioski. Idąc w kierunku Wzgórza 113, 2. batalion 21 Pułku Grenadierów Pancernych i 2. batalion 10 Pułku Pancernego 10 Dywizji Pancernej SS wpadł na 44. batalion Królewskiego Pułku Pancernego i 2. batalion Królewskiego Korpusu Strzelców w Évrecy, które udaremniły ich próbę zajęcia wzgórza. Walka z tą przeszkodą zajęła resztę dnia, a atak na Wzgórze 112 został przełożony. Niemcy zgłosili zniszczenie 28 czołgów, podczas gdy Brytyjczycy odnotowali utratę 12.
Wierząc w niemieckie ataki planowane na 29 czerwca, Dempsey wzmocnił przyczółek nad Odon brygadą z 43 Dywizji i przesunął się ją w jego perymetr obronny. 159 Brygada Piechoty 11 Dywizji Pancernej została oddana pod dowództwo 15 Szkockiej Dywizji Piechoty i przystając na życzenie O’Connora dotyczące dodatkowej piechoty, Dempsey dołączył nowo przybyłą 53 Walijską Dywizję Piechoty do VIII Korpusu; główna brygada przybyła w pobliże linii wyjściowej operacji Epsom w nocy. Aby utrzymać Wzgórze 112, konieczne było kontrolowanie Évrecy i Wzgórza 113, do których obsadzenia nie było wystarczającej liczby żołnierzy, więc Dempsey nakazał 29 Brygadzie Pancernej zejście ze wzgórza. Aby utrzymać obszar pomiędzy Rauray a Odonem, Dempsey wycofał po zmroku 29 Brygadę Pancerną na północ, gotową na odparcie spodziewanej ofensywy niemieckiej.
30 czerwca.
Bittrich zarządził wznowienie ofensywy w nocy z 29 na 30 czerwca, mając nadzieję na uniknięcie alianckiego wsparcia powietrznego. 19 i 20 Pułk 9 Dywizji Pancernej SS wznowiły ataki na Grainville-sur-Odon i le Valtru w ciemnościach, ale poczyniono niewielkie postępy przeciwko 11 Dywizji Pancernej na północ od rzeki Odon i ciężkim ostrzałom artylerii brytyjskiej. O 1:20 10 Dywizja Pancerna SS zaczęła zbliżać się do Wzgórza 112 i o świcie, po ciężkim ostrzałem artyleryjskim, zaatakowała opuszczone pozycje brytyjskie. Nieświadomi, że Brytyjczycy się wycofali, grenadierzy pancerni oraz czołgi 10 Dywizji Pancernej SS podeszli na wzgórze z południa i południowego zachodu, a piechota z 12 Dywizji Pancernej SS zaatakowała ze wschodu i południowego wschodu. Nie napotykając oporu, do południa Niemcy zajęli wzgórze. Brytyjski kontratak i ostrzał artyleryjski przerwały kolejny kontratak na Baron-sur-Odon.
Bittrich odwołał dalsze działania ofensywne przeciwko VIII Korpusowi. Wieczorem Hausser, dowodzący 7 Armią, poinformował kwaterę główną Rommla, że jego kontrataki zostały tymczasowo zawieszone z powodu „wytrwałego oporu wroga” oraz intensywnego ognia artylerii alianckiej i ostrzału z morza. Nieświadomy tego i wierząc, że nastąpi więcej niemieckich ataków, Dempsey zakończył operację Epsom. Front stopniowo stabilizował się, z wyjątkiem lokalnych potyczek, choć obie strony spędziły resztę dnia ostrzeliwując się wzajemnie. Pancernik HMS Rodney przyczynił się do bombardowania wiosek, w których mogła się znajdować niemiecka kwatera główna; jedna z nich później mieściła kwaterę główną I Korpusu Pancernego SS. Bez dalszych ruchów ofensywnych wojsk brytyjskich, po południu zrezygnowano z mostów w Gavrus, a szkockich obrońców wycofano przez Odon. O godz. 20:30 miasto Villers-Bocage, ważne centrum ruchu sił niemieckich, zostało zniszczone przez 250 ciężkich bombowców RAF-u. Zamierzano unicestwić niemieckie wojska przez bombardowanie strategiczne, ale obecni na miejscu byli tylko francuscy cywile.
1 lipca.
II Korpus Pancerny SS wznowił kontrataki 1 lipca, spędziwszy poprzednie 24 godzin na przegrupowaniu. Nieświadomy, że Brytyjczycy zakończyli operację, przy zachmurzonej pogodzie zakłócającej wsparcie powietrzne Aliantów, Bittrich uważał, że miał okazję powstrzymać 11 Dywizję Pancerną w dalszym natarciu nad rzeką Orne. Przed świtem ruszyła 10 Dywizja Pancerna SS wspierana ciężkim ostrzałem moździerzowym i artyleryjskim. Niemcy szybko zajęli wioskę Baron-sur-Odon, ale kontratak 31 Brygady Pancernej odzyskał ją do południa. Ciężki ostrzał rozbił inne ataki 10 Dywizji Pancernej SS ze Wzgórza 112, a brytyjskie patrole odkryły później 300–400 martwych grenadierów pancernych na północnym zboczu wzgórza.
9 Dywizja Pancerna SS spędziła cała dzień, próbując przełamać brytyjskie linie między Rauray a rzeką Odon. Uzupełniona przez grenadierów pancernych z 2 Dywizji Pancernej SS i po wstępnym bombardowaniu, siłami piechoty i czołgów 9 Dywizja Pancerna SS zbliżyła się za zasłoną dymną i przedarła się przez zewnętrzny pierścień brytyjskich umocnień. Niemcy zostali zatrzymani przez na drugiej linii obrony przed Rauray i na wzniesieniach na południowym wschodzie, chociaż niektóre oddziały przedostały się aż do Haut du Bosq. Kolejne niemieckie ataki w ciągu dnia spotkały się z intensywnym ostrzałem artyleryjskim i nie poczyniły żadnego postępu, wczesnym wieczorem brytyjski kontratak z czołgami M4 Sherman i oraz Churchill Crocodile wyposażonymi w miotacze płomieni przywrócił pierwotną linię frontu. Ataki były kosztowne dla obu stron, zostało zniszczonych trzydzieści niemieckich czołgów, głównie przez 49 Dywizję Piechoty West Riding, oddziały 12 Dywizji Pancernej SS zostały odparte rano, a ogień artylerii zatrzymał ataki innych formacji.
Następstwa.
Analiza.
Musząc zaangażować swoje ostatnie rezerwy strategiczne do powstrzymania ofensywy brytyjskiej, 29 czerwca Rommel poprosił Hitlera o pozwolenie, by 7 Armia rozpoczęła walkę na linii Sekwany; manewr zostałby powtórzony przez siły niemieckie w południowej Francji, aby utworzyć nową linię frontu wzdłuż Sekwany w kierunku granicy szwajcarskiej. Zostało to częściowo poparte przez Haussera, który 30 czerwca zaproponował wycofanie się z Caen. Zachęcony walkami w dolinie Odon, Hitler stwierdził jednak, że „nie możemy pozwolić na rozwój mobilnej wojny”, zobowiązując swoje wojska w Normandii do „polityki agresywnej i nieustępliwej obrony”. 2 lipca brytyjskie patrole przedstawiły pierwsze dowody na to, informując, że na południe od rzeki Odon Niemcy się okopali. Zdjęcia lotnicze wykonane dwa dni później pokazały dużą liczbę nowo utworzonych pozycji broni, a do 8 lipca siły niemieckie skierowane przeciwko VIII Korpusowi okopał się w całości. Dokonano przy tym pewnych lokalnych ataków, gdy obie strony próbowały poprawić swoją pozycję taktyczną, np. 12 Dywizja Pancerna SS zdobyła Fontaine-Étoupefour 2 lipca.
W operacji Epsom VIII Korpus w swoim chrzcie bojowym przedarł się przez skomplikowane niemieckie pozycje obronne i pokonał prawie 6 9,7 km. Rzucając swe ostatnie rezerwy, Niemcy byli w stanie odnieść sukces obronny na poziomie operacyjnym, powstrzymując brytyjską ofensywę. Brytyjczycy ponieśli ponad 4 tys. ofiar, ale wysiłek ten kosztował Niemców ponad 3 tys. żołnierzy. Niemieccy dowódcy zostali zmuszeni do użycia swoich rezerw pancernych fragmentarycznie, aby sprostać zagrożeniom w miarę ich rozwoju, kontratakując w niekorzystnej sytuacji. Ponad 120 niemieckich czołgów zostało zniszczonych, organizacja pozostałych sił została zakłócona, a ich siła ofensywna znacznie zmniejszona. Mając niewiele dywizji piechoty, by je zluzować, dywizje pancerne zostały zmuszone do pozostania na linii frontu, zamiast wycofać się do rezerwy, aby się zreorganizować.
Operacja Epsom została przeanalizowana przez wielu historyków i komentatorów wojskowych. Stephen Hart napisał w 2007 r., że powojenna publikacja wspomnień alianckich generałów doprowadziła do sporów o charakterze narodowym w latach 50. i 60. XX wieku, przy czym amerykańscy historycy ogólnie krytykowali Montgomery' ego i działania sił anglo-kanadyjskich, podczas gdy „pro-Montgomerystyczni” historycy przyjęli optykę wprost przeciwną. W tym okresie opublikowano także oficjalne historie kampanii, które zawierały dokładne badania nad przebiegiem starć, ale unikano w nich szczegółowej krytycznej analizy kontrowersji. W latach 80. autorzy rewizjonistyczni koncentrowali się na dostrzeżonych brakach aliantów, a od późnych lat 90. dwie szkoły myślowe dokonały rewizji prac rewizjonistów, pierwsza poszerzyła ich badania, zapewniając bardziej szczegółową analizę kampanii, podczas gdy druga próbowała wykazać, że techniki zastosowane przez siły anglo-kanadyjskie były odpowiednie dla warunków panujących w Normandii.
W 1983 r. Carlo D’Este napisał, że najbardziej logicznym miejscem dla brytyjskiego ataku byłoby wyjście z przyczółka w Orne, na skrajnej wschodniej flance alianckiego przyczółka. Atak w tamtym rejonie został jednak odrzucony przez Montgomery' ego, Dempseya i O’Connora jako nierealny. Niektórzy autorzy opisali zamiary operacji Epsom jako atak obliczony na zdobycie ziemi, podczas gdy inni sugerowali, że operacja miała inne cele. W 2004 r. Andrew Williams napisał, że dzięki przechwyceniu niemieckich meldunków Montgomery był świadomy planu Rommla dotyczącego ataku na Bayeux i że operacją Epsom zamierzał go uprzedzić. Chester Wilmot w 1952 r. napisał, że operacja miała na celu wciągnięcie I Korpusu Pancernego SS i nowo przybyłego II Korpusu Pancernego SS do bitwy wokół Caen. Hart z kolei uważa, że Montgomery chciał utrzymać inicjatywę i uniemożliwić niemieckim siłom pancernym przemieszczanie się na zachód przeciwko amerykańskiej 1 Armii lub odciążenie ich i utworzenie rezerwy. Pojawienie się II Korpusu Pancernego SS było katalizatorem operacji Epsom, która zachowała inicjatywę, zmuszając niemieckie dowództwo do użycia II Korpusu Pancernego SS przeciwko VIII Korpusowi. Hastings napisał w 1985 r., że „żaden rozsądny dowódca” nie zarządziłby tak dużego ataku, jak operacja Epsom bez „całkowitej pewności przełamania niemieckiej obrony lub przynajmniej spowodowania odwrotu większości sił wroga”. D’Este twierdzi, że „żadne pozory nie mogą ukryć, iż prawdziwym przedmiotem operacji był krótki manewr okrążający w celu oskrzydlenia Caen”.
Lloyd Clark napisał: „Na polu bitwy operacja Epsom zakończyła się, dość haniebnie, rodzajem remisu”, a osądzanie jej efektów jest utrudnione przez brak zgody co do rzeczywistych zamiarów Montgomery' ego. W pisemnych rozkazach Montgomery wymagał przejścia przez rzekę Orne i zdobycia wzniesienia na południe od Caen, czego nie osiągnięto. Clark napisał, że istnieją ukryte cele o implikacjach strategicznych ważniejsze niż zdobycie ziemi. W 1971 r. Stephen E. Ambrose pisał o tym, że operacja Epsom zboczyła z planu, a D'Este stwierdził, że było to „działanie o ogromnych zamiarach, które nie zostały osiągnięte”, nazywając operację „ponurą porażką”. W 2004 r. Simon Trew i Stephen Badsey napisali o brytyjskim "niepowodzeniu", że „potrzeba było większości sił sześciu dywizji pancernych, aby powstrzymać operację Epsom przed osiągnięciem ostatecznych celów”, a Mark Reynolds w 2002 r. odnotował, że bez zaangażowania tych sześciu dywizji, wysoce prawdopodobne było, iż ofensywa brytyjska osiągnęłaby swoje cele. Ian Daglish w 2007 r. napisał, że choć pierwotna koncepcja operacji Epsom zawiodła, ofensywa okazała się strategicznym sukcesem. Wycofując 11 Dywizję Pancerną znad rzeki Odon, a następnie przenosząc ją rezerwy, 21 Grupa Armii ponownie stworzyła zagrożenie ofensywą w pobliżu Caen. Do końca czerwca wszystkie niemieckie siły pancerne w Normandii były skoncentrowane na froncie brytyjskiej 2 Armii.
Milton Shulman napisał w 1947 r., że po porażce drugiego kontrataku pancernego w czerwcu niemieckie dowództwo wyrzuciło swoich najbardziej efektywnych żołnierzy, a Reynolds zauważył, że chociaż operacja była kosztowna dla Brytyjczyków, spowodowała też poważne straty dla Niemców. W oficjalnej historii VIII Korpusu opublikowanej w 1945 r. G. S. Jackson oceniał, że operacji Epsom nie udało się osiągnąć swojego jawnego celu, ale „gdy jest ona postrzegana jako część serii szybkich, następujących po sobie ciosów Montgomery' ego przeciwko armii niemieckiej w Normandii, znaczenie operacji Epsom staje się bardziej widoczne i nie ma wątpliwości, że odegrała ona znaczącą rolę w ostatecznym sukcesie aliantów w regionie”. Z kolei D'Este uważa, że straty poniesione przez armię niemiecką dotyczyły „wyłącznie ludzi i materiałów”. Terry Copp w 2003 r. napisał, że w dotychczasowych analizach zbyt duży nacisk położono na kryterium wygrana-przegrana, podczas gdy podejście koszt-korzyść zapewniłoby lepszy wgląd w sytuację. Opisując standardową niemiecką praktykę kontrataku po wyparciu ze stanowiska, Copp napisał, że Niemcy w ten sposób sami prosili się o straty, których nie można łatwo zrekompensować: „Jeden z takich kontrataków 22 lipca spowodował odzyskanie przez 10 Dywizję Pancerną SS kontroli nad drogą Bon Repas(sic!)–Évrecy, wyraźne zwycięstwo w narracji wygrana-przegrana, ale typowa niemiecka porażka w analizie kosztów i korzyści”.
W 2013 roku John Buckley napisał, że do 1 lipca nastąpił impas, w którym Brytyjczycy zostali usadowieni na południe od rzeki Odon, ale wycofali się ze Wzgórza 112, co mogło być decyzją przedwczesną. Niemcy utrzymali ciągły front, ale tylko dzięki rezerwom, które uniemożliwiły rozpoczęcie kontrofensywy zaplanowanej przez "Panzergruppe West", co uczyniło ofensywę znacznym sukcesem Aliantów, w ramach strategii wyniszczenia opartej na zorganizowanej sile ognia. Uważana za próbę przebicia się i wypchnięcia Niemców z Caen operacja Epsom się nie powiodła, ale pod względem strategii Montgomery' ego było to kosztowne zwycięstwo. Niemiecka obrona w Normandii nigdy nie doszła do siebie po zniszczeniach wyrządzonych podczas operacji Epsom, inicjatywa została wybita z rąk obrońców, a taktyka niemieckiego permanentnego kontrataku zawiodła w obliczu siły ognia aliantów; niemiecka struktura dowodzenia i założenia, na których opierała się obrona, zostały podważone.
Straty.
Clark napisał, że w 15 Szkockiej Dywizji Piechoty było 2331 ofiar: 288 zabitych, 1638 rannych i 794 zaginionych w dniach 27 czerwca-2 lipca. Buckley oszacował straty na 2700 osób, w tym 300 zabitych; stanowiło to 25 procent ofiar poniesionych w okresie od 6 czerwca 1944 r. do maja 1945 r. Pozostałe jednostki biorące udział w operacji poniosły 2500 ofiar. Straty wśród 11 Dywizji Pancernej i 43 Dywizji Piechoty Wessex wyniosły 1 256 żołnierzy: 257 zabitych w 11 Dywizji Pancernej. Nie podano żadnych danych dla 49 Dywizji Piechoty West Riding, 51 Dywizji Piechoty Highland, ani 8 Brygady Pancernej, która przeprowadziła wstępne operacje i ataki wspierające na rzecz operacji Epsom. W dniach 26–30 czerwca VIII Korpus stracił 470 zabitych, 2187 rannych i 706 zaginionych. 1 lipca kolejnych 488 mężczyzn zostało zabitych i rannych, a 227 zginęło. Ponownie, liczby te nie obejmują formacji przeprowadzających wstępne operacje i ataki. Niemcy ponieśli ponad 3 tys. ofiar podczas operacji Epsom; 9 Dywizja Pancerna SS straciła 1145 ludzi, w 10 Dywizji Pancernej SS ubyło 571 żołnierzy, a 12 Dywizja Pancerna utraciła SS 1244 ludzi. Niemcy stracili też 126 czołgów od 26 czerwca do północy 1 lipca, w tym 41 Panter i 25 Tygrysów. W 2015 r. Napier opublikował nowe dane dotyczące strat sprzętu, ustalając je na 125 czołgów niemieckich i 150 brytyjskich.
Późniejsze operacje.
Coraz bardziej kosztowna obrona statyczna doprowadziła do sporów w niemieckim dowództwie. Wieczorem 1 lipca w rozmowie z Wilhelmem Keitlem von Rundstedt powiedział: „Zawrzyjcie pokój, głupcy”. Wkrótce potem Günther von Kluge zastąpił go na stanowisku dowódcy OB West. Z powodu nieporozumień z Hitlerem co do sposobu przeprowadzenia kampanii Schweppenburg został zastąpiony przez Heinricha Eberbacha jako dowódca "Panzergruppe West".
Podczas przerwy obie strony wprowadziły zmiany w swoim rozstawieniu. 53 Walijska Dywizja Piechoty zluzowała 15 Szkocką Dywizję Piechoty na zachodzie brytyjskiego odcinka frontu, podczas gdy 43 Dywizja Piechoty Wessex zmieniła piechotę 11 Dywizji Pancernej, która nadal utrzymywała przyczółek Odon. Niemcy przesunęli 277 Dywizję Piechoty, która zaczęła luzować 9 Dywizję Pancerną SS i grupę bojową 2 Dywizji Pancernej SS.
Kilka dni później brytyjska 2 Armia rozpoczęła operację Charnwood, aby zdobyć Caen. Obejmowała ona odroczony atak na Carpiquet, pierwotnie planowany dla operacji Epsom jako dodatkowa operacja Ottawa, teraz przeprowadzony pod kryptonimem operacja Windsor. W ataku frontalnym północna część miasta została zdobyta, a pozostałe części wyzwolono podczas operacji Atlantic i Goodwood w trzecim tygodniu lipca. Walki w dolinie Odon trwały i 10 lipca rozpoczęła się operacja Jupiter w wykonaniu VIII Korpusu, mająca na cel odepchnięcie sił niemieckich w pobliżu wioski Baron-sur-Odon, odzyskanie Wzgórza 112 i przejście do rzeki Orne. Druga bitwa o Odon rozpoczęła się 15 lipca, aby odwrócić uwagę Niemców od obszaru, na której miała zostać przeprowadzona operacja Goodwood. Bitwa została nazwana jednym z najkrwawszych starć w kampanii normandzkiej.
Tytuły honorowe.
Brytyjski i wspólnotowy system odznaczeń bitewnych uznał udział w operacji Epsom w 1956, 1957 i 1958 r., nagradzając 34 jednostki tytułem honorowym Odon za służbę w rejonie tej rzeki w okresie od 25 czerwca do 2 lipca 1944 r. wraz z wyróżnieniami za cztery akcje wykonane podczas tej operacji: Fontenay le Pesnil w dniach 26–27 czerwca, Cheux w dniach 26–27 czerwca, Tourmauville Brigde (Most Tourmauville) w dniu 27 czerwca i Defence of Rauray (Obrona Rauray) w dniach 29 czerwca-2 lipca.

</doc>
<doc id="4670237" url="https://pl.wikipedia.org/wiki?curid=4670237" title="Jaskinia Szpatowców">
Jaskinia Szpatowców



</doc>
<doc id="4670240" url="https://pl.wikipedia.org/wiki?curid=4670240" title="Txalaparta">
Txalaparta

 – baskijski tradycyjny instrument muzyczny perkusyjny (klasyfikacja Hornbostela-Sachsa: 111.222, idiofony). Nazwa pochodzi zależnie od regionu od słowa oznaczającego hałas lub kłus konia.
Materiał i konstrukcja.
Txalaparta tradycyjnie była wykonana z lokalnie występującego drewna (kasztan, olcha, wiśnia itp.). Obecnie często stosuje się gatunki drewna z Afryki Zachodniej i Karaibów (iroko, sapele, elondo). Nowością jest także stosowanie kamienia i metalowych rurek (grupa Gerla Beti, która powstała w latach 80. XX wieku, nazywa ten wariant "harriparta").
Tradycyjna konstrukcja instrumentu ("txalaparta zaharra)" składała się z pary długich, ponad dwumetrowych drewnianych desek o grubości 5 cm i szerokości 15–20 cm ułożonych poziomo na dwóch kozłach od prasy do wyciskania owoców, a także z uchwytu, w którym umieszczone są specjalne grube, zazwyczaj 50-centymetrowe pałki do gry – "makilak". Zdarzały się pałki także znacznie dłuższe, np. o długości 88 cm. 
Po obu stronach, między długą deską a podporami, umieszcza się wyschnięte liście kukurydzy: by izolować, ale i wywoływać wibracje podczas gry. Deski umieszczano też na koszykach. 
Tradycyjny rodzaj txalaparta, jak i gra prawie zanikły do lat 50. XX wieku. Muzykolog Juan Mari Beltran przyczynił się do odrodzenia gry na tym instrumencie: podczas swoich badań w latach 60. odkrył, że w dwóch miejscowościach (Lasarte i Astigarraga) kilka par braci nadal gra na txalaparta. Wkład w przywrócenie funkcjonowania instrumentu mieli także członkowie ruchu kulturalnego Ez dok amairu, który w latach 1966 (1965)–1972 gromadził aktywistów (muzyków, tancerzy, poetów itd.) pragnących obecności muzyki baskijskiej i twórczości w języku baskijskim.Oprócz przypomnienia tradycji gry na txalaparta zaczęli oni eksperymentować z montażem desek, dodawaniem innych materiałów itd. 
Obecnie wykonawcy stosują również zmienioną formę instrumentu: dawne długie deski zastępuje się krótszymi i lżejszymi, używa się pianki i innych materiałów do owinięcia elementów, a pałki do wybijania rytmu standardowo nie przekraczają 37,5 cm oraz są lżejsze niż te oryginalne. Również wysokość ułożenia desek się zmieniła: obecnie układane są na wysokości bioder, podczas gdy dawniej były na wysokości kolan.
Tradycyjną formę instrumentu można spotkać podczas specjalnych okazji, takich jak festiwale czy oficjalne uroczystości kulturalne w Kraju Basków.
Technika gry.
Na txalaparta grają dwie osoby. Muzycy uderzają trzymanymi pionowo pałkami na zmianę lub równocześnie, w ustalonym rytmie o ułożone poziomo deski. Wykonawców nazywa się w języku baskijskim "txalapartariak" lub "jotzaileak", a po hiszpańsku "txalapartaris".
W tradycyjnej grze na txalaparta wyróżnia się dwa charakterystyczne rodzaje uderzeń: "ttakuna" i "herrena". Pierwszy reprezentuje równowagę (dwa uderzenia jednego z graczy), podczas gdy drugi określa osobę, która próbuje innych kombinacji, które ją łamią lub przekręcają („herrena” oznacza utykanie). Cały występ jest w pewien sposób ukierunkowany na łamanie i przywracanie równowagi w melodii. Ważną zasadą jest nieingerowanie w przestrzeń gry drugiej osoby: zasada ta może być złamana w postaci obopólnej zgody na pokaz specjalnej sztuczki w trakcie występu. 
Sukces występu zależy w dużej mierze od dobrej współpracy muzyków, ustalenia przez nich wcześniej charakteru wykonania, „sztuczek”, biegłości w improwizacji i wzajemnej komunikacji.
Tradycja i zasięg wykonywania.
Txalaparta służyła jako narzędzie komunikacji o podobnej funkcji co dzwony kościelne. Informacje zakodowane w dźwięku używane były w czasie pogrzebu ("hileta"; także w trakcie pogrzebów członków ETA), uroczystości ("jai") lub przy produkcji wapna gaszonego ("kare") oraz przede wszystkim podczas produkcji cydru ("sagardo"). Po zrobieniu cydru uderzano w deskę, którą wyciskano wcześniej jabłka, aby przywołać sąsiadów. Rozpoczynała się uroczystość, podczas której grano na txalaparta i pito cydr.
Zasięg występowania gry na tym instrumencie to przede wszystkim rejon San Sebastian i rzeki Urumea, czyli wiejskie okolice miast: Lasarte, Usurbil, Hernani, Ereñotzu, Urnieta, Altza-Intxaurrondo, Astigarraga, Ergobia i Andoain.

</doc>
<doc id="4670242" url="https://pl.wikipedia.org/wiki?curid=4670242" title="Instytut Filozofii Uniwersytetu w Białymstoku">
Instytut Filozofii Uniwersytetu w Białymstoku

Instytut Filozofii Uniwersytetu w Białymstoku – jeden z 5 instytutów Uniwersytetu w Białymstoku. 
Kierunki kształcenia.
Dostępne kierunki:
Władze Instytutu.
W roku akademickim 2019/2020:

</doc>
<doc id="4670244" url="https://pl.wikipedia.org/wiki?curid=4670244" title="Leszek Dunin-Borkowski">
Leszek Dunin-Borkowski



</doc>
<doc id="4670245" url="https://pl.wikipedia.org/wiki?curid=4670245" title="Stanisław Senft">
Stanisław Senft

Stanisław Antoni Senft (ur. w 1944 w Warszawie, zm. 14 kwietnia 2021 w Opolu) – polski historyk, doktor habilitowany nauk humanistycznych, nauczyciel akademicki, dyrektor Instytutu Śląskiego w Opolu, specjalista w zakresie historii najnowszej Polski i Śląska.
Życiorys.
Stanisław Senft urodził się w 1944 roku w Warszawie, ale już w dzieciństwie przeprowadził do Opola, gdzie osiadł na stałe. Ukończył studia historyczne na Wyższej Szkole Pedagogicznej w Opolu. Uzyskał stopień naukowy doktora. W 1996 na Wydziale Nauk Społecznych Uniwersytetu Śląskiego w Katowicach na podstawie dorobku naukowego oraz monografii pt. "Gospodarcze i społeczne skutki polityki uprzemysłowienia Śląska Opolskiego w latach 1950–1955" nadano mu stopień naukowy doktora habilitowanego nauk humanistycznych w dyscyplinie historia w specjalności historia najnowsza.
Został pracownikiem Instytutu Śląskiego w Opolu, wykładowcą Politechniki Opolskiej i Uniwersytetu Opolskiego. Był dyrektorem Instytutu Śląskiego w Opolu.

</doc>
<doc id="4670252" url="https://pl.wikipedia.org/wiki?curid=4670252" title="Santa Teresa Plaza w Barakaldo">
Santa Teresa Plaza w Barakaldo

Santa Teresa Plaza (pol. Plac św. Teresy) – plac w Hiszpanii, w Kraju Basków, w mieście Barakaldo, o powierzchni około 3300 m2. Jednym z budynków przylegających do pierzei placu jest kościół parafialny pw. św. Teresy od Dzieciątka Jezus.
Na placu znajduje się stacja metra linii 2.

</doc>
<doc id="4670257" url="https://pl.wikipedia.org/wiki?curid=4670257" title="Parafia Nawiedzenia Najświętszej Maryi Panny w Bardzie (diecezja sandomierska)">
Parafia Nawiedzenia Najświętszej Maryi Panny w Bardzie (diecezja sandomierska)

Parafia Nawiedzenia Najświętszej Maryi Panny w Bardzie – parafia rzymskokatolicka, znajdująca się w diecezji sandomierskiej, w dekanacie świętokrzyskim.

</doc>
<doc id="4670258" url="https://pl.wikipedia.org/wiki?curid=4670258" title="Shun Sato">
Shun Sato



</doc>
<doc id="4670261" url="https://pl.wikipedia.org/wiki?curid=4670261" title="Parafia św. Stanisława w Piórkowie">
Parafia św. Stanisława w Piórkowie

Parafia świętego Stanisława w Piórkowie – parafia rzymskokatolicka, znajdująca się w diecezji sandomierskiej, w dekanacie świętokrzyskim.

</doc>
<doc id="4670263" url="https://pl.wikipedia.org/wiki?curid=4670263" title="Franciszek Bieliński (pisarz wielki koronny)">
Franciszek Bieliński (pisarz wielki koronny)



</doc>
<doc id="4670264" url="https://pl.wikipedia.org/wiki?curid=4670264" title="Parafia św. Doroty w Starej Zbelutce">
Parafia św. Doroty w Starej Zbelutce

Parafia świętej Doroty w Starej Zbelutce – parafia rzymskokatolicka, znajdująca się w diecezji sandomierskiej, w dekanacie świętokrzyskim.

</doc>
<doc id="4670266" url="https://pl.wikipedia.org/wiki?curid=4670266" title="Leonid Galczenko">
Leonid Galczenko

Leonid Akimowicz Galczenko (ros. Леонид Акимович Гальченко, ur. w mieście Pietrowsk-Port (obecnie Machaczkała), zm. 26 września 1986 w Machaczkale) – radziecki lotnik wojskowy, pułkownik, Bohater Związku Radzieckiego (1942).
Życiorys.
Urodził się w ukraińskiej rodzinie robotniczej. Po ukończeniu 7 klas w 1933 wstąpił do technikum, w tym samym roku dowiedział się o naborze do szkoły lotniczej w Krasnodarze, po jej ukończeniu w 1933 został wcielony do Armii Czerwonej i skierowany do wojskowej szkoły lotniczej w Stalingradzie. Po jej ukończeniu w 1935 został skierowany do pułku myśliwskiego stacjonującego pod Leningradem. Podczas wojny z Finlandią 1939-1940 był nawigatorem 5 mieszanego pułku lotniczego, wykonał 50 lotów bojowych, w tym 23 szturmowe. W 1941 został członkiem WKP(b) i ukończył kursy doskonalenia kadry dowódczej w Lipiecku, po czym został włączony w skład 145 pułku lotnictwa myśliwskiego 1 Mieszanej Dywizji Lotniczej Sił Powietrznych 14 Armii i 25 czerwca 1941 skierowany na front rozpoczętej właśnie wojny z Niemcami jako dowódca eskadry myśliwców. Do końca września 1941 wykonał 77 lotów bojowych, strącając 7 samolotów wroga. Za te zasługi został przedstawiony do odznaczenia tytułem Bohatera Związku Radzieckiego. W październiku 1941 otrzymał zadanie formowania nowego, 609 pułku lotnictwa myśliwskiego, którego został dowódcą. Jesienią 1942 doznał udaru mózgu, wskutek czego mocno pogorszył mu się wzrok. W listopadzie 1942 został wyznaczony zastępcą dowódcy ponownie sformowanej 259 Dywizji Lotnictwa Myśliwskiego 7 Armii Powietrznej, później był zastępcą dowódcy kolejno 258, 161 i 201 Dywizji Lotnictwa Myśliwskiego. W czerwcu 1944 został zastępcą dowódcy 324 Dywizji Lotnictwa Myśliwskiego na Froncie Karelskim, na tym stanowisku brał udział w operacji świrsko-pietrozawodskiej. 22 października 1944 odniósł swoje ostatnie zwycięstwo. W grudniu 1944 jego dywizja została wycofana z frontu i włączona w skład Sił Powietrznych Moskiewskiego Okręgu Wojskowego, w związku z czym już do końca wojny nie brał więcej udziału w walkach. Łącznie podczas wojny wykonał 310 lotów bojowych i stoczył ok. 40 walk powietrznych, w których strącił osobiście 13 i w grupie 10 samolotów wroga. Po wojnie służył na dowódczych stanowiskach w Siłach Powietrznych Zakaukaskiego Okręgu Wojskowego, w kwietniu 1950 został dowódcą 16 Gwardyjskiej Dywizji Lotnictwa Myśliwskiego Sił Powietrznych Okręgu Północnego (rejon Murmańska), od listopada 1952 studiował w Wyższej Akademii Wojskowej im. Woroszyłowa, jednak w grudniu 1953 został zwolniony do rezerwy z powodu ciężkiej choroby. Jego imieniem nazwano szkołę w Kandałakszy i ulicę w miejscowości Mołocznyj w obwodzie murmańskim.
Odznaczenia.
I inne.

</doc>
<doc id="4670267" url="https://pl.wikipedia.org/wiki?curid=4670267" title="Metalist 1925 Charków">
Metalist 1925 Charków

Metalist 1925 Charków (, "Futbolnyj Kłub „Metalist 1925” Charkiw") – ukraiński klub piłkarski, mający siedzibę w mieście Charków, w północno-wschodniej części kraju. Obecnie występuje w Premier-lidze.
Historia.
Chronologia nazw:
Klub piłkarski Metalist 1925 został założony w miejscowości Charków 17 sierpnia 2016 roku po tym, jak został rozwiązany klub Metalist Charków. Pierwszy zespół klubu powstał na podstawie zawodników Młodzieżowej Akademii Metalist Charków. W sezonie 2016/17 zespół startował w Mistrzostwach Ukrainy wśród amatorów, zdobywając mistrzostwo w grupie, ale potem przegrał w finale z Ahrobiznesem Wołoczyska. W sezonie 2017/18 debiutował w rozgrywkach Drugiej ligi, wcześniej zapewnił sobie drugie miejsce w grupie oraz brązowe medale drugiej ligi, uzyskując promocję do Pierwszej ligi. W sezonie 2018/19 zajął czwarte miejsce.
Barwy klubowe, strój.
Klub ma barwy żółto-niebieskie. Zawodnicy swoje domowe spotkania zazwyczaj grają w żółtych koszulkach, żółtych spodenkach oraz żółtych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Struktura klubu.
Stadion.
Klub piłkarski rozgrywa swoje mecze domowe na stadionie Metalist w Charkowie, który może pomieścić 40 003 widzów.
Inne sekcje.
Klub prowadzi drużyny dla dzieci i młodzieży w każdym wieku. Druga drużyna klubu występuje pod nazwą Metalist Junior (ukr. «Металіст Юніор»).
Sponsorzy.
Sponsorem technicznym jest włoska firma Erreà. Sponsorem głównym jest AES Group.
Kibice i rywalizacja z innymi klubami.
Kibice.
Kibice Metalista 1925 Charków mogą również stać się współwłaścicielem klubu, który ma status klubu narodowego.
Rywalizacja.
Największymi rywalami klubu są inne zespoły z miasta oraz okolic.

</doc>
<doc id="4670268" url="https://pl.wikipedia.org/wiki?curid=4670268" title="Żeglarstwo na Światowych Wojskowych Igrzyskach Sportowych 2011">
Żeglarstwo na Światowych Wojskowych Igrzyskach Sportowych 2011

Żeglarstwo na Światowych Wojskowych Igrzyskach Sportowych 2011 rozgrywane było pomiędzy 18 a 22 lipca 2011 w brazylijskim Rio de Janeiro podczas igrzysk wojskowych zawody zostały przeprowadzone na obiektach Escola Naval da Baía de Guanabara.
Zawody były równocześnie traktowane jako 45 Wojskowe Mistrzostwa Świata w żeglarstwie.
Klasyfikacja medalowa.
"Źródło:"

</doc>
<doc id="4670270" url="https://pl.wikipedia.org/wiki?curid=4670270" title="Parafia św. Stanisława w Szumsku">
Parafia św. Stanisława w Szumsku

Parafia świętego Stanisława w Szumsku – parafia rzymskokatolicka, znajdująca się w diecezji sandomierskiej, w dekanacie świętokrzyskim.

</doc>
<doc id="4670276" url="https://pl.wikipedia.org/wiki?curid=4670276" title="Zapasy na Letnich Igrzyskach Olimpijskich 2008 – styl klasyczny do 120 kg mężczyzn">
Zapasy na Letnich Igrzyskach Olimpijskich 2008 – styl klasyczny do 120 kg mężczyzn

Rywalizacja w wadze do 120 kg mężczyzn w zapasach w stylu klasycznym na Letnich Igrzyskach Olimpijskich 2008 została rozegrana 14 sierpnia. Zawody odbyły się w hali Chińskiego Uniwersytetu Rolniczego.
W zawodach wzięło udział 20 zawodników.

</doc>
<doc id="4670282" url="https://pl.wikipedia.org/wiki?curid=4670282" title="Zapasy na Letnich Igrzyskach Olimpijskich 2008 – styl klasyczny do 84 kg mężczyzn">
Zapasy na Letnich Igrzyskach Olimpijskich 2008 – styl klasyczny do 84 kg mężczyzn

Rywalizacja w wadze do 84 kg mężczyzn w zapasach w stylu klasycznym na Letnich Igrzyskach Olimpijskich 2008 została rozegrana 14 sierpnia. Zawody odbyły się w hali Chińskiego Uniwersytetu Rolniczego.
W zawodach wzięło udział 20 zawodników.

</doc>
<doc id="4670283" url="https://pl.wikipedia.org/wiki?curid=4670283" title="Kałyjnur Usenbekow">
Kałyjnur Usenbekow

Kałyjnur Usenbekow, "Kalijnur Usienbekow" (kirg. Калыйнур Үсөнбеков, ros. Калийнур Усенбеков, ur. 23 września 1921 we wsi Oj-Bułak obecnie w rejonie Tüp w obwodzie issykkulskim, zm. 9 grudnia 2003 w Biszkeku) – radziecki generał porucznik, Bohater Związku Radzieckiego (1945).
Życiorys.
Urodził się w kirgiskiej rodzinie chłopskiej. W czerwcu 1941 ukończył szkołę pedagogiczną w Przewalsku (obecnie Karakoł), pracował jako kierownik jednej z sekcji niepełnej szkoły średniej. Od lutego 1942 służył w Armii Czerwonej w Zabajkalskim Okręgu Wojskowym, od listopada 1942 uczestniczył w wojnie z Niemcami, w 1943 ukończył kursy młodszych poruczników i został członkiem WKP(b). Walczył na Froncie Dońskim, 3 i 4 Ukraińskim oraz 1 Białoruskim. W lutym 1945 jako partyjny organizator batalionu 1008 pułku piechoty 266 Dywizji Piechoty 5 Armii Uderzeniowej 1 Frontu Białoruskiego w stopniu starszego porucznika brał udział w walkach o rozszerzenie przyczółka kostrzyńskiego, gdzie 12-14 lutego osobistym przykładem i słowem prowadził żołnierzy do ataku, by odpierać wiele kontrataków wroga. Wyróżnił się wówczas osobistym męstwem i odwagą. Później brał udział w walkach o Berlin. W 1951 ukończył Wojskowo-Prawniczą Akademię Armii Radzieckiej, później pracował w organach wojskowej i cywilnej prokuratury. Był wojskowym śledczym, później I zastępcą prokuratora Kirgiskiej SRR. W latach 1961-1968 pracował w Ministerstwie Spraw Wewnętrznych (MWD) Kirgiskiej SRR jako szef wydziału, później w wojskach MWD jako zastępca dowódcy sekcji wojskowej. Od 1968 do 1987 był przewodniczącym DOSAAF Kirgiskiej SRR, wnosząc wyjątkowo duży wkład w rozwój bazy materiałowej i technicznej DOSAAF tej republiki. Dzięki jego staraniom we wszystkich sześciu regionalnych centrach zbudowano podstawowe struktury dla organizacji edukacyjnych i sportowych, a także strzelnice. Przyczynił się do zaopatrzenia republikańskiego DOSAAF w bazę samolotową, spadochronową, samochodową, motocyklową, radiową, podwodną, piechoty i modelową. W 1973 został zwolniony do rezerwy w stopniu generała porucznika, a w maju 1987 zakończył służbę. Od maja 1987 stał na czele Rady Weteranów Wojny, Pracy i Sił Zbrojnych Kirgistanu, w 1990 został głównym redaktorem republikańskiej "Księgi Pamięci". Był deputowanym do Rady Najwyższej Kirgiskiej SRR 9, 10 i 11 kadencji, w 1989 został deputowanym ludowym ZSRR.
Odznaczenia.
I medale ZSRR, Rosji, Kirgistanu, Mongolii, Bułgarii i Rumunii.

</doc>
<doc id="4670285" url="https://pl.wikipedia.org/wiki?curid=4670285" title="Lesław Łabaziewicz">
Lesław Łabaziewicz

Lesław Roman Łabaziewicz (ur. 1931, zm. 4 grudnia 2019) – polski ortopeda, profesor nauk medycznych, nauczyciel akademicki Uniwersytetu Medycznego im. Karola Marcinkowskiego w Poznaniu i innych uczelni.
Życiorys.
Obronił pracę doktorską, następnie uzyskał stopień doktora habilitowanego. 20 sierpnia 2001 nadano mu tytuł profesora w zakresie nauk medycznych. Objął funkcję profesora zwyczajnego w Katedrze i Klinice Ortopedii i Traumatologii na II Wydziale Lekarskim Akademii Medycznej im. Karola Marcinkowskiego w Poznaniu, w Podkowiańskiej Wyższej Szkole Medycznej im. Zofii i Jonasza Łyko, oraz na Wydziale Fizjoterapii Olsztyńskiej Szkole Wyższej im. Józefa Rusieckiego.
Piastował stanowisko kierownika Katedry i Klinice Ortopedii i Traumatologii II Wydziału Lekarskiego Akademii Medycznej im. Karola Marcinkowskiego w Poznaniu.

</doc>
<doc id="4670286" url="https://pl.wikipedia.org/wiki?curid=4670286" title="11 Pułk Piechoty k.k. Landwehry">
11 Pułk Piechoty k.k. Landwehry



</doc>
<doc id="4670287" url="https://pl.wikipedia.org/wiki?curid=4670287" title="Zapasy na Letnich Igrzyskach Olimpijskich 2008 – styl klasyczny do 96 kg mężczyzn">
Zapasy na Letnich Igrzyskach Olimpijskich 2008 – styl klasyczny do 96 kg mężczyzn

Rywalizacja w wadze do 96 kg mężczyzn w zapasach w stylu klasycznym na Letnich Igrzyskach Olimpijskich 2008 została rozegrana 14 sierpnia. Zawody odbyły się w hali Chińskiego Uniwersytetu Rolniczego.
W zawodach wzięło udział 20 zawodników.

</doc>
<doc id="4670289" url="https://pl.wikipedia.org/wiki?curid=4670289" title="Poradnik Uśmiechu OST">
Poradnik Uśmiechu OST

Poradnik Uśmiechu OST – soundtrack z serialu internetowego Poradnik Uśmiechu autorstwa Wiktora Striboga.
Lista utworów.
Za produkcję wszystkich utworów odpowiada Wiktor Stribog.

</doc>
<doc id="4670292" url="https://pl.wikipedia.org/wiki?curid=4670292" title="74 Pułk Piechoty Austro-Węgier">
74 Pułk Piechoty Austro-Węgier



</doc>
<doc id="4670293" url="https://pl.wikipedia.org/wiki?curid=4670293" title="73 Pułk Piechoty Austro-Węgier">
73 Pułk Piechoty Austro-Węgier



</doc>
<doc id="4670294" url="https://pl.wikipedia.org/wiki?curid=4670294" title="Historia Brazylii (książka)">
Historia Brazylii (książka)

Historia Brazylii – monografia historyczna autorstwa Marcina Kuli z 1987.
Książka została napisana w ramach programu prac Instytutu Historii Polskiej Akademii Nauk w celu dostarczenia polskim czytelnikom kompendium wiedzy o dziejach Brazylii, skupiając się przede wszystkim na historii najnowszej. Autor przebadał monograficznie i źródłowo jedynie zagadnienia brazylijskiej gospodarki kolonialnej i niewolnictwa, historii ruchu robotniczego, systemu politycznego lat 30. XX wieku i osadnictwa polskiego. Tylko okres lat 30. XX wieku badał z wykorzystaniem materiałów archiwalnych, również spoza Brazylii. W pozostałych segmentach korzystał z opracowań brazylijskich, północnoamerykańskich i europejskich. Wśród recenzentów dzieła znaleźli się m.in. profesorowie Tadeusz Łepkowski i Jan Kieniewicz.

</doc>
<doc id="4670300" url="https://pl.wikipedia.org/wiki?curid=4670300" title="Żeglarstwo na Światowych Wojskowych Igrzyskach Sportowych 2019">
Żeglarstwo na Światowych Wojskowych Igrzyskach Sportowych 2019

Żeglarstwo na Światowych Wojskowych Igrzyskach Sportowych 2019 rozgrywane było w dniach 20 – 22 października 2019 roku podczas 7. Światowych Wojskowych Igrzyskach Sportowych. Regaty zostały przeprowadzone na obiektach East Lake Mid-Lake Pavilion Park Sailing Venue w Wuhanie. Polki Agnieszka Skrzypulec i Jolanta Ogar zdobyły złoty medal w klasie 470 kobiet.
Uczestnicy.
Do zawodów zgłoszonych zostało 40 zawodników reprezentujących 13 państwa.
Jedno państwo mogło zgłosić do zawodów maksymalnie czterech żeglarzy. Polskę reprezentowali Agnieszka Skrzypulec i Jolanta Ogar w klasie 470 kobiet.

</doc>
<doc id="4670301" url="https://pl.wikipedia.org/wiki?curid=4670301" title="Brock Nelson">
Brock Nelson

Brock Christian Nelson (ur. 15 października 1991 w Minneapolis, Minnesota, Stany Zjednoczone) – hokeista amerykański, gracz ligi NHL, reprezentant USA.
Bibliografia.
 

</doc>
<doc id="4670302" url="https://pl.wikipedia.org/wiki?curid=4670302" title="Amandus Acker">
Amandus Acker

Amandus Acker (ur. 24 kwietnia 1848 w Weyersheim, zm. 30 marca 1923 w Knechtsteden) – niemiecki działacz misyjny oraz misjonarz w Afryce.
Do zakonu wstąpił w 1867, osiem lat później otrzymał święcenia kapłańskie. W latach 1875-1894 działał jako misjonarz w Zanzibarze, po czym wrócił do Niemiec, gdzie z powodzeniem doprowadził do uchylenia rozporządzenia dotyczącego wydalenia niektórych zakonów. W 1895 założył dom misyjny w Knechtsteden.
Zmarł w 1923.

</doc>
<doc id="4670304" url="https://pl.wikipedia.org/wiki?curid=4670304" title="Wieża ciśnień w Giżycku">
Wieża ciśnień w Giżycku

Wieża ciśnień w Giżycku – wieża ciśnień znajdująca się przy ulicy Warszawskiej 37 w Giżycku, na wzgórzu obok skrzyżowania ulicy Warszawskiej z Wodociągową i Bohaterów Westerplatte.
Historia.
Wieżę wybudowano w 1900 i zapewniała ona wodę miastu przez kolejne 96 lat, do 1996, kiedy to przebudowano system wodociągów. Pod sklepieniem znajdował się duży zbiornik z blachy cynkowej zaprojektowany przez inż. Otto Intza o wysokości 3,8 m i szerokości 8 m i mieścił w sobie ok. 200 m3 wody. Po wyłączeniu jej z eksploatacji w 1997 stała się własnością miejscowego przedsiębiorcy Henryka Górnego. W 2007 zakończyła się przebudowa i remont wieży. Na dachu konstrukcji dobudowano kawiarnię z tarasem widokowym wystającym poza budynek. Całość przykryto kopułą, na której czubku umieszczono wiatrowskaz. Obecnie w wieży mieści się również muzeum gromadzące przedmioty dawnych mieszkańców Mazur.
Architektura.
Wieża jest murowana, z cegły, nieotynkowana, w stylu neogotyckim. U podstawy wieża ma szerokość 7,2 m, natomiast w koronie (górna część wieży, w której znajdował się zbiornik z wodą, wystająca za podstawę budynku) 9,06 m. Po obu stronach wejścia do budynku umieszczone są herb Giżycka i flaga Mazur, co podkreśla przynależność do regionu. Pod koroną umieszczono ozdobniki. We wnętrzu dobudowano 3 piętra. Do kawiarni na szczycie prowadzi 129 stopni schodów, jest również winda.
Turystyka.
Jest najwyższą budowlą w Giżycku, toteż jest wykorzystywana w celach turystycznych jako doskonały punkt widokowy na miasto, jez. Niegocin i okolicę. Wieża jest czynna tylko w okresie letnim. 

</doc>
<doc id="4670315" url="https://pl.wikipedia.org/wiki?curid=4670315" title="Kałmanis Szuras">
Kałmanis Szuras

Kałmanis Mauszowicz Szuras, "Kałman Mouszowicz Szur" (ros. Калманис Маушович Шурас (Калман Моушович Шур), lit. Kalmanas Šuras, ur. 5 kwietnia 1917 w Antoleptach, zm. 15 marca 2003 w Riszon le-Cijjon) – radziecki wojskowy, kapral ("jefrejtor"), Bohater Związku Radzieckiego (1945).
Życiorys.
Był narodowości żydowskiej, po ukończeniu 7 klas pracował jako garbarz. Po ataku Niemiec na ZSRR został ewakuowany do obwodu bucharskiego, w lutym 1942 został wcielony do Armii Czerwonej i skierowany do formującej się w obwodzie gorkowskim litewskiej dywizji piechoty. Od grudnia 1942 brał udział w walkach z Niemcami w składzie 249 pułku piechoty 16 Litewskiej Dywizji Piechoty. Walczył na Froncie Centralnym, 1 Nadbałtyckim i Leningradzkim. Brał udział m.in. w bitwie pod Kurskiem jako celowniczy działa, za zasługi bojowe w tej bitwie został odznaczony medalem. W czerwcu 1944 został członkiem WKP(b). 12 października 1944 na prawym brzegu Niemna w rejonie miasta Pojegi przy odpieraniu kontrataku przeciwnika, jako dowódca działa 249 pułku piechoty 16 Litewskiej Dywizji Piechoty 2 Gwardyjskiej Armii w stopniu sierżanta, prowadząc ostrzał uszkodził niemiecki czołg i powstrzymywał atak niemieckiej piechoty, dopóki nie został ranny i wyeliminowany z walki. Po wyleczeniu wrócił do pułku i brał udział w walkach w rejonie nadbałtyckim, 22 lutego 1945 podczas starcia w rejonie wsi Evergali na Łotwie wyróżnił się brawurą; został wówczas ciężko ranny w nogę i ewakuowany na tyły. Po wojnie został zdemobilizowany, pracował w warsztacie garbarskim kombinatu garbarsko-pasmanteryjnego w Wilnie. W 1979 na stałe wyjechał do Izraela.
Odznaczenia.
I inne.

</doc>
<doc id="4670316" url="https://pl.wikipedia.org/wiki?curid=4670316" title="Raul Sarap">
Raul Sarap

Raul Sarap (ur. 5 lutego 1950 w Tallinnie) – radziecki (estoński) kierowca wyścigowy.
Biografia.
W 1972 roku rozpoczął rywalizację w sportach motorowych. Początkowo ścigał się w Formule 3 i Formule 4. W sezonie 1976 wygrał pierwszy wyścig mistrzostw Sowieckiej Formuły 3, co miało miejsce na torze Pirita-Kose-Kloostrimetsa. W tym samym roku zadebiutował w Pucharze Pokoju i Przyjaźni. W 1977 roku zadebiutował w Formule Easter. Wygrał wówczas dwa wyścigi w edycji radzieckiej. W sezonie 1978 Sarap wygrał jeden wyścig i został mistrzem edycji radzieckiej, triumfował również w edycji estońskiej. W 1979 roku Estończyk został wicemistrzem Sowieckiej Formuły Easter oraz obronił mistrzostwo Estońskiej Formuły Easter. Ponadto w trakcie tamtego sezonu rozpoczął ściganie Estonią 20. W 1981 roku natomiast kierowca zadebiutował za kierownicą modelu 21. Rok 1982 Sarap zakończył na trzecim miejscu w mistrzostwach ZSRR oraz pierwszym w mistrzostwach Estonii. Rok później był czwarty w ZSRR oraz ponownie pierwszy w Estonii. W 1984 roku po raz piąty zdobył mistrzostwo Estonii.
W 1985 roku Sarap wrócił do startów w Formule 3. Zajął wówczas czwarte miejsce w klasyfikacji mistrzostw ZSRR. 1986 rok Sarap spędził nad testowaniem Estonii 24. W sezonie 1987 ścigał się tym modelem w krajowych mistrzostwach.
Oprócz ścigania się był projektantem i testerem samochodów, pracującym w TARK. Pełnił również funkcję szkoleniowca kierowców takich jak Urmas Põld i Ott Vanaselja.

</doc>
<doc id="4670317" url="https://pl.wikipedia.org/wiki?curid=4670317" title="Jan Nepomucen Gołuchowski">
Jan Nepomucen Gołuchowski

Jan Nepomucen Gołuchowski herbu Leliwa (zm. w 1808 roku) – podwojewodzi wiślicki w 1791 roku, porucznik i major wojsk koronnych.
Syn Samuela Gołuchowskiego i Elżbiety Waligórskiej. Żonaty z Honoratą Eufemią Radziłowską.

</doc>
<doc id="4670319" url="https://pl.wikipedia.org/wiki?curid=4670319" title="Senft">
Senft

Osoby o nazwisku Senft posiadające biogram w Wikipedii:

</doc>
<doc id="4670320" url="https://pl.wikipedia.org/wiki?curid=4670320" title="Ludmiła Diemidiuk">
Ludmiła Diemidiuk

Ludmiła Nikołajewna Diemidiuk (; ur. 4 marca 1936 w Moskwie) – rosyjska językoznawczyni. Zajmuje się językiem malajskim (malezyjskim i indonezyjskim), indonezyjską normą literacką, a także jej interakcją z dialektem dżakarckim.
W 1964 r. ukończyła studia w Instytucie Języków Orientalnych Moskiewskiego Uniwersytetu Państwowego. W 1970 r. uzyskała stopień kandydata nauk filologicznych, a w 1976 została docentem.

</doc>
<doc id="4670321" url="https://pl.wikipedia.org/wiki?curid=4670321" title="Łódź Śródmieście">
Łódź Śródmieście

Łódź Śródmieście – budowany podziemny przystanek osobowy w tunelu średnicowym, położony w Łodzi, w dzielnicy Śródmieście, w rejonie skrzyżowania ul. Zielonej z Zachodnią i al. Kościuszki.
Zgodnie z założeniem, przystanek obsługiwać będzie połączenia ŁKA i Polregio.
Budowa przystanku ma być finansowana wspólnie z budżetów PKP PLK, Województwa łódzkiego i miasta Łodzi. 25 kwietnia 2021 rozpoczęła się budowa stacji. Otwarcie przystanku dla podróżnych planowane jest wraz z otwarciem tunelu na koniec 2022 roku.
Opis.
Przystanek będzie składał się z trzech poziomów skomunikowanych ze sobą schodami stałymi, ruchomymi i windami. Będzie posiadał dwa wejścia do budynku: od strony ul. Wólczańskiej i od ul. Zachodniej oraz dodatkowe wejście po wschodniej stronie al. Kościuszki na rogu z ulicą Zieloną. Na najgłębszym poziomie mają być dwa perony jednokrawędziowe, każdy o długości 155 m. Pozostałe poziomy mają służyć komunikacji. Ponadto na jednym z nich planuje się ulokować punkty usługowo-handlowe. W bliskiej okolicy zaplanowano też stojaki na rowery i parking.
Historia.
Pierwsze plany na podziemny przystanek w tej okolicy są ściśle związane z początkiem koncepcji powstania łódzkiego tunelu średnicowego. W początkowej wersji tunel przebiegać miał między dworcami Łódź Fabryczna i Łódź Kaliska niemal w linii prostej. Planowano wówczas dwa przystanki pośrednie, w tym jeden w tym samym rejonie, co obecnie projektowany Łódź Śródmieście. Pierwotna koncepcja przebiegu upadła na korzyść obecnej, jednak PKP PLK ogłosiła jednocześnie, że planuje wybudować tunel z tylko jedną stacją w okolicy Manufaktury, lub bez stacji pośrednich, co wywołało liczne protesty mieszkańców, którzy stanowczo chcieli stacji w ścisłym centrum Łodzi. Ostatecznie, dzięki tym protestom, staraniom miejskich aktywistów i zaangażowaniu łódzkich samorządowców osiągnięto kompromis, który umożliwi powstanie przystanku nazywanego wcześniej roboczo „Łódź Centrum”.

</doc>
<doc id="4670326" url="https://pl.wikipedia.org/wiki?curid=4670326" title="Wiktor Pogadajew">
Wiktor Pogadajew

Wiktor Aleksandrowicz Pogadajew (; ur. 20 listopada 1946 w miejscowości Sakmara) – rosyjski historyk, orientalista, tłumacz. Specjalizuje się w historii i kulturze Azji Południowo-Wschodniej. Jest także leksykografem. Jego dorobek obejmuje ponad 200 książek bądź artykułów na temat języka, historii i kultury malezyjsko-indonezyjskiej.
W latach 1965–1970 studiował język indonezyjski w Instytucie Języków Orientalnych Moskiewskiego Uniwersytetu Państwowego. W latach 1970–1971 studiował język malajski na Uniwersytecie Malaya (Kuala Lumpur). W 1975 r. ukończył studia podyplomowe w Instytucie Studiów Azjatyckich i Afrykańskich Moskiewskiego Uniwersytetu Państwowego. W 1976 r. uzyskał doktorat.

</doc>
<doc id="4670328" url="https://pl.wikipedia.org/wiki?curid=4670328" title="Ball flower">
Ball flower

Ball flower (ang.) – rodzaj ornamentu architektonicznego w postaci kuli zamkniętej w płatkach kwiatu. Występował zwłaszcza w dojrzałej fazie gotyku angielskiego zwanej Decorated Style. Kula najczęściej otoczona była trzema płatkami. Ornament umieszczany był w rzędzie w równych odległościach.

</doc>
<doc id="4670331" url="https://pl.wikipedia.org/wiki?curid=4670331" title="Grabscy">
Grabscy



</doc>
<doc id="4670332" url="https://pl.wikipedia.org/wiki?curid=4670332" title="Eskadra Lotnicza Litwy Środkowej">
Eskadra Lotnicza Litwy Środkowej



</doc>
<doc id="4670334" url="https://pl.wikipedia.org/wiki?curid=4670334" title="Autoportret Tadeusza Dobrowolskiego">
Autoportret Tadeusza Dobrowolskiego

Autoportret Tadeusza Dobrowolskiego – obraz polskiego historyka sztuki i malarza Tadeusza Dobrowolskiego namalowany temperą na papierze w 1940 roku.
Obraz przedstawiający artystę w garniturze z lufką i papierosem, namalowany w 1940, znajduje się w kolekcji Muzeum Śląskiego w Katowicach, nr inwentarzowy MŚK/H/222. Dzieło o wymiarach 58 x 43 cm, namalowane temperą na papierze jest sygnowane w prawym dolnym rogu: . Autoportret powstał w Krakowie. Zgodnie z oznaczeniem katalogu muzealnego znajduje się w domenie publicznej. Muzeum posiada drugi autoportret malarza z 1920 roku.

</doc>
<doc id="4670335" url="https://pl.wikipedia.org/wiki?curid=4670335" title="Sputnik 7">
Sputnik 7



</doc>
<doc id="4670337" url="https://pl.wikipedia.org/wiki?curid=4670337" title="Johann Jakob Brucker">
Johann Jakob Brucker

Johann Jakob Brucker (ur. 22 stycznia 1696 w Augsburgu, zm. 26 listopada 1770 w Augsburgu) – niemiecki historyk filozofii.
Życiorys.
Ukończył studia na uniwersytecie w Jenie. W 1723 roku został ministrem w Kaufbeuren. W 1731 roku obrano go członkiem Pruskiej Akademii Nauk, po czym został starszym ministrem w Kościele św. Ulryka w Augsburgu. Zmarł w 1770 roku.
Dzieła.
Najbardziej znanym dziełem Bruckera jest "Historia critica philosophiae", pierwsza tak systematyczna i obszerna (5 tomowa) praca w czasach nowożytnych o historii filozofii. W której autor dokonał podziału filozofii na trzy okresy:
Inne dzieła Johanna Jakoba Bruckera to:

</doc>
<doc id="4670342" url="https://pl.wikipedia.org/wiki?curid=4670342" title="Raivo Hääl">
Raivo Hääl

Raivo Hääl (ur. 23 września 1955 w Tallinnie) – estoński kierowca wyścigowy.
Biografia.
W 1975 roku ukończył Technikum Inżynierii Budowlanej i Mechanicznej w Tallinnie. W roku 1984 zadebiutował w sportach motorowych, rywalizując Estonią 20 w klasie Formuły Easter. Wygrał wówczas wyścig „Złota Jesień” na torze Barawaja, a w mistrzostwach Estonii był szósty. W 1985 roku zadebiutował w pierwszej lidze Sowieckiej Formuły Easter, zajmując na koniec sezonu dwunaste miejsce. W sezonie 1986 Hääl rozpoczął używanie Estonii 21M. Wygrał wówczas wyścig na otwarcie sezonu na torze Bikernieki oraz zdobył mistrzostwo Estonii. W 1988 roku kierowca zmienił pojazd na Estonię 21.10 i rozpoczął rywalizację w Formule Mondial. W mistrzostwach ZSRR Estończyk wygrał wyścig na torze Czajka oraz zdobył wicemistrzostwo serii. Zajął ponadto trzecie miejsce w mistrzostwach Estonii. W sezonie 1989 ścigał się między innymi w Finlandii. Od 1990 roku ścigał się Estonią z silnikiem Volkswagen. W Sowieckiej Formule 1600 Hääl został wtedy sklasyfikowany na czternastym miejscu. W sezonie 1991 był natomiast trzynasty, zdobył również trzecie miejsce w mistrzostwach Estonii. Po 1992 roku zakończył karierę sportową.
W 2014 roku wrócił do wyścigów, rywalizując Chevroletem Camaro. W 2016 roku Hääl zajął trzecie miejsce w mistrzostwach Bałtyku w klasie BO.

</doc>
<doc id="4670344" url="https://pl.wikipedia.org/wiki?curid=4670344" title="Belulah Marie Dix">
Belulah Marie Dix

Belulah Marie Dix (ur. 25 grudnia 1876 w Kingston, zm. 25 września 1970 w Woodland Hills) – amerykańska dramatopisarka i scenarzystka.
Biografia.
Urodziła się 25 grudnia 1876 w Kingston. Talent pisarski wykazywała od najmłodszych lat. I choć jej ojciec, z zawodu brygadzista, z trudem mógł opłacić czesne, w wieku 16 lat Dix rozpoczęła naukę w Radcliffe College. Uczelnię ukończyła w 1897 roku "summa cum laude." Za swoją rozprawę otrzymała (jako pierwsza kobieta w historii) nagrodę literacką George B. Sophier Prize.
Już w czasie studiów sprzedawała opowiadania do czasopism. Tworzyła też swoje pierwsze sztuki, przeznaczone do teatrów studenckich. Po studiach zrezygnowała z podjęcia zawodu nauczycielki (który był typową ścieżką kariery dla kobiet w tamtym czasie i dzięki któremu miała zamiar zwrócić ojcu opłaty za studia) i zajęła się twórczością literacką. Pisała dramaty, powieści historyczne i utwory dla dzieci Pisarka twierdziła, że napisała łącznie ok. 30 powieści.
W 1916 roku udała się do Kalifornii, aby odwiedzić swoją agentkę, Beatrice deMille i podczas tego pobytu zdecydowała się podjąć pracę scenarzystki dla wytwórni Lasky Feature Play Film. Według Evelyn Flebbe Scott, córki Dix, pisarka zrobiła to dla zabawy. W innym źródle można natomiast znaleźć informację, że motywacja miała charakter finansowy – mąż Dix, Niemiec z pochodzenia, miał problemy z utrzymaniem rodziny w czasie wojny. Dix odniosła sukces w nowym zawodzie. Pisała szybko, była znana z tworzenia wyrazistych postaci historycznych, miała też talent do scen przemocy. Choć scenopisarstwo było jej głównym zajęciem, zdarzało jej się też pełnić inne, bardzo różnorodne role na planie (było to typowe dla okresu kina niemego) – bywała asystentką reżysera, statystką, techniczką oświetlenia i montażystką. Nie prowadziła życia gwiazdy i nie miała olśniewającego wizerunku. Obracała się w małym kręgu towarzyskim i wolała budować swoją karierę na pracy i talencie, nie na znajomościach. Była szanowana i uważana za rzetelną, czuła dumę ze swojego rzemiosła i wkładu w rozwój sztuki filmowej. Ze względu na szacunek, którym się cieszyła, kiedy przemysł filmowy borykał się z problemami wizerunkowymi po skandalu związanym ze śmiercią Virginii Rappe i oskarżeniami wobec Fatty’ego Arbuckle’a, studio Paramount Pictures wysłało ją w trasę z serią wykładów o pozytywnych stronach Hollywood.
W 1924 roku Dix opuściła Paramount i dołączyła do wytwórni DeMille Studios. Zdaniem jej córki nie była to jej własna decyzja – Paramount miał nie przedłużyć kontraktu ze scenarzystką po odejściu braci DeMille (Cecila B. DeMille’a i Williama C. de Mille’a), z którymi była towarzysko związana. Założono bowiem automatycznie, że nie będzie chciała zostać po ich odejściu.
Kariera Dix zwolniła po przełomie dźwiękowym w filmie, choć nadal pisywała scenariusze. Zmarła w 1970 roku.

</doc>
<doc id="4670346" url="https://pl.wikipedia.org/wiki?curid=4670346" title="Asmah Haji Omar">
Asmah Haji Omar

Asmah Haji Omar (ur. 5 marca 1940 w Jitra) – malezyjska językoznawczyni. Zajmuje się językami autochtonicznymi Malezji oraz rozprzestrzenieniem geograficznym języka malajskiego. Jej dorobek obejmuje książki z zakresu gramatyki malajskiej i planowania językowego.
Kształciła się na Uniwersytecie Indonezyjskim. Później studiowała na Uniwersytecie Londyńskim, gdzie uzyskała doktorat z językoznawstwa ogólnego. W latach 1963–2000 wykładała na Uniwersytecie Malaya. Pozostaje związana z tą uczelnią jako profesor emeritus.
Sporządziła opis gramatyczny języka iban.

</doc>
<doc id="4670350" url="https://pl.wikipedia.org/wiki?curid=4670350" title="H-12 Semko">
H-12 Semko

H-12 „Semko” – polski uniwersalny holownik projektu B860 służący w 8 Flotylli Okrętów Marynarki Wojennej, zaprojektowany w Polsce i zbudowany w stoczni Remontowa Shipbuilding w Gdańsku jako czwarta jednostka z sześciu zamówionych przez Inspektorat Uzbrojenia MON. 
Budowa i służba.
Holownik zwodowano 20 listopada 2019 roku. Matką chrzestną została Marzena Gańcza – dyrektor Zespołu Szkół Morskich w Świnoujściu. 17 listopada 2020 został podpisany protokół zdawczo-odbiorczy między stocznią a Inspektoratem Uzbrojenia. 9 grudnia na holowniku H-12 Semko podniesiono banderę jednostek pomocniczych MW. Okręt wszedł do służby w 8 Flotylli Obrony Wybrzeża, w 12 Wolińskim Dywizjonie Trałowców. Pierwszym dowódcą H-12 został chor. mar. Grzegorz Ciecierski. 
Dane taktyczno - techniczne.
Holownik posiada 29,2 m długości i szerokość wynoszącą 10,4 m. Wyporność holowników jest szacowana na 490 ton, uciąg jest szacowany na ponad 35 ton. Jednostkę napędzają dwa silniki wysokoprężne, każdy o mocy 1200 kW, pracujące na dwa pędniki azymutalne. Załoga holownika liczy 10 ludzi. Holownik nie będzie prowadził działań wyłącznie holowniczych w strukturach sił Marynarki Wojennej. Inne zadania to: podejmowania z wody materiałów niebezpiecznych i torped, transport osób i zaopatrzenia oraz neutralizacja zanieczyszczeń. Dodatkowo: przy wsparciu akcji ratowniczych, wsparciu logistycznym na morzu i w portach oraz wykonywaniu działań związanych z ewakuacją techniczną. Ostatnim z wykonywanych przez holowników zadań jest zabezpieczenie bojowe.

</doc>
<doc id="4670355" url="https://pl.wikipedia.org/wiki?curid=4670355" title="Michal Truban">
Michal Truban

Michal Truban (ur. 22 października 1983 w Czadcy) – słowacki przedsiębiorca, informatyk, inwestor i polityk, przewodniczący Postępowej Słowacji.
Życiorys.
Wykształcenie i działalność zawodowa.
Absolwent szkoły średniej w Żylinie, w 2002 podjął studia na wydziale elektrotechniki i informatyki Słowackiego Uniwersytetu Technicznego w Bratysławie, które ukończył w 2009. W 2002 założył firmę hostingą Websupport, w 2004 przekształconą w spółkę prawa handlowego. Firma ta stała się największym tego typu przedsiębiorstwem w kraju. W 2015 Michal Truban został wyróżniony tytułem osobowości roku sektora IT na Słowacji. W tym samym roku ustąpił z funkcji dyrektora generalnego Websupportu, a w 2019 ostatecznie sprzedał udziały w firmie, motywując to chęcią zajęcia się głównie działalnością polityczną. W międzyczasie inwestował również w startupy (m.in. Nicereply i InHiro).
Działalność społeczna i polityczna.
Zaangażował się w działalność społeczną, publicznie wskazując na problemy korupcji w branży IT i nieprawidłowości w przetargach publicznych w tej dziedzinie. Współzałożyciel organizacji pozarządowej Slovensko.Digital, a także członek władz słowackiego oddziału Transparency International.
W 2016 został jednym z liderów ruchu politycznego Postępowa Słowacja, a w 2017 współzałożycielem partii o takiej samej nazwie. Pełnił funkcję jej wiceprzewodniczącego, a w 2019 stanął na czele tego ugrupowania. W wyborach do Rady Narodowej w 2020 Postępowa Słowacja tworzyła koalicję wyborczą z partią SPOLU. Lista ta otrzymała 6,96% głosów, nie przekraczając wynoszącego 7% progu wyborczego dla koalicji. W konsekwencji tej porażki Michal Truban ogłosił swoją rezygnację z funkcji przewodniczącego PS.

</doc>
<doc id="4670356" url="https://pl.wikipedia.org/wiki?curid=4670356" title="Awang Sariyan">
Awang Sariyan

Awang Sariyan (ur. 20 października 1953 w Pontian) – malezyjski językoznawca, profesor w Zakładzie Języka Angielskiego Akademii Studiów Malajskich na Uniwersytecie Malaya (Kuala Lumpur). Wcześniej był profesorem językoznawstwa i planowania językowego na Universiti Putra Malaysia (2004–2006). 
Kształcił się na Malezyjskim Uniwersytecie Narodowym i Uniwersytecie Malaya. Magisterium z językoznawstwa uzyskał na Uniwersytecie Malaya. Na tej samej uczelni doktoryzował się w zakresie filozofii edukacji językowej.
Jest autorem licznych słowników, książek naukowych i poradników językowych.

</doc>
<doc id="4670360" url="https://pl.wikipedia.org/wiki?curid=4670360" title="GJ 699 b">
GJ 699 b

GJ 699 b (zwana także Gwiazda Barnarda b) – niepotwierdzona planeta typu superziemia oddalona od Ziemi o 6 lat świetlnych. Ma krążyć wokół Gwiazdy Barnarda, czerwonego karła o typie widmowym M4V z gwiazdozbioru Wężownika – najbliższej Słońcu gwiazdy pojedynczej. Odkrycia egzoplanety dokonał międzynarodowy zespół astronomów z Europejskiego Obserwatorium Południowego i . Odkrycie GJ 699 b zostało oficjalnie ogłoszone 14 listopada 2018 roku.
Odkrycie.
Sygnał przypisywany planecie został odkryty metodą pomiaru prędkości radialnej z wykorzystaniem spektrografu High Accuracy Radial velocity Planet Searcher (HARPS) zainstalowanym na 3,6 metrowym teleskopie w obserwatorium La Silla. Odkrycie planety zostało ogłoszone 14 listopada 2018 roku po przeprowadzeniu niemal 800 pomiarów w ciągu 20 lat obserwacji.
Charakterystyka.
Na podstawie danych spektroskopowych scharakteryzowano obiekt GJ 699 b jako planetę skalistą typu superziemia o masie około 3,23 oraz promieniu około 1,37 . Miała ona okrążać swoją gwiazdę w średniej odległości 0,404 au, po silnie ekscentrycznej orbicie o mimośrodzie około 0,32. Na takiej orbicie otrzymywałaby od swojej gwiazdy zaledwie 2% energii, jaką otrzymuje Ziemia od Słońca. W związku z położeniem blisko tzw. linii śniegu obliczona temperatura jej powierzchni to około 105 K (−168,15 °C). Ewentualne życie na takim globie byłoby możliwe wyłącznie dzięki energii geotermalnej.
Prace negujące istnienie.
W 2021 roku ukazała się praca podająca w wątpliwość istnienie tej planety – sygnał przypisywany planecie może być związany z aktywnością magnetyczną samej gwiazdy. Późniejsza publikacja innego zespołu badaczy z 2022 roku wykazała, że wykryty sygnał istotnie jest artefaktem, który można wytłumaczyć splotem aktywności gwiazdy i próbkowania sygnału.

</doc>
<doc id="4670361" url="https://pl.wikipedia.org/wiki?curid=4670361" title="Gwary góralskie">
Gwary góralskie



</doc>
<doc id="4670364" url="https://pl.wikipedia.org/wiki?curid=4670364" title="Mistrzostwa Świata w Unihokeju Kobiet 2019">
Mistrzostwa Świata w Unihokeju Kobiet 2019

Mistrzostwa świata w unihokeju kobiet 2019 – 12. edycja mistrzostw świata w unihokeju kobiet. Turniej finałowy rozgrywany jest w Neuchâtel, od 7 do 15 grudnia 2019 roku. Szwajcaria zagra jako gospodarz po raz trzeci.

</doc>
<doc id="4670365" url="https://pl.wikipedia.org/wiki?curid=4670365" title="Instytut Kultury Polskiej w Londynie">
Instytut Kultury Polskiej w Londynie

Instytut Kultury Polskiej w Londynie (ang. "Polish Cultural Institute in London") – polska placówka kulturalna w stolicy Wielkiej Brytanii podlegająca Ministerstwu Spraw Zagranicznych RP.
Działalność.
Głównym zadaniem Instytutu jest wypełnianie zadań z zakresu dyplomacji publicznej, tj. utrzymywanie dobrych stosunków społecznych, naukowych i kulturalnych między Polską a Wielką Brytanią. Instytut organizuje wystawy, koncerty, pokazy filmów, promocje książek, przekłady książek, koordynuje wymianę naukową i kulturową. Celem Instytutu jest poszerzanie wiedzy na temat Polski: kultury, sztuki, nauki, historii, gospodarki, polityki, socjologii. Organizował i prowadził kursy języka polskiego oraz, od 1979 do 2014, bibliotekę. Działalność Instytutu częściowo skierowana jest także do brytyjskiej Polonii.
Instytut został założony w 1938, lecz pierwszego dyrektora mianowano 10 lat później. Od 2014 jego siedziba mieści się przy 10 Bouverie Street. Przedtem mieścił się pod adresem Poland Street 52-53. Wcześniej zaś przy Portland Place 34 i w lokalu przy Devonshire Street 16. W czasach PRL Instytut był bojkotowany przez Brytyjczyków i Polonię. Od 2003 placówka organizuje Festiwal Polskich Filmów „Kinoteka”.

</doc>
<doc id="4670367" url="https://pl.wikipedia.org/wiki?curid=4670367" title="Łucznictwo na World Games 2017">
Łucznictwo na World Games 2017

Łucznictwo na World Games 2017 rozegrane zostało w dniach 22–30 lipca 2017 roku w Hali Stulecia we Wrocławiu. W turnieju wzięło udział 96 łuczników z 34 krajów. Zawodnicy rywalizowali w trzech dyscyplinach: łuku gołym (klasycznym), bloczkowym (złożonym), oraz łuku refleksyjnym.
Medaliści.
Źródło:
Rekordy.
Podczas zawodów w łucznictwie na World Games 2017 ustanowiono trzy rekordy zawodów: Sara López (707 punktów w łuku złożonym), Stephan Hansen (716 punktów w łuku złożonym), oraz drużyna Danii w rywalizacji drużynowej (1420 punktów).

</doc>
<doc id="4670369" url="https://pl.wikipedia.org/wiki?curid=4670369" title="Dawit Schirtladze">
Dawit Schirtladze

Dawit Schirtladze (, ur. 16 marca 1993 w Tbilisi) – gruziński piłkarz występujący na pozycji napastnika w gruzińskim klubie Dinamo Tbilisi, reprezentant Gruzji w latach 2016–2017.
Kariera klubowa.
Aarhus GF.
W 2011 roku dołączył do akademii Aarhus GF. Zadebiutował 6 sierpnia 2011 w meczu Superligaen przeciwko SønderjyskE Fodbold (3:1). 19 lipca 2012 zadebiutował w kwalifikacjach do Ligi Europy UEFA w meczu przeciwko Dila Gori (1:2). Pierwszą bramkę zdobył 25 września 2012 w meczu Pucharu Danii przeciwko Aarhus Fremad (0:3). Pierwszą bramkę w lidze zdobył 22 października 2012 w meczu przeciwko Randers FC (1:1).
Silkeborg IF.
1 stycznia 2016 przeszedł do klubu Silkeborg IF. Zadebiutował 10 marca 2016 w meczu 1. division przeciwko FC Fredericia (0:1). Pierwszą bramkę zdobył 28 marca 2016 w meczu ligowym przeciwko FC Helsingør (0:1). W sezonie 2015/16 jego zespół zajął drugie miejsce w tabeli i awansował do najwyższej ligi. W Superligaen zadebiutował 15 lipca 2016 w meczu przeciwko Odense Boldklub (0:0). Pierwszą bramkę w lidze zdobył 13 sierpnia 2016 w meczu przeciwko AC Horsens (3:3).
Spartak Trnawa.
3 września 2018 podpisał kontrakt z drużyną Spartaku Trnawa. Zadebiutował 6 września 2018 w meczu Pucharu Słowacji przeciwko FK Rača (0:9), w którym zdobył dwie bramki. W Fortuna Liga zadebiutował 15 września 2018 w meczu przeciwko MŠK Žilina (1:2). 25 października 2018 zadebiutował w fazie grupowej Ligi Europy UEFA w meczu przeciwko Dinamo Zagrzeb (1:2). W sezonie 2018/19 jego zespół zdobył Puchar Słowacji.
Riga FC.
3 lutego 2019 przeszedł do zespołu Riga FC. Zadebiutował 9 marca 2019 w meczu Virslīgi przeciwko FK Jelgava (0:1). W sezonie 2019 jego zespół zajął pierwsze miejsce w tabeli i zdobył mistrzostwo Łotwy.
Arka Gdynia.
4 lipca 2019 podpisał kontrakt z klubem Arka Gdynia. Zadebiutował 29 lipca 2019 w meczu Ekstraklasy przeciwko Pogoni Szczecin (2:0). Pierwszą bramkę zdobył 24 sierpnia 2019 w meczu ligowym przeciwko Cracovii (3:1).
Dinamo Tbilisi.
7 października 2020 przeszedł do drużyny Dinamo Tbilisi. Zadebiutował 3 listopada 2020 w meczu Erownuli Ligi przeciwko Dila Gori (0:3), w którym zdobył swoją pierwszą bramkę. W sezonie 2020 jego zespół zajął pierwsze miejsce w tabeli zdobywając mistrzostwo Gruzji.
Viborg FF.
12 lutego 2021 podpisał kontrakt z zespołem Viborg FF. Zadebiutował 21 lutego 2021 w meczu 1. division przeciwko Vendsyssel FF (0:1). W sezonie 2020/21 jego zespół zajął pierwsze miejsce w tabeli i awansował do Superligaen.
Dinamo Tbilisi.
1 sierpnia 2021 przeszedł do klubu Dinamo Tbilisi. Zadebiutował 12 września 2021 w meczu Erownuli Ligi przeciwko SK Telawi (1:0). Pierwszą bramkę zdobył 24 września 2021 w meczu ligowym przeciwko SK Samtredia (5:1). W sezonie 2021 jego drużyna zajęła drugie miejsce w tabeli zdobywając wicemistrzostwo Gruzji.
Kariera reprezentacyjna.
Gruzja U-21.
W 2012 roku otrzymał powołanie do reprezentacji Gruzji U-21. Zadebiutował 15 sierpnia 2012 w meczu eliminacji do Mistrzostw Europy U-21 2013 przeciwko reprezentacji Chorwacji U-21 (1:1), w którym zdobył swoją pierwszą bramkę.
Gruzja.
W 2016 roku otrzymał powołanie do reprezentacji Gruzji. Zadebiutował 5 września 2016 w meczu eliminacji do Mistrzostw Świata 2018 przeciwko reprezentacji Austrii (1:2).

</doc>
<doc id="4670370" url="https://pl.wikipedia.org/wiki?curid=4670370" title="Mistrzostwa świata w unihokeju kobiet 2019">
Mistrzostwa świata w unihokeju kobiet 2019



</doc>
<doc id="4670372" url="https://pl.wikipedia.org/wiki?curid=4670372" title="Honczary (przystanek kolejowy)">
Honczary (przystanek kolejowy)

Honczary (, ) – przystanek kolejowy w pobliżu miejscowości Honczary, w rejonie lidzkim, w obwodzie grodzieńskim, na Białorusi. Leży na linii Równe – Baranowicze – Wilno.

</doc>
<doc id="4670373" url="https://pl.wikipedia.org/wiki?curid=4670373" title="Portret chłopca (rysunek Stanisława Ignacego Witkiewicza)">
Portret chłopca (rysunek Stanisława Ignacego Witkiewicza)

Portret chłopca – rysunek pastelem na papierze formatu ok. 65 na 50 cm, autorstwa Stanisława Ignacego Witkiewicza, powstały w 1934 roku, znajdujący się w Galerii sztuki polskiej 1800-1945 Muzeum Śląskiego w Katowicach.
Muzeum zakupiło rysunek w 1989 roku w P.P. Desa w Katowicach. Portret powstał w 1934 roku. Artysta mieszkał w tym czasie w Zakopanem. Nastolatek przedstawiony został w marynarce z poszetką. Obraz jest sygnowany wzdłuż dolnej krawędzi: . Muzealny nr. inw.: MŚK/SzM/606. Dzieło na rozmiary 64,7 × 49,6 cm. Portret powstał bez użycia narkotyków. Wnioskując z opisu na obrazie, artysta podczas powstawania rysunku: „NP” – nie palił; „+herb.” – pił herbatę.

</doc>
<doc id="4670374" url="https://pl.wikipedia.org/wiki?curid=4670374" title="Krajowy System Informacji Policji">
Krajowy System Informacji Policji



</doc>
<doc id="4670376" url="https://pl.wikipedia.org/wiki?curid=4670376" title="Ulica Ludwika Rydygiera we Wrocławiu">
Ulica Ludwika Rydygiera we Wrocławiu

Ulica Ludwika Rydygiera (do 1945 roku "Gustav–Müller–Straße", wcześniej, do 1934 "Mehlgasse") - jedna z ulic wrocławskiego Przedmieścia Odrzańskiego.
Historia.
Dzisiejsza ulica odtwarza w znacznym stopniu (na północ od skrzyżowania z dzisiejszą ulicą Drobnera) przebieg dawnej drogi okalającej od strony zachodniej "Matthias Feld" (tzw. „Maciejowe Pole”) wzmiankowanej od roku 1467, zwanej "Kuhgasse", tj. „Bydlęca” albo „Krowia”, bowiem to tędy pędzono stada bydła do jatek, znajdujących się w mieście. Droga ta, wzdłuż której zabudowa następowała systematycznie od południa ku północy już od wieku XVI, widoczna jest m.in. na zachowanej do dziś w Archiwum Miejskim mapie z 1728 roku, na której obok niej (na wschód) nakreślony jest także przebieg strumienia płynącego do stawu, który wówczas znajdował się przy szpitalu Jedenastu Tysięcy Dziewic.
"Kuhgasse" była rozdwojona na swoim południowym odcinku (tj. przy obecnej ul. Drobnera), współcześnie jedno z tych odgałęzień (zachodnie) nosi nazwę ul. Śrutowej (do 1945 "Schrotgasse"), a drugie – ul. Rydygiera. Oba te odgałęzienia do dzisiaj są bardzo wąskie.
Krótko po rozpoczęciu rozbiórki fortyfikacji miejskich Wrocławia, obszar "Matthias Feld" (wraz z biegnącą obok "Kuhgasse") włączony został w 1808 roku w granice administracyjne miasta. Wg Antkowiaka u ówczesnych mieszkańców nazwa ich ulicy wywoływała złe, wiejskie skojarzenia, w związku z czym od 1824 spowodowali zmianę nazwy na "Mehlgasse" (tj. „Mączną”). To właśnie z lat 20. XIX wieku pochodzi najstarsza z zachowanych do dziś kamienic przy tej ulicy, nr 25–27 (na fotografii po prawej).
W 1892 roku przy ulicy Rydygiera nr 46–48, wg projektu K. Klimma i R. Plüddemanna, zbudowany został Szpital dla Służby, a w 1899 roku pod numerami 22–28, wg projektu J. Hauke, Szpital św. Jerzego. Po roku 1945 pierwszy z tych budynków stał się siedzibą komisariatu milicji, potem policji, natomiast drugi zachował swą funkcję jako państwowy Specjalistyczny Szpital, który w tej formule działał do 2004 roku. Następnie boromeuszki powołały tu Ośrodek (nazwa w latach 2008–2013: Zakład Opiekuńczo-Leczniczy dla Dorosłych ).
Około 1933 roku nazwę "Mehlgasse" zmieniono na "Gustav–Müller–Straße". Podczas oblężenia "Festung Breslau" w 1945 roku przy ul. Rydygiera zlokalizowana była rusznikarnia oraz skład broni i amunicji, które zostały najprawdopodobniej rozpoznane przez radziecki wywiad, po czym zbombardowane przez lotnictwo. Skutkiem tych bombardowań były znaczne szkody, w gruzach legło około dwudziestu kamienic.
Po wojnie, od 1945 roku, patronem ulicy został Wincenty Witos; 11 grudnia 1951 ulicę przemianowano nadając jej nazwę Jana Ewangelisty Purkyniego; 23 listopada 1956 nazwę ulicy zmieniono raz jeszcze, na Ludwika Rydygiera, która obowiązuje do dziś.

</doc>
<doc id="4670377" url="https://pl.wikipedia.org/wiki?curid=4670377" title="ETO Park">
ETO Park

ETO Park – stadion piłkarski w mieście Győr, na Węgrzech. Został otwarty 7 kwietnia 2007 roku. Może pomieścić 16 000 widzów. Swoje spotkania rozgrywają na nim piłkarze klubu Győri ETO FC.
Stadion powstał w miejscu poprzedniego obiektu klubu Győri ETO FC, Rába ETO Stadion. Prace nad przebudową starego stadionu rozpoczęły się w 2005 roku, ale jeszcze do 2006 roku klub mógł rozgrywać swoje spotkania na dawnym obiekcie (ostatni mecz ligowy odbył się 28 maja 2006 roku). Następnie klub tymczasowo występował na innych arenach (były to: Nádorvárosi Stadion w Győr, Alcufer Stadion w Győr-Gyirmót i Grosics Gyula Stadion w Tatabányi). Jako pierwsza powstała nowa trybuna po stronie wschodniej i po jej otwarciu klub mógł się wprowadzić na nieukończony jeszcze nowy obiekt. Pierwszym spotkaniem ligowym rozegranym na nowym obiekcie był mecz gospodarzy z Vasas FC 7 kwietnia 2007 roku (wygrany przez drużynę gości 2:0). W 2008 roku ukończono budowę trybuny po stronie zachodniej. Stadion był częścią wspólnej kandydatury Chorwacji i Węgier do organizacji Euro 2012, jednak kraje te nie zostały wybrane na gospodarzy mistrzostw i obiekt powstał w okrojonym kształcie, bez dużych trybun za bramkami i z pojemnością 16 000 widzów zamiast planowanych 30 000. Nowy obiekt, w przeciwieństwie do poprzednika, posiada typowo piłkarski układ, bez bieżni lekkoatletycznej i z trybunami usytuowanymi tuż za liniami bocznymi boiska. Obiekt był jedną z aren piłkarskich Mistrzostw Europy U-19 w 2014 roku. Rozegrano na nim trzy spotkania fazy grupowej tego turnieju.

</doc>
<doc id="4670380" url="https://pl.wikipedia.org/wiki?curid=4670380" title="Parafia Świętego Marcina w Szebniach">
Parafia Świętego Marcina w Szebniach



</doc>
<doc id="4670382" url="https://pl.wikipedia.org/wiki?curid=4670382" title="Dzitwa (przystanek kolejowy)">
Dzitwa (przystanek kolejowy)

Dzitwa (, ) – przystanek kolejowy w pomiędzy miejscowościami Dorże i Drozdowo, w rejonie lidzkim, w obwodzie grodzieńskim, na Białorusi. Leży na linii Równe – Baranowicze – Wilno. Nazwa pochodzi od pobliskiej rzeki Dzitwy.

</doc>
<doc id="4670383" url="https://pl.wikipedia.org/wiki?curid=4670383" title="Stopnie służbowe w polskiej Policji">
Stopnie służbowe w polskiej Policji



</doc>
<doc id="4670385" url="https://pl.wikipedia.org/wiki?curid=4670385" title="Badminton na Światowych Wojskowych Igrzyskach Sportowych 2019">
Badminton na Światowych Wojskowych Igrzyskach Sportowych 2019

Badminton na Światowych Wojskowych Igrzyskach Sportowych 2019 został rozegrany w dniach 21 – 26 października podczas 7. Światowych Wojskowych Igrzyskach Sportowych w kompleksie sportowym Wuhan University Student Sports Center w Wuhanie w trakcie igrzysk wojskowych. Najwięcej medali zdobyli reprezentanci Chin 14 w tym: 5 złote, 5 srebrne oraz 4 brązowe. Reprezentanci Polski zakończyli zmagania w tej dyscyplinie bez medali.
Uczestnicy.
Do zawodów zgłoszonych zostało 68 badmintonistów reprezentujących 12 państw.
W turniejach singlowych uczestniczyło po 8 zawodników, a w deblowych i mikście po 8 par. Każdy kraj mógł być reprezentowany maksymalnie przez trzech graczy lub trzy pary w jednej konkurencji. Polskę reprezentowali Adam Cwalina, Mateusz Dubowski, Olga Miksza, Joanna Rudna oraz Magdalena Świerczyńska. W walce o brązowy medal; singlistka Joanna Rudna przegrała z Chinką Li Yun, a deblistki Olga Miksza i Magdalena Świerczyńska z Chinkami Chen Mingchun i Gao Ziyao.

</doc>
<doc id="4670386" url="https://pl.wikipedia.org/wiki?curid=4670386" title="Minojty (stacja kolejowa)">
Minojty (stacja kolejowa)

Minojty (, ) – stacja kolejowa w miejscowości Minojty, w rejonie lidzkim, w obwodzie grodzieńskim, na Białorusi. Leży na linii Równe – Baranowicze – Wilno.
Przed II wojną światową istniał w tym miejscu przystanek kolejowy o tej samej nazwie.

</doc>
<doc id="4670388" url="https://pl.wikipedia.org/wiki?curid=4670388" title="Podwójne ryzyko">
Podwójne ryzyko



</doc>
<doc id="4670390" url="https://pl.wikipedia.org/wiki?curid=4670390" title="Joachim Coens">
Joachim Coens

Joachim Coens (ur. 6 września 1966 w Brugii) – belgijski i flamandzki polityk, menedżer oraz samorządowiec, od 2019 do 2022 przewodniczący partii Chrześcijańscy Demokraci i Flamandowie.
Życiorys.
Syn polityka Daniëla Coensa. Z wykształcenia inżynier budownictwa, absolwent Katholieke Universiteit Leuven. Kształcił się również na Uniwersytecie Technicznym w Delfcie. Pracował w grupie BESIX przy różnych projektach infrastrukturalnych. Dołączył do Chrześcijańskiej Partii Ludowej, w 2001 przekształconej w ugrupowanie pod nazwą Chrześcijańscy Demokraci i Flamandowie. W 1995 objął funkcję członka zarządu władz miejskich Damme, gdzie odpowiadał za kulturę i gospodarkę. W latach 1995–2001 sprawował mandat posła do Parlamentu Flamandzkiego. W 2001 został prezesem i dyrektorem generalnym Maatschappij van de Brugse Zeehaven, przedsiębiorstwa zarządzającego portem w Zeebrugge, funkcję tę pełnił do 2019. W 2011 powołany na przewodniczącego europejskiego oddziału instytutu Global Institute of Logistics. Pozostał przy tym we władzach lokalnych Damme, w 2014 objął urząd burmistrza tej miejscowości.
W 2019 wystartował w partyjnych wyborach na przewodniczącego flamandzkich chadeków, został wybrany na tę funkcję w grudniu tegoż roku w drugiej turze głosowania. W czerwcu 2022 na tej funkcji zastąpił go Sammy Mahdi.

</doc>
<doc id="4670399" url="https://pl.wikipedia.org/wiki?curid=4670399" title="Krzywulki">
Krzywulki



</doc>
<doc id="4670400" url="https://pl.wikipedia.org/wiki?curid=4670400" title="Stanisław Barański">
Stanisław Barański



</doc>
<doc id="4670401" url="https://pl.wikipedia.org/wiki?curid=4670401" title="Glinna–Nawaria">
Glinna–Nawaria

Glinna–Nawaria (, ) – stacja kolejowa w miejscowości Pustomyty, w rejonie lwowskim, w obwodzie lwowskim, na Ukrainie. Nazwa pochodzi od dzielnicy Pustomyt - Glinnej (w chwili powstania stacji osobnej wsi) oraz pobliskiej wsi Nawaria (w chwili powstania stacji miasteczka).
Stacja powstała w czasach Austro-Węgier na linii Kolei Arcyksięcia Albrechta, pomiędzy stacjami Lwów a Szczerzec.

</doc>
<doc id="4670402" url="https://pl.wikipedia.org/wiki?curid=4670402" title="Wygoda (obwód grodzieński)">
Wygoda (obwód grodzieński)



</doc>
<doc id="4670404" url="https://pl.wikipedia.org/wiki?curid=4670404" title="Sowiecka Formuła Mondial">
Sowiecka Formuła Mondial

Sowiecka Formuła Mondial, w latach 1990–1991 Sowiecka Formuła 1600 – cykl wyścigów samochodowych rozgrywanych w ZSRR według przepisów Formuły Mondial. Mistrzostwa były organizowane w latach 1988–1991.
Historia.
1987 był ostatnim rokiem rozgrywania w ZSRR mistrzostw Formuły 3. Przeważnie używane pod koniec istnienia serii Estonie 21M były przestarzałe na tle zachodnioeuropejskich rywali, a silniki Łada miały pojemność 1568 cm³ mimo faktu, iż regulamin dopuszczał silniki dwulitrowe. Tymczasem wprowadzona w 1983 roku Formuła Mondial bardziej spełniała oczekiwania radzieckich decydentów, ograniczając pojemność silników do 1,6 litra oraz zabraniając stosowania drogich rozwiązań projektowych (jak efekt przyziemny). Co więcej, od 1989 roku Formuła Mondial miała zastąpić Formułę Easter w Pucharze Pokoju i Przyjaźni. Te argumenty spowodowały, że silnik Łady 2106 był jednym z pierwszych homologowanych przez FIA silników Formuły Mondial. Latem 1988 roku Wiktor Kozankow i Toomas Napa pojechali na międzynarodowy wyścig Formuły Mondial w Czechosłowacji, potwierdzając konkurencyjność radzieckich samochodów.
Mimo tego prasa była podzielona w sprawie powołania taniej formuły, a wśród argumentów przeciw podawano przestarzałość technologii czy stosunkowo niewielkie prędkości. Media odwoływały się do absurdu sytuacji, w której Toomas Napa był wielokrotnym mistrzem ZSRR oraz wygrał Puchar Pokoju i Przyjaźni w 1987 roku, ale z powodu barier stawianych przez DOSAAF nie mógł ścigać się za granicą, a co za tym idzie – rozwijać się. Dla kontrastu, mający znacznie mniejsze osiągnięcia w Pucharze Pokoju i Przyjaźni Csaba Kesjár w tym czasie rywalizował w Niemieckiej Formule 3 oraz przetestował Zakspeeda Formuły 1.
Pierwsza próba międzynarodowej adaptacji Formuły Mondial w kraju związkowym ZSRR miała miejsce na Łotwie. Korzystając z faktu, że przepisy serii były niemal identyczne ze Skandynawską Formułą 4, na mistrzostwa Bałtyku 24 lipca zostali zaproszeni czterej Szwedzi. Te zawody okazały się udane dla krajów bałtyckich, a później to reprezentanci Łotwy wzięli udział w mistrzostwach Szwecji. Stopniowo coraz częściej kierowcy bałtyccy zaczęli koncentrować się na mistrzostwach skandynawskich, do czego przyczyniło się również założone przy współpracy radziecko-niemieckiej przedsiębiorstwo Esttec, którego głównym projektantem został Raul Sarap. Pierwszym założeniem Sarapa było zastosowanie silnika Volkswagena i innych zagranicznych części.
Różnicę w poziomie wyścigów w poszczególnych republikach związkowych w debiutanckim sezonie Sowieckiej Formuły Mondial uwidocznił również stan torów. O ile organizacja zawodów na torze Bikernieki stała na wysokim poziomie, o tyle zawody na torach Czajka i Rustawi spotykały się z wieloma problemami: brakiem reklamy i widzów, bardzo złym stanem torów oraz niezapewnieniem uczestnikom przyzwoitych warunków do życia i pracy ze sprzętem. W tych warunkach sezon 1988 został zdominowany przez Estończyków, którzy zajęli pierwsze trzy miejsca w klasyfikacji generalnej oraz zdobyli siedem na dziewięć możliwych podiów. Kierowcy używali wówczas Estonii 21M bądź 21.10 napędzanych silnikami Łady.
1989 rok pogłębił różnice między kierowcami bałtyckimi a resztą zawodników z ZSRR. Utworzono wówczas Puchar Bałtyku dla kierowców szwedzkich, fińskich, norweskich, estońskich, łotewskich i litewskich. Ott Vanaselja, korzystający z nowego Estteka 884, wygrał pierwszą rundę w Bikerniekach oraz został mistrzem serii. Ponadto bałtyccy kierowcy w miarę możliwości jeździli na zagraniczne zawody, wykazując dużą konkurencyjność. W związku z tym w krajowych mistrzostwach Formuły Mondial w przeciwieństwie do 1988 roku nie uczestniczyła bałtycka czołówka. W tych okolicznościach mistrzem został zwycięzca dwóch wyścigów, Wiktor Kozankow.
W 1990 roku DOSAAF w praktyce stracił kontrolę nad wydawaniem pozwoleń kierowcom na wyjazd za granicę. Tymczasem nazwę krajowej serii zmieniono na „Formuła 1600”. Zrezygnowano z organizacji zawodów na dalekim i niebezpiecznym torze Rustawi. Po dwóch eliminacjach Wiktor Kozankow i Toivo Asmer mieli identyczną liczbę punktów, ale Kozankow zrezygnował z udziału w finałowej rundzie, preferując start w amerykańskiej Formule Vee. Stąd też mistrzem został Asmer, będący jednocześnie liderem reprezentacji w Pucharze Pokoju i Przyjaźni. Za zwycięstwo Estończyk otrzymał od moskiewskiego przedsiębiorstwa „Spektrawto” bezprecedensową nagrodę w wysokości dziesięciu tysięcy rubli (oficjalna nagroda wynosiła trzydzieści rubli). Asmer w trakcie sezonu testował nowszą Estonię 25, jednak z uwagi na niedociągnięcia samochodu w mistrzostwach Formuły Mondial używał starej Estonii 21.10.
Skomercjalizowanie radzieckich wyścigów i ostateczne uwolnienie ich spod kontroli DOSAAF w 1991 roku spowodowało, że nastąpił koniec ogólnokrajowego systemu zaopatrywania klubów. W tej sytuacji wielu zawodników nie dysponowało sprzętem bądź był on przestarzały, a inni zapewniali sobie wsparcie sponsorów. Aleksandr Potiechin był sponsorowany przez Motul, a sponsorem Toivo Asmera był Camel. Asmer w mistrzostwach Formuły Mondial prowadził niespotykanego dotychczas w ZSRR Reynarda 903, jednak Estończyk z uwagi na wysoką awaryjność samochodu nie liczył się w walce o tytuł. Ten trafił w ręce Potiechina, który zwyciężył z niewielką przewagą nad Aleksandrem Miedwiedczenką.
Po rozpadzie ZSRR organizację Formuły 1600 kontynuowano do 2000 roku w Estonii (jako Estońska Formuła 4).

</doc>
<doc id="4670413" url="https://pl.wikipedia.org/wiki?curid=4670413" title="Andrzej Chołoniewski">
Andrzej Chołoniewski



</doc>
<doc id="4670414" url="https://pl.wikipedia.org/wiki?curid=4670414" title="Gwiazda barnarda b">
Gwiazda barnarda b



</doc>
<doc id="4670415" url="https://pl.wikipedia.org/wiki?curid=4670415" title="Wacław Czyżewski">
Wacław Czyżewski



</doc>
<doc id="4670416" url="https://pl.wikipedia.org/wiki?curid=4670416" title="Limboski">
Limboski

Limboski, właściwie Michał P. Augustyniak (ur. w Wałczu) – polski muzyk związany z Krakowem, przede wszystkim piosenkarz i gitarzysta, autor tekstów, dwukrotnie nominowany do Fryderyków (za albumu „Tribute to Georgie Buck” i „Poliamoria”). Członek grup Limbo i Naked Mind. W niektórych wykonaniach używa technik śpiewu alikwotowego kargyraa i sygit. Nazwa Limboski bywała również używana na określenie zespołu niestałych muzyków, z którymi Limboski występował w reperturze alternatywnym.
Kariera.
Tylko przez pół roku chodził do szkoły muzycznej w Pile, którą porzucił, chcąc grać bluesa. Studiował teatrologię i gitarę jazzową. W 2011 r. wystąpił wraz z zespołem w programie telewizyjnym Must Be the Music. Tylko muzyka, w jego drugiej edycji, dochodząc do półfinału. W 2018 r. wystąpił na trasie Męskiego Grania. Artysta skomponował muzykę do filmu animowanego Ewy Borysewicz pt. „Do serca twego”. Płyta pt. "Ucieczka Saula" to owoc dwuletniego pobytu artysty w Berlinie.

</doc>
<doc id="4670417" url="https://pl.wikipedia.org/wiki?curid=4670417" title="Pidlissia (obwód iwanofrankiwski)">
Pidlissia (obwód iwanofrankiwski)



</doc>
<doc id="4670418" url="https://pl.wikipedia.org/wiki?curid=4670418" title="Podlesie (rejon tyśmienicki)">
Podlesie (rejon tyśmienicki)



</doc>
<doc id="4670419" url="https://pl.wikipedia.org/wiki?curid=4670419" title="Podłuże (rejon tyśmienicki)">
Podłuże (rejon tyśmienicki)



</doc>
<doc id="4670420" url="https://pl.wikipedia.org/wiki?curid=4670420" title="Jimmy Lea">
Jimmy Lea



</doc>
<doc id="4670422" url="https://pl.wikipedia.org/wiki?curid=4670422" title="Posiecz (rejon tyśmienicki)">
Posiecz (rejon tyśmienicki)



</doc>
<doc id="4670423" url="https://pl.wikipedia.org/wiki?curid=4670423" title="Przeniczniki (rejon tyśmienicki)">
Przeniczniki (rejon tyśmienicki)



</doc>
<doc id="4670424" url="https://pl.wikipedia.org/wiki?curid=4670424" title="Odaje (rejon tyśmienicki)">
Odaje (rejon tyśmienicki)



</doc>
<doc id="4670425" url="https://pl.wikipedia.org/wiki?curid=4670425" title="Radcza (rejon tyśmienicki)">
Radcza (rejon tyśmienicki)



</doc>
<doc id="4670426" url="https://pl.wikipedia.org/wiki?curid=4670426" title="Rybno (obwód iwanofrankiwski)">
Rybno (obwód iwanofrankiwski)



</doc>
<doc id="4670427" url="https://pl.wikipedia.org/wiki?curid=4670427" title="Zagwoźdź (Ukraina)">
Zagwoźdź (Ukraina)



</doc>
<doc id="4670431" url="https://pl.wikipedia.org/wiki?curid=4670431" title="Pochylnia Lewej Nogi Baby">
Pochylnia Lewej Nogi Baby

Pochylnia Lewej Nogi Baby, Schronisko Babie Nogi – jaskinia w skałach Dudnik we wsi Podlesice w województwie śląskim, powiecie zawierciańskim, w gminie Kroczyce. Pod względem geograficznym jest to obszar Wyżyny Ryczowskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej.
Opis obiektu.
Znajduje się w północnej części skał Dudnika, zaraz po lewej stronie dobrze widocznego, dużego Komina Prawej Nogi Baby. Jaskinia ma postać bardzo stromej pochylni, prawie pionowej studni. Możliwe jest jej zwiedzenie bez liny, istnieje jednak ryzyko odpadnięcia.
Otwór jaskini znajduje się w niewielkim leju wyrobiskowym u podstawy skały. Dawniej wydobywano tutaj szpat islandzki. Mniej więcej trójkątny lej wyrobiskowy ma bok o długości 2 m. W lewej stronie leja jest ziemna wyrwa łącząca się z jaskinią. Zaraz przy otworze jaskini są dwa progi o wysokości 1 i 1,5 m. Od tego drugiego opada w dół stroma pochylnia z dwoma następnymi progami. W połowie jej długości znajduje się skośnie opadający w dół kaskadowy kominek o długości 4 m, a w końcowej części dwie niewielkie salki.
Jaskinia powstała w wapieniach z jury późnej. W najniższej salce występują polewy i wyjątkowo okazałe grzybki naciekowe. Bogata szata naciekowa występuje także w kominku oraz na ścianach pochylni naprzeciwko kominka. Są to stalaktyty i draperie naciekowe. Namulisko głównie piaszczyste, miejscami z dodatkiem gruzu wapiennego. Jaskinia jest wilgotna, ciemna i ma klimat stabilny, niezależny od zmian w środowisku zewnętrznym.
Jaskinię, wraz z Kominem Prawej Nogi Baby, opisali w 1979 roku K. Mazik i Z. Lorek. Nadali jej nazwę Schronisko Babie Nogi. Plan opracowali K. Mazik i J. Zygmunt.
W skałach Dudnika znajdują się jeszcze: Jaskinia w Dudniku, Jaskinia Zawał, Mała Studnia Szpatowców, Jaskinia między Studniami i Studnia Szpatowców.

</doc>
<doc id="4670432" url="https://pl.wikipedia.org/wiki?curid=4670432" title="Wacław Bobrowski">
Wacław Bobrowski

Wacław Bobrowski (ur. 26 lutego 1889 w Żłobinie, zm. 6 lipca 1959 w Łodzi) – polski inż. geodeta.
Życiorys.
Wacław Bobrowski urodził się 26 lutego 1889 roku w Żłobinie koło Bobrujska w rodzinie Jerzego Bobrowskiego i Zuzanny z d. Rudomino. Od 1901 do 1909 roku uczył się w szkole realnej w Wilnie, a rok po jej ukończeniu rozpoczął studia w Konstantynowskim Instytucie Mierniczym w Moskwie. Podczas studiów, latem, pracował dorywczo m.in. przy pomiarach geodezyjnych wykonywanych przez Wydział Pomiarów miasta Wilna (1912–1915), którego kierownikiem był Franciszek Walicki.
W styczniu 1916 roku Bobrowski otrzymał powołanie do Cesarskiej Armii Rosyjskiej, a 5 czerwca tego samego roku Konferencja Instytutu Mierniczego przyznała Bobrowskiemu dyplom ukończenia studiów z tytułem inżyniera. We wrześniu 1917 roku wstąpił, w stopniu podporucznika, do I Korpusu Polskiego pod dowództwem gen. Józefa Dowbor-Muśnickiego, a po rozwiązaniu korpusu (1918) przyjechał do Łodzi i rozpoczął pracę na stanowisku geometry w Oddziale Pomiarów Magistratu m. Łodzi, którego naczelnikiem był Franciszek Walicki. 31 grudnia 1919 roku, podczas wojny polsko-bolszewickiej, został powołany do służby w wojskach kolejowych. Pomimo zakończenia wojny nie został zdemobilizowany i do końca listopada 1921 roku stacjonował w rejonie Baranowicz i Łunińca na Kresach Wschodnich. 1 stycznia 1922 roku powrócił do Łodzi i ponownie został zatrudniony w łódzkim magistracie, pełniąc od 1922 najpierw funkcję p.o. kierownika, a od 1923 roku kierownika Oddziału Pomiarów. W 1924 roku otrzymał dyplom mierniczego przysięgłego.
Po wybuchu II wojny światowej Wacław Bobrowski administrował dokumentacją geodezyjną w oddziale. Od 14 stycznia do 21 lutego 1940 roku przebywał wraz z rodziną w obozie przesiedleńczym, z którego został zwolniony i przywrócony do pracy w urzędzie, gdyż jego doświadczenie zawodowe, jako szefa Oddziału Pomiarów, było dla Niemców zbyt cenne, aby zdecydować się na jego deportację do Generalnego Gubernatorstwa. Po zakończeniu wojny Bobrowski był kierownikiem: Oddziału Pomiarów, administracji mierniczej, działu geodezji i oddziału katastralnego, Wydziału Geodezji (od 1953), działu geodezji w Zarządzie Dróg, Geodezji i Zieleni (od 1957).
Był żonaty z Teresą z d. Sobczak i miał dwoje dzieci – Jerzego (ur. 1923) oraz Barbarę (ur. 1927). Zmarł 6 lipca 1959 roku, został pochowany na Starym Cmentarzu w Łodzi (kwatera 40a – parkan – grób nr 12).
Do zasług Wacława Bobrowskiego należy kierowanie pracami geodezyjnymi podczas zakładania osnowy geodezyjnej na terenie Łodzi, w tym nadzór nad założeniem bazy sieci triangulacyjnej, kierowanie szczegółowymi pomiarami sytuacyjno-wysokościowymi miasta oraz opracowaniem i wykreśleniem map zasadniczych w skali 1:250, 1:500 i 1:1000 w arkuszach sekcyjnych.
W 2019 roku, uchwałą nr XII/450/19 Rady Miejskiej w Łodzi, imieniem Wacława Bobrowskiego nazwano rondo, będące wschodnim przedłużeniem biegu ul. Juliana Tuwima.
Nagrody i odznaczenia.
Źródła: "Początki łódzkiej geodezji", "Wacław Bobrowski (1889–1959)".

</doc>
<doc id="4670439" url="https://pl.wikipedia.org/wiki?curid=4670439" title="Parafia św. Jana Chrzciciela w Łagowie (powiat świebodziński)">
Parafia św. Jana Chrzciciela w Łagowie (powiat świebodziński)



</doc>
<doc id="4670445" url="https://pl.wikipedia.org/wiki?curid=4670445" title="Lutnia (Żagań)">
Lutnia (Żagań)

Lutnia (niem. "Luthrötha") – dzielnica miasta Żagań leżąca w jego Północno-zachodniej części. Była wieś z około 1286 roku. Składała się głównie z dwóch majątków. Pierwszy należał do rodu von Kittlitz. Drugi do rodziny von Bunthensee. Później obydwa były w rękach zakonu augustianów z Żagania, którzy scalili te majątki w jeden. W 1601 roku powstał trzeci majątek należący do miasta Żagań, później przejęty przez zakon augustianów z Żagania. Po sekularyzacji zakonu w 1810 roku przejęte przez: rodzinę Neumann z Dziwiszowa(1811), rodziny Willmann(1840-1910), spółki komandytowej Bredig z Głogowa(1912), właściciela dworu Racke(1913), kupca Paalen z Berlina(1917), miasta Żagań(1925-1940). Po 1930 roku majątek rozkradziony.

</doc>
<doc id="4670447" url="https://pl.wikipedia.org/wiki?curid=4670447" title="Daniel Buczyński">
Daniel Buczyński

Daniel Olszyna Buczyński herbu Strzemię – podkomorzy powiatu zawilejskiego w 1804 roku, sędzia zawilejski w 1798 roku, sędzia ziemski i ziemiański zawilejski w 1794 roku, cześnik oszmiański w latach 1789-1796, brał udział w pracach Rady Najwyższej Narodowej w 1794 roku, szambelan Stanisława Augusta Poniatowskiego w 1786 roku.
Syn Ludwika Buczyńskiego i Teresy Szulborskiej.
Komisarz Komisji Porządkowej Cywilno-Wojskowej województwa wileńskiego powiatu oszmiańskiego repartycji postawskiej w Postawach w 1790 roku.

</doc>
<doc id="4670448" url="https://pl.wikipedia.org/wiki?curid=4670448" title="Rybaki (Żagań)">
Rybaki (Żagań)

Rybaki – nieoficjalna nazwa części miasta Żagań leżąca w jego północno-centralnej części. Dawniej wieś Rybaki, wzmiankowana w 1318 r. Nazwa niemiecka "Fischendorf". Wieś włączona do miasta 1 kwietnia 1923 r.

</doc>
<doc id="4670454" url="https://pl.wikipedia.org/wiki?curid=4670454" title="Parafia św. Stanisława Biskupa i Męczennika we Wschowie">
Parafia św. Stanisława Biskupa i Męczennika we Wschowie



</doc>
<doc id="4670457" url="https://pl.wikipedia.org/wiki?curid=4670457" title="Craugastorinae">
Craugastorinae

Craugastorinae – podrodzina płazów bezogonowych z rodziny Craugastoridae.
Zasięg występowania.
Podrodzina obejmuje gatunki występujące w skrajnie południowej Arizonie i środkowym Teksasie (Stany Zjednoczone) oraz na południe przez siedliska tropikalne i subtropikalne do północno-zachodniego Ekwadoru i Kolumbii, północnej Wenezueli, Ekwadoru, wschodniego Peru i zachodniej Brazylii.
Podział systematyczny.
Do podrodziny należą następujące rodzaje:

</doc>
<doc id="4670462" url="https://pl.wikipedia.org/wiki?curid=4670462" title="Kościół św. Stanisława Biskupa i Męczennika we Wschowie">
Kościół św. Stanisława Biskupa i Męczennika we Wschowie



</doc>
<doc id="4670464" url="https://pl.wikipedia.org/wiki?curid=4670464" title="Lista personelu All Elite Wrestling">
Lista personelu All Elite Wrestling

All Elite Wrestling (AEW) to federacja wrestlingu z siedzibą w Jacksonville w stanie Floryda. Personel AEW składa się z zapaśników, menadżerów, komentatorów, spikerów, osób przeprowadzających wywiady, sędziów, trenerów oraz innych różnych pozycji. Członkowie personelu korporacyjnego są również uwzględnieni.
AEW jest siostrzaną promocją Ring of Honor (ROH) i współpracuje z japońskimi organizacjami New Japan Pro-Wrestling (NJPW), CyberFight - obejmujący Pro Wrestling Noah (NOAH), DDT Pro-Wrestling (DDT), i Tokyo Joshi Pro Wrestling (TJPW) i Pro Wrestling Wave, meksykańską Lucha Libre AAA Worldwide (AAA) i brytyjską Revolution Pro Wrestling (RevPro).
Personel został pogrupowany na podstawie pełnionej roli. Imię ringowe znajduje się po lewej stronie, a prawdziwe imię i nazwisko – po prawej. Jeśli ktoś jest nieaktywny z dowolnego powodu i nie występuje w programach AEW, ta informacja jest odnotowywana.

</doc>
<doc id="4670478" url="https://pl.wikipedia.org/wiki?curid=4670478" title="Holoadeninae">
Holoadeninae

Holoadeninae – podrodzina płazów bezogonowych z rodziny Craugastoridae.
Zasięg występowania.
Podrodzina obejmuje gatunki występujące w pacyficznych nizinach Ekwadoru i południowej Kolumbii; w Andach południowego Ekwadoru, Peru i Boliwii oraz w dorzeczu Amazonki w Kolumbii, Peru, Boliwii i przyległej Brazylii; w atlantyckich lasy przybrzeżnych w południowo-wschodniej Brazylii.
Podział systematyczny.
Do podrodziny należą następujące gatunki:
oraz gatunek o niepewnej pozycji taksonomicznej:

</doc>
<doc id="4670483" url="https://pl.wikipedia.org/wiki?curid=4670483" title="Achéron (1929)">
Achéron (1929)

Achéron (Q150) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 6 sierpnia 1929 roku w stoczni Ateliers et Chantiers de la Loire w Nantes, a do służby w Marine nationale wszedł w lutym 1932 roku. Podczas wojny jednostka pełniła służbę na Morzu Śródziemnym i Atlantyku, a od zawarcia zawieszenia broni między Francją a Niemcami znajdowała się pod kontrolą rządu Vichy. 27 listopada 1942 roku „Achéron” został samozatopiony w Tulonie. Podniesiony przez Włochów, został ponownie zatopiony przez alianckie samoloty 24 listopada 1943 roku.
Projekt i budowa.
„Achéron” zamówiony został na podstawie programu rozbudowy floty francuskiej z 1925 roku. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Posiadał duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętu był inż. Jean-Jacques Roquebert.
„Achéron” zbudowany został w stoczni Ateliers et Chantiers de la Loire w Nantes. Stępkę okrętu położono 4 września 1927 roku, a zwodowany został 6 sierpnia 1929 roku.
Dane taktyczno–techniczne.
„Achéron” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Sulzer o łącznej mocy 6000 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 17 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów w zanurzeniu. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76.
Załoga okrętu składała się z 4 oficerów oraz 57 podoficerów i marynarzy.
Służba.
„Achéron” został przyjęty do służby w Marine nationale 22 lutego 1932 roku. Jednostka otrzymała numer burtowy Q150. W momencie wybuchu II wojny światowej okręt pełnił służbę na Morzu Śródziemnym, wchodząc w skład 3. dywizjonu 3. eskadry 1. Flotylli okrętów podwodnych w Tulonie (jednostka przechodziła remont, który zakończył się 12 września 1939 roku). Dowódcą okrętu był w tym okresie kpt. mar. J.J.M. Alliou. Na początku listopada 1939 roku „Achéron”, „Le Héros” i „Le Conquérant” opuściły Tulon i w eskorcie niszczyciela „Cassard” udały się do Casablanki, docierając do miejsca przeznaczenia 7 listopada. W dniach 19 grudnia 1939 roku – 19 stycznia 1940 roku okręt wziął udział w poszukiwaniach niemieckiego rajdera „Admiral Graf Spee”, a po jego samozatopieniu – okrętu zaopatrzeniowego „Altmark”. 12 lutego 1940 roku około 18:15 „Achéron” ostrzelał z działa pokładowego napotkany statek handlowy, który odpowiedział ogniem, trafiając francuski okręt w dziób (pocisk nie wybuchł). Niedoszłym niemieckim łamaczem blokady okazał się brytyjski parowiec „Somme” (5265 BRT), a do zdarzenia doszło na pozycji . 13 kwietnia „Achéron”, „Argo” i „Pascal” w eskorcie niszczyciela „La Palme” opuściły Casablankę i 18 kwietnia dopłynęły do Bizerty.
W czerwcu 1940 roku okręt znajdował się w Bejrucie w składzie 3. dywizjonu okrętów podwodnych, a jego dowódcą był nadal kmdr ppor. J.J.M. Alliou. 10 czerwca, po wypowiedzeniu wojny przez Włochy jednostka opuściła bazę, udając się na patrol w rejon archipelagu Dodekanez. W wyniku postanowień zawieszenia broni „Achéron” znalazł się pod kontrolą rządu Vichy w składzie 2. grupy okrętów podwodnych w Tulonie, gdzie został rozbrojony. 27 listopada 1942 roku, podczas ataku Niemców na Tulon, jednostka została samozatopiona. 26 czerwca 1943 roku okręt został podniesiony przez Włochów, lecz 24 listopada 1943 roku został ponownie zatopiony przez amerykańskie samoloty.

</doc>
<doc id="4670494" url="https://pl.wikipedia.org/wiki?curid=4670494" title="Jaskinia w Dudniku">
Jaskinia w Dudniku

Jaskinia w Dudniku– jaskinia w skałach Dudnika we wsi Podlesice w województwie śląskim, powiecie zawierciańskim, w gminie Kroczyce. Pod względem geograficznym znajduje się na obszarze Wyżyny Ryczowskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej. 
Opis jaskini.
Znajduje się w lesie na południowym stoku Dudnika, w niewielkiej odległości od szlaku turystycznego. Jest jednak z niego niewidoczna, jej otwór znajduje się bowiem w zaroślach u podstawy niewielkiej skałki. Dawniej był tutaj niewielki łom wapienia. Nieregularny otwór jaskini ma rozmiary 2 × 1 m. Opada od niego dość szeroki i wysoki korytarz zakończony salką o wysokości dochodzącej do 6 m. Z salki tej odchodzi jedno niewielkie odgałęzienie. W wielu miejscach ścian i stropu jaskini zachowały się resztki szaty naciekowej – białe grzybki i długie żyły. Namulisko złożone z gliny zmieszanej z wapienną zwietrzeliną. Przy otworze występuje glina terra rossa.
Jaskinia powstała w wapieniach z jury późnej. Jest ciemna i wilgotna, jej klimat jest zależny od środowiska zewnętrznego. W zimie prawdopodobnie zamarza. Ze zwierząt obserwowano troglokseniczne owady.
Jaskinię po raz pierwszy opisał Kazimierz Kowalski w 1949 roku jako Schronisko w Podlesicach koło Kroczyc I. Nazwę Jaskinia w Dudniku nadał K. Mazik w kwietniu 1979 r. On też wykonał jej plan i dokumentację. 
W Dudniku jest jeszcze kilka innych jaskiń i schronisk: Jaskinia między Studniami, Jaskinia Zawał, Komin Prawej Nogi Baby, Mała Studnia Szpatowców, Pochylnia Lewej Nogi Baby, Studnia Szpatowców.

</doc>
<doc id="4670513" url="https://pl.wikipedia.org/wiki?curid=4670513" title="62 Pułk Piechoty Austro-Węgier">
62 Pułk Piechoty Austro-Węgier



</doc>
<doc id="4670514" url="https://pl.wikipedia.org/wiki?curid=4670514" title="63 Pułk Piechoty Austro-Węgier">
63 Pułk Piechoty Austro-Węgier



</doc>
<doc id="4670525" url="https://pl.wikipedia.org/wiki?curid=4670525" title="Colson Whitehead">
Colson Whitehead

Colson Whitehead (ur. 6 listopada 1969 w Nowym Jorku) – amerykański pisarz, laureat Nagrody Pulitzera, National Book Award i Nagrody im. Arthura C. Clarke’a.
Życiorys.
Urodził się 6 listopada 1969 w Nowym Jorku jako Arch Colson Chipp Whitehead w rodzinie Archa S. i Mary Anne Woody Whitehead. Wychował się na Manhattanie, gdzie uczył się w Trinity School. Ukończył studia literatury angielskiej na Uniwersytecie Harvarda (1987–1991). Po powrocie do Nowego Jorku zaczął pisać recenzje dla „The Village Voice”; w tym okresie napisał satyryczną powieść, którą odrzuciło dwadzieścia wydawnictw.
W 1996 rozpoczął pracę nad powieścią detektywistyczną "The Intuitionist" o inspektorach wind. Książka ukazała się w 1999 i zyskała pozytywne recenzje, a także trafiła do finału nagrody Hemingway Foundation/PEN Award. Jego druga powieść, "John Henry Days" (2001), została wyróżniona nagrodą Anisfield-Wolf Book Award oraz znalazła się w finale Nagrody Pulitzera, the National Book Critics Circle Award i nagrody literackiej „Los Angeles Times”. W 2001 Whitehead otrzymał grant MacArthur Fellowship, który pozwolił skupić mu się na pracy literackiej. Jego kolejną publikacją był zbiór trzynastu esejów o Nowym Jorku po zamachu z 11 września 2001 pod nazwą "The Colossus of New York: A City in Thirteen Parts" (2003). Następnie ukazała się powieść satyryczna "Apex Hides the Hurt" (2006).
Kolejna powieść, "Sag Harbor" (2009), była pierwszą książką Whiteheada na liście bestsellerów prowadzonej przez „The New York Times”, znalazła się także w finale PEN/Faulkner Award. Powieść "Zone One" (2011), której inspiracją były filmy o zombie George'a Romero oglądane przez Whiteheada w młodości, zadebiutowała na jedenastym miejscu listy bestsellerów „The New York Times”. "Kolej podziemna. Czarna krew Ameryki" (2016) zdobyła National Book Award (2016), Nagrodę Pulitzera w kategorii literatury pięknej (2017) i Nagrodę im. Arthura C. Clarke’a (2017) oraz zajęła pierwsze miejsce listy bestsellerów „The New York Times”.
W 2017 Whitehead został ogłoszony jednym ze stu najbardziej wpływowych ludzi w rankingu magazynu „Time”. Jego następna powieść, "Miedziaki" (2019), która została oparta na prawdziwych wydarzeniach, opisuje zakład poprawczy dla Afroamerykanów na południu Stanów Zjednoczonych, prowadzony w czasach gdy Martin Luther King sprzeciwiał się prawom Jima Crowa. W 2020 "Miedziaki" zostały wyróżnione Nagrodą Pulitzera w kategorii literatury pięknej.
Twórczość.
Literatura faktu.
Źródło.

</doc>
<doc id="4670527" url="https://pl.wikipedia.org/wiki?curid=4670527" title="Konjaku-monogatari">
Konjaku-monogatari



</doc>
<doc id="4670537" url="https://pl.wikipedia.org/wiki?curid=4670537" title="Prithvirajsing Roopun">
Prithvirajsing Roopun

Prithvirajsing Roopun (ur. 24 maja 1959) – maurytyjski polityk. Wybierany do parlamentu w wyborach w 2000, 2005, 2010 i 2014. Pełnił funkcję ministra integracji społecznej i ekonomii (15 grudnia 2014 – 24 stycznia 2017) oraz ministra kultury i sztuki (24 stycznia 2017 – 12 listopada 2019). 2 grudnia 2019 wybrany przez parlament na urząd prezydenta.

</doc>
<doc id="4670538" url="https://pl.wikipedia.org/wiki?curid=4670538" title="82 Pułk Piechoty Austro-Węgier">
82 Pułk Piechoty Austro-Węgier



</doc>
<doc id="4670542" url="https://pl.wikipedia.org/wiki?curid=4670542" title="Lista najczęściej tłumaczonych autorów w historii">
Lista najczęściej tłumaczonych autorów w historii

W liście sklasyfikowani zostali Najczęściej tłumaczeni pisarze w historii, według statystyk UNESCO (stan na Sierpień 2017).

</doc>
<doc id="4670545" url="https://pl.wikipedia.org/wiki?curid=4670545" title="Chłopowo (jezioro)">
Chłopowo (jezioro)

Chłopowo (niem. "Klopp See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Krzęcin.
Akwen leży na Pojezierzu Choszczeńskim na północnych krańcach miejscowości Chłopowo. Największe jezioro gminy Krzęcin.
W systemie gospodarki wodnej podlega regionalnemu zarządowi gospodarki wodnej w Bydgoszczy, zarządowi zlewni w Pile i nadzorowi wodnemu w Wieleniu. Jest jednolitą częścią wód powierzchniowych PLLW10797 (Chłopowo), leżąc w regionie wodnym Noteci i obszarze dorzecza Odry. Ma typ 2a (jezioro o wysokiej zawartości wapnia, o małym wypływie zlewni, stratyfikowane).
W 1995 jezioro oceniono w drugiej klasie czystości. W 2015 jego stan ekologiczny sklasyfikowano jako umiarkowany, o czym przesądziło słabe nasycenie wód hypolimnionu tlenem, podczas gdy stan makrofitów, przezroczystości i przewodności elektrolitycznej wody był dobry, a fitoplanktonu i fitobentosu bardzo dobry. Stan chemiczny wód w tym samym roku nie osiągnął stanu dobrego, przy czym jedyną z badanych wówczas substancji priorytetowych, która przekroczyła normę, był benzo(g,h,i)perylen.

</doc>
<doc id="4670546" url="https://pl.wikipedia.org/wiki?curid=4670546" title="Davit Skhirtladze">
Davit Skhirtladze



</doc>
<doc id="4670562" url="https://pl.wikipedia.org/wiki?curid=4670562" title="Cuadrilla de Añana">
Cuadrilla de Añana

Cuadrilla de Añana (bask. Añanako Kuadrilla) – comarca w Hiszpanii, w Kraju Basków, w prowincji Álava. Jej siedzibą jest Ribera Baja.
Jej powierzchnia wynosi 693,2 km².
Podział administracyjny.
Cuadrilla de Añana dzieli się na 10 gmin:

</doc>
<doc id="4670575" url="https://pl.wikipedia.org/wiki?curid=4670575" title="Pégase (1930)">
Pégase (1930)

Pégase (Q156) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 28 lipca 1930 roku w stoczni Ateliers et Chantiers de la Loire w Nantes, a do służby w Marine nationale wszedł w czerwcu 1932 roku. Podczas wojny jednostka pełniła służbę na Morzu Śródziemnym, Atlantyku i Oceanie Spokojnym, a od zawarcia zawieszenia broni między Francją a Niemcami znajdowała się pod kontrolą rządu Vichy. We wrześniu 1941 roku „Pégase” został rozbrojony w Sajgonie, a w czerwcu 1950 roku został sprzedany na złom.
Projekt i budowa.
„Pégase” zamówiony został na podstawie programu rozbudowy floty francuskiej z 1927 roku. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Posiadał duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętu był inż. Jean-Jacques Roquebert.
„Pégase” zbudowany został w stoczni Ateliers et Chantiers de la Loire w Nantes. Stępkę okrętu położono 29 września 1928 roku, a zwodowany został 28 lipca 1930 roku.
Dane taktyczno–techniczne.
„Pégase” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Sulzer o łącznej mocy 6000 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 17 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów w zanurzeniu. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76.
Załoga okrętu składała się z 4 oficerów oraz 57 podoficerów i marynarzy.
Służba.
„Pégase” został przyjęty do służby w Marine nationale 19 czerwca 1932 roku. Jednostka otrzymała numer burtowy Q156. W momencie wybuchu II wojny światowej okręt pełnił służbę na Morzu Śródziemnym, wchodząc w skład 5. dywizjonu 3. eskadry 1. Flotylli okrętów podwodnych w Tulonie (wraz z siostrzanymi jednostkami „Monge” i „L’Espoir”). Dowódcą okrętu był w tym okresie kpt. mar. H.M.E.J. Baudet. W czerwcu 1940 roku okręt znajdował się w Bizercie w składzie 5. dywizjonu okrętów podwodnych, a jego dowódcą był kpt. mar. J.A.G. Mottez. 10 czerwca, po wypowiedzeniu wojny przez Włochy jednostka opuściła bazę, udając się na patrol. 22 czerwca, w dniu zawarcia zawieszenia broni między Francją a Niemcami, okręt znajdował się w morzu. 11 października 1940 roku „Pégase” i „Monge” wypłynęły z Bizerty i w towarzystwie „Vengeur” i „L’Espoir” (które tego samego dnia opuściły Tulon), w eskorcie awiza „La Batailleuse”, pokonały 17 października Cieśninę Gibraltarską i dotarły do Casablanki. W marcu 1941 roku „Pégase” dopłynął do Sajgonu, dołączając do siostrzanych jednostek „Monge”, „Vengeur” i „L’Espoir”. We wrześniu 1941 roku okręt został rozbrojony i stopniowo rozbierany na części zamienne do pozostałych jednostek. „Pégase” został sprzedany w celu złomowania 10 czerwca 1950 roku.

</doc>
<doc id="4670576" url="https://pl.wikipedia.org/wiki?curid=4670576" title="Sowiecka Formuła Mondial Sezon 1988">
Sowiecka Formuła Mondial Sezon 1988

1988 – pierwszy sezon Sowieckiej Formuły Mondial. Składał się z trzech eliminacji. Mistrzem został Toomas Napa (Estonia 21.10).

</doc>
<doc id="4670577" url="https://pl.wikipedia.org/wiki?curid=4670577" title="Montaña Alavesa">
Montaña Alavesa

Montaña Alavesa/Arabako Mendialdea, właśc. Cuadrilla de Campezo-Montaña Alavesa (bask. Kanpezuko-Arabako Mendialdeko Kuadrilla) – comarca w Hiszpanii, w Kraju Basków, w prowincji Álava. Jej siedzibą jest Campezo.
Podział administracyjny.
Cuadrilla de Campezo-Montaña Alavesa dzieli się na 6 gmin:

</doc>
<doc id="4670583" url="https://pl.wikipedia.org/wiki?curid=4670583" title="Portret żony artysty z synkiem Stasiem">
Portret żony artysty z synkiem Stasiem

Portret żony artysty z synkiem Stasiem – rysunek polskiego malarza Stanisława Wyspiańskiego z 1904 roku wykonany pastelem na papierze, znajdujący się w Galerii sztuki polskiej 1800-1945 Muzeum Ślaskiego w Katowicach.
Rysunek powstał w ostatnim okresie twórczości Wyspiańskiego, w którym artysta odszedł od monumentalnych projektów na rzecz twórczości dramaturgicznej. Powstawały wówczas portrety, główki dziecięce i krajobrazy. Portret żony Teodory z synkiem Stasiem powstał w 1904 roku. Na trzy lata przed śmiercią malarza. Postać żony ukazana została bez pozy, jest do zwyczajna domowa scena związana z trudem macierzyństwa. Kobieta ma na sobie ciemną sukienkę, synek siedzi jej na kolanach, trzymając dłonie przy twarzy. Wyspiański użył charakterystycznej dla siebie giętkiej, secesyjnej linii. Rysunek, wykonany pastelem na papierze, zakupiony został dla muzeum w 1930 roku od W. Gartenberga w Wiedniu. Dzieło ma wymiary 61 × 46,5 cm. Jest sygnowane monogramem w lewym górnym rogu: . Muzealny nr inwentarzowy MŚK/SzM/511.

</doc>
<doc id="4670585" url="https://pl.wikipedia.org/wiki?curid=4670585" title="Parafia św. Andrzeja Apostoła w Borowie">
Parafia św. Andrzeja Apostoła w Borowie

Parafia świętego Andrzeja Apostoła w Borowie – parafia rzymskokatolicka, znajdująca się w diecezji sandomierskiej, w dekanacie Zaklików.

</doc>
<doc id="4670587" url="https://pl.wikipedia.org/wiki?curid=4670587" title="Parafia Najświętszej Maryi Panny Wspomożenia Wiernych w Dąbrowie">
Parafia Najświętszej Maryi Panny Wspomożenia Wiernych w Dąbrowie

Parafia Najświętszej Maryi Panny Wspomożenia Wiernych w Dąbrowie – parafia rzymskokatolicka, znajdująca się w diecezji sandomierskiej, w dekanacie Zaklików.

</doc>
<doc id="4670588" url="https://pl.wikipedia.org/wiki?curid=4670588" title="4 Pułk Piechoty Austro-Węgier">
4 Pułk Piechoty Austro-Węgier



</doc>
<doc id="4670589" url="https://pl.wikipedia.org/wiki?curid=4670589" title="14 Pułk Piechoty Austro-Węgier">
14 Pułk Piechoty Austro-Węgier



</doc>
<doc id="4670590" url="https://pl.wikipedia.org/wiki?curid=4670590" title="49 Pułk Piechoty Austro-Węgier">
49 Pułk Piechoty Austro-Węgier



</doc>
<doc id="4670591" url="https://pl.wikipedia.org/wiki?curid=4670591" title="59 Pułk Piechoty Austro-Węgier">
59 Pułk Piechoty Austro-Węgier



</doc>
<doc id="4670593" url="https://pl.wikipedia.org/wiki?curid=4670593" title="Parafia Matki Bożej Częstochowskiej w Lipie">
Parafia Matki Bożej Częstochowskiej w Lipie

Parafia Matki Bożej Częstochowskiej w Lipie – parafia rzymskokatolicka, znajdująca się w diecezji sandomierskiej, w dekanacie Zaklików.

</doc>
<doc id="4670595" url="https://pl.wikipedia.org/wiki?curid=4670595" title="Jerzy Pietrucha">
Jerzy Pietrucha

Jerzy Pietrucha (ur. 29 marca 1931 w Koszęcinie, zm. 1 maja 1995 w Akwizgranie) – polski ekonomista, profesor nauk ekonomicznych, dyrektor Śląskiego Instytutu Naukowego w Katowicach, nauczyciel akademicki Politechniki Śląskiej w Gliwicach, działacz harcerski represjonowany w okresie stalinowskim.
Życiorys.
Syn Jana Pietruchy i Adelajdy Pietruchy z domu Machoń. Od 1938 uczęszczał do szkoły powszechnej w Koszęcinie. Naukę kontynuował w czasie okupacji niemieckiej. W 1945 rozpoczął kształcenie w gimnazjum w Lublińcu. Związał się wówczas z harcerstwem. Prowadził działalność harcerską mimo likwidacji ZHP w okresie stalinowskim. W 1950 został aresztowany i osadzony w więzieniu Urzędu Bezpieczeństwa w Lublińcu. Za przynależność w latach 1949–1950 do tajnej i nielegalnej organizacji „Bojowy Związek Wolnych” Sąd Wojskowy w Katowicach skazał go na 7 lat pozbawienia wolności. Karę odbywał w Progresywnym Więzieniu dla Młodocianych w Jaworznie, gdzie był bity i maltretowany. Doznał tam poważnego uszczerbku na zdrowiu.. Na mocy amnestii po śmierci Józefa Stalina został w 1954 zwolniony z więzienia. Wyrok został uchylony w 1992.
W latach 1954–1960 był rewidentem w Zakładach Celulozowo-Papierniczych w Kaletach. W Katowicach uzyskał w trybie eksternistycznym maturę. W 1960 ukończył studia w Wyższej Szkole Ekonomicznej w Katowicach. Następnie objął stanowisko kierownika działu ekonomicznego w Zarządzie Biurowym Chemików w Katowicach. W 1967 uzyskał w WSE w Katowicach stopień naukowy doktora, w 1971 doktora habilitowanego. W 1974 został profesorem nadzwyczajnym, w 1980 profesorem zwyczajnym nauk ekonomicznych.
W 1964 podjął pracę w Śląskim Instytucie Naukowym w Katowicach. W 1981 został dyrektorem tej placówki.
Był także profesorem Wydziału Organizacji i Zarządzania Politechniki Śląskiej.
Został odznaczony Krzyżem Kawalerskim Orderu Odrodzenia Polski i Medalem Komisji Edukacji Narodowej.
Zmarł w Akwizgranie w Niemczech. Został pochowany na cmentarzu w Koszęcinie.

</doc>
<doc id="4670596" url="https://pl.wikipedia.org/wiki?curid=4670596" title="84 Pułk Piechoty Austro-Węgier">
84 Pułk Piechoty Austro-Węgier



</doc>
<doc id="4670598" url="https://pl.wikipedia.org/wiki?curid=4670598" title="Parafia Najświętszej Maryi Panny Królowej Polski w Liśniku Dużym">
Parafia Najświętszej Maryi Panny Królowej Polski w Liśniku Dużym

Parafia Najświętszej Maryi Panny Królowej Polski w Liśniku Dużym – parafia rzymskokatolicka, znajdująca się w diecezji sandomierskiej, w dekanacie Zaklików.

</doc>
<doc id="4670600" url="https://pl.wikipedia.org/wiki?curid=4670600" title="Stanisław Koncewicz">
Stanisław Koncewicz

Stanisław Koncewicz (ur. 1922, zm. 2 grudnia 2019) – polski metalurg, prof. dr hab. inż., rektor Politechniki Rzeszowskiej (1980).
Życiorys.
W 1946 ukończył studia mechaniczne na Politechnice Śląskiej. Obronił pracę doktorską, następnie uzyskał stopień doktora habilitowanego. W 1972 nadano mu tytuł profesora w zakresie nauk technicznych. Objął stanowisko dziekana na Wydziale Mechanicznym Politechniki Śląskiej i na Wydziale Budowy Maszyn i Lotnictwa Politechniki Rzeszowskiej, oraz piastował funkcję kierownika Katedry Konstrukcji Maszyn Roboczych Politechniki Śląskiej.
Był rektorem Politechniki Rzeszowskiej, a także dyrektorem w Instytucie Budowy Maszyn Politechniki Śląskiej.
Zmarł 2 grudnia 2019.

</doc>
<doc id="4670601" url="https://pl.wikipedia.org/wiki?curid=4670601" title="Parafia św. Apostołów Piotra i Pawła w Olbięcinie">
Parafia św. Apostołów Piotra i Pawła w Olbięcinie

Parafia świętych Apostołów Piotra i Pawła w Olbięcinie – parafia rzymskokatolicka, znajdująca się w diecezji sandomierskiej, w dekanacie Zaklików.

</doc>
<doc id="4670603" url="https://pl.wikipedia.org/wiki?curid=4670603" title="Mistrzostwa Świata w Pelocie Baskijskiej 2018">
Mistrzostwa Świata w Pelocie Baskijskiej 2018

Mistrzostwa Świata w Pelocie Baskijskiej 2018 – 18. edycja mistrzostw świata, które odbyły się między 14 a 20 października w hiszpańskiej Barcelonie. Zawody zostały zorganizowane przez Międzynarodową Federację Peloty Baskijskiej.
Mistrzem świata została reprezentacja Francji, która po raz 7. zdobyła ten tytuł. Drugie miejsce zajęła reprezentacja Hiszpanii, a trzecie Meksyk.

</doc>
<doc id="4670606" url="https://pl.wikipedia.org/wiki?curid=4670606" title="Parafia Przemienienia Pańskiego w Rzeczycy Ziemiańskiej">
Parafia Przemienienia Pańskiego w Rzeczycy Ziemiańskiej

Parafia Przemienienia Pańskiego w Rzeczycy Ziemiańskiej – parafia rzymskokatolicka, znajdująca się w diecezji sandomierskiej, w dekanacie Zaklików.

</doc>
<doc id="4670607" url="https://pl.wikipedia.org/wiki?curid=4670607" title="Annamite">
Annamite



</doc>
<doc id="4670610" url="https://pl.wikipedia.org/wiki?curid=4670610" title="Alberto Tridente">
Alberto Tridente

Alberto Tridente (ur. 29 stycznia 1932 w Venaria Reale, zm. 24 lipca 2012 w Turynie) – włoski polityk i działacz związkowy, poseł do Parlamentu Europejskiego i Izby Deputowanych.
Życiorys.
Urodził się w ubogiej rodzinie, kształcił się w szkole realnej i na kursach zawodowych. W młodości działał w organizacji Azione cattolica i angażował się politycznie po stronie chadeków. Początkowo pracował w rolnictwie, a od 1945 w okolicznych fabrykach produktów drewnianych i metalowych. Przez wiele lat działał w sekcji pracowników branży metalowej Włoskiej Konfederacji Pracowniczych Związków Zawodowych (w latach 1968–1973 jako sekretarz krajowy, wcześniej jako sekretarz w Turynie) i Federazione lavoratori metalmeccanici (w latach 70. sekretarz ds. międzynarodowych). Zaangażował się we współpracę ze związkami z Ameryki Południowej, a także międzynarodowymi centralami. W 1973 przeniósł się do Rzymu.
W 1984 bez powodzenia kandydował do Parlamentu Europejskiego jako bezpartyjny z listy Demokracji Proletariatu. W maju 1985 wybrano go do rady regionu Piemont, natomiast mandat eurodeputowanego uzyskał 24 września 1985 w miejsce Emilio Molinariego. Przystąpił w nim do Grupy Tęcza, należał m.in. do Komisji ds. Stosunków Gospodarczych z Zagranicą oraz Komisji ds. Rozwoju i Współpracy. W 1987 bez powodzenia kandydował do krajowego parlamentu, zasiadał w nim od 16 do 21 maja 1991 w zastępstwie za Franco Calamidę. W późniejszym okresie został prezesem organizacji non-profit Hydroaid i współpracował z ruchami pozarządowymi. Został także członkiem Partii Demokratycznej.
Był dwukrotnie żonaty, miał troje dzieci.

</doc>
<doc id="4670616" url="https://pl.wikipedia.org/wiki?curid=4670616" title="Parafia św. Maksymiliana Kolbego w Szczecynie">
Parafia św. Maksymiliana Kolbego w Szczecynie

Parafia świętego Maksymiliana Kolbego w Szczecynie – parafia rzymskokatolicka, znajdująca się w diecezji sandomierskiej, w dekanacie Zaklików.

</doc>
<doc id="4670617" url="https://pl.wikipedia.org/wiki?curid=4670617" title="Wateringen">
Wateringen

Wateringen – miejscowość w Holandii, w prowincji Holandia Południowa, w gminie Westland. W 2019 roku liczyła 15.910 mieszkańców. Do roku 2003 samodzielna gmina, w skład której wchodziła też miejscowość Kwintsheul. Od 1 stycznia 2004, wraz z miejscowościami Naaldwijk, 's-Gravenzande, De Lier, Monster i Kwintsheul, włączona do nowo powstałej gminy Westland z siedzibą w Naaldwijku.
Wateringen od wschodu graniczy z osiedlem Wateringse Veld będącym częścią Hagi. Osiedle mieszkaniowe Wateringse Veld powstało po roku 1994, kiedy przyłączono do Hagi część niezabudowanych terenów Wateringen.
Wateringen jest dobrze skomunikowane z Hagą poprzez miejskie linie tramwajowe i autobusowe. Z tego powodu wielu mieszkańców Hagi kupuje tu nieruchomości, aby zamieszkać z dala od wielkomiejskiego zgiełku.

</doc>
<doc id="4670618" url="https://pl.wikipedia.org/wiki?curid=4670618" title="Arabe">
Arabe

„Arabe” – nazwa noszona na przestrzeni dziejów przez okręty Marine nationale:

</doc>
<doc id="4670619" url="https://pl.wikipedia.org/wiki?curid=4670619" title="Parafia Niepokalanego Serca Najświętszej Maryi Panny w Węglinie">
Parafia Niepokalanego Serca Najświętszej Maryi Panny w Węglinie

Parafia Niepokalanego Serca Najświętszej Maryi Panny w Węglinie – parafia rzymskokatolicka, znajdująca się w diecezji sandomierskiej, w dekanacie Zaklików.

</doc>
<doc id="4670620" url="https://pl.wikipedia.org/wiki?curid=4670620" title="Arbalète">
Arbalète



</doc>
<doc id="4670621" url="https://pl.wikipedia.org/wiki?curid=4670621" title="Ceuthomantis">
Ceuthomantis

Ceuthomantis – rodzaj płaza bezogonowego z podrodziny Ceuthomantinae w rodzinie Craugastoridae.
Zasięg występowania.
Rodzaj obejmuje gatunki występujące na wzniesieniach o wysokości 493–1540 m n.p.m. w południowej i wschodniej części Wyżyny Gujańskiej, w tym stoki i szczyty: Mount Ayanganna i masyw Wokomung w Gujanie, Cerro Aracamuni i Sierra Tapirapecó w masywie Cerro Neblina na granicy Wenezueli i Brazylii i Sarisariñama Tepui w południowej Wenezueli, rozciągając się do sąsiedniej Brazylii.
Systematyka.
Etymologia.
"Ceuthomantis": "keuthos" „w głębokościach ziemi”; μαντις "mantis", μαντεως "manteōs" „wieszcz” (tj. żaba drzewna).
Podział systematyczny.
Do rodzaju należą następujące gatunki:

</doc>
<doc id="4670625" url="https://pl.wikipedia.org/wiki?curid=4670625" title="Arquebuse">
Arquebuse



</doc>
<doc id="4670628" url="https://pl.wikipedia.org/wiki?curid=4670628" title="23 Pułk Piechoty Austro-Węgier">
23 Pułk Piechoty Austro-Węgier



</doc>
<doc id="4670629" url="https://pl.wikipedia.org/wiki?curid=4670629" title="32 Pułk Piechoty Austro-Węgier">
32 Pułk Piechoty Austro-Węgier



</doc>
<doc id="4670630" url="https://pl.wikipedia.org/wiki?curid=4670630" title="Baliste">
Baliste



</doc>
<doc id="4670634" url="https://pl.wikipedia.org/wiki?curid=4670634" title="Veronika Remišová">
Veronika Remišová

Veronika Remišová (ur. 31 maja 1976 w Żylinie) – słowacka polityk, działaczka samorządowa i wykładowczyni akademicka, posłanka do Rady Narodowej, wiceprzewodnicząca partii Za ľudí, od 2020 wicepremier oraz minister ds. inwestycji i rozwoju regionalnego.
Życiorys.
Uzyskała magisterium i doktorat w Wyższej Szkole Sztuk Scenicznych w Bratysławie. Kształciła się następnie na Université Paris Sorbonne i w CERIS w Brukseli. Przez dziesięć lat pracowała w Komisji Europejskiej, po powrocie na Słowację została wykładowczynią akademicką na Uniwersytecie Komeńskiego w Bratysławie. Współpracowała także z posłanką Eriką Jurinovą jako jej doradczyni.
W 2014 została radną bratysławskiej dzielnicy Stare Miasto. W tym samym roku z ramienia Zwyczajnych Ludzi bez powodzenia ubiegała się o mandat europosłanki, zajmując drugie miejsce wśród kandydatów tego ugrupowania. W 2016 otrzymała pierwsze miejsce na liście Zwyczajnych Ludzi w wyborach krajowych, uzyskała wówczas mandat deputowanej do Rady Narodowej. Zyskała popularność dzięki swojej aktywności w parlamencie. Była wymieniana jako kandydatka w wyborach prezydenckich w 2019, jednakże w styczniu tego samego roku oświadczyła, że w nich nie wystartuje.
W tym samym roku dołączyła do partii Za ľudí, którą założył Andrej Kiska. Objęła w niej funkcję wiceprzewodniczącej. W 2020 z jej ramienia uzyskała poselską reelekcję. W marcu 2020 została wicepremierem oraz ministrem do spraw inwestycji i rozwoju regionalnego w rządzie Igora Matoviča. W sierpniu tegoż roku stanęła także na czele ugrupowania Za ľudí. Utrzymała obie funkcje rządowe w utworzonym w kwietniu 2021 gabinecie Eduarda Hegera.

</doc>
<doc id="4670635" url="https://pl.wikipedia.org/wiki?curid=4670635" title="Bélier">
Bélier



</doc>
<doc id="4670638" url="https://pl.wikipedia.org/wiki?curid=4670638" title="Barbara Józefik">
Barbara Józefik

Barbara Halina Józefik – polska psycholog, psychoterapeutka, profesor nauk społecznych. Profesor nadzwyczajny Collegium Medicum Uniwersytetu Jagiellońskiego.
Życiorys.
Studia magisterskie ukończyła w 1979 na Uniwersytecie Jagiellońskim. W 1998 na tej samej uczelni uzyskała tytuł doktora nauk humanistycznych na podstawie pracy zatytułowanej "Wzory międzypokoleniowe w rodzinach z zaburzeniami odżywiania się i w rodzinach pacjentów chorujących na schizofrenię" przygotowanej pod kierunkiem Zbigniewa Nęckiego. Habilitację uzyskała w 2008 na podstawie rozprawy pt. "Relacje rodzinne w anoreksji i bulimii psychicznej". Tytuł naukowy profesora nauk społecznych otrzymała w styczniu 2018 roku.
Objęła funkcję kierowniczki Pracowni Psychologii i Psychoterapii Systemowej w Klinice Psychiatrii Dzieci i Młodzieży Uniwersytetu Jagiellońskiego oraz kierowniczki Ambulatorium Terapii Rodzin Oddziału Klinicznego Psychiatrii Dorosłych, Dzieci i Młodzieży Szpitala Uniwersyteckiego w Krakowie.
Jest psychoterapeutką i superwizorką psychoterapii Polskiego Towarzystwa Psychiatrycznego i Polskiego Towarzystwa Psychologicznego oraz psychoterapeutką European Association for Psychotherapy.
W swojej działalności naukowej skupia się na systemowej psychoterapii rodzin, zaburzeniach odżywiania i zagadnieniach płci kulturowej (gender) w praktyce psychoterapeutycznej.
Jest autorką lub współautorką ponad 120 publikacji, w tym monografii "Relacje rodzinne w anoreksji i bulimii psychicznej" oraz "Kultura, ciało, nie(jedzenie)".

</doc>
<doc id="4670639" url="https://pl.wikipedia.org/wiki?curid=4670639" title="Bisson">
Bisson



</doc>
<doc id="4670641" url="https://pl.wikipedia.org/wiki?curid=4670641" title="Strzępiak złotowłosy">
Strzępiak złotowłosy

Strzępiak złotowłosy ("Inocybe auricoma" (Batsch) Sacc.) – gatunek grzybów należący do rodziny strzępiakowatych ("Inocybaceae").
Systematyka i nazewnictwo.
Pozycja w klasyfikacji według Index Fungorum: "Inocybe, Inocybaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1783 r. A.J.G. Batsch nadając mu nazwę "Agaricus auricomus". Obecną, uznaną przez Index Fungorum nazwę nadał mu P.A. Saccardo w 1887 r.
Synonimy:
Nazwę polską zaproponował Władysław Wojewoda w 1990 r.. W monografii strzępiaków Andrzeja Nespiaka brak tego gatunku.
Występowanie i siedlisko.
Strzępiak złotowłosy znany jest w niektórych krajach Europy oraz w nielicznych miejscach w Kanadzie. W piśmiennictwie naukowym na terenie Polski do 2003 r. podano co najmniej 10 stanowisk. Nowe, bardziej aktualne stanowiska podaje internetowy atlas grzybów. Zaliczony w nim jest do grupy grzybów chronionych i zagrożonych.
Grzyb mikoryzowy. Rośnie na ziemi. W Polsce występuje w lasach liściastych, pod olchą czarną i bukami, w chruście, leszczynowych zaroślach, rzadziej w lasach iglastych, parkach. Owocniki zazwyczaj od sierpnia do listopada.

</doc>
<doc id="4670642" url="https://pl.wikipedia.org/wiki?curid=4670642" title="Bombarde">
Bombarde



</doc>
<doc id="4670643" url="https://pl.wikipedia.org/wiki?curid=4670643" title="Eligiusz Małolepszy">
Eligiusz Małolepszy

Eligiusz Stefan Małolepszy (ur. 1963) – polski historyk, dr hab. nauk o kulturze fizycznej, profesor nadzwyczajny Katedry Polityki Społecznej, Pracy Socjalnej i Turystyki, dziekan Wydziału Nauk Społecznych Uniwersytetu Humanistyczno-Przyrodniczego im. Jana Długosza w Częstochowie.
Życiorys.
16 maja 1995 obronił pracę doktorską "Dzieje kultury fizycznej i przysposobienia wojskowego w powiecie częstochowskim w latach 1918-1939", 8 listopada 2005 habilitował się na podstawie oceny dorobku naukowego i pracy zatytułowanej "Kultura fizyczna w działalności wiejskich organizacji młodzieżowych II Rzeczypospolitej". Objął funkcję profesora nadzwyczajnego w Katedrze Polityki Społecznej, Pracy Socjalnej i Turystyki, a także dziekana na Wydziale Nauk Społecznych Uniwersytetu Humanistyczno-Przyrodniczego im. Jana Długosza w Częstochowie.
Był prorektorem Akademii im. Jana Długosza w Częstochowie.
W 2021 odznaczony Srebrnym Krzyżem Zasługi.

</doc>
<doc id="4670644" url="https://pl.wikipedia.org/wiki?curid=4670644" title="Inocybe auricoma">
Inocybe auricoma



</doc>
<doc id="4670645" url="https://pl.wikipedia.org/wiki?curid=4670645" title="Cmentarz Komunalny w Częstochowie">
Cmentarz Komunalny w Częstochowie

Cmentarz Komunalny w Częstochowie – nekropolia położona przy ulicy Radomskiej 117, należąca do miasta Częstochowa.
Powstanie i charakterystyka.
Cmentarz powstał 16 czerwca 2003 na mocy uchwały Rady Miasta Częstochowa. Pierwszy pochówek przeprowadzono 1 lipca 2003. Pod koniec 2003 roku, w grudniu, rozpoczęto na cmentarzu spopielanie zwłok we własnym piecu krematoryjnym. W 2004 roku cmentarz zaczął świadczyć usługi pogrzebowe pod marką Miejski Zakład Pogrzebowy. W 2005 roku otrzymał od Gminy Częstochowa w zarząd trwały nieruchomości przy ulicy Krakowskiej 16, gdzie zorganizowano dodatkowe biuro obsługi klienta i nieruchomość przy ulicy Cmentarnej - Dom Przedpogrzebowy Kule (po prawej stronie od bramy głównej cmentarza wyznaniowego Kule).
Dyrekcja cmentarza uzyskała certyfikację jakości ISO w zakresie świadczonych usług cmentarnych, pogrzebowych i kremacyjnych. Jest to pierwszy cmentarz w Polsce który uzyskał certyfikat i utrzymuje go nadal.
Na terenie cmentarza komunalnego przy ulicy Radomskiej 117 znajduje się budynek administracji w którym mieści się główne biuro obsługi klienta, administracja, lokale użytkowe. Budynek ceremonii pogrzebowych posiada dwie kaplice ceremonialne. W kaplicy głównej w ołtarzu znajduje się jedna z największych instalacji - rzeźb Jerzego Kędziory, przedstawiający alegorię zmartwychwstania. Mniejsza kaplica (boczna) bez elementów wyznaniowych. Kaplice przystosowane są do ceremonii wyznaniowych różnych religii, humanistycznych (świeckich). Duże zaplecze prosektoryjne wykorzystywane jest przez biegłych sądowych do oględzin i badań sekcyjnych. Krematorium posiada oddzielne pomieszczenia: biuro operatorów, piecownię z dwoma urządzeniami kremacyjnymi, salę podglądową.
Siedziba administracji cmentarza mieści się przy ulicy Radomskiej 117. Cmentarz posiada 9 ha powierzchni, a docelowa powierzchnia po rozbudowie może objąć do 34,5 ha i służyć do pochówku 55 tys. zmarłych. Jego projektantami byli Adam Pytel, Jarosław Kołodziejczyk, Ziemowit Domagała i Stanisław Oset. 
Pochowani na cmentarzu.
Na cmentarzu pochowani są m.in.

</doc>
<doc id="4670648" url="https://pl.wikipedia.org/wiki?curid=4670648" title="Branlebas">
Branlebas



</doc>
<doc id="4670650" url="https://pl.wikipedia.org/wiki?curid=4670650" title="Śpiący Staś">
Śpiący Staś

Śpiący Staś – rysunek polskiego malarza Stanisława Wyspiańskiego z 1902 roku wykonany pastelem na papierze, znajdujący się w Galerii sztuki polskiej 1800-1945 Muzeum Śląskiego w Katowicach.
Rysunek powstał w Krakowie na kilka lat przed śmiercią artysty. Wyspiański tworzył wówczas portrety dzieci i pejzaże. Przedstawia syna malarza Stasia (1901-1967). Niemowlak w różowym kaftaniku śpi spokojnie, leżąc na łóżku. Wyspiański użył swojej giętkiej, secesyjnej linii. W przedstawieniu brak jakiejkolwiek ckliwości. To przedstawienie bardzo naturalne. Istnieje identyczny rysunek, który dla swojej kolekcji nabył Feliks Jasieński w 1906 roku w Krakowie. Obecnie w zbiorach prywatnych. Wersja katowicka została zakupiona dla muzeum w 1928 roku od Adolfa Schwarza w Krakowie. Dzieło ma wymiary 64,5 × 47,5 cm. Jest sygnowane na ¼ wysokości, w lewym dolnym rogu: . Muzealny nr inwentarzowy MŚK/SzM/528.

</doc>
<doc id="4670654" url="https://pl.wikipedia.org/wiki?curid=4670654" title="Carabine">
Carabine



</doc>
<doc id="4670657" url="https://pl.wikipedia.org/wiki?curid=4670657" title="Sabah Al-Chalid Al-Sabah">
Sabah Al-Chalid Al-Sabah



</doc>
<doc id="4670658" url="https://pl.wikipedia.org/wiki?curid=4670658" title="Cyril Julian">
Cyril Julian

Cyril Denis Maurice Julian (ur. 29 marca 1974 w Castres) – francuski koszykarz, występujący na pozycji środkowego, reprezentant kraju, multimedalista międzynarodowych imprez koszykarskich.

</doc>
<doc id="4670659" url="https://pl.wikipedia.org/wiki?curid=4670659" title="Kościół św. Anny w Krzyżanowicach">
Kościół św. Anny w Krzyżanowicach

Kościół Świętej Anny – rzymskokatolicki kościół parafialny należący do parafii pod tym samym wezwaniem (dekanat Tworków diecezji opolskiej).
Obecna świątynia została wzniesiona pod koniec XVIII wieku (prace budowlane trwały w latach 1791-93). W 1945 roku, pod koniec działań wojennych, kościół został uszkodzony, następnie w latach 1947-49 został odbudowany. Budowla jest orientowana, murowana, wybudowana z cegły i nakryta dachem dwuspadowym z sygnaturką. Do krótkiej nawy jest dostawiona od strony zachodniej wysoka wieża, u podstawy na planie kwadratu, natomiast powyżej na planie wielokąta i zwieńczona ostrosłupowym dachem hełmowym. Świątynia reprezentuje styl późnobarokowy. Wyróżniającym się elementem jest portal wejściowy z kartuszem herbowym Lichnowskich umieszczony nad drzwiami. We wnętrzu kościoła znajduje się ołtarz główny z obrazem św. Anny, ufundowany przez dziedziców Krzyżanowic, Lichnowskich.

</doc>
<doc id="4670662" url="https://pl.wikipedia.org/wiki?curid=4670662" title="Howannes Tumanian">
Howannes Tumanian



</doc>
<doc id="4670664" url="https://pl.wikipedia.org/wiki?curid=4670664" title="SRG MT 77">
SRG MT 77



</doc>
<doc id="4670665" url="https://pl.wikipedia.org/wiki?curid=4670665" title="XXXV Liceum Ogólnokształcące im. Bolesława Prusa w Warszawie">
XXXV Liceum Ogólnokształcące im. Bolesława Prusa w Warszawie



</doc>
<doc id="4670666" url="https://pl.wikipedia.org/wiki?curid=4670666" title="Carabinier">
Carabinier



</doc>
<doc id="4670669" url="https://pl.wikipedia.org/wiki?curid=4670669" title="Abdullah Hassan">
Abdullah Hassan

Abdullah Hassan (ur. 20 marca 1942 w Teluk Anson) – malezyjski językoznawca. Do jego zainteresowań naukowych należą: translatoryka, język malajski, językoznawstwo malaistyczne, leksykografia i terminologia.
Studia licencjackie i magisterskie ukończył na Uniwersytecie Malaya. W 1972 roku uzyskał doktorat z językoznawstwa na Uniwersytecie Edynburskim.
Jego dorobek obejmuje ponad 50 książek oraz setki artykułów naukowych.

</doc>
<doc id="4670675" url="https://pl.wikipedia.org/wiki?curid=4670675" title="Cimeterre">
Cimeterre



</doc>
<doc id="4670677" url="https://pl.wikipedia.org/wiki?curid=4670677" title="Józef Oczkowicz (1897–1955)">
Józef Oczkowicz (1897–1955)

Józef Oczkowicz (ur. 16 lutego 1897 w Posadzie Sanockiej, zm. 24 kwietnia 1955 w Sanoku) – żołnierz Legionów Polskich i Wojska Polskiego.
Życiorys.
Urodził się 16 lutego 1897 w Posadzie Sanockiej. Był synem Jana (pracownik tamtejszej fabryki maszyn i wagonów w charakterze inspektora wzgl. portiera, zm. 1922 w wieku 63 lat) i Bronisławy z domu Rams (pochodząca z Tłuczani Górnej, zm. 21 grudnia 1897 na tyfus w wieku 32 lat). Miał siostrę Stefanię (ur. 1895). Później ojciec Józefa był żonaty z Barbarą z domu Trybalską (zm. 21 czerwca 1913) oraz od 31 sierpnia 1913 do końca życia z Zuzanną Batroch z domu Milczanowską.
Ukończył trzy klasy szkoły wydziałowej. 19 stycznia 1912 Józef Oczkowicz przystąpił do Drużyny Strzeleckiej w Sanoku. Po wybuchu I wojny światowej jako ochotnik 1 lub 4 sierpnia 1914 wstąpił do Legionów Polskich. Był przydzielony do 2 kompanii w II batalionie 5 pułku piechoty w składzie I Brygady. Służył w stopniu plutonowego do 21 września 1917. Od 21 września 1917 do 31 października 1918 służył w szeregach C. K. Armii jako szeregowy służby czynnej w stopniu plutonowego.
Po odzyskaniu niepodległości przez Polskę został przyjęty do Wojska Polskiego. Podczas wojny polsko-ukraińskiej służył na froncie w szeregach 3 batalionu Strzelców Sanockich od 17 listopada 1918 do 12 czerwca 1919 na stanowisku dowódcy plutonu. Później podczas wojny polsko-bolszewickiej walczył na froncie najpierwsze w szeregach 4 Dywizja Piechoty od 12 czerwca 1919 do 20 września 1920 jako dowódca plutonu lotnej kompanii karabinów maszynowych, następnie w szeregach 1 Dywizji Jazdy od 20 września 1920 do 15 marca 1921 jako dowódca plutonu kompanii karabinów maszynowych w składzie batalionu szturmowego. Łącznie w wojnie o niepodległość Polski wysłużył 27 miesięcy,
W okresie pokoju od 15 marca do 9 maja 1921 nadal był żołnierzem batalionu szturmowego 1 Dywizji Jazdy (aż do likwidacji jednostki). Został awansowany na stopień chorążego ze starszeństwem z dniem 1 maja 1921. Od 9 maja 1921 w kolejnych latach II Rzeczypospolitej służył w szeregach 2 pułku Strzelców Podhalańskich w Sanoku. W tym okresie pełnił funkcję dowódcy plutonu i był oficerem liniowym ckm. Przez całą dekadę lat 20. otrzymywał wysokie oceny kwalifikacyjne (dobry lub bardzo dobre) udzielane przez dowódców 2 psp. Z dniem 31 marca 1939 został przeniesiony w stan spoczynku (jego policzalna służba wyniosła wtedy 31 lat).
Po wybuchu II wojny światowej w szeregach 2 psp odbył szlak bojowy podczas kampanii wrześniowej 1939. Po nastaniu okupacji niemieckiej i powrocie do Sanoka został aresztowany przez gestapo 10 października 1939. Po wywiezieniu z miasta był przetrzymywany w więzieniu Montelupich w Krakowie od 17 października 1939, następnie w więzieniu w Nowym Wiśniczu. Później został skierowany do niemieckiego obozu koncentracyjnego Auschwitz-Birkenau, gdzie został osadzony 20 czerwca 1940 i otrzymał numer obozowy 819. W 1942 został zwolniony z obozu. Później ponownie został aresztowany i 3 marca 1942 trafił do więzienia w Sanoku. Był tam przetrzymywany do 22 sierpnia 1942. Działał w konspiracji.
Po wojnie jako emerytowany wojskowy zamieszkał w Sanoku. Zamieszkiwał przy ulicy Jasnej 3. Zmarł 24 kwietnia 1955 w Sanoku wskutek uszczerbku na zdrowiu, którego doznał w okresie uwięzienia podczas wojny. Został pochowany na cmentarzu przy ul. Rymanowskiej w Sanoku. 
Od 19 września 1925 był żonaty z wdową, Michaliną Neoral, z domu Dziuban (1897-1955, po raz pierwszy była zamężna z pochodzącym z późniejszej Czechosłowacji Władysławem Neoralem od 1918 do 1924, z którym miała córkę Miladę). Mieli dzieci: Stefana (zm. 1926), Helenę (zm. 1927), Zofię (1929-2009, po mężu Postawa), Barbarę (ur. 1932), Jana (1934-1997) i Marka.

</doc>
<doc id="4670679" url="https://pl.wikipedia.org/wiki?curid=4670679" title="Józef Oczkowicz">
Józef Oczkowicz



</doc>
<doc id="4670681" url="https://pl.wikipedia.org/wiki?curid=4670681" title="Coutelas">
Coutelas



</doc>
<doc id="4670682" url="https://pl.wikipedia.org/wiki?curid=4670682" title="Liaw Yock Fang">
Liaw Yock Fang

Liaw Yock Fang (, ur. 14 września 1936 w Singapurze, zm. 23 kwietnia 2016 tamże) – singapurski uczony, specjalista w dziedzinie języka i literatury malajskiej.
Życiorys.
W 1963 r. ukończył studia licencjackie na Uniwersytecie Indonezyjskim. W 1965 r. uzyskał tytuł magistra. Doktoryzował się w 1976 r. na Uniwersytecie w Lejdzie. Piastował stanowisko profesora na Narodowym Uniwersytecie Singapurskim. Opublikował ponad 100 książek i artykułów naukowych w Singapurze, Malezji, Indonezji, Brunei, Holandii.

</doc>
<doc id="4670683" url="https://pl.wikipedia.org/wiki?curid=4670683" title="Dague">
Dague

„Dague” – nazwa noszona na przestrzeni dziejów przez kilka okrętów Marine nationale:

</doc>
<doc id="4670684" url="https://pl.wikipedia.org/wiki?curid=4670684" title="Las Milowy">
Las Milowy

Las Milowy – nazwa własna lasu położonego w centrum dzielnicy Wesoła miasta stołecznego Warszawy.
Pochodzenie nazwy.
Nazwa pochodzi od leżącego w jego wnętrzu, zachowanego w nienaruszonym stanie pasma piaszczystych wydm śródlądowych, zwanych z racji odległości jednej mili od rogatek granicznych pomiędzy zaborem pruskim a austriackim, Górami Milowymi.
Walory przyrodnicze i krajobrazowe.
Góry Milowe porośnięte są częściowo starodrzewem. Ponieważ duża część wydm jeszcze przed II wojną światową była wydmami ruchomymi, mogącymi się przemieszczać wskutek działania wiatru nawet o kilka metrów rocznie, możemy zaobserwować wiele ciągle żywych okazów drzew po dziś dzień na wpół przysypanych piachem. Najsłynniejszym obiektem jest zasypany dąb, którego konary wyrastają bezpośrednio z wnętrza wydmy.
W chwili obecnej teren Lasu Milowego stanowi jedyny ogólnodostępny publiczny zwarty teren zielony w dzielnicy Wesoła.
Wagę dostępności terenów zielonych w zasięgu 10 minut pieszo dla zdrowia mieszkańców pokazują międzynarodowe kampanie, np. „10 Minute Walk” oraz jasno podkreślają publikacje Komisji Europejskiej np. „A Walk to the Park”.
Z interaktywnej mapie hałasu m.st. Warszawy wynika również, że jest to obszar pozbawiony zagrożeń związanych z hałasem. Wagę terenów cichych (quiet areas) oraz potrzebę ich ochrony podkreśla Europejska Agencja Ochrony Środowiska.
Walory kulturowe.
Na najwyższej wydmie pasma, podarowanej społeczności Wesołej w roku 1935 przez ówczesnego właściciela tych ziem, księcia Emanuela Bułhaka, stoi wzniesiony w latach 40. XX w. według projektu Luigiego Malgheriniego kościół Opatrzności Bożej z polichromiami autorstwa profesora Jerzego Nowosielskiego. W czerwcu 2019 roku kościół wraz z terenem przykościelnym oraz cmentarzem został oficjalnie uznany za zabytek.
Las Milowy dzięki dogodnemu połączeniu komunikacyjnemu z centrum Warszawy autobusami ZTM oraz szybką koleją miejską oraz ze względu na mikroklimat stanowi miejsce wypoczynku dla mieszkańców stolicy. Jest też miejscem imprez osiedlowych i pikników (adopcja drzew, „Światło dla Lasu Milowego” w ramach „Godziny dla Ziemi”).
Na południowej krawędzi lasu ulokowana została rolkostrada o długości ponad 700m, przeznaczona do bezpiecznej jazdy na rolkach, wrotkach, hulajnogach, deskorolkach i nartorolkach.
Las Milowy stanowi również naturalne tło dla nowych inwestycji realizowanych w dzielnicy Wesoła z budżetu partycypacyjnego: Tężni Solankowej oraz Wodnego Placu Zabaw.
Zespół przyrodniczo-krajobrazowy „Las Milowy”.
Walory przyrodnicze, krajobrazowe i kulturowe Lasu Milowego zostały docenione już w latach 90. ubiegłego wieku przez władze miasta Wesoła, wtedy jeszcze niewchodzącego w skład Warszawy. W uchwale 129/XXXVIII/97 z 24 stycznia 1997 Rada Miasta Wesoła ustanowiła w północnej części miasta Zespół Przyrodniczo-Krajobrazowy. Wejście w życie ustawy z 16 kwietnia 2004 roku o ochronie przyrody (Dz.U. Nr 92, poz. 880) przy braku odpowiednich działań ówczesnych władz dzielnicy (Wesoła weszła w skład Warszawy na mocy referendum z 27 października 2002) spowodowało, że uchwała 129/XXXVIII/97 z 24 stycznia 1997 przestała obowiązywać.
Decyzją Biura Ochrony Środowiska m.st. Warszawy toczy się postępowanie o ponowne utworzenie na terenu Lasu Milowego formy ochrony przyrody – zespołu przyrodniczo-krajobrazowego.
Las Milowy a procedowany wariant Wschodniej Obwodnicy Warszawy.
28 grudnia 2018 roku RDOŚ Białystok wydał decyzję WOOŚ.4200.2.2017.DK na Wschodniej Obwodnicy Warszawy w wariancie tzw. „zielonym” (W3) na 8-metrowym nasypie przez centrum Wesołej i środek Lasu Milowego. Decyzji nadano rygor natychmiastowej wykonalności, co mimo licznych uchybień formalnych i prawnych w procedurze wydawania decyzji, niezgodności tego wariantu ze Studium Uwarunkowań i Kierunków Zagospodarowania Przestrzennego m. st Warszawy, sprzeciwu samorządów wszystkich szczebli, 10 dużych protestów mieszkańców, chcących obronić dostępność do publicznego terenu zielonego w dzielnicy dla siebie oraz dla przyszłych pokoleń, pozwala inwestorowi, czyli GDDKiA, na dalsze procedowanie tego wariantu.

</doc>
<doc id="4670686" url="https://pl.wikipedia.org/wiki?curid=4670686" title="Dehorter">
Dehorter



</doc>
<doc id="4670690" url="https://pl.wikipedia.org/wiki?curid=4670690" title="Bośniacko-hercegowińskie odznaczenia">
Bośniacko-hercegowińskie odznaczenia



</doc>
<doc id="4670691" url="https://pl.wikipedia.org/wiki?curid=4670691" title="Duguay-Trouin">
Duguay-Trouin



</doc>
<doc id="4670696" url="https://pl.wikipedia.org/wiki?curid=4670696" title="Epiphany (album Piotra Bańki)">
Epiphany (album Piotra Bańki)

Epiphany – ambientowo-pop-rockowy projekt Piotra Bańki wydany jako EP-ka w 2016 roku, na który złożyły się piosenki napisane przez kompozytora do tekstów sufickiego filozofa Jalalud Din Rumi’ego, w obsadzie na głosy operowe, chór i orkiestrę, instrumentarium elektroniczne i sekcję rockową.
Nagrody.
Otwierający album utwór “Incantation” został finalistą festiwalu Film Music Contest Kosice 2019 w kategorii Muzyka Filmowa.

</doc>
<doc id="4670697" url="https://pl.wikipedia.org/wiki?curid=4670697" title="Isahak Haron">
Isahak Haron

Isahak Haron (ur. 18 grudnia 1940 w Teluk Kumbar) – malezyjski uczony i pedagog.
W 1963 roku ukończył studia licencjackie na Uniwersytecie Malaya (Islamic Education and Malay Study). Stopień magistra (Education) uzyskał w 1973 roku na Uniwersytecie w Sydney. W 1977 roku doktoryzował się na Uniwersytecie w Chicago.
Rozwinął problemy orientacji poznawczej w psychologii społecznej oraz metody nauczania języków obcych. Jest jednym z twórców malezyjskiej polityki edukacyjnej. Uzasadniał potrzebę nauczania wszystkich przedmiotów szkolnych w języku malajskim, sprzeciwiał się polityce nauczania matematyki i przedmiotów ścisłych w szkole podstawowej w języku angielskim (w rezultacie polityka ta została porzucona).

</doc>
<doc id="4670700" url="https://pl.wikipedia.org/wiki?curid=4670700" title="Imaginary Landscapes">
Imaginary Landscapes

Imaginary Landscapes – pierwszy solowy album Piotra Bańki wydany w 2005 roku. Powstał jako kontynuacja i osobisty „tribute” kompozytora dla Johna Cage’a, który jako pierwszy rozpoczął cykl „Imaginary Landscapes” w 1939 roku – pierwszych elektronicznych kompozycji w historii muzyki.
Dzięki współpracy z NASA na płycie pojawiły się prawdziwe dźwięki Czerwonej Planety zarejestrowane przy użyciu radioteleskopów przez prof. Dona Gurnetta z Iowa University, archiwalne rozmowy kosmonautów z najsłynniejszych misji kosmicznych, a także unikalne fotografie planety wykonane przez orbitery NASA.
Ścieżka dźwiękowa powstała z udziałem znanych polskich muzyków m.in. Krzysztofa Misiaka, Mieczysława Jureckiego, Macieja Gładysza. Partie chóralne wykonał Akademicki Chór UMCS zaś partie solowe zaśpiewała Magdalena Ziaja-Dobrowolska.
Inspiracje i ciekawostki.
Natchnieniem do powstania albumu były zdjęcia Czerwonej Planety zrobione przez orbitery Viking i Mars Global Surveyor oraz słynna saga Kim Stanely-Robinsona („Czerwony Mars” 1993; „Zielony Mars” 1994; „Niebieski Mars” 1996). Tytuły utworów to największe krainy geograficzne Marsa.

</doc>
<doc id="4670701" url="https://pl.wikipedia.org/wiki?curid=4670701" title="Enseigne Henry">
Enseigne Henry



</doc>
<doc id="4670702" url="https://pl.wikipedia.org/wiki?curid=4670702" title="Narodowy Uniwersytet Singapurski">
Narodowy Uniwersytet Singapurski



</doc>
<doc id="4670704" url="https://pl.wikipedia.org/wiki?curid=4670704" title="Skelbrooke">
Skelbrooke

Skelbrooke – wieś w Anglii, w hrabstwie South Yorkshire, w dystrykcie Doncaster, w civil parish Hampole. Leży 11 km od miasta Doncaster. W 1931 roku civil parish liczyła 119 mieszkańców. Skelbrooke jest wspomniana w Domesday Book (1086) jako "Scalebre"/"Scalebro".

</doc>
<doc id="4670706" url="https://pl.wikipedia.org/wiki?curid=4670706" title="Linia kolejowa Baranowicze – Lida">
Linia kolejowa Baranowicze – Lida

Linia kolejowa Baranowicze – Lida – linia kolejowa na Białorusi łącząca stację Baranowicze Poleskie ze stacją Lida. Jest to fragment linii Równe – Baranowicze – Wilno.
Znajduje się w obwodach brzeskim i grodzieńskim. Linia na całej długości jest jednotorowa i niezelektryfikowana (z wyjątkiem stacji Baranowicze Poleskie, która posiada trakcję).
Historia.
Linia początkowo leżała w Imperium Rosyjskim, w latach 1918–1945 w Polsce, następnie w Związku Sowieckim (1945–1991). Od 1991 położona jest na Białorusi.

</doc>
<doc id="4670707" url="https://pl.wikipedia.org/wiki?curid=4670707" title="Aguada (Kolumbia)">
Aguada (Kolumbia)

Aguada – miasto w Kolumbii, w departamencie Santander.

</doc>
<doc id="4670708" url="https://pl.wikipedia.org/wiki?curid=4670708" title="Lipówka Nowa">
Lipówka Nowa



</doc>
<doc id="4670710" url="https://pl.wikipedia.org/wiki?curid=4670710" title="Fantassin">
Fantassin



</doc>
<doc id="4670711" url="https://pl.wikipedia.org/wiki?curid=4670711" title="Albania (Santander)">
Albania (Santander)

Albania – miasto w Kolumbii, w departamencie Santander.

</doc>
<doc id="4670712" url="https://pl.wikipedia.org/wiki?curid=4670712" title="Frida Gustavsson">
Frida Gustavsson

Frida Gustavsson (ur. 6 czerwca 1993) – szwedzka supermodelka i aktorka.
Życiorys.
Frida Gustavsson urodziła się 6 czerwca 1993 roku w Hässelby, dzielnicy Sztokholmu, w Szwecji. 
Dorastała w Spånga-Tensta, okręgu administracyjnym Sztokholmu, w czasach szkolnych uprawiała lekkoatletykę, jako płotkarka wzięła udział w kilku mistrzostwach Szwecji w sztafecie ze swoim klubem Bromma IF. 
W wieku 12 lat przebywając w sklepie IKEA dostała propozycję pracy modelki od skauta ze szwedzkiej agencji modelek Stockholmsgruppen Models, Jenny Mardell, lecz sposobność tą od razu odrzuciła.
W 2008 roku, w wieku lat 14, Gustavsson wreszcie przyjęła tę okazję. 
Zaczęła pozować lokalnie w 2008. W tym samym roku, chcąc rozwijać swoją karierę, przeprowadziła się do Japonii. Jesienią 2013 otwarła pokaz Valentino Fashion Group w Paryżu. Od tej pory występowała między innymi dla takich domów mody i projektantów jak: Shiatzy Chen, Louis Vuitton, Chanel, Lanvin, Carolina Herrera, Fendi, Christian Dior, Jil Sander, Alexander McQueen, Anna Sui, Marc Jacobs, Michael Kors, Calvin Klein, Oscar de la Renta, Emilio Pucci, Celine, Hermès, Jean Paul Gaultier, Dolce &amp; Gabbana, Givenchy, Yves Saint Laurent, Ralph Lauren, Blumarine i Versace. Wzięła też udział w Victoria's Secret Fashion Show 2012. Została także twarzą firmy Maybelline i występowała w reklamach pod koniec 2013. Była czwartą najczęściej wybieraną modelką sezonu 2010, zaraz za Kasią Struss, Liu Wen, i Constance Jablonski.
Pojawiła się w magazynach: "Elle", "W" i "Numéro". Jej zdjęcia pojawiły się w amerykańskiej, włoskiej, francuskiej, brytyjskiej, niemieckiej i japońskiej wersji "Vogue", w "L'Officiel", "Crash" oraz innych pismach. W 2010 pojawiła się na okładce niemieckiego "Vogue". W 2011 wygrała tytuł Sweden's Model of the Year, przyznawany przez pismo "Elle".
W 2019 zagrała rolę Visenny w serialu "Wiedźmin" produkowanym przez Netflix.
Życie prywatne.
W czerwcu 2011 ukończyła gimnazjum St Martins Gymnasium w Sundbybergu. W 2014 wyraziła zainteresowanie karierą aktorską, stwierdzając, że chciałaby występować w filmach bądź teatrze. W tym samym roku brała udział w przesłuchaniach do roli Rey w filmie z gatunku space opera , jednak reżyser J.J. Abrams wybrał w końcu na odtwórczynię tej postaci brytyjską aktorkę Daisy Ridley. 30 maja 2015 poślubiła szwedzkiego fotografa, Hjalmara Rechlina.
Jest fanką takich zespołów muzycznych/muzyków jak: The Knife, Joy Division, The Velvet Underground, Kent i Moby oraz Underworld. Jej ulubionym filmem jest Mechaniczna pomarańcza w reżyserii Stanleya Kubricka. Lubi pijać kawę. Uprawia ćwiczenia ashtangi vinyasa jogi i pilatesu. Kolekcjonuje meble i naczynia w stylu vintage.
 

</doc>
<doc id="4670713" url="https://pl.wikipedia.org/wiki?curid=4670713" title="Aratoca">
Aratoca

Aratoca – miasto w Kolumbii, w departamencie Santander.

</doc>
<doc id="4670714" url="https://pl.wikipedia.org/wiki?curid=4670714" title="Silas Malafaia">
Silas Malafaia

Silas Malafaia (ur. 14 września 1958 w Rio de Janeiro) – brazylijski pastor zielonoświątkowy, autor książek i teleewangelista. Jest także absolwentem psychologii, prezesem wydawnictwa "Central Gospel Music" i wiceprezesem "Ponaddenominacyjnej Ewangelicznej Rady Duchownych Brazylii" (CIMEB), organizacji zrzeszającej ponad 8 tys. duchownych, z prawie wszystkich denominacji ewangelicznych w Brazylii. 
Malafaia dobrze jest znany ze swojego zaangażowania politycznego, silnego sprzeciwu wobec małżeństw osób tej samej płci i aborcji. W wyborach 2012 roku udzielając poparcia kandydatom pomógł wygrać 24 burmistrzom i 16 radnym w siedmiu stanach. W wyborach prezydenckich 2018 roku poparł ostatecznego zwycięzcę Jaira Bolsonaro. 
W sierpniu 2012 został wybrany na drodze głosowania publicznego przez program Sistema Brasileiro de Televisão (SBT) o nazwie "Największy brazylijczyk wszech czasów" jako jeden z 30 najbardziej wpływowych Brazylijczyków w historii kraju.
Głosi teologię dobrobytu. W styczniu 2013 roku magazyn Forbes wymienił Silas Malafaia jako trzeciego najbogatszego pastora w Brazylii, o wartości netto szacowanej na 150 milionów dolarów.
Obecnie pastor Zgromadzenia Bożego „Zwycięstwo w Chrystusie” w Rio de Janeiro w dzielnicy Penha. W 2017 roku zbór ten przekroczył liczbę 50 tysięcy wiernych.
Za swój skuteczny wkład w społeczeństwo pastor Silas Malafaia został uhonorowany tytułem Dobroczynnego Obywatela Stanu Rio de Janeiro, przyznanym przez Zgromadzenie Ustawodawcze Stanu, oraz Medalem Pokojowym dostarczonym przez Armię Brazylijską.
Przypisy.
 

</doc>
<doc id="4670715" url="https://pl.wikipedia.org/wiki?curid=4670715" title="Strzępiak owocowy">
Strzępiak owocowy

Strzępiak owocowy ("Inocybe bresadolae" Massee) – gatunek grzybów należący do rodziny strzępiakowatych ("Inocybaceae").
Systematyka i nazewnictwo.
Pozycja w klasyfikacji według Index Fungorum: "Inocybe, Inocybaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonim: "Astrosporina bresadolae" (Massee) E. Horak 1979:
Nazwę polską zaproponował Władysław Wojewoda w 1990 r. W monografii strzępiaków Andrzeja Nespiaka opisany jest jako strzępiak Bresadoli.
Morfologia.
Średnica do 3-4, wyjątkowo do 6 cm, początkowo stożkowaty, potem półkulisty, na koniec rozpostarty, z małym garbkiem. Brzeg początkowo podgięty, potem odchylający się ku górze. Powierzchnia garbka gładka, poza tym delikatnie włókienkowata, przy brzegu kosmkowata. Barwa początkowo jasnoochrowa, potem jasnopłowa i coraz bardziej czerwona wskutek pokrycia dużymi ceglastoczerwonymi kosmkami.
Zatokowato wycięte z międzyblaszkami, początkowo jasnopłowe, potem ciemniejsze, ochrowe. Ostrza nieco wygięte i białawo orzęsione.
Wysokość 3–6 cm, grubość 0,5–0,7 cm, walcowaty, o podstawie bulwkowato rozszerzonej. Górna część oszroniona. Barwa w górnej części biaława, w dolnej delikatnie ochrowa. Po dotknięciu zmienia barwę na ceglastą lub winnoczerwoną – cały z wyjątkiem bulwki.
W kapeluszu białawy, w trzonie włóknisty, o barwie od żółtawej do jasnoochrowej, tylko w bulwce białawy. Uszkodzony szybko czerwienieje. Zapach u starych owocników często chlebowy. Czerwienienie miąższu na powietrzu (niezbyt silne) miąższu jest charakterystyczną cechą tego gatunku. Pod działaniem gwajakolu miąższ natychmiast zmienia barwę granatowo-zielono-czarną.
Zarodniki o nieregularnym kształcie ze słabo wyróżniającymi się guzkami, 8–10 × 6–7 µm. Cheilocystydy i pleurocystydy o wymiarach 50–60 × 14–17 µm. Na szczycie mają kryształki, a ich ściana ma grubość do 3 µm. Kaulocystydy nieliczne u podstawy trzonu. Są bardziej smukłe i z cieńszą ścianą (do 2 µm).
Występowanie i siedlisko.
Strzępiak owocowy znany jest tylko w niektórych krajach Europy. W piśmiennictwie naukowym na terenie Polski do 2003 r. podano tylko 2 stanowiska. 
Grzyb mikoryzowy. Rośnie na ziemi małymi grupkami w lasach liściastych i iglastych. Owocniki zazwyczaj od czerwca do sierpnia.

</doc>
<doc id="4670716" url="https://pl.wikipedia.org/wiki?curid=4670716" title="Barbosa (Santander)">
Barbosa (Santander)

Barbosa – miasto w Kolumbii, w departamencie Santander.

</doc>
<doc id="4670717" url="https://pl.wikipedia.org/wiki?curid=4670717" title="Inocybe bresadolae">
Inocybe bresadolae



</doc>
<doc id="4670718" url="https://pl.wikipedia.org/wiki?curid=4670718" title="Charles Phukuta Khonde">
Charles Phukuta Khonde

Charles Phukuta Khonde (ur. 24 grudnia 1965 w Boma w Demokratycznej Republice Konga) – zairski duchowny rzymskokatolicki, od 2017 przełożony generalny Zgromadzenia Niepokalanego Serca Maryi.
Życiorys.
Święcenia kapłańskie przyjął 8 maja 1999. Urząd przełożonego generalnego pełni od 16 czerwca 2017.

</doc>
<doc id="4670719" url="https://pl.wikipedia.org/wiki?curid=4670719" title="Strzępiak Bresadoli">
Strzępiak Bresadoli



</doc>
<doc id="4670720" url="https://pl.wikipedia.org/wiki?curid=4670720" title="Flamberge">
Flamberge



</doc>
<doc id="4670722" url="https://pl.wikipedia.org/wiki?curid=4670722" title="Barichara">
Barichara

Barichara – miasto w Kolumbii, w departamencie Santander.

</doc>
<doc id="4670724" url="https://pl.wikipedia.org/wiki?curid=4670724" title="Helena Zacharowicz">
Helena Zacharowicz



</doc>
<doc id="4670730" url="https://pl.wikipedia.org/wiki?curid=4670730" title="Betulia (Santander)">
Betulia (Santander)

Betulia – miasto w Kolumbii, w departamencie Santander.

</doc>
<doc id="4670735" url="https://pl.wikipedia.org/wiki?curid=4670735" title="Antonio Porcellato">
Antonio Porcellato

Antonio Porcellato (ur. 28 marca 1955) – włoski duchowny rzymskokatolicki, od 2019 przełożony generalny Stowarzyszenia Misji Afrykańskich.
Życiorys.
Święcenia kapłańskie przyjął 28 czerwca 1980. Urząd przełożonego generalnego pełni od 11 maja 2019.

</doc>
<doc id="4670737" url="https://pl.wikipedia.org/wiki?curid=4670737" title="Juan Pablo Catoggio">
Juan Pablo Catoggio

Juan Pablo Catoggio (ur. 1 marca 1954) – argentyński duchowny rzymskokatolicki, od 2015 przełożony generalny Instytutu Szensztackiego.
Życiorys.
Święcenia kapłańskie przyjął 24 września 1983. Urząd przełożonego generalnego pełni od 30 sierpnia 2015.

</doc>
<doc id="4670738" url="https://pl.wikipedia.org/wiki?curid=4670738" title="Bolívar (Santander)">
Bolívar (Santander)

Bolívar – miasto w Kolumbii, w departamencie Santander.

</doc>
<doc id="4670750" url="https://pl.wikipedia.org/wiki?curid=4670750" title="Betulia (Kolumbia)">
Betulia (Kolumbia)



</doc>
<doc id="4670758" url="https://pl.wikipedia.org/wiki?curid=4670758" title="Betulia">
Betulia



</doc>
<doc id="4670761" url="https://pl.wikipedia.org/wiki?curid=4670761" title="Bethulia">
Bethulia



</doc>
<doc id="4670765" url="https://pl.wikipedia.org/wiki?curid=4670765" title="Paweł Lucewicz">
Paweł Lucewicz

Paweł Lucewicz (ur. 8 czerwca 1985) – polski , dyrygent, producent muzyczny, absolwent Akademii Muzycznej w Bydgoszczy w klasie fortepianu, perkusji oraz dyrygentury jazzowej i klasycznej. Ukończył również klasę perkusji klasycznej w Państwowym Liceum Muzycznym im. Mieczysława Karłowicza w Poznaniu. Jest członkiem Europejskiej Akademii Filmowej (EFA).
Życiorys.
Debiutował jako twórca muzyki teatralnej w słupskim Teatrze Rondo, kompozycją do sztuki „Kolacja u Belzebuba” w reżyserii Stanisława Miedziewskiego.
W 2010 roku skomponował muzykę do filmu "Piksele" w reżyserii Jacka Lusińskiego, z którym pracował również przy cyklu dokumentalnym "Wrzesień 1939". Znany jest ze ścieżek dźwiękowych do filmów "Carte blanche", "Czarny mercedes", "Bokser", "Disco Polo" oraz seriali "Pod powierzchnią", "Prokurator", "O mnie się nie martw", "Stulecie winnych", "Szadź".
Jest autorem muzyki do ponad 40 ścieżek dźwiękowych. W 2013 roku został nominowany do nagrody z najlepszą muzykę do filmu (reż. Liliana Komorowska) na Międzynarodowym Festiwalu Filmowym w Mediolanie. Rok wcześniej otrzymał również nominację do nagrody „BoWarto!” przyznawanej przez rozgłośnię radiową RMF Classic, dla najlepszego młodego kompozytora muzyki filmowej.
W 2014 roku skomponował i wyprodukował piosenkę "Miasto" promującą film Jana Komasy "Miasto '44". Utwór, wykonany przez Anię Iwanek i Pati Sokół z gościnnym udziałem Piotra Cugowskiego, przez 14 tygodni był obecny na Liście przebojów Radia Zet, osiągając drugie miejsce.
Współpracował m.in. z Margaret, Pati Yang, Anią Karwan, Heart &amp; Soul i Natalią Sikorą.

</doc>
<doc id="4670766" url="https://pl.wikipedia.org/wiki?curid=4670766" title="Marie Darrieussecq">
Marie Darrieussecq

Marie Darrieussecq (ur. 3 stycznia 1969 w Bajonnie) – francuska pisarka, laureatka Prix Médicis.
Życiorys.
Pochodzi z Baskonii. Ukończyła École normale supérieure w Paryżu, po czym napisała doktorat o autofikcji pod tytułem "Moments critiques dans l’autobiographie contemporaine. Ironie tragique et autofiction chez George Perec, Michel Leiris, Serge Doubrovsky et Hervé Guibert". Wykładała na Uniwersytecie w Lille.
W 1996 ukazał się jej debiut, który napisała w ciągu sześciu tygodni: groteskowa powieść "Świństwo", której bohaterka – piękna masażystka – pod wpływem otoczenia zmienia się w świnię. Książka jest satyrą na prawicowy ekstremizm, fanatyków New Age i nadmierną poprawność polityczną. Powieść zdobyła znaczny rozgłos: została przełożona na 35 języków, a jej francuski nakład przekroczył milion egzemplarzy. "Świństwo" wywołało także falę skrajnych reakcji. Darrieussecq otrzymywała emocjonalne listy, w których znalazły się pogróżki, a nawet próbka włosów łonowych.
W dwóch kolejnych powieściach – "Naissance des fantômes" oraz "Le Mal de mer" – Darrieussecq przyjęła bardziej stonowaną konwencję. Jej książka o żałobie "Tom est mort" (2007) spotkała się z zarzutem „psychologicznego plagiatu” ze strony Camille Laurens, która stwierdziła, iż Darrieussecq wykorzystała jej ból po stracie dziecka. Oskarżenie nie zostało potwierdzone, a wydawnictwo Darrieussecq, które dotychczas wydawało także Laurens, rozwiązało z oskarżającą kontrakt.
W 2013 Darrieussecq otrzymała Prix Médicis oraz Prix des Prix za powieść "Il faut beaucoup aimer les hommes".
Jej proza często dotyczy tematów tabu, w szczególności związanych z seksualnością kobiet. Pisze regularnie dla magazynów kulturalnych, a także dla periodyków „Libération” i „Charlie Hebdo”.

</doc>
<doc id="4670770" url="https://pl.wikipedia.org/wiki?curid=4670770" title="Al-Awamijja">
Al-Awamijja



</doc>
<doc id="4670771" url="https://pl.wikipedia.org/wiki?curid=4670771" title="Jens Lurås Oftebro">
Jens Lurås Oftebro

Jens Lurås Oftebro (ur. 21 lipca 2000) – norweski kombinator norweski, dwukrotny medalista olimpijski, pięciokrotny medalista mistrzostw świata, czterokrotny medalista mistrzostw świata juniorów.
Kariera.
Po raz pierwszy na arenie międzynarodowej pojawił się 9 lutego 2016 roku w Trondheim, gdzie w zawodach dzieci zajął trzecie miejsce. W 2017 roku wystąpił na mistrzostwach świata juniorów w Park City, zajmując między innymi szóste miejsce w sztafecie i siedemnaste w zawodach metodą Gundersena na 5 km. Na rozgrywanych rok później mistrzostwach świata juniorów w Kandersteg razem z kolegami z reprezentacji zdobył brązowy medal w sztafecie. Ponadto podczas mistrzostw świata juniorów w Lahti był drugi w sztafecie i trzeci w Gundersenie na 5 km.
W zawodach Pucharu Świata zadebiutował 10 marca 2018 roku w Oslo, gdzie zajął 27. miejsce w Gundersenie. Tym samym już w swoim debiucie zdobył pierwsze punkty. Na podium zawodów tego cyklu pierwszy raz stanął 29 listopada 2019 roku w Ruce, kończąc rywalizację w Gundersenie na 5 km na trzeciej pozycji. W zawodach tych wyprzedzili go jedynie dwaj rodacy: Jarl Magnus Riiber i Espen Bjørnstad.
Jego brat, Einar Lurås Oftebro, także uprawia kombinację norweską.

</doc>
<doc id="4670773" url="https://pl.wikipedia.org/wiki?curid=4670773" title="Pół wieku poezji później">
Pół wieku poezji później

Pół wieku poezji później – polski film fantasy z 2019 roku osadzony w świecie wiedźmińskim w reżyserii Jakuba Nurzyńskiego. Został udostępniony za darmo w serwisie YouTube. 
Fabuła.
Ze szkoły czarodziejek Aretuzy ucieka Ornella, podejrzewana o odnalezienie Księgi Alzura. W pościg rusza Triss Merigold, z pomocą ma jej przyjść bard Jaskier. Jej losy krzyżują się z Lambertem — ostatnim wiedźminem na świecie — który szuka zemsty na Agaiusie, odpowiedzialnym za krwawy atak na Kaer Morhen.

</doc>
<doc id="4670775" url="https://pl.wikipedia.org/wiki?curid=4670775" title="Forum (sieć hotelowa)">
Forum (sieć hotelowa)

Forum ("Forum Hotels") – nieistniejąca międzynarodowa sieć hotelowa należąca do InterContinental Hotels Group.
W Polsce należał do niej przez wiele lat hotel Forum w Warszawie, funkcjonujący obecnie pod nazwą Novotel Warszawa Centrum w sieci Accor oraz hotel Forum w Krakowie.

</doc>
<doc id="4670777" url="https://pl.wikipedia.org/wiki?curid=4670777" title="Dischidodactylus">
Dischidodactylus

Dischidodactylus – rodzaj płaza bezogonowego z podrodziny Ceuthomantinae w rodzinie Craugastoridae.
Zasięg występowania.
Rodzaj obejmuje gatunki występujące na Cerro Duida i Tepui Marahuaca w Wenezueli.
Systematyka.
Etymologia.
"Dischidodactylus" ("Dischiodactylus"): "diskhides" „rozdzielony, rozszczepiony”; δακτυλος "daktulos" „palec”.
Podział systematyczny.
Do rodzaju należą następujące gatunki:

</doc>
<doc id="4670778" url="https://pl.wikipedia.org/wiki?curid=4670778" title="Bernard Wieczorek">
Bernard Wieczorek

Bernard Wieczorek (ur. 12 czerwca 1938 w Poznaniu, zm. 27 września 2019 tamże) – polski doktor nauk o kulturze fizycznej, rugbysta, reprezentant kraju, trener, sędzia i działacz sportowy.
Życiorys.
Syn Wiktora i Marii. Od 1958 roku grał w Posnanii, w barwach której zdobywał medale mistrzostw kraju – srebro w 1962 i brąz w rok później. W 1964 roku współtworzył AZS-WSWF Poznań, a po jedynym rozegranym sezonie ligowym w historii tego klubu grał do 1968 roku w Polonii, karierę zawodniczą zakończył zaś w 1969 roku występami ponownie w Posnanii. Grał na pozycjach oraz w trzeciej linii młyna. Dla polskiej reprezentacji rozegrał trzy oficjalne mecze międzypaństwowe. Jeszcze w trakcie gry zajął się pracą trenerską w klubach, w których występował, następnie szkolił drużyny juniorskie.
W 1964 roku ukończył Wyższą Szkołę Wychowania Fizycznego w Poznaniu, zaś w roku 1983 został doktorem nauk o kulturze fizycznej. Był dyrektorem Posnanii Poznań i kierownikiem Studium Wychowania Fizycznego i Sportu Akademii Muzycznej w Poznaniu. Był instruktorem i trenerem rugby, gimnastyki leczniczej, rehabilitacji ruchowej, narciarstwa, jeździectwa i pływania.
W latach 1967–1990 był sędzią sportowym, przez czternaście sezonów sędziującym spotkania centralnych poziomów rozgrywek (61 w I lidze, 30 w II lidze), z wyróżnieniem dla najlepszego arbitra w kraju w roku 1986. W latach 1985–1991 był członkiem zarządu Polskiego Związku Rugby, dodatkowo w latach 1985–1990 przewodniczył Komisji Sędziowskiej.
Od początku lat sześćdziesiątych mocno zaangażowany w działania na rzecz osób z niepełnosprawnością intelektualną. Przez ponad trzy dekady związany był z poznańskim stowarzyszeniem "Start" pomagającym im poprzez sport, był także jednym z polskich pionierów ruchu Olimpiad Specjalnych, prezesem wielkopolskiego oddziału, a za zasługi w jego rozwój został odznaczony złotym medalem tego stowarzyszenia.
Do końca życia uczestniczył w barwach AZS Poznań w zawodach lekkoatletycznych masters, występując w biegu na 60 m, trójskoku i wielobojach rzutowych, wielokrotny mistrz Polski.
Został odznaczony Złotym Krzyżem Zasługi, Krzyżem Kawalerskim Orderu Odrodzenia Polski (2005), a także m.in. odznakami Zasłużony Działacz Kultury Fizycznej, Zasłużony dla Województwa Poznańskiego, Zasłużony dla Miasta Poznania i Honorową Złotą Odznaką PZR.

</doc>
<doc id="4670779" url="https://pl.wikipedia.org/wiki?curid=4670779" title="Cerkiew św. Jana Kronsztadzkiego w Paszynie">
Cerkiew św. Jana Kronsztadzkiego w Paszynie



</doc>
<doc id="4670785" url="https://pl.wikipedia.org/wiki?curid=4670785" title="Miguel Miró Miró">
Miguel Miró Miró

Miguel Miró Miró (ur. 1949) – hiszpański duchowny rzymskokatolicki, od 2010 przeor generalny augustianów rekolektów.
Życiorys.
Święcenia kapłańskie przyjął w 1978. Urząd przełożonego generalnego pełni od 10 listopada 2010.

</doc>
<doc id="4670787" url="https://pl.wikipedia.org/wiki?curid=4670787" title="Masters Snooker 2020">
Masters Snooker 2020

Masters 2020 (ang: "2020 Dafabet Masters") – nierankingowy, zaproszeniowy turniej snookerowy. Rozegrany został w Alexandra Palace w Londynie (Anglia) w dniach 12–19 stycznia 2020 roku. Była to 46. edycja tego turnieju.
Obrońcą tytułu jest Anglik, Judd Trump.
W turnieju nie weźmie udziału zajmujący trzecie miejsce w światowym rankingu Ronnie O’Sullivan, jego miejsce zajął siedemnasty na liście rankingowej Ali Carter.
Nagrody.
Zwycięzca: 250 000 £
II Miejsce: 100 000 £
Półfinalista: 60 000 £
Ćwierćfinalista: 30 000 £
Runda 1: 15 000 £
Najwyższy break turnieju: 15 000 £
Łączna pula nagród: 725 000 £

</doc>
<doc id="4670788" url="https://pl.wikipedia.org/wiki?curid=4670788" title="Zarszyn (Cergowa)">
Zarszyn (Cergowa)

Zarszyn – część wsi Cergowa przez którą przepływa Jasiołka, która oddziela Cergowę od Dukli.
W tej części wsi znajduje się Dom Ludowy oraz sklep Delikatesy Centrum. W Zarszynie swoją siedzibę ma firma przewozowa Trans Bieszczady.
Funkcjonowały tutaj PGR-y. Część mieszkalna została przekształcona w blokowisko, a stajnie zostały porzucone, lub na ich miejscu została wybudowana siedziba Trans Bieszczadów. W 2011 roku, w jednej z porzuconych stajen wybuchł pożar. W 2019 wszystkie stajnie zostały wyburzone.

</doc>
<doc id="4670789" url="https://pl.wikipedia.org/wiki?curid=4670789" title="Ryszard Piestrzyński">
Ryszard Piestrzyński

Ryszard Stanisław Piestrzyński (ur. 2 kwietnia 1902 w Kaliszu, zm. 16 listopada 1962 w Londynie) – polski dziennikarz, polityk, poseł na Sejm III kadencji w II RP z ramienia Stronnictwa Narodowego.
Życiorys.
Był synem Stanisława, lekarza, i Zofii z Wize'ów. Uczęszczał do Męskiego Gimnazjum Klasycznego w Kaliszu i do École scientifique w Lozannie. Egzamin maturalny zdał po I wojnie światowej w Poznaniu. Ukończył studia na Wydziale Prawno-Ekonomicznym Uniwersytetu Poznańskiego. Podczas studiów zaczął pracę w zawodzie dziennikarza. Pracował w „Kurierze Poznańskim”, m.in. jako korespondent zagraniczny przy Lidze Narodów w Genewie. Był bliskim współpracownikiem redaktora naczelnego „Kuriera” - Mariana Seydy. W latach 1929–1935 radny miasta Poznania. Członek Związku Ludowo-Narodowego i Stronnictwa Narodowego. W 1930 roku uzyskał mandat poselski z listy nr 4 w okręgu wyborczym nr 34 (Poznań). W 1932 współorganizator Związku Młodych Narodowców, grupy secesyjnej ze Stronnictwa Narodowego. Zwolennik konstytucji kwietniowej i współpracy z sanacją. Od 1936 redaktor naczelny „Kuriera Porannego”. Po przekształceniu, w 1936 roku Związku Młodych Narodowców w Ruch Narodowo-Państwowy, został prezesem nowo powołanej organizacji, którą to prezesurę sprawował do wybuchu II wojny światowej. 
Brał udział w wojnie obronnej, po której został internowany w Rumunii. Pracował w Biurze Prasy i Propagandy przy ambasadzie polskiej w Bukareszcie oraz uczestniczył w organizowaniu ewakuacji Polaków do Francji i na Bliski Wschód. Działał w rumuńskiej sekcji Związku Dziennikarzy RP. Służył w Samodzielnej Brygadzie Strzelców Karpackich. Współpracownik czasopisma „Ku Wolnej Polsce” oraz redaktor „Biuletynu Informacyjnego” i „Biuletynu Obozowego” w Egipcie. Od 1942 członek redakcji „Orła Białego”, z którym to czasopismem znalazł się we Włoszech, a następnie w latach 1946–1949 w Brukseli i w Londynie. W okresie 1944–1957 był redaktorem naczelnym „Orła Białego”. Na uchodźstwie członek Rady Narodowej i wieloletni wiceprezes Związku Dziennikarzy Polskich.
Żonaty z Romaną z Pawłowskich Jezierską - aktorką, z którą miał córkę Izabelę.
Zmarł w 1962 roku i został pochowany na Cmentarzu North Sheen w Londynie.

</doc>
<doc id="4670790" url="https://pl.wikipedia.org/wiki?curid=4670790" title="Juan Carlos Saavedra Lucho">
Juan Carlos Saavedra Lucho

Juan Carlos Saavedra Lucho (ur. 18 czerwca 1963) – peruwiański duchowny rzymskokatolicki, od 2016 mistrz generalny Zakonu Najświętszej Marii Panny Łaskawej.
Życiorys.
Święcenia kapłańskie przyjął w 1995. Urząd mistrza generalnego pełni od 10 maja 2016.

</doc>
<doc id="4670793" url="https://pl.wikipedia.org/wiki?curid=4670793" title="Fronde">
Fronde



</doc>
<doc id="4670795" url="https://pl.wikipedia.org/wiki?curid=4670795" title="Juice Wrld">
Juice Wrld

Juice Wrld (wymawiane jako "Juice World", //), właśc. Jarad Anthony Higgins (ur. 2 grudnia 1998 w Chicago, zm. 8 grudnia 2019 w Oak Lawn) – amerykański raper, piosenkarz i autor tekstów. Najbardziej znany był z takich utworów, jak „All Girls Are the Same”, „Lucid Dreams”, „Bandit”, „Robbery” oraz „Legends”.
8 grudnia 2019 r. Higgins, z powodu przedawkowania oksykodonu z kodeiną, doznał ataku padaczki na międzynarodowym lotnisku Midway w Chicago, po czym został przewieziony do szpitala, gdzie zmarł. Jak później poinformowała policja, Higgins na pokładzie prywatnego samolotu miał ze sobą 32 kg marihuany oraz 6 butelek syropu na kaszel, który zawierał kodeinę, od której był uzależniony.

</doc>
<doc id="4670797" url="https://pl.wikipedia.org/wiki?curid=4670797" title="Josef Šedivý">
Josef Šedivý

Josef Šedivý (ur. 9 lipca 1967) – słowacki duchowny rzymskokatolicki, od 2011 wielki mistrz Zakonu Krzyżowców z Czerwoną Gwiazdą.
Życiorys.
Święcenia kapłańskie przyjął w 1997. Urząd wielkiego mistrza pełni od 20 czerwca 2011.

</doc>
<doc id="4670803" url="https://pl.wikipedia.org/wiki?curid=4670803" title="Żeglarstwo na Światowych Wojskowych Igrzyskach Sportowych 2019 – 470 (kobiety)">
Żeglarstwo na Światowych Wojskowych Igrzyskach Sportowych 2019 – 470 (kobiety)

Zawody w klasie 470 kobiet podczas Światowych Wojskowych Igrzyskach Sportowych 2019 w Wuhanie odbyły się w dniach 20 – 22 października. Regaty zostały przeprowadzone na obiektach East Lake Mid-Lake Pavilion Park Sailing Venue w Wuhanie.
Uczestnicy.
Do zawodów zgłoszono 18 żeglarzy reprezentujących 9 kraje. * (2)
Jedno państwo mogło wystawić 1 osadę (2 zawodniczki). Polskę reprezentowały Agnieszka Skrzypulec oraz Jolanta Ogar, które zwyciężyły w tej klasie. Regaty stały pod znakiem bardzo słabego wiatru (ok. dwóch węzłów), dlatego rozegrano tylko 7 wyścigów.
Wyniki.
M = Wyścig medalowy

</doc>
<doc id="4670816" url="https://pl.wikipedia.org/wiki?curid=4670816" title="Glaive">
Glaive



</doc>
<doc id="4670819" url="https://pl.wikipedia.org/wiki?curid=4670819" title="Guépard">
Guépard



</doc>
<doc id="4670820" url="https://pl.wikipedia.org/wiki?curid=4670820" title="Cabrera (Santander)">
Cabrera (Santander)

Cabrera – miasto w Kolumbii, w departamencie Santander.

</doc>
<doc id="4670822" url="https://pl.wikipedia.org/wiki?curid=4670822" title="Laura Mintegi">
Laura Mintegi

Laura Mintegi Lakarra (ur. 26 października 1955 w Estella-Lizarra) – baskijska pisarka i działaczka polityczna. 
Urodziła sią w Estella-Lizarra w Nawarze, w 1973 przeniosła się do Algorty. W 1978 roku ukończyła studia historyczne, a w 1999 roku uzyskała stopień doktora psychologii.
Od 1981 roku była wykładowcą na Wydziale Literatury i Języka Baskijskiego na Uniwersytecie Kraju Basków. Opublikowała sześć powieści, w których poruszała kwestie emocji związanych z miłością i jej końcem, pożądaniem, marzeniami, rozpaczą, a także zaangażowaniem politycznym. W 2006 roku został wybrana prezesem baskijskiego oddziału PEN Clubu. 
W 2012 była liderką koalicji Euskal Herria Bildu, podczas wyborów regionalnych. Kandydowała również na Lehendakari, przegrywając z Iñigo Urkullu.

</doc>
<doc id="4670823" url="https://pl.wikipedia.org/wiki?curid=4670823" title="California (Kolumbia)">
California (Kolumbia)

California – miasto w Kolumbii, w departamencie Santander.

</doc>
<doc id="4670824" url="https://pl.wikipedia.org/wiki?curid=4670824" title="Puchar Świata w biegach narciarskich 2019/2020 – Davos">
Puchar Świata w biegach narciarskich 2019/2020 – Davos

Trzecie zawody Pucharu Świata w biegach narciarskich w sezonie 2019/2020 odbyły się we szwajcarskiej miejscowości Davos. Zawodniczki i zawodnicy rywalizowali w sprintach i biegach na 10 km (kobiety) i 15 km (mężczyźni) stylem dowolnym ze startu interwałowego.

</doc>
<doc id="4670827" url="https://pl.wikipedia.org/wiki?curid=4670827" title="Capitanejo">
Capitanejo

Capitanejo – miasto w Kolumbii, w departamencie Santander.

</doc>
<doc id="4670828" url="https://pl.wikipedia.org/wiki?curid=4670828" title="Carcasí">
Carcasí

Carcasí – miasto w Kolumbii, w departamencie Santander.

</doc>
<doc id="4670830" url="https://pl.wikipedia.org/wiki?curid=4670830" title="Cepitá">
Cepitá

Cepitá – miasto w Kolumbii, w departamencie Santander.

</doc>
<doc id="4670831" url="https://pl.wikipedia.org/wiki?curid=4670831" title="Arkadiusz Tofil">
Arkadiusz Tofil

Arkadiusz Jan Tofil (ur. 8 stycznia 1975 w Kraśniku) – polski inżynier, specjalista w zakresie budowy i eksploatacji maszyn, doktor habilitowany nauk technicznych, profesor uczelni w Państwowej Akademii Nauk Stosowanych w Chełmie i Politechnice Lubelskiej, rektor PANS w Chełmie w kadencjach 2016–2020 i 2020–2024.
Życiorys.
W 2000 ukończył studia z zakresu mechaniki i budowy maszyn na Wydziale Mechanicznym Politechniki Lubelskiej. Doktoryzował się tamże w 2008 w oparciu o pracę zatytułowaną "Badania procesu mechanicznego dzielenia bezwiórowego metalowych prętów okrągłych", której promotorem był prof. Zbigniew Pater. Stopień naukowy doktora habilitowanego uzyskał w 2017 na Politechnice Lubelskiej na podstawie rozprawy "Procesy kształtowania półwyrobów w uniwersalnej walcarce kuźniczej".
W 2002 rozpoczął pracę w Państwowej Wyższej Szkole Zawodowej w Chełmie (od 2022 Państwowa Akademia Nauk Stosowanych), gdzie zajmował stanowiska: asystenta, wykładowcy, docenta i profesora uczelni. W latach 2008–2016 był prorektorem ds. rozwoju i współpracy z zagranicą PWSZ w Chełmie, w kadencjach 2016–2020 i 2020–2024 objął funkcję rektora tej uczelni. Ponadto od 2008 zatrudniony w Politechnice Lubelskiej, początkowo na stanowisku adiunkta, a od 2018 profesora uczelni.
Specjalizuje się w budowie i eksploatacji maszyn. Jego prace badawcze dotyczą obróbki plastycznej metali, głównie technologii walcowania poprzeczno-klinowego (WPK) oraz procesów kucia, jak również obróbki skrawaniem. Opublikował ponad 70 prac. Członek Chełmskiego Towarzystwa Naukowego.
W 2010 z listy KWW Agaty Fisz „Postaw na Chełm” uzyskał mandat radnego Rady Miasta Chełma (otrzymał 454 głosy). W 2014 nie ubiegał się o reelekcję.
Odznaczony Brązowym (2011) i Srebrnym (2021) Krzyżem Zasługi.

</doc>
<doc id="4670832" url="https://pl.wikipedia.org/wiki?curid=4670832" title="Cerrito (Kolumbia)">
Cerrito (Kolumbia)

Cerrito – miasto w Kolumbii, w departamencie Santander.

</doc>
<doc id="4670834" url="https://pl.wikipedia.org/wiki?curid=4670834" title="Korona świętego Edwarda">
Korona świętego Edwarda

Korona świętego Edwarda – brytyjska korona, główne insygnium Klejnotów Koronnych Zjednoczonego Królestwa, tradycyjnie używana podczas koronacji władców Anglii i Wielkiej Brytanii od XIII w.
Historia.
Edward Wyznawca nosił swoją koronę w czasie najważniejszych świąt kościelnych. Po jego śmierci korona przechowywana była w opactwie westminsterskim, a po uznaniu króla świętym traktowana była jako relikwia i używana podczas królewskich koronacji.
Podczas angielskiej wojny domowej korona, uznana za symbol "obrzydliwych rządów królów", została sprzedana i najprawdopodobniej zniszczona.
Po restauracji monarchii królewski złotnik Robert Vyner w 1661 r. wykonał nową koronę św. Edwarda, odwzorowując wygląd średniowiecznego oryginału, choć zmieniając wygląd zwieńczenia. Tej korony użyto podczas koronacji Karola II i jego następców: Jakuba II i Wilhelma III. Kolejni władcy koronowani byli innymi insygniami, wykonywanymi najczęściej specjalnie na tę okazję, choć podczas ceremonii korona św. Edwarda była zazwyczaj złożona na ołtarzu opactwa. 
Do tradycji powrócono w 1911, gdy koroną św. Edwarda został ukoronowany Jerzy V. Została ona również użyta podczas koronacji jego następców: Jerzego VI i Elżbiety II.
Korona przechowywana jest w twierdzy Tower of London, obok innych insygniów królewskich. 
Według prawa brytyjskiego, koronę mogą trzymać w dłoniach tylko trzy osoby: monarcha Zjednoczonego Królestwa, arcybiskup Canterbury oraz jubiler koronny. 
Opis.
Korona wykonana jest z 22-karatowego złota i waży 2,23 kg. Składa się z owalnej obręczy zwieńczonej czterema Fleur-de-lis i czterema krzyżami kawalerskimi. Korona zamknięta jest dwoma kabłąkami, podtrzymującymi złoty glob z krzyżykiem. Całość wysadzana jest 444 szlachetnymi i półszlachetnymi kamieniami, wśród których znajduje się 345 akwamarynów, 37 topazów, 27 turmalinów, 12 rubinów, 7 ametystów, 6 szafirów, 1 granat, 1 spinel.
Wizerunek.
Wizerunek korony świętego Edwarda, jako najważniejszego insygnium koronacyjnego, jest powszechnie używanym symbolem, reprezentującym osobę monarchy i jego zwierzchność nad wieloma instytucjami. Jest częścią herbu królowej Elżbiety i jej osobistego monogramu oraz herbów niektórych państw, których jest suwerenem. Korona widnieje również w emblematach m.in. Brytyjskich Sił Zbrojnych, policji, brytyjskiej straży przybrzeżnej, Royal Mail.

</doc>
<doc id="4670836" url="https://pl.wikipedia.org/wiki?curid=4670836" title="Guillaume Tell">
Guillaume Tell



</doc>
<doc id="4670839" url="https://pl.wikipedia.org/wiki?curid=4670839" title="Cabrera">
Cabrera



</doc>
<doc id="4670841" url="https://pl.wikipedia.org/wiki?curid=4670841" title="Superpuchar Francji w koszykówce mężczyzn">
Superpuchar Francji w koszykówce mężczyzn

Puchar Francji w koszykówce mężczyzn (fra. Match des Champions) – superpuchar Francji w koszykówce mężczyzn, spotkanie rozgrywane cykliczne, na początku każdego sezonu francuskiej ligi koszykarskiej LNB Pro A, między mistrzem ligi, a zdobywcą pucharu Francji.

</doc>
<doc id="4670842" url="https://pl.wikipedia.org/wiki?curid=4670842" title="Match des Champions">
Match des Champions



</doc>
<doc id="4670844" url="https://pl.wikipedia.org/wiki?curid=4670844" title="Charalá">
Charalá

Charalá – miasto w Kolumbii, w departamencie Santander.
W mieście urodził się kandydat na prezydenta Kolumbii, Luis Carlos Galán.

</doc>
<doc id="4670847" url="https://pl.wikipedia.org/wiki?curid=4670847" title="Hallebarde">
Hallebarde



</doc>
<doc id="4670852" url="https://pl.wikipedia.org/wiki?curid=4670852" title="Charta">
Charta

Charta – miasto w Kolumbii, w departamencie Santander.

</doc>
<doc id="4670854" url="https://pl.wikipedia.org/wiki?curid=4670854" title="Chima">
Chima

Chima – miasto w Kolumbii, w departamencie Santander.

</doc>
<doc id="4670855" url="https://pl.wikipedia.org/wiki?curid=4670855" title="Hussard">
Hussard



</doc>
<doc id="4670857" url="https://pl.wikipedia.org/wiki?curid=4670857" title="Chipatá">
Chipatá

Chipatá – miasto w Kolumbii, w departamencie Santander.

</doc>
<doc id="4670858" url="https://pl.wikipedia.org/wiki?curid=4670858" title="Javeline">
Javeline



</doc>
<doc id="4670861" url="https://pl.wikipedia.org/wiki?curid=4670861" title="Cimitarra">
Cimitarra

Cimitarra – miasto w Kolumbii, w departamencie Santander.

</doc>
<doc id="4670865" url="https://pl.wikipedia.org/wiki?curid=4670865" title="Żeglarstwo na Światowych Wojskowych Igrzyskach Sportowych 2019 – 470 (mix)">
Żeglarstwo na Światowych Wojskowych Igrzyskach Sportowych 2019 – 470 (mix)

Zawody w klasie 470 mix podczas Światowych Wojskowych Igrzyskach Sportowych 2019 w Wuhanie odbyły się w dniach 20 – 22 października. Regaty zostały przeprowadzone na obiektach East Lake Mid-Lake Pavilion Park Sailing Venue w Wuhanie.
Uczestnicy.
Do zawodów zgłoszono 22 żeglarzy reprezentujących 11 kraje. 
Jedno państwo mogło wystawić 1 osadę "(1 zawodniczka, 1 zawodnik)". Regaty stały pod znakiem bardzo słabego wiatru (ok. dwóch węzłów), dlatego rozegrano tylko 7 wyścigów.
Wyniki.
M = Wyścig medalowy

</doc>
<doc id="4670866" url="https://pl.wikipedia.org/wiki?curid=4670866" title="Concepción (Santander)">
Concepción (Santander)

Concepción – miasto w Kolumbii, w departamencie Santander.

</doc>
<doc id="4670868" url="https://pl.wikipedia.org/wiki?curid=4670868" title="Tadeusz Sulistrowski">
Tadeusz Sulistrowski

Tadeusz Sulistrowski herbu Lubicz (zm. 15 września 1791 roku) – szambelan Stanisława Augusta Poniatowskiego, konsyliarz Rady Nieustającej. 
Syn Michała Sulistrowskiego i Joanny Billewicz. Żonaty z Brygidą Łopacińską, miał córkę Barbarę.
Odznaczony Orderem Świętego Stanisława w 1786 roku.
Pochowany w Komajach.

</doc>
<doc id="4670869" url="https://pl.wikipedia.org/wiki?curid=4670869" title="Confines">
Confines

Confines – miasto w Kolumbii, w departamencie Santander.

</doc>
<doc id="4670871" url="https://pl.wikipedia.org/wiki?curid=4670871" title="Julian Schmid">
Julian Schmid

Julian Schmid (ur. 1 września 1999 w Oberstdorfie) – niemiecki kombinator norweski, srebrny medalista olimpijski, trzykrotny medalista mistrzostw świata, czterokrotny medalista mistrzostw świata juniorów.
Kariera.
Po raz pierwszy na arenie międzynarodowej pojawił się 1 marca 2014 roku w Gérardmer, gdzie w zawodach juniorskich zajął czwarte miejsce. W 2018 roku wystąpił na mistrzostwach świata juniorów w Kandersteg, gdzie razem z kolegami z reprezentacji zdobył srebrny medal w sztafecie. Podczas rozgrywanych rok później mistrzostw świata juniorów w Lahti zwyciężył w zawodach metodą Gundersena na 5 km i sztafecie, a w Gundersenie na 10 km był drugi.
W zawodach Pucharu Świata zadebiutował 5 stycznia 2019 roku w Otepää, gdzie zajął 26. miejsce w Gundersenie. Tym samym już w swoim debiucie zdobył pierwsze punkty. W klasyfikacji generalnej sezonu 2018/2019 zajął 46. miejsce.
Osiągnięcia.
Letnie Grand Prix.
Miejsca na podium w zawodach indywidualnych.
Jak dotąd Schmid nie stawał na podium indywidualnych zawodów LGP.

</doc>
<doc id="4670872" url="https://pl.wikipedia.org/wiki?curid=4670872" title="Contratación">
Contratación

Contratación – miasto w Kolumbii, w departamencie Santander.

</doc>
<doc id="4670874" url="https://pl.wikipedia.org/wiki?curid=4670874" title="Orzechowscy">
Orzechowscy



</doc>
<doc id="4670875" url="https://pl.wikipedia.org/wiki?curid=4670875" title="Radoslav Štefančík">
Radoslav Štefančík

Radoslav Štefančík (ur. 8 lipca 1976 w Breznie) – słowacki politolog.
Życiorys.
W 2002 r. ukończył studia na Wydziale Filozoficznym Uniwersytetu Preszowskiego (politologia oraz język i literatura niemiecka). Wsparcie Fundacji Konrada Adenauera pozwoliło mu odbyć studia podyplomowe na Uniwersytecie Friedricha Schillera w Jenie. Studia doktoranckie ukończył w Katedrze Politologii na Wydziale Relacji Międzynarodowych Wyższej Szkoły Ekonomicznej w Pradze, wydając rozprawę pt. "Politické aspekty migrácie v Českej republike a na Slovensku". Habilitował się w roku 2016 na Wydziale Filozoficznym Uniwersytetu Pavla Jozefa Šafárika w Koszycach.

</doc>
<doc id="4670877" url="https://pl.wikipedia.org/wiki?curid=4670877" title="Coromoro">
Coromoro

Coromoro – miasto w Kolumbii, w departamencie Santander.

</doc>
<doc id="4670881" url="https://pl.wikipedia.org/wiki?curid=4670881" title="Curití">
Curití

Curití – miasto w Kolumbii, w departamencie Santander.

</doc>
<doc id="4670884" url="https://pl.wikipedia.org/wiki?curid=4670884" title="L’Orient">
L’Orient



</doc>
<doc id="4670886" url="https://pl.wikipedia.org/wiki?curid=4670886" title="Dylewszczyzna">
Dylewszczyzna

Dylewszczyzna (; ) – wieś na Białorusi, w obwodzie grodzieńskim, w rejonie mostowskim, w sielsowiecie Piaski.
Dawniej wieś i folwark. W dwudziestoleciu międzywojennym leżały one w Polsce, w województwie białostockim, w powiecie wołkowyskim, w gminie Piaski.

</doc>
<doc id="4670888" url="https://pl.wikipedia.org/wiki?curid=4670888" title="Ɔ">
Ɔ

Ɔ – litera zmodyfikowanego alfabetu łacińskiego. Z wyglądu przypomina odwróconą literę C. Wykorzystuje się w afrykańskim języku ewe. Czytana jest jak polskie o, czyli dokładnie jako samogłoska półotwarta tylna zaokrąglona [IPA:ɔ].

</doc>
<doc id="4670891" url="https://pl.wikipedia.org/wiki?curid=4670891" title="Estadio de Atocha">
Estadio de Atocha

Estadio de Atocha – nieistniejący stadion piłkarski w San Sebastián, funkcjonujący w latach 1913–1999. Wybudowany w 1913 roku na potrzeby Realu Sociedad, który w latach 1913–1993 rozgrywał na nim wszystkie swoje mecze w roli gospodarza.
Historia.
Estadio de Atocha to drugi w historii stadion Realu Sociedad, pierwszym był Estadio Ondarreta, położony w okolicy starego miasta San Sebastián. Później zespół przeniósł się do dzielnicy Eguia. Estadio de Atocha został zbudowany na terenie starego welodromu. Został zainaugurowany 5 października 1913 meczem pomiędzy Realem Sociedad a Athletic Bilbao, który zakończył się wynikiem 3:3. Autorem pierwszego gola na Atocha był ten sam zawodnik, który zdobył pierwszego gola na San Mamés, piłkarz Athletic Bilbao Rafael Moreno Aranzadi, nazywany również „Pichichi” – nagroda dla króla strzelców Primera División nosi to imię na jego cześć.
Na obiekcie odbył się jeden mecz reprezentacji Hiszpanii, miało to miejsce 28 stycznia 1923 roku (wygrana z Francją 3:0).
Ostatni gol w oficjalnym meczu na stadionie strzelił napastnik Realu Sociedad Oceano da Cruz, 13 czerwca 1993, w meczu ligowym z Teneryfą, który zakończył się wynikiem 3:1 dla miejscowych. Atocha był gospodarzem jednego spotkania reprezentacji Kraju Basków przeciwko Bułgarii w 1979 roku, a także dwóch spotkań reprezentacji Gipuzkoa w 1915 roku.
Od sezonu 1993/94 Real Sociedad gra na nowym stadionie Estadio Anoeta. Stary stadion Atocha zachował się jeszcze przez kilka lat, służąc jako boisko treningowe dla drużyny rugby, zanim został rozebrany w celu zbudowania osiedla mieszkaniowego.
Przez 40 lat były zawodnik Realu Sociedad, Amadeo Labarta, miał swój dom na stadionie.

</doc>
<doc id="4670894" url="https://pl.wikipedia.org/wiki?curid=4670894" title="El Carmen de Chucurí">
El Carmen de Chucurí

El Carmen de Chucurí – miasto w Kolumbii, w departamencie Santander.

</doc>
<doc id="4670895" url="https://pl.wikipedia.org/wiki?curid=4670895" title="Johannes Lamparter">
Johannes Lamparter

Johannes Lamparter (ur. 8 listopada 2001 w Hall in Tirol) – austriacki kombinator norweski, sześciokrotny medalista mistrzostw świata, siedmiokrotny medalista mistrzostw świata juniorów, zdobywca Pucharu Świata.
Kariera.
Po raz pierwszy na arenie międzynarodowej pojawił się 16 stycznia 2016 roku w Harrachovie, gdzie w zawodach dzieci zajął dziewiąte miejsce. W 2018 roku wystąpił na mistrzostwach świata juniorów w Kandersteg, gdzie razem z kolegami z reprezentacji zdobył złoty medal w sztafecie. Podczas rozgrywanych rok później mistrzostw świata juniorów w Lahti zwyciężył w zawodach metodą Gundersena na 10 km, był drugi na 5 km oraz trzeci w sztafecie. W 2020 roku na mistrzostwach świata juniorów w Oberwisenthal wraz z kolegami z reprezentacji zdobył złoty medal w sztafecie oraz był drugi w zawodach metodą Gundersena na 10 km. W 2021 roku na mistrzostwach świata juniorów w Lahti zwyciężył w zawodach metodą Gundersena na 10 km.
W zawodach Pucharu Świata zadebiutował 22 grudnia 2018 roku w Ramsau, gdzie zajął 31. miejsce w Gundersenie. Pierwsze punkty zdobył dzień później w tej samej miejscowości, zajmując 21. miejsce. W klasyfikacji generalnej sezonu 2018/2019 zajął 37. miejsce. Na podium zawodów tego cyklu pierwszy raz stanął 27 listopada 2020 roku w Ruce, kończąc rywalizację w Gundersenie na 5 km na drugiej pozycji.
Osiągnięcia.
Letnie Grand Prix.
Miejsca na podium chronologicznie.
Jak dotąd Lamparter nie stawał na podium indywidualnych zawodów LGP.

</doc>
<doc id="4670898" url="https://pl.wikipedia.org/wiki?curid=4670898" title="El Guacamayo">
El Guacamayo

El Guacamayo – miasto w Kolumbii, w departamencie Santander.

</doc>
<doc id="4670899" url="https://pl.wikipedia.org/wiki?curid=4670899" title="La Motte-Picquet">
La Motte-Picquet



</doc>
<doc id="4670900" url="https://pl.wikipedia.org/wiki?curid=4670900" title="El Peñón">
El Peñón



</doc>
<doc id="4670910" url="https://pl.wikipedia.org/wiki?curid=4670910" title="Mangini">
Mangini



</doc>
<doc id="4670913" url="https://pl.wikipedia.org/wiki?curid=4670913" title="Ɛ (litera)">
Ɛ (litera)



</doc>
<doc id="4670914" url="https://pl.wikipedia.org/wiki?curid=4670914" title="Albańskie odznaczenia">
Albańskie odznaczenia



</doc>
<doc id="4670918" url="https://pl.wikipedia.org/wiki?curid=4670918" title="Daniel Kukla">
Daniel Kukla

Daniel Mariusz Kukla – polski pedagog, dr hab. nauk społecznych, profesor nadzwyczajny i kierownik Katedry Badań nad Edukacją Wydziału Nauk Społecznych Uniwersytetu Humanistyczno-Przyrodniczego im. Jana Długosza w Częstochowie.
Życiorys.
19 kwietnia 2007 obronił pracę doktorską "Kompetencje komunikacyjne przyszłych pedagogów", 25 lutego 2015 habilitował się na podstawie oceny dorobku naukowego i pracy zatytułowanej "Praca w obszarze wartości młodzieży studiującej wobec przemian rynku pracy". Objął funkcję profesora nadzwyczajnego i kierownika w Katedrze Badań nad Edukacją na Wydziale Nauk Społecznych Uniwersytetu Humanistyczno-Przyrodniczego im. Jana Długosza w Częstochowie.
Piastował stanowisko prodziekana na Wydziale Pedagogicznym Uniwersytetu Humanistyczno-Przyrodniczego im. Jana Długosza w Częstochowie.

</doc>
<doc id="4670923" url="https://pl.wikipedia.org/wiki?curid=4670923" title="Wolscy">
Wolscy



</doc>
<doc id="4670925" url="https://pl.wikipedia.org/wiki?curid=4670925" title="Estadio Ondarreta">
Estadio Ondarreta

Estadio Ondarreta – nieistniejący już stadion piłkarski w San Sebastián, funkcjonujący w latach 1909–1913, podczas których Real Sociedad rozgrywał na nim wszystkie swoje mecze w roli gospodarza. W 1913 został zastąpiony przez Estadio de Atocha.
Ondarreta był gospodarzem finału Pucharu Hiszpanii w 1910 roku, kiedy Athletic Bilbao wygrał 1–0 z Vasconią.

</doc>
<doc id="4670928" url="https://pl.wikipedia.org/wiki?curid=4670928" title="Rapsod. Portret sceniczny Andrzeja Mielewskiego">
Rapsod. Portret sceniczny Andrzeja Mielewskiego

Rapsod. Portret sceniczny Andrzeja Mielewskiego – rysunek polskiego malarza Stanisława Wyspiańskiego z 1904 roku wykonany pastelem na papierze, znajdujący się w Galerii sztuki polskiej 1800–1945 Muzeum Śląskiego w Katowicach.
Rysunek powstał w Krakowie kilka lat przed śmiercią Wyspiańskiego. W 1903 w mieście wystawiono "Bolesława Śmiałego". Andrzej Mielewski zagrał w przedstawieniu rolę wiejskiego grajka Rapsoda. Uwieczniona na rysunku lira korbowa była wcześniej użyta na obrazie przez Jana Matejkę. Rysunek zakupiono dla katowickiego muzeum w 1939 roku w Krakowie. Pochodził ze zbioru Elizy Pareńskiej. Dzieło o wymiarach 92 × 60 cm nie jest sygnowane.
Poczta Polska wydała w 1972 znaczek o nominale 4 zł z reprodukcją "Rapsoda" w serii "Malarstwo polskie – Dzień Znaczka 1972". Nakład liczył 900 018 sztuk. Autorem projektu znaczka był Tadeusz Michaluk. Znaczek wyszedł z obiegu w 1994 roku.

</doc>
<doc id="4670932" url="https://pl.wikipedia.org/wiki?curid=4670932" title="Frank McRae">
Frank McRae

Frank McRae (ur. 18 marca 1944 w Memphis w stanie Tennessee, zm. 29 kwietnia 2021 w Santa Monica) – amerykański aktor filmowy i telewizyjny, także zawodowy futbolista; zawodnik Chicago Bears w sezonie 1967 NFL.
Zmarł na zawał serca.
Wybrana filmografia.
Filmy:
Seriale TV:

</doc>
<doc id="4670934" url="https://pl.wikipedia.org/wiki?curid=4670934" title="Marocain">
Marocain



</doc>
<doc id="4670937" url="https://pl.wikipedia.org/wiki?curid=4670937" title="Zabłocie (rejon mostowski)">
Zabłocie (rejon mostowski)

Zabłocie (; ) – wieś na Białorusi, w obwodzie grodzieńskim, w rejonie mostowskim, w sielsowiecie Piaski.
W dwudziestoleciu międzywojennym leżało w Polsce, w województwie białostockim, w powiecie wołkowyskim, w gminie Piaski.

</doc>
<doc id="4670940" url="https://pl.wikipedia.org/wiki?curid=4670940" title="Piłkarz Roku UEFA">
Piłkarz Roku UEFA

Nagroda dla Piłkarza Roku UEFA (ang. "UEFA Men's Player of the Year"), wcześniej również znana jako "UEFA Best Player in Europe", jest nagrodą przyznawaną corocznie dla najlepszego piłkarza grającego w europejskim klubie. Plebiscyt stworzono w 2011 ze współpracą z grupą European Sports Media. Początkowo w głosowaniu brali udział tylko i wyłącznie dziennikarze, jednak w 2018 UEFA dodała do swojego jury 80 trenerów z klubów, którzy brali udział w fazach grupowych tegorocznej Ligi Mistrzów UEFA i Ligi Europejskiej UEFA. Zwiększono także liczbę dziennikarzy wybranych przez europejskie stowarzyszenie European Sports Media do 55, reprezentujących stowarzyszenie członkowskie UEFA.

</doc>
<doc id="4670942" url="https://pl.wikipedia.org/wiki?curid=4670942" title="Mousquet">
Mousquet



</doc>
<doc id="4670947" url="https://pl.wikipedia.org/wiki?curid=4670947" title="Kopacze (rejon mostowski)">
Kopacze (rejon mostowski)

Kopacze (; ) – wieś na Białorusi, w obwodzie grodzieńskim, w rejonie mostowskim, w sielsowiecie Piaski, przy drodze republikańskiej . Obecnie wieś obejmuje także dawny folwark Lisowszczyzna.
W dwudziestoleciu międzywojennym Kopacze i Lisowszczyzna leżały w Polsce, w województwie białostockim, w powiecie wołkowyskim, w gminie Piaski.

</doc>
<doc id="4670949" url="https://pl.wikipedia.org/wiki?curid=4670949" title="Lisowszczyzna (obwód grodzieński)">
Lisowszczyzna (obwód grodzieński)



</doc>
<doc id="4670952" url="https://pl.wikipedia.org/wiki?curid=4670952" title="22 Pułk Piechoty Austro-Węgier">
22 Pułk Piechoty Austro-Węgier



</doc>
<doc id="4670953" url="https://pl.wikipedia.org/wiki?curid=4670953" title="Pertuisane">
Pertuisane



</doc>
<doc id="4670961" url="https://pl.wikipedia.org/wiki?curid=4670961" title="Podział administracyjny Hagi">
Podział administracyjny Hagi

Miasto Haga administracyjnie jest jedną z 355 europejskich gmin holenderskich. Oficjalna nazwa to – Gemeente 's-Gravenhage. Haga jest podzielona na 8 dzielnic (Stadsdeel) i 44 osiedla (Wijk). Haga jest stolicą prowincji Holandia Południowa, jednej z 12 europejskich prowincji Holandii. Haga jest siedzibą parlamentu i rządu Królestwa Holandii oraz jest miejscem zamieszkania i urzędowania głowy państwa Króla Wilhelma-Aleksandra.

</doc>
<doc id="4670965" url="https://pl.wikipedia.org/wiki?curid=4670965" title="Poignard">
Poignard



</doc>
<doc id="4670968" url="https://pl.wikipedia.org/wiki?curid=4670968" title="Strefa Zachodnia Welega">
Strefa Zachodnia Welega

 
Strefa Zachodnia Welega (ang. "West Welega Zone") – jedna ze stref w etiopskim regionie Oromia. Nazwa obszaru pochodzi od dawnej prowincji Welega. Do miast w West Welega należą: Dembidolo, Gimbi, Mendi i Nejo.
West Wellega graniczy na południu ze strefą Kelam Welega, na zachodzie i północy z regionem Bienszangul-Gumuz (strefy: Asosa i Kamashi) i na południowym wschodzie ze strefą Illubabor. Najwyższym punktem strefy jest góra Tullu Welel (3301 m n.p.m.). Jest to jeden z ważniejszych obszarów produkcji leśnej kawy w Etiopii, a także jedna z pięciu stref z największą produkcją kukurydzy.
Demografia.
Na podstawie spisu ludności z 2007 r. strefa liczy 1,35 mln mieszkańców na powierzchni 10 833km² (125 osób/km²). Trzy największe grupy etniczne odnotowane w West Welega to Oromowie (96,7%), Mao (1,45%) i Amhara (1,2%), wszystkie inne grupy etniczne stanowiły 0,63% populacji. Większość populacji wyznawało protestantyzm (59,6%), a pozostali należeli głównie do etiopskiego prawosławia (20,2%) i islamu (19,7%).
Podział administracyjny.
W skład strefy wchodzi 20 wored:

</doc>
<doc id="4670969" url="https://pl.wikipedia.org/wiki?curid=4670969" title="Kruszyna (obwód grodzieński)">
Kruszyna (obwód grodzieński)

Kruszyna (; ) – chutor na Białorusi, w obwodzie grodzieńskim, w rejonie mostowskim, w sielsowiecie Piaski.
W dwudziestoleciu międzywojennym miejscowość leżała w Polsce, w województwie białostockim, w powiecie wołkowyskim, w gminie Piaski.

</doc>
<doc id="4670970" url="https://pl.wikipedia.org/wiki?curid=4670970" title="Primauguet">
Primauguet



</doc>
<doc id="4670975" url="https://pl.wikipedia.org/wiki?curid=4670975" title="Herbert Joos">
Herbert Joos

Herbert Joos (ur. 21 marca 1940 w Karlsruhe, zm. 7 grudnia 2019 w Baden-Baden) – niemiecki trębacz jazzowy, flecista i grafik.
Życie i praca.
Joos uczył się gry na trąbce najpierw przez samokształcenie, a następnie przez prywatnego nauczyciela. Zaczynał od kontrabasu, ale potem zmienił się na skrzydłówkę, róg barytonowy, melofon i róg alpejski. Od połowy lat 60. był członkiem kwintetu "Modern Jazz Karlsruhe", z którego powstała grupa Fourmenonly (z Wilfriedem Eichhornem i Rudolfem Theilmannem). Następnie był członkiem różnych nowoczesnych i wolnych formacji jazzowych (m.in. Bernd Konrad, Hans Koller, Adelhard Roidinger i Jürgen Wuchner). Grał na festiwalach oraz w "Free Jazz Meeting Baden-Baden" na warsztatach z Kennym Wheelerem, Ianem Carrem, Harrym Beckettem i Ack van Rooyen, a swoją solową płytę wydał w 1973 roku. Prowadził także własne trio, kwartet i orkiestrę wiatraków. Osiągnął największe uznanie w latach 80. jako członek "Vienna Art Orchestra". Od lat 90. uczestniczył w SüdPool-Projekt. Wystąpił także w duecie z Frankiem Kurucem, a także w grupach Patricka Bebelaara, Michela Godarda, Wolfganga Puschniga, Clemens Salesny i Petera Schindlera.

</doc>
<doc id="4670976" url="https://pl.wikipedia.org/wiki?curid=4670976" title="Rapière">
Rapière



</doc>
<doc id="4670977" url="https://pl.wikipedia.org/wiki?curid=4670977" title="Jakub Młocki">
Jakub Młocki

Jakub Młocki herbu Prawdzic (zm. w 1813 roku) – generał major ziemiański w insurekcji kościuszkowskiej 1794 roku, generał adiutant Jego Królewskiej Mości w 1792 roku, bojownik konfederacji barskiej.
Brat Tadeusza. Żonaty z Barbarą Wodzińską i Ludwiką Borzęcką. Z Wodzińską miał syna Stanisława. 
W 1794 roku powołany na organizatora i dowódcę pospolitego ruszenia województwa mazowieckiego.

</doc>
<doc id="4670981" url="https://pl.wikipedia.org/wiki?curid=4670981" title="Sénégalais">
Sénégalais



</doc>
<doc id="4670982" url="https://pl.wikipedia.org/wiki?curid=4670982" title="Cybermycha">
Cybermycha



</doc>
<doc id="4670984" url="https://pl.wikipedia.org/wiki?curid=4670984" title="Spahi">
Spahi



</doc>
<doc id="4670986" url="https://pl.wikipedia.org/wiki?curid=4670986" title="Tirailleur">
Tirailleur



</doc>
<doc id="4670990" url="https://pl.wikipedia.org/wiki?curid=4670990" title="Tonkinois">
Tonkinois



</doc>
<doc id="4670992" url="https://pl.wikipedia.org/wiki?curid=4670992" title="Bing At Christmas">
Bing At Christmas

Bing At Christmas – album muzyczny wydany w 2019 roku, zawierający zbiór czternastu utworów muzyki świątecznej wykonanych przez Binga Crosby’ego z dodanym akompaniamentem London Symphony Orchestra. Album został wydany za pośrednictwem Decca Records przez drugą żonę Crosby’ego Kathryn Grant Crosby i jego dzieci: Harry’ego, Mary i Nathaniela.

</doc>
<doc id="4670994" url="https://pl.wikipedia.org/wiki?curid=4670994" title="Michał Sienkiewicz">
Michał Sienkiewicz

Michał Sienkiewicz herbu Oszyk (ur. w 1725 roku – zm. 19 czerwca 1795 roku) – łowczy zwinogrodzki, konfederat barski.
Syn Marcina Sienkiewicza i Julianny Sylwestrowicz. Żonaty z Marianną Ługowską i Anną Kosowską. Z małżeństwa z Ługowską miał syna Józefa.
Nobilitowany w 1775 roku. 

</doc>
<doc id="4670995" url="https://pl.wikipedia.org/wiki?curid=4670995" title="Marie Camargo">
Marie Camargo

Marie Camargo, właściwie Marie-Anne de Cupis de Camargo, znana też jako La Camargo (ur. 15 kwietnia 1710 w Brukseli, zm. 20 lub 28 kwietnia 1770 w Paryżu) – francuska tancerka baletowa pochodzenia hiszpańsko-włoskiego. Odnosiła sukcesy na scenach Opery Paryskiej. Zaliczana jest do najwybitniejszych tancerek klasycznych.
Zreformowała kobiecy kostium baletowy – zastąpiła pantofelki na obcasie płaskimi, umożliwiającymi wykonywanie skoków, a także skróciła spódnicę do długości powyżej kostki – co umożliwiało jej bardziej swobodne ruchy. Wykonywała perfekcyjnie skoki entrechats oraz cabrioles zarezerwowane wcześniej wyłącznie dla mężczyzn. 
Życiorys.
Jej ojcem był włoski arystokrata Ferdinand Joseph de Cupis, który był mistrzem tańca w Brukseli. Dzięki niemu zadebiutowała w tym mieście w 1720 w Théâtre de la Monne, a następnie tańczyła też w Rouen. W Operze Paryskiej debiutowała w 1726 w "Les Caractères de la danse". Jej paryską nauczycielką tańca była Françoise Prévost, która uczyła też inną gwiazdę baletu – Marie Sallé, z którą La Camargo rywalizowała. 
W Paryżu występowała w latach 1726–1734 i 1740–1751. Tańcząc solo i wykonując z powodzeniem trudne skoki, oczarowała publiczność. Jednym z jej admiratorów, a zarazem kochankiem, był Louis de Bourbon, hrabia Clermont (1709–1771). Mieszkała z nim w latach 1735–1740, gdy nie występowała na scenie. W 1751 udała się na emeryturę. 
Była tytułową bohaterką baletu "La Camargo" (1872) Mariusa Petipy oraz operetki "La Camargo" (1878) Charles'a Lecocq'a. Patronowała Camargo Society, które działało w latach 1930–1933 w Londynie.

</doc>
<doc id="4670997" url="https://pl.wikipedia.org/wiki?curid=4670997" title="La Camargo">
La Camargo



</doc>
<doc id="4670998" url="https://pl.wikipedia.org/wiki?curid=4670998" title="Optyczne Rezonanse Modów Galerii Szeptów">
Optyczne Rezonanse Modów Galerii Szeptów

Optyczne Rezonanse Modów Galerii Szeptów (z ang. "Whispering Gallery Mode Resonances", WGM) – rodzaj rezonansu fal elektromagnetycznych w którym światło może być prowadzone i pułapkowane wewnątrz mikrostruktury o sferycznych kształtach, dzięki zjawisku całkowitego wewnętrznego odbicia. Rezonatory WGM posiadają większy współczynnik załamania formula_1 niż współczynnik załamania światła otoczenia, w którym się znajdują, formula_2 Światło propagujące się w mikrorezonatorze, trafiające na jego powierzchnię pod pewnym granicznym kątem formula_3 ulega całkowitemu wewnętrznemu odbiciu, kiedy spełniony jest warunek:
Rezonans w optycznym mikrorezonatorze WGM następuje, gdy optyczna droga pokonana przez falę elektromagnetyczną w rezonatorze, która w przybliżeniu jest równa obwodowi mikrorezonatora, równa jest całkowitej wielokrotności długości fali. Warunek rezonansu przedstawia się więc następująco:
Mikrorezonatory WGM mają zazwyczaj postać mikrosfer, mikropierścieni, mikrotoroidów lub prętów w kształcie cylindra.
Optyczne zjawisko rezonansu modów szepczących zostało zaprezentowane doświadczalnie w 1961 roku przez C.G.B. Garrett i in. w mikrokulach fluorku wapnia domieszkowanego samarem – CaF2:Sm. Mikrorezonatory modów szepczących stanowią obecnie imponująco szeroką i wciąż rozwijającą się gałąź fotoniki. Zawdzięczają to unikatowym właściwościom, z których najważniejsza jest wysoka dobroć rezonansowa, a więc i zdolność do utrzymywania dużych ilości energii wewnątrz mikrorezonatora.
Odkrycie zjawiska przez Lorda Rayleigha.
Mody Galerii Szeptów odkryto i opisano początkowo dla fal akustycznych. Zjawisko prowadzenia fal dźwiękowych w obiekcie o sferycznych kształtach przez zakrzywione płaszczyzny ścian tego obiektu, jest znane już od drugiej połowy XIX wieku.
Pierwszy znany opis tego zjawiska przedstawiony został przez Lorda Rayleigha w roku 1910, który pokazał, że prowadzenie fali wzdłuż ściany w takim budynku można opisać przy pomocy funkcji Bessela, a kiedy dźwięk pokona drogę dookoła budynku, może konstruktywnie interferować, dzięki czemu szept może być dobrze słyszalny nawet w odległości kilkudziesięciu metrów.
Lord Rayleigh zasugerował również, że zjawisko modów galerii szeptów, ze względu na zdolność do uwięzienia dużych ilości energii fali wewnątrz objętości sferycznego mikrorezonatora, może znaleźć liczne zastosowania nie tylko dla przypadku fal akustycznych, ale również fal elektromagnetycznych, a w tym optycznych.
Budynek Katedry Świętego Pawła w Londynie, gdzie efekt ten po raz pierwszy został zaobserwowany nosi nazwę Galerii Szeptów. Efekt ten można zaobserwować nie tylko w Katedrze Świętego Pawła, ale w każdym pomieszczeniu, w którym znajdują się ściany bądź elementy konstrukcyjne w kształcie łuku.
Opis rezonansu WGM przy użyciu funkcji Bessela.
Optyczne mody WGM można przedstawić w postaci rozwiązania skalarnego równania falowego we współrzędnych sferycznych formula_6 Równanie to ma postać wzoru:
Rozwiązanie równania falowego z pominięciem stałych dla rezonatora sferycznego przedstawia się następująco:
gdzie:
Powyższe równanie jest określone 3 liczbami modowymi, oznaczanymi literami formula_11 nazywanymi odpowiednio radialną, polarną i azymutalną. Liczby te przyjmują wartości całkowite, a fizycy kwantowi mogą słusznie zauważyć ich podobieństwo do liczb kwantowych opisujących stan cząsteczek. Poniżej zostanie omówiony wpływ wartości liczb modowych na rozkład natężenia światła w mikrorezonatorach WGM. Kierunki radialny, azymutalny i zenitalny opisują położenie maksimów zgodnie z matematycznym systemem współrzędnych sferycznych.
Radialna liczba modowa formula_12 kwantuje wektor falowy i dla sferycznych rezonatorów przyjmuje zazwyczaj niskie wartości w stosunku do pozostałych dwóch liczb modowych. Określa ona liczbę maksimów w radialnym rozkładzie pola elektromagnetycznego. Mody w optycznych rezonatorach WGM są prowadzone przez ścianki mikrorezonatora. Wzdłuż promienia powstaje więc jedno bądź tylko kilka maksimów natężenia pola elektromagnetycznego położonego tuż przy jego powierzchni.
Azymutalna liczba modowa formula_13 określa rozkład pola w azymutalnym rozkładzie pola elektromagnetycznego. W przybliżeniu określa ona całkowitą liczbę długości fali propagujących w rezonatorze. Liczba ta określa liczbę maksimów pola elektromagnetycznego po obwodzie mikrorezonatora.
Zenitalna liczba modowa formula_14 określa rozkład pola w kierunku zenitalnym. Zenitalna liczba modowa może przyjmować wartości ujemne, wtedy określa mody propagujące się w kierunku przeciwnym. Ilość maksimów w zenitalnym rozkładzie pola, a więc prostopadłym kierunku do płaszczyzny równikowej określona jest wzorem formula_15. Kiedy formula_16 mamy do czynienia z modem podstawowym (z ang. ‘fundamental mode’) i mod propaguje się tylko z jednym maksimum w kierunku zenitalnym. Mod podstawowy wyznacza płaszczyznę równikową mikrorezonatora WGM.
Dodatkowo mody WGM można podzielić ze względu na polaryzację na dwa rodzaje. Mody TE (z ang. ‘transverse electric’) i TM (z ang. ‘transverse magnetic’), w których odpowiednio wektory pola elektrycznego i magnetycznego są położone stycznie do powierzchni rezonatora.
Parametry opisujące optyczne rezonanse modów galerii szeptów.
Spektralny rozkład mocy optycznej.
Rezonans WGM spektralnie jest opisywany przy pomocy rozkładu Lorentza. Przykładowo, można go opisać funkcją mocy modu rezonansowego w funkcji częstotliwości:
gdzie:
Dobroć rezonatora.
Dobroć rezonatorów określa ich zdolność do kumulowania energii fal. Dobroć można więc opisać stosunkiem energii zachowanej wewnątrz rezonatora do mocy traconej przez falę elektromagnetyczną podczas pełnego obiegu rezonatora (moc tracona w jednym cyklu). Definiuje ją parametr Q (z ang. ‘quality factor’, Q factor). W przypadku optycznych mikrorezonatorów WGM, dobroć możemy określić jako stosunek spektralnego położenia maksimum rezonansowego do szerokości linii rezonansowej:
gdzie:
Bezpośrednia obserwacja spektralnego rozkładu mocy, a zatem i dobroci rezonatora jest trudna, ze względu na fakt, że światło jest pułapkowane w rezonatorze niemal bezstratnie. Z tego powodu do obserwacji spektralnej mocy wykorzystuje się pomiar zmian intensywności światła pobudzającego rezonator. Linie rezonansowe obserwuje się wtedy jako piki będące spadkami intensywności światła pompującego w funkcji długości fali, bądź częstotliwości światła.
Dobroć optycznych mikrorezonatorów WGM jest bardzo wysoka, osiągając wartości rzędu formula_24 Na całkowitą dobroć mikrorezonatorów WGM wpływają: straty spowodowane absorpcją materiałową rezonatora, formula_25 straty spowodowane rozproszeniem energii na niedoskonałościach i zanieczyszczeniach powierzchni rezonatora, formula_26 straty spowodowane sprzęganiem światła z powrotem do medium wzbudzającego (np. pryzmat, przewężony światłowód), formula_27 i pozostałe straty spowodowane ucieczką światła z krzywizny powierzchni rezonatora, formula_28 Wpływ tych czynników na dobroć rezonatora, przedstawia równanie:
Dla małych promieni rezonatorów największą rolę odgrywają straty z powodu ucieczki światła z krzywizny powierzchni rezonatora. W przypadku większych promieni rezonatorów przeważają straty absorpcyjne w materiale, z którego wykonany jest rezonator.
Czas życia fotonu w rezonatorze.
Czas życia fotonu w rezonatorze to czas, po którym energia światła cyrkulującego w rezonatorze spadnie do wartości formula_30 energii początkowej. Dla fotonów w rezonatorze WGM czas życia można określić wzorem:
Objętość modu (ang. ‘Mode Volume’).
Objętość modu to parametr opisujący objętość rezonatora, jaką zajmuje mod:
gdzie:
Objętość modu WGM jest ważna przede wszystkim w przypadku zastosowania tego typu rezonatorów do uzyskiwania efektów nieliniowych. Rezonatory WGM mają parametr objętości modu zazwyczaj o kilka rzędów wielkości mniejszy niż w typowych rezonatorach laserów, w których propagują się mody gaussowskie.
Wolny zakres spektralny (ang. ‘Free Spectral Range’ – FSR).
Wolny zakres spektralny, to odległość spektralna, między dwoma kolejnymi modami rezonatora. W przypadku mikrorezonatorów WGM opisują ją poniższe wzory, odpowiednio jako funkcję częstości i długości fali:
Stała formula_38 jest prędkością światła.
Wolny zakres spektralny jest odwrotnie proporcjonalny do promienia mikrorezonatora WGM. Większa wartość FSR, oznacza większą odległość między modami. Wolny zakres spektralny ma istotne znaczenie przy projektowaniu rezonatorów do pracy jednomodowej, w tym do zastosowań biosensorycznych.
Finezja rezonatora.
Finezja rezonatora określa stosunek wolnego zakresu spektralnego (FSR) do szerokości spektralnej linii rezonansowej. Jest to więc parametr, który wiąże dwa istotne parametry rezonatora, dobroć rezonansową i jego wolny zakres spektralny
Zastosowania.
Przykładowe zastosowania mikrorezonatorów to wąskopasmowe, przestrajalne filtry optyczne, lasery, żyroskopy optyczne, sensory naprężeń, temperatury. Ponadto mikrorezonatory WGM wykazują zdolność detekcji materiałów i biomateriałów na poziomie pojedynczych molekuł.

</doc>
<doc id="4670999" url="https://pl.wikipedia.org/wiki?curid=4670999" title="Marie-Anne de Cupis de Camargo">
Marie-Anne de Cupis de Camargo



</doc>
<doc id="4671000" url="https://pl.wikipedia.org/wiki?curid=4671000" title="Marie Anne de Cupis de Camargo">
Marie Anne de Cupis de Camargo



</doc>
<doc id="4671004" url="https://pl.wikipedia.org/wiki?curid=4671004" title="Trombe">
Trombe



</doc>
<doc id="4671007" url="https://pl.wikipedia.org/wiki?curid=4671007" title="Dariusz Surowik">
Dariusz Surowik

Dariusz Surowik (ur. 15 lipca 1967 w Teodorowie) – polski filozof, logik i matematyk, doktor habilitowany nauk humanistycznych, profesor uczelni w Państwowej Wyższej Szkole Informatyki i Przedsiębiorczości w Łomży i jej rektor w kadencjach 2017–2020 i 2020–2024.
Życiorys.
Absolwent Technikum Mechanicznego w Zespole Szkół Mechanicznych w Łomży (1987). W 1992 ukończył studia z zakresu matematyki w Filii Uniwersytetu Warszawskiego w Białymstoku. Doktoryzował się z filozofii w 2001 na Uniwersytecie Łódzkim w oparciu o pracę pt. "Intuicjonistyczna logika tensalna i indeterminizm", której promotorem był dr hab. Kazimierz Trzęsicki. Stopień naukowy doktora habilitowanego nauk humanistycznych w dyscyplinie filozofia uzyskał w 2015 na UŁ na podstawie monografii zatytułowanej "Logika, Wiedza i Czas. Problemy i metody temporalno-logicznej reprezentacji wiedzy".
W latach 1992–1999 był nauczycielem matematyki i informatyki w Zespole Szkół Mechanicznych w Łomży. W 1993 podjął pracę w Filii Uniwersytetu Warszawskiego w Białymstoku, przekształconej w 1997 w Uniwersytet w Białymstoku. Na UwB związany z Katedrą Logiki, Informatyki i Filozofii Nauki.
W 2004 zaczął pracę w Państwowej Wyższej Szkole Informatyki i Przedsiębiorczości w Łomży, w której doszedł do stanowiska profesora nadzwyczajnego (2015), zaś po zmianach prawnych profesora uczelni (2018). W latach 2012–2017 był pełnomocnikiem rektora ds. nauki i współpracy z zagranicą PWSIiP w Łomży. W marcu 2017 został wybrany na rektora PWSIiP w Łomży na kadencję 2017–2021 (skróconą na mocy ustawy do 31 sierpnia 2020). W macu 2020 uzyskał reelekcję na kadencję 2020–2024.
Specjalizuje się m.in. w logice, filozofii czasu, sztucznej inteligencji oraz teorii gier. Opublikował ok. 50 oryginalnych prac naukowych. Był stypendystą Uniwersytetu Technicznego w Dreźnie (2005). Został członkiem m.in. Amerykańskiego Towarzystwa Matematycznego, Association for Symbolic Logic, Polskiego Towarzystwa Logiki i Filozofii Nauki (członek zarządu w latach 2009–2012) oraz Łomżyńskiego Towarzystwa Naukowego im. Wagów.
W 2015, "za zasługi w działalności na rzecz rozwoju nauki", został odznaczony Srebrnym Krzyżem Zasługi.

</doc>
<doc id="4671013" url="https://pl.wikipedia.org/wiki?curid=4671013" title="Tromblon">
Tromblon



</doc>
<doc id="4671015" url="https://pl.wikipedia.org/wiki?curid=4671015" title="Vautour">
Vautour

„Vautour” – nazwa noszona na przestrzeni dziejów przez kilka okrętów Marine nationale:

</doc>
<doc id="4671017" url="https://pl.wikipedia.org/wiki?curid=4671017" title="Ostafi Daszkiewicz (obraz Jana Matejki)">
Ostafi Daszkiewicz (obraz Jana Matejki)

Ostafi Daszkiewicz – obraz polskiego malarza Jana Matejki z 1874 roku wykonany olejem na tekturze, znajdujący się w Galerii sztuki polskiej 1800-1945 Muzeum Śląskiego w Katowicach.
Matejko namalował portret historycznej postaci Eustachego Daszkiewicza w 1874. Muzeum Śląskie zakupiło dzieło w krakowskim antykwariacie Tradycja, należącym do Franciszka Studzińskiego w 1927 roku. Wiadomo, że portret w 1883 roku był w ofercie sprzedaży salonu sztuki Aleksandra Krywulta w Warszawie. Dzieło o wymiarach 72,5 × 57,5 cm posiada sygnaturę w lewym górnym rogu: . Muzealny nr inwentarzowy: MŚK/SzM/425.
Poczta Polska wydała w 1972 znaczek o nominale 0,40 zł z reprodukcją Matejkowego "Ostafi Daszkiewicza" w serii "Malarstwo polskie – Dzień Znaczka 1972". Nakład liczył 8 029 035 sztuk. Autorem projektu znaczka był Tadeusz Michaluk. Znaczek wyszedł z obiegu w 1994 roku.

</doc>
<doc id="4671018" url="https://pl.wikipedia.org/wiki?curid=4671018" title="Voltigeur">
Voltigeur



</doc>
<doc id="4671021" url="https://pl.wikipedia.org/wiki?curid=4671021" title="Zarszyn (część wsi Cergowa)">
Zarszyn (część wsi Cergowa)



</doc>
<doc id="4671024" url="https://pl.wikipedia.org/wiki?curid=4671024" title="Ławry">
Ławry

Ławry (; ) – wieś na Białorusi, w obwodzie grodzieńskim, w rejonie mostowskim, w sielsowiecie Piaski.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Piaski.

</doc>
<doc id="4671036" url="https://pl.wikipedia.org/wiki?curid=4671036" title="Józef Grzegorczyk">
Józef Grzegorczyk



</doc>
<doc id="4671039" url="https://pl.wikipedia.org/wiki?curid=4671039" title="Walentin Warennikow">
Walentin Warennikow



</doc>
<doc id="4671043" url="https://pl.wikipedia.org/wiki?curid=4671043" title="Cygnus NG-13">
Cygnus NG-13

Cygnus NG-13 (pierwotna nazwa Cygnus CRS OA-13E) – misja statku transportowego Cygnus, prowadzona przez prywatną firmę Orbital ATK na zlecenie amerykańskiej agencji kosmicznej NASA w ramach programu Commercial Resupply Services w celu zaopatrzenia Międzynarodowej Stacji Kosmicznej. Statek dostarczył około 3700 kg ładunku.

</doc>
<doc id="4671052" url="https://pl.wikipedia.org/wiki?curid=4671052" title="Unite the Right">
Unite the Right

Unite the Right (dosł. Zjednoczyć Prawicę) – skrajnie prawicowy, neonazistowski marsz przeprowadzony 11-12 sierpnia 2017 w Charlottesville'u w stanie Wirginia.
Uczestnicy.
Uczestnicy deklarowali swoją przynależność do m.in.: ruchu alt right, neokonfederatów, neofaszystów, białych nacjonalistów, neonazistów, członków KKK, ruchu "Blue Lives Matter", i różnych organizacji paramilitarnych. Obnosząc się z neonazistowską symboliką, często należącą do amerykańskich ugrupowań i stowarzyszeń uznawanych za ksenofobiczne, skandowali hasła o charakterze rasistowskim i antysemickim, z czego wielu nosiło także broń. Głównym celem marszu było scalenie amerykańskich ruchów nacjonalistycznych w jeden organizm, a także opór wobec wyniesienia pominka Generała Roberta Edwarda Lee z parku Market Street (do 2017 nazwanego na cześć Generała) w Charlottesville. Tłem marszu było kontrowersyjne usuwanie z miejsc publicznych pomników Konfederatów w odpowiedzi na strzelaninę w kościele w Charleston 17 czerwca 2015, w której samozwańczy "biały suprematysta" Dylann Roof zabił 9 osób mniejszości afroamerykańskiej, w tym pastora kościoła.
Przebieg.
W wyniku gwałtownego starcia uczestników i kontrmanifestantów co najmniej 30 osób zostało rannych.
12 sierpnia rano Gubernator Wirginii Terry McAuliffe ogłosił stan wyjątkowy jako powód podając niedostateczny poziom bezpieczeństwa publicznego, a godzinę po tym policja stanowa uznała marsz za wykraczający poza prawo ("unlawful assembly"). Nieco później (13:45 czasu lokalnego) wydarzył się atak samochodowy, w którym kierowca celowo wjechał w grupę kontrmanifestantów, zabijając 1 osobę i raniąc 19, i został krótko potem złapany w pościgu; sąd stanowy rok później uznał go winnego za m.in.: zabójstwo "pierwszego stopnia" i został skazany na dożywocie "plus" 419 lat. W 2019 skazany przyznał się do przedstawionych mu 29 zbrodni w zamian za uniknięcie kary śmierci.

</doc>
<doc id="4671077" url="https://pl.wikipedia.org/wiki?curid=4671077" title="Midway (film 2019)">
Midway (film 2019)

Midway – amerykański film wojenny z 2019 roku w reżyserii Rolanda Emmericha, oparty na historiach ataku na Pearl Harbor i późniejszej bitwy pod Midway podczas II wojny światowej.

</doc>
<doc id="4671084" url="https://pl.wikipedia.org/wiki?curid=4671084" title="Leszek Zygner">
Leszek Zygner

Leszek Robert Zygner (ur. 1967 w Mławie) – polski historyk mediewista i teolog, doktor habilitowany nauk humanistycznych, doktor nauk teologicznych, profesor uczelni w Państwowej Uczelni Zawodowej im. Ignacego Mościckiego w Ciechanowie i jej rektor w kadencjach 2012–2016 i 2016–2020.
Życiorys.
Ukończył studia teologiczne na Katolickim Uniwersytecie Lubelskim (1993) i historyczne na Uniwersytecie Mikołaja Kopernika w Toruniu (1996). W 1997 doktoryzował się z teologii na Akademii Teologii Katolickiej w oparciu o pracę zatytułowaną "Biskupa Adolfa Piotra Szelążka koncepcja teologii", której promotorem był ks. prof. Lucjan Balter. Stopień naukowy doktora w zakresie historii uzyskał w 1999 na UMK pod kierunkiem dr hab. Andrzeja Radzimińskiego na podstawie rozprawy pt. "Biskup Jakub z Kurdwanowa herbu Syrokomla (1396–1425)". Stopień naukowy doktora habilitowanego w dyscyplinie historia uzyskał w 2017 na Uniwersytecie Kardynała Stefana Wyszyńskiego w Warszawie w oparciu o cykl dziesięciu publikacji pt. "Synody prowincjonalne i diecezjalne metropolii gnieźnieńskiej 1378–1439".
W latach 1999–2011 pracował na stanowisku adiunkta w Zakładzie Historii Kościoła w Instytucie Historii i Archiwistyki Uniwersytetu Mikołaja Kopernika w Toruniu. W latach 2001–2009 kierował Polską Misją Historyczną w Instytucie Historycznym Maxa Plancka w Getyndze.
W 2009 rozpoczął pracę w Państwowej Wyższej Szkole Zawodowej w Ciechanowie, przekształconej 10 lat później w Państwową Uczelnię Zawodową im. Ignacego Mościckiego w Ciechanowie. Na uczelni tej pełnił funkcję dziekana Wydziału Humanistycznego (2009–2011) i prorektora (2011–2012; 2020–2024). W kadencjach 2012–2016 i 2016–2020 wybierany był na rektora ciechanowskiej szkoły wyższej.
Specjalizuje się w historii Kościoła, zwłaszcza okresu średniowiecza i XX wieku, historii Mazowsza i dziejach życia religijnego na tym obszarze oraz w dziejach Mławy i ziemi zawkrzeńskiej. Jest autorem i redaktorem ponad 20 książek, a także ponad 140 artykułów i recenzji naukowych. Był stypendystą m.in. Gerda-Henkel-Stiftung, Katholischer Akademischer Ausländer-Dienst i Bayerische Staatskanzlei. Wypromował jednego doktora nauk humanistycznych.
Odznaczony Medalem Komisji Edukacji Narodowej (2016) oraz Srebrnym Krzyżem Zasługi (2020).

</doc>
<doc id="4671089" url="https://pl.wikipedia.org/wiki?curid=4671089" title="Lista gatunków z rodzaju fiołek">
Lista gatunków z rodzaju fiołek

Lista gatunków z rodzaju fiołek "Viola" – lista gatunków rodzaju roślin należącego do rodziny fiołkowatych ("Violaceae"). Według "The Plant List" w obrębie tego rodzaju rozróżniono 478 gatunków (w tym 12 mieszańców międzygatunkowych), natomiast kolejnych 1257 taksonów ma status gatunków niepewnych (niezweryfikowanych).

</doc>
<doc id="4671093" url="https://pl.wikipedia.org/wiki?curid=4671093" title="Piotr Glas">
Piotr Glas

Piotr Glas – polski ksiądz katolicki, były egzorcysta diecezji katolickiej w Portsmouth na południu Anglii. Jego rekolekcji internetowych wysłuchały setki tysięcy użytkowników. Znany z czci dla Matki Bożej.
Urodził się w Rabce. Studiował na Katolickim Uniwersytecie Lubelskim. Początkowo pełnił posługę kapłańską w Szczecinie. Ostatecznie wyjechał do Wielkiej Brytanii. Blisko dwudzieścia lat pełnił posługę duszpasterską w diecezji Portsmouth. Obecnie jest proboszczem parafii pod wezwaniem Świętego Józefa w Reading. Jest znanym rekolekcjonistą, prowadzi również konferencje oraz głosi kazania. Często wypowiada się w mediach na związane z wiarą katolicką tematy.
Przez prawie dziesięć lat, oprócz pełnienia swoich codziennych obowiązków, był również egzorcystą. O swoich przeżyciach z tamtych czasów wielokrotnie opowiadał podczas wywiadów oraz w swoich publikacjach.
Jest znany z silnego kultu Matki Boskiej i ze swoich często kontrowersyjnych poglądów, które niejednokrotnie były przedmiotem dyskusji w internecie, również tych z udziałem przedstawicieli polskiego Episkopatu. 15 października 2016 roku na Błoniach jasnogórskich w czasie Wielkiej Pokuty w obecności ponad 100 tysięcy wiernych odmówił modlitwę o uwolnienie Polski spod mocy ciemności.

</doc>
<doc id="4671094" url="https://pl.wikipedia.org/wiki?curid=4671094" title="Mepolizumab">
Mepolizumab

Mepolizumab (, nazwa handlowa "Nucala") – humanizowane, przeciwciało monoklonalne klasy IgG1/к, wykazujące się dużą swoistością i powinowactwem do oraz skierowanym przeciw ludzkiej interleukinie 5 (IL-5). Ten lek jest wytwarzany w technologii rekombinacji DNA z linii komórek jajnika chomika chińskiego. Mepolizumab jest stosowany w leczeniu opornej na leczenie eozynofilowej astmy oskrzelowej u dzieci i dorosłych.
Mechanizm działania.
Mepolizumab jest humanizowanym przeciwciałem monoklonalnym, które, blokuje wiązanie się IL-5 z łańcuchem alfa kompleksu receptora IL-5 znajdującego się na powierzchni eozynofilów.
Zastosowanie medyczne.
Mepolizumab jest stosowany jako leczenie uzupełniające ciężkiej, opornej na leczenie astmy oskrzelowej eozynofilowej. Leczenie mepolizumabem jest długotrwałe i nie jest zalecane nagłe odstawiania dotychczasowych leków, w szczególności glikokortykosterydów (jeśli jest to wskazane należy ich dawki zmniejszać stopniowo).
&lt;br&gt;Decyzja o rozpoczęciu leczenia i nadzór nad leczeniem powinien należeć do lekarzy pulmonologów z doświadczeniem w leczeniu astmy eozynofilowej.
&lt;br&gt;Co najmniej raz w roku, lekarz prowadzący ocenia przebieg choroby i efekty kontroli zaostrzeń astmy. Na tej podstawie podejmuje decyzję o kontynuowaniu lub zaprzestaniu leczenia.
Na podstawie badań klinicznych stwierdzono, że konieczność hospitalizacji z powodu zaostrzeń astmy w wyniku leczenia zmniejszyła się o ok. 50%, w porównaniu z placebo.
W listopadzie 2015 dopuszczenie do stosowania na terenie USA ogłosiła Agencja Żywności i Leków.
W grudniu 2015 roku Europejska Agencja Leków (EMA) dopuściła do leczenia mepolizumab ("Nucala", firmy GlaxoSmithKline) na terenie Unii Europejskiej. 
W grudniu 2017 amerykańska Agencja Żywności i Leków rozszerzyła wskazania do stosowania mepolizumabu na zespół Churga-Strauss, który polega na występowaniu ziarniniaków eozynofilowych z zapaleniem wielu naczyń krwionośnych.
Ze względu na znaczny koszt leczenia mepolizumabem, w Polsce, jest ono dostępne dla pacjentów z astma w ramach finansowanego przez Ministerstwo Zdrowia programu lekowego (we wskazaniach: leczenie ciężkiej astmy eozynofilowej, zamiennie z benralizumabem).
Dawkowanie.
Mepolizumab jest stosowany w postaci iniekcji podskórnej w górną część ramienia, udo lub brzuch.
U dorosłych i młodzieży powyżej 11. roku życia dawka wynosi 100 mg podawana co 4 tygodnie.
Natomiast u dzieci (6-11 lat) dawka wynosi 40 mg podawana z taką samą częstością.
Amerykańska Agencja ds. Żywności i Leków (FDA) zatwierdziła mepolizumab do samodzielnego podawania w warunkach domowych przez odpowiednio przeszkolonego pacjenta lub personel medyczny za pomocą ampułkostrzykawki.

</doc>
<doc id="4671103" url="https://pl.wikipedia.org/wiki?curid=4671103" title="Polska Liga Piłki Nożnej">
Polska Liga Piłki Nożnej

Polska Liga Piłki Nożnej - seria wydawnicza autorstwa Jerzego Miatkowskiego i Jarosława Owsiańskiego, dokumentująca rozgrywki ekstraklasy piłkarskiej w poszczególnych sezonach, od chwili rozpoczęcia rywalizacji. W ramach serii ukazały się następujące tomy: „1927. Ten pierwszy sezon ligowy” (wyd. 2017), „1928. Wisła po raz drugi” (wyd. 2018), „1929. Zielone mistrzostwo” (wyd. 2019), "1930. Liga dla Pasów" (wyd. 2020) oraz "1931. Mistrz z Ludwinowa" (wyd. 2021), „1927. Ten pierwszy sezon ligowy. Wydanie II poszerzone” (wyd. 2022), "1932. Czarne punkty" (wyd. 2023).
Opis zawartości.
Poszczególne książki zawierają oddzielną dokumentację dla każdego ligowego meczu od roku 1927. Opis każdego meczu zawiera miejsce, stadion, datę, godzinę, wynik i wynik do przerwy, nazwisko sędziego, składy drużyn, listę strzelców goli, wydarzenia meczowe oraz omówienie różnic w danych źródłowych. Przy każdym meczu określono wykaz przypisów źródłowych (kwerenda ok. 80 tytułów prasowych). W poszczególnych tomach opisana jest także działalność Polskiej Ligi Piłki Nożnej jako organizacji w danym roku, a także Polskiego Kolegium Sędziów. Szczegółowo opracowana jest dokumentacja rozgrywek o wejście do Ligi, wyniki i tabele klasy A w poszczególnych okręgach, mecze międzynarodowe rozegrane przez kluby ekstraklasy, statystki ligowe w danym sezonie oraz od początku rozgrywek. Każda książka zawiera uzupełnienia i uwagi do wcześniej wydanych tomów. Całość uzupełnia bibliografia źródeł archiwalnych, czasopism i opracowań.
Wydawca.
Wydawcą serii jest oficyna Bogucki Wydawnictwo Naukowe (zał. 1993) z siedzibą w Poznaniu, która zajmuje się przygotowaniem do druku oraz drukiem wydawnictw naukowych z zakresu m.in.: językoznawstwa, historii, nauk społecznych, archeologii, biologii, geografii, turystyki i sportu. Bogucki Wydawnictwo Naukowe znajduje się w wykazie wydawnictw publikujących recenzowane monografie naukowe Ministerstwa Edukacji i Nauki z dnia 22 lipca 2021 r. w obrębie poziomu I, pozycja 77, numer identyfikatora 17200.
Patroni.
Patronem serii jest Ekstraklasa SA, patronem honorowym Muzeum Sportu i Turystyki w Warszawie, a patronami medialnymi portal "Retro Futbol" oraz księgarnia "Sendsport".

</doc>
<doc id="4671104" url="https://pl.wikipedia.org/wiki?curid=4671104" title="Fryderyki 2020">
Fryderyki 2020

Fryderyki 2020 – dwudzieste szóste wydanie polskich nagród muzycznych Fryderyków, które miało odbyć się w marcu 2020 (8 marca: Gala Muzyki Poważnej w siedzibie NOSPR w Katowicach, 14 marca: Gala Muzyki Rozrywkowej i Jazzu, a 15 marca: FRYDERYK Festiwal, oba w Międzynarodowym Centrum Kongresowym w Katowicach), jednakże ze względu na pandemię wirusa SARS-CoV-2 zostało przełożone. Ogłoszenie nagród nastąpiło 1 października tego samego roku. Akademia Fonograficzna przyjmowała zgłoszenia do Fryderyków od połowy października do połowy listopada 2019 i odnotowano rekordowe 1800 zgłoszeń.
Nagrody zostały przyznane w 19 kategoriach muzyki rozrywkowej, 10 - muzyki poważnej (dwie kategorie więcej niż w poprzednim roku) i 3 - jazzowej. Podane liczby mogłyby się zmniejszyć, jeśli zgłoszono-by mniej niż 6 kandydatów w danej kategorii. 
17 stycznia 2020 roku ogłoszono laureatów Złotych Fryderyków w trzech kategoriach. Laureatami zostali: zespół Perfect, Tomasz Lipiński (muzyka rozrywkowa), Czesław Bartkowski (muzyka jazzowa) i Krzysztof Jakowicz (muzyka poważna).
29 stycznia 2020 ogłoszono nominacje w kategoriach muzyki poważnej, a dzień później ogłoszono nominacje w kategoriach muzyki rozrywkowej i jazzowej. 
8 marca 2020 wręczono Fryderyki w kategoriach muzyki poważnej.
1 października 2020 ogłoszono laureatów w kategoriach muzyki rozrywkowej i jazzowej.
4 sierpnia 2021 roku w Szczecinie wręczono nagrody w kategoriach muzyki rozrywkowej i jazzowej.
Kategorie.
Opracowano na podstawie materiału źródłowego.
Laureaci nagród są pogrubieni.

</doc>
<doc id="4671105" url="https://pl.wikipedia.org/wiki?curid=4671105" title="Dziewiątkowy system liczbowy">
Dziewiątkowy system liczbowy

Dziewiątkowy system liczbowy – pozycyjny system liczbowy o podstawie 9. Do zapisu liczb używa się w nim dziewięciu cyfr, od "0" do "8" .
Jak w każdym pozycyjnym systemie liczbowym, liczby zapisuje się tu jako ciągi cyfr, z których każda jest mnożnikiem kolejnej potęgi liczby będącej podstawą systemu.
W matematyce liczby w systemach niedziesiętnych oznacza się czasami indeksem dolnym zapisanym w systemie dziesiętnym, a oznaczającym podstawę systemu, np. 10009 = 72910.
System dziewiątkowy nie jest wykorzystywany w praktyce.
Rozmienianie liczb z dziesiątkowego na dziewiątkowy system liczbowy.
Liczba 1000 w dziewiątkowym systemie wynosi: 1331 lecz:
1000 = 729 + (81 × 3) + (9 × 3) + 1 czyli: 1000 = 729 + 243 + 27 + 1

</doc>
<doc id="4671106" url="https://pl.wikipedia.org/wiki?curid=4671106" title="Kornelia Fiedkiewicz">
Kornelia Fiedkiewicz

Kornelia Fiedkiewicz (ur. 5 sierpnia 2001 w Legnicy) – polska pływaczka specjalizująca się w stylu dowolnym, mistrzyni Europy na krótkim basenie w sztafecie 4 × 50 m stylem zmiennym (2019).
Kariera.
W 2017 roku na mistrzostwach Europy juniorów w Netanji zdobyła brązowy medal w sztafecie mieszanej 4 × 100 m stylem dowolnym. Na dystansie 50 m stylem dowolnym była siódma.
Rok później, podczas mistrzostw Europy juniorów w Helsinkach w tej samej konkurencji wywalczyła brązowy medal, uzyskawszy czas 25,53 s.
W grudniu 2019 roku na mistrzostwach Europy na krótkim basenie w Glasgow wraz z Alicją Tchórz, Dominiką Sztanderą i Katarzyną Wasick zwyciężyła w sztafecie 4 × 50 m stylem zmiennym. Polki z czasem 1:44,85 poprawiły także rekord kraju.

</doc>
<doc id="4671131" url="https://pl.wikipedia.org/wiki?curid=4671131" title="Dziewanna rózgowata">
Dziewanna rózgowata

Dziewanna rózgowata ("Verbascum virgatum") – gatunek rośliny należący do rodziny trędownikowatych. Pochodzi z Europy zachodniej. We florze Polski jest niezadomowionym efemerofitem.
Biologia.
Roślina dwuletnia, hemikryptofit.

</doc>
<doc id="4671141" url="https://pl.wikipedia.org/wiki?curid=4671141" title="Katarzyna Sztop-Rutkowska">
Katarzyna Sztop-Rutkowska

Katarzyna Małgorzata Sztop-Rutkowska (ur. 9 września 1973 w Łodzi) – dr nauk humanistycznych, socjolożka, działaczka społeczna i polityczna. Druga w historii wyborów samorządowych w Białymstoku kandydatka-kobieta na prezydenta miasta.  W 2018 roku liderka nowego ruchu miejskiego „Inicjatywa dla Białegostoku”.
Życiorys.
Wykształcenie i działalność naukowa.
Jest absolwentką XXXI Liceum Ogólnokształcącego im. Ludwika Zamenhofa w Łodzi. Ukończyła studia na Wydziale Ekonomiczno-Socjologicznym Uniwersytetu Łódzkiego, na kierunku socjologii (1998). Absolwentka studiów podyplomowych na kierunku Marketing internetowy na Politechnice Białostockiej (2019). W 2003 roku obroniła na Uniwersytecie Łódzkim pracę doktorską "Kształtowanie się stosunków polsko-żydowskich w Białymstoku w okresie międzywojennym w świetle prasy lokalnej". Autorka prac na temat stosunków polsko-żydowskich, pamięci lokalnej, partycypacji obywatelskiej.
Swoją pracę naukową rozpoczęła w Instytucie Pracy i Spraw Społecznych. Od 1999 roku związana z Uniwersytetem w Białymstoku. W latach 2008–2011 wicedyrektor Instytutu Socjologii UwB.
Działalność społeczna.
Pomysłodawczyni i prezeska zarządu Fundacji Laboratorium Badań i Działań Społecznych "SocLab". Pomysłodawczyni białostockiego Klubu Tygodnika Powszechnego oraz współinicjatorka inicjatywy „100-lecie kobiet” w województwie podlaskim. Absolwentka Szkoły Liderów Polsko-Amerykańskiej Fundacji Wolności.
Tworzy w Białymstoku środowiska sprzeciwiające się ksenofobii i nietolerancji. Brała udział w demonstracji wspierającej uchodźców w 2015 roku w Białymstoku. W 2015 rok wraz z ponad 100 osobami wystosowała publiczny list do arcybiskupa Archidiecezji białostockiej wyrażający sprzeciw wobec rozpoczęcia antyuchodźczej manifestacji na schodach katedry w Białymstoku. W 2016 roku w reakcji na marsz ONR w Białymstoku zorganizowała koalicję i manifestację „Białystok wolny od nienawiści”. Jej działalność została opisana w książce Marcina Kąckiego „Białystok – biała siła, czarna pamięć”. Zabierała publiczny głos po I Marszu Równości w Białymstoku w lipcu 2019 m.in. pisząc list do papieża Franciszka z przedstawieniem negatywnego wpływu listu do wiernych ogłoszonego przez arcybiskupa Tadeusza Wojdę. Na wiecu Lewicy „Polska przeciwko nienawiści” przemawiała w imieniu Inicjatywy dla Białegostoku.
Od lat zaangażowana jest w tworzenie pamięci o Żydach białostockich. W 2015 roku była inicjatorką społecznych obchodów powstania w getcie białostockim. Współpracuje z różnymi środowiskami w celu upamiętnienia obecności Żydów w historii Białegostoku. Wprowadziła do lokalnego dyskursu sformułowanie „folderowa wielokulturowość” jako krytyczny głos o lokalnej polityce pamięci.
Aktywistka rozwoju społeczeństwa obywatelskiego.  W ramach działalności w Fundacji SocLab wspiera mieszkańców w tworzeniu Rad Seniorów początku zaangażowana w tworzenie budżetu obywatelskiego w Białymstoku. Jako ekspertka wspiera samorządy w prowadzeniu efektywnych konsultacji społecznych. Trenerka, szkoli m.in. w zastosowaniu Design Thinking w działaniach społecznych. Od 2019 roku koordynuje Akcję Masz Głos Fundacji im. Stefana Batorego w województwach podlaskim, warmińsko-mazurskim i mazowieckim.
Prowadzi Techklub Białystok – regularne spotkania na temat nowych technologii. W Białymstoku wspiera walkę z wycinką drzew przy inwestycjach.
Działalność polityczna.
W 2018 roku w czasie wyborów samorządowych stanęła na czele społecznego komitetu wyborczego "KWW Inicjatywa dla Białegostoku", który z 8,14% głosów uzyskał trzeci wynik w tych wyborach. Jako kandydatka na prezydenta Białegostoku uzyskała 4963 głosów (4,2%). Inicjatywa pod wyborach zajmuje oficjalny głos w sprawach polityki miejskiej, m.in. smogu czy transportu publicznego.
W 2019 roku Katarzyna Sztop-Rutkowska nawiązała współpracę z Łukaszem Gibałą i Janem Śpiewakiem, tworząc stowarzyszenie Energia Miast, którego jest wiceprzewodniczącą.

</doc>
<doc id="4671143" url="https://pl.wikipedia.org/wiki?curid=4671143" title="Robert Nowicki">
Robert Nowicki

Robert Krzysztof Nowicki (ur. 13 sierpnia 1982 w Środzie Wielkopolskiej) – polski urzędnik państwowy, polityk i historyk, w latach 2019–2020 podsekretarz stanu w Ministerstwie Rozwoju.
Życiorys.
W ramach Międzywydziałowych Indywidualnych Studiów Humanistycznych na Uniwersytecie im. Adama Mickiewicza w Poznaniu studiował prawo i historię, w 2006 uzyskał magisterium na drugim z kierunków. Pracował w poznańskim oddziale Instytutu Pamięci Narodowej jako archiwista. Zajął się później prowadzeniem przedsiębiorstwa budowlanego, a także zarządzaniem projektami krajowymi i międzynarodowymi.
Od 2016 współpracował jako ekspert z Departamentem Zarządzania Projektami w Ministerstwie Rozwoju, następnie od 2017 do 2018 był zastępcą dyrektora Departamentu Innowacji w tym resorcie. Zaangażował się w działalność partii Porozumienie (należał do niej do września 2020). W lutym 2018 został szefem gabinetu politycznego minister przedsiębiorczości i technologii, zaś od listopada 2019 – minister rozwoju Jadwigi Emilewicz. Należał do rady nadzorczej spółki PL.2012+ i Agencji Rozwoju Przemysłu oraz w radzie Narodowej Agencji Wymiany Akademickiej, był też m.in. przewodniczącym krajowej delegacji do Europejskiej Agencji Kosmicznej.
5 grudnia 2019 został powołany na stanowisko podsekretarza stanu w Ministerstwie Rozwoju. Zrezygnował ze stanowiska 1 października 2020. 
Po odejściu z rządu zasiadał w radzie nadzorczej Banku Gospodarstwa Krajowego.
Życie prywatne.
Jest żonaty, ma dwóch synów.

</doc>
<doc id="4671144" url="https://pl.wikipedia.org/wiki?curid=4671144" title="Robert Krzysztof Nowicki">
Robert Krzysztof Nowicki



</doc>
<doc id="4671147" url="https://pl.wikipedia.org/wiki?curid=4671147" title="Roger of Montgomery, 1st Earl of Shrewsbury">
Roger of Montgomery, 1st Earl of Shrewsbury



</doc>
<doc id="4671149" url="https://pl.wikipedia.org/wiki?curid=4671149" title="Guillaume de Jumièges">
Guillaume de Jumièges



</doc>
<doc id="4671150" url="https://pl.wikipedia.org/wiki?curid=4671150" title="Andorskie odznaczenia">
Andorskie odznaczenia



</doc>
<doc id="4671154" url="https://pl.wikipedia.org/wiki?curid=4671154" title="Salceson (skała)">
Salceson (skała)

Salceson – skała w Parku Jurajskim w województwie śląskim, w powiecie zawierciańskim, w gminie Pilica. Pod względem geograficznym znajduje się na Wyżynie Ryczowskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej. 
Salceson znajduje się w lesie po lewej stronie drogi ze Smolenia do Złożeńca. Jest to zbudowana ze skalistego wapienia skała o wysokości 12 m, z licznymi skalnymi dziuplami, zwłaszcza u podstawy. Jej północna, pionowa lub miejscami przewieszona ściana jest obiektem wspinaczki skalnej. Do grudnia 2019 roku wspinacze poprowadzili na niej 12 dróg wspinaczkowych o trudności od V do VI.2 w skali polskiej. Większość ma zamontowane stałe punkty asekuracyjne: ringi (r), pętle (p) i stanowiska zjazdowe (st).
Drogi wspinaczkowe.
W skale Salceson znajdują się dwa schroniska: Schronisko w Górze Smoleń Drugie i Schronisko w Górze Smoleń Szóste.

</doc>
<doc id="4671162" url="https://pl.wikipedia.org/wiki?curid=4671162" title="Beata Kuśnierz-Cabala">
Beata Kuśnierz-Cabala

Beata Agnieszka Kuśnierz-Cabala (ur. 31 maja 1971 w Jarosławiu) – polska diagnostka laboratoryjna specjalizująca się w laboratoryjnej diagnostyce medycznej, profesor nauk medycznych, nauczycielka akademicka Uniwersytetu Jagiellońskiego Collegium Medicum (UJ CM) w Krakowie.
Życiorys.
Absolwentka analityki medycznej Collegium Medicum Uniwersytetu Jagiellońskiego z 1996 roku. W 2001 roku ukończyła Studia Doktoranckie na Wydziale Lekarskim Uniwersytetu Jagiellońskiego Collegium Medicum i uzyskała stopień doktora nauk biologicznych na podstawie rozprawy "Znaczenie wybranych nowych testów laboratoryjnych w diagnostyce i ocenie przebiegu ostrego zapalenia trzustki" pod kierunkiem prof. dr hab. Jerzego W. Naskalskiego.
Stopień doktora habilitowanego nauk medycznych uzyskała w 2013 roku na podstawie obrony dorobku naukowego i cyklu publikacji "Zastosowanie wybranych markerów biochemicznych w różnicowaniu ciężkiej i łagodnej postaci ostrego zapalenia trzustki we wczesnym okresie choroby". Tytuł profesora nauk medycznych otrzymała w 2018 roku.
Na macierzystej uczelni pracuje jako profesor Katedry Biochemii Lekarskiej. Od 2019 roku jest członkiem Rady Szkoły Doktorskiej Nauk Medycznych i Nauk o Zdrowiu UJ CM, a od października 2022 r. jest członkiem Rady Dyscypliny Nauki Medyczne UJ.
W 1999 roku uzyskała I stopnień specjalizacji w analityce klinicznej (1999), w 2003 II stopień specjalizacji w diagnostyce laboratoryjnej oraz w 2010 roku II stopień w dziedzinie zdrowia publicznego. Aktywnie zaangażowana w szkolenie podyplomowe dla specjalizujących się w diagnostyce laboratoryjnej oraz w laboratoryjnej diagnostyce medycznej.
W uznaniu dorobku naukowego i zawodowego w dziedzinie diagnostyki laboratoryjnej i biochemii klinicznej, w 2006 roku decyzją Komisji Rejestracyjnej "European Communities Confederation of Clinical Chemistry and Laboratory Medicine(EC4)" – organizacji odpowiedzialnej za harmonizację standardów kształcenia w dziedzinie medycyny laboratoryjnej w krajach Unii Europejskiej, przyznano jej tytuł europejskiego specjalisty w dziedzinie chemii klinicznej i medycyny laboratoryjnej.
Autorka i współautorka szeregu oryginalnych opracowań z zakresu diagnostyki i medycyny laboratoryjnej publikowanych w czasopismach międzynarodowych i krajowych. Jej zainteresowania naukowe koncentrują się wokół szeroko rozumianej problematyki analizy mechanizmów zapalnych i zaburzeń metabolicznych w przebiegu różnych jednostek chorobowych. Miejsce szczególne zajmują badania nad ostrym zapaleniem trzustki, i to zarówno od strony zrozumienia mechanizmów fizjologicznych prowadzonych na doświadczalnych modelach zwierzęcych, jak i aspektów oceny klinicznej użyteczności wybranych, nowych markerów prognostycznych.
Jest członkiem Polskiego Towarzystwa Diagnostyki Laboratoryjnej. Od 2018 roku pełni funkcję sekretarza czasopisma Folia Medica Cracoviensia.

</doc>
<doc id="4671167" url="https://pl.wikipedia.org/wiki?curid=4671167" title="Szczurek (skała)">
Szczurek (skała)

Szczurek – skała w Parku Jurajskim w województwie śląskim, w powiecie zawierciańskim, w gminie Pilica. Pod względem geograficznym znajduje się na Wyżynie Ryczowskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej. 
Szczurek znajduje się w lesie po lewej stronie drogi ze Smolenia do Złożeńca. Sąsiaduje ze skałą Oczko, zwaną też 7 Projektów. Szczurek to zbudowana ze skalistego wapienia skała o wysokości do 12 m, z licznymi skalnymi dziuplami. Jej południowo-zachodnia, pionowa lub przewieszona ściana jest obiektem wspinaczki skalnej. Do grudnia 2019 roku wspinacze poprowadzili na niej 4 drogi wspinaczkowe o trudności od VI.2 do VI.4+ w skali polskiej. Większość ma zamontowane stałe punkty asekuracyjne: ringi (r), spity (s) i ringi zjazdowe (rz).

</doc>
<doc id="4671170" url="https://pl.wikipedia.org/wiki?curid=4671170" title="Oczko (skała)">
Oczko (skała)

Oczko lub 7 Projektów – skała w Parku Jurajskim w województwie śląskim, w powiecie zawierciańskim, w gminie Pilica. Pod względem geograficznym znajduje się na Wyżynie Ryczowskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej. 
Oczko znajduje się w lesie po lewej stronie drogi ze Smolenia do Złożeńca. Sąsiaduje ze skałą Szczurek. Jest to zbudowana ze skalistego wapienia skała o wysokości do 14 m, z charakterystycznym, dużym oknem skalnym, również o nazwie Oczko. Pionowa lub przewieszona ściana skały Oczko jest obiektem wspinaczki skalnej. Do grudnia 2019 roku wspinacze poprowadzili na niej 9 dróg wspinaczkowych o trudności od IV do VI.2+ w skali polskiej. Większość ma zamontowane stałe punkty asekuracyjne: ringi (r), pętle (p) i stanowiska zjazdowe (st).
Drogi wspinaczkowe.
Oprócz okna skalnego w skale Oczko znajdują się jeszcze dwa inne schroniska: Rura w Skale Oczko, Skalna Ambona i Schronisko przy Ziemi.

</doc>
<doc id="4671176" url="https://pl.wikipedia.org/wiki?curid=4671176" title="Encyklopedia Powstań Śląskich">
Encyklopedia Powstań Śląskich



</doc>
<doc id="4671178" url="https://pl.wikipedia.org/wiki?curid=4671178" title="Białoruskie odznaczenia">
Białoruskie odznaczenia



</doc>
<doc id="4671185" url="https://pl.wikipedia.org/wiki?curid=4671185" title="Mūsų kalba">
Mūsų kalba

Mūsų kalba („nasz język”) – litewskie czasopismo językoznawcze wydawane w latach 1968–1989. Poruszało zagadnienia z dziedziny kultury języka. Zajmowało się krytyką językową.
Jego redaktorem naczelnym był Aldonas Pupkis.

</doc>
<doc id="4671189" url="https://pl.wikipedia.org/wiki?curid=4671189" title="Bendrinė kalba">
Bendrinė kalba

Bendrinė kalba („język ogólny”) – litewskie czasopismo językoznawcze, wydawane od 1961 roku. Porusza zagadnienia z dziedziny kultury języka.
Jego wydawcą jest Instytut Języka Litewskiego (do 1991 Instytut Języka i Literatury Litewskiej). W latach 1961–2014 wychodziło jako „Kalbos kultūra” („kultura językowa”).

</doc>
<doc id="4671194" url="https://pl.wikipedia.org/wiki?curid=4671194" title="Śpioch (komiks)">
Śpioch (komiks)

Śpioch (ang. "Sleeper") – amerykańska seria komiksowa autorstwa Eda Brubakera (scenariusz) i Seana Phillipsa (rysunki), publikowana jako miesięcznik od marca 2003 do maja 2005 roku przez DC Comics w imprincie Wildstorm. Łącznie ukazały się 24 numery i jeden zeszyt specjalny. Jest to seria poboczna innego komiksowego cyklu "Point Blank". Po polsku "Śpioch" ukazał się w całości w 2020 w formie tomów zbiorczych nakładem Egmont Polska.
Fabuła.
Tajny agent Holden Carver, znany również jako Dyrygent, infiltruje pod fałszywą tożsamością organizację przestępczej Tao. Carver, po wcześniejszym połączeniu z obcym artefaktem, staje się odporny na ból i zyskuje zdolności uzdrawiające, a zgromadzony ból potrafi przekazywać innym poprzez kontakt ze skórą. Holden nienawidzi tych umiejętności i stale chce się ich pozbyć.
Tomy zbiorcze.
W latach 2004–2005 w Stanach Zjednoczonych ukazało się wydanie zbiorcze "Śpiocha," podzielone na 4 tomy w miękkiej oprawie. W kolejnych latach ukazały się wznowienia wydania zbiorczego, tym razem w dwóch tomach, w twardej oprawie i gromadzących więcej zeszytów. W tej wersji ukaże się polskie tłumaczenie serii.

</doc>
<doc id="4671198" url="https://pl.wikipedia.org/wiki?curid=4671198" title="Nicolae Minovici">
Nicolae Minovici

Nicolae Minovici (ur. 23 października 1868 r. w Râmnicu Sărat, zm. 26 czerwca 1941 r.) – rumuński lekarz, lekarz sądowy i kryminalistyk.
Życiorys.
Urodził się 23 października 1868 r. w Râmnicu Sărat (Rymniku). Jego starszymi braćmi byli Mina i Stefan. Studiował na kierunku lekarskim w kolegium im. św. Sawy, ponadto uczęszczał na kursy psychiatrii i anatomii patologicznej. Wiedzę poszerzał również podczas studiów m.in. w Berlinie i Paryżu. Po powrocie do kraju otrzymał stanowisko koronera sądowego w okręgu Ilfov, a już po kilku latach pracy został szefem rumuńskiej służby antropometrycznej. Wraz z bratem Miną był w 1892 r. założycielem Narodowego Instytutu Medycyny Sądowej, pierwszej tego typu placówki, która cieszyła się światowym uznaniem. Do powstania tej placówki przekonał Ministerstwo Edukacji, Ministerstwo Sprawiedliwości i władze Bukaresztu jego brat Mina, co nie było łatwe, gdyż w tamtym okresie placówki medyczno-naukowe powstawały z prywatnych funduszy. W 1898 r., w wieku 30 lat, uzyskał tytuł doktora kryminalistyki za pionierskie w skali kraju badania nad tatuażami w Rumunii. W 1932 r. przejął po bracie Minie kierownictwo Instytutu Medycyny Sądowej i kierował nim przez sześć lat.
Prowadził badania m.in. nad związkiem pomiędzy tatuowaniem ciała a zachowaniami przestępczymi czy badał na ochotnikach problematykę zadławienia, ale najbardziej znany jest z badań nad powieszeniem i jego fizjologicznymi skutkami. W 1904 r. opublikował monografię z badań nad powieszeniem, która wzbudziła międzynarodowe uznanie i była szeroko cytowana m.in. dzięki eksperymentom, w których autor sam się powiesił, by móc opisać zjawiska, jakie towarzyszą człowiekowi w stanach przedśmiertnych związanych z powieszeniem. Minovici przeprowadził łącznie kilkanaście eksperymentów, w których sprawdzał różne pozycje węzła na szyi zarówno w przypadku powieszenia na leżąco jak i w pozycji pionowej.
Ponadto Minovici przyczynił się do redukcji bezdomności i żebractwa w Bukareszcie. Na początku XX w. w tym mieście żyło ok. 15 tys. takich ludzi, a pięcioletnim wysiłkiem Minoviciego, w tym powołaniem w 1906 r. towarzystwa prowadzącego leczenie chorych, znajdowanie pracy bezrobotnym i demaskowanie oszustów udających chorobę, doprowadził do zmniejszenia tej liczby do 2 tys. Minovici utworzył także pierwsze schroniska dla samotnych matek, budował noclegownie i publiczne szalety, a także utworzył instytucję, która posiadała ambulans.
Zmarł 26 czerwca w 1941 r. z powodu schorzenia strun głosowych, co prawdopodobnie miało związek z eksperymentami nad powieszeniem. Nigdy się nie ożenił i nie miał dzieci, a swój majątek między 1935 i 1940 stopniowo zapisywał na cele społeczne. W jego domu urządzono muzeum etnologiczne.

</doc>
<doc id="4671199" url="https://pl.wikipedia.org/wiki?curid=4671199" title="Jerzy Nitychoruk">
Jerzy Nitychoruk

Jerzy Antoni Nitychoruk (ur. 28 grudnia 1958 w Janowie Podlaskim) – polski geolog, profesor nauk o Ziemi, profesor Państwowej Szkoły Wyższej im. Papieża Jana Pawła II w Białej Podlaskiej i jej rektor w kadencjach 2019–2020 i 2020–2024.
Życiorys.
Ukończył studia geograficzne na Uniwersytecie Marii Curie-Skłodowskiej (1981) i geologiczne na Uniwersytecie Warszawskim (1985). W 1993 na Wydziale Geologii UW doktoryzował się w dyscyplinie nauk przyrodniczych w oparciu o pracę zatytułowaną "Stratygrafia plejstocenu i paleogeomorfologia południowego Podlasia", której promotorem był prof. Leszek Lindner. Stopień naukowy doktora habilitowanego uzyskał w 2001 na UW na podstawie rozprawy pt. "Climate reconstruction from stable-isotope composition of the Mazovian Interglacial (Holsteinian) lake sediments in eastern Poland". Tytuł profesora nauk o Ziemi otrzymał 24 kwietnia 2012.
W latach 1984–2013 był pracownikiem Instytutu Geologii Podstawowej na Wydziale Geologii Uniwersytetu Warszawskiego; od 2006 zajmował stanowisko profesora nadzwyczajnego. W 2013 podjął pracę w Państwowej Szkole Wyższej im. Papieża Jana Pawła II w Białej Podlaskiej. W latach 2013–2019 był dziekanem Wydziału Nauk Ekonomicznych i Technicznych. W czerwcu 2019 został wybrany w wyborach uzupełniających na rektora PSW w Białej Podlaskiej na kadencję 2019–2020. W czerwcu 2020 uzyskał reelekcję na kadencję 2020–2024.
Specjalizuje się w geologii czwartorzędu. Opublikował ponad 300 prac, wypromował dwóch doktorów nauk o Ziemi. Został członkiem Polskiego Towarzystwa Geograficznego i Polskiego Towarzystwa Geologicznego.

</doc>
<doc id="4671201" url="https://pl.wikipedia.org/wiki?curid=4671201" title="Umm al-Chajr al-Barikijja">
Umm al-Chajr al-Barikijja

Umm al-Chajr al-Barikijja – wieś w Syrii, w muhafazie Al-Hasaka, w dystrykcie Al-Kamiszli. W 2004 roku liczyła 560 mieszkańców.

</doc>
<doc id="4671204" url="https://pl.wikipedia.org/wiki?curid=4671204" title="Muzeum Lambinet">
Muzeum Lambinet

Muzeum Lambinet (franc. "Musée Lambinet") – mieszczące się w Wersalu muzeum poświęcone historii tego miasta i sztuce. 
Muzeum mieści się w dawnym budynku mieszkalnym typu "hôtel particulier", wybudowanym w drugiej połowie XVIII wieku. Budowę zlecił Joseph-Barnabé Porchon w 1751, na miejscu uprzednio osuszonego stawu. W 1852 nabył go prawnik i syn burmistrza Victor Lambinet. W 1929 jego spadkobiercy przekazali dom miastu, z przeznaczeniem na siedzibę miejskich zbiorów dzieł sztuki. Kolekcja muzeum jest podzielona na trzy działy: historia Francji, historia miasta oraz eksponaty związane z rewolucją francuską, rekonstrukcja XVIII-wiecznego mieszkania i dział sztuk pięknych.

</doc>
<doc id="4671205" url="https://pl.wikipedia.org/wiki?curid=4671205" title="Wybuch gazu w Preszowie">
Wybuch gazu w Preszowie

Wybuch gazu w Preszowie – wybuch gazu w bloku mieszkalnym przy ulicy Mukačevskiej 7 w Preszowie na Słowacji, do którego doszło 6 grudnia 2019 roku o godzinie 12:12. Gaz wybuchł na dziewiątym piętrze, po czym doszło do pożaru czterech górnych pięter 12-kondygnacyjnego bloku. Całkowicie zawaliła się klatka schodowa i uszkodzeniu uległ dach budynku. Uszkodzony został także sąsiedni budynek przy ulicy Mukačevskiej 9.
Pożar opanowano o godzinie 21:30, całkowicie ugaszony został przed godziną 7 rano kolejnego dnia.
Potwierdzono osiem ofiar śmiertelnych wybuchu i powstałego później pożaru. Zwłok jednej z ofiar nie udało się odnaleźć – osobę tę oficjalnie uznano za zmarłą w 2020 roku. Blok mieszkalny został całkowicie rozebrany w lutym 2020 roku.
Przyczyny.
Prawdopodobną przyczyną katastrofy było uszkodzenie instalacji gazowej w trakcie prac budowlanych w obrębie budynku. Dodatkowo budynek został w 2017 roku wyremontowany niezgodnie z przepisami przeciwpożarowymi. Prezesowi firmy budowlanej oraz dwóm pracownikom, którzy tuż przed eksplozją prowadzili prace ziemne w pobliżu budynku, postawiono zarzut sprowadzenia niebezpieczeństwa powszechnego.
Reakcje.
Na miejsce tragedii przybył słowacki premier Peter Pellegrini i słowacka minister spraw wewnętrznych Denisa Saková. Na usunięcie skutków wybuchu rząd przeznaczył środki w wysokości 1 miliona euro.
Słowacka prezydent Zuzana Čaputová złożyła kondolencje rodzinom ofiar.
Prezydent Republiki Czeskiej Miloš Zeman posłał słowackiej prezydent list z kondolencjami dla rodzin ofiar i narodu słowackiego.
Miasto Preszów zrezygnowało z pokazu sztucznych ogni w noc sylwestrową 31 grudnia 2019. Środki pierwotnie przeznaczone na ten cel przekazano na pomoc osobom poszkodowanym katastrofą.
Przypisy.
 

</doc>
<doc id="4671207" url="https://pl.wikipedia.org/wiki?curid=4671207" title="Hit 'Em Up">
Hit 'Em Up



</doc>
<doc id="4671210" url="https://pl.wikipedia.org/wiki?curid=4671210" title="Atak na klasztor Arkadia">
Atak na klasztor Arkadia



</doc>
<doc id="4671217" url="https://pl.wikipedia.org/wiki?curid=4671217" title="Drake Diener">
Drake Diener

Drake Richard Diener (ur. 19 grudnia 1981 w Fond du Lac) – amerykański koszykarz, występujący na pozycji rzucającego obrońcy, po zakończeniu kariery zawodniczej – trener koszykarski, obecnie trener drużyny akademickiej Marian University.
W 2007 reprezentował Houston Rockets podczas letniej ligi NBA.

</doc>
<doc id="4671218" url="https://pl.wikipedia.org/wiki?curid=4671218" title="Sulicki">
Sulicki

Sulicki (Sulitzki, Zulicki, Marszelis-Sulicki, Marschall von Sulitzki, Mora odmienny) − herb szlachecki, używany przez rodzinę osiadłą na Kaszubach. Herb własny rodziny Marszelis-Sulickich, odmiana herbu Mora.
Opis herbu.
Herb znany przynajmniej w dwóch wariantach. Opisy z wykorzystaniem klasycznych zasad blazonowania:
Sulicki I: "W polu srebrnym głowa murzyńska czarna z przewiązką srebrną. Klejnot: nad hełmem bez korony trzy strzały błękitne, w wachlarz. Labry czarne, podbite srebrem."
Sulicki II: "W polu czerwonym głowa murzyńską czarna z przewiązką srebrną. Klejnot: nad hełmem w koronie trzy strzały srebrne, z opierzeniem czerwonym, w wachlarz. Labry czerwone, podbite srebrem."
Najwcześniejsze wzmianki.
Herb po raz pierwszy pojawił się na pieczęci Franciszka Marszelisa Sulickiego, ławnika puckiego, przykładanej do dokumentów z lat 1578-96. Jednakże na pieczęci tej widniała jedynie głowa, być może murzyńska albo lwia na wprost, z wysuniętym językiem lub kółkiem w nozdrzach. Herb Sulicki I za tzw. "Nowym Siebmacherem" ("Der Adel des Königreichs Preußen", 1906) przytacza Juliusz Karol Ostrowski ("Księga herbowa rodów polskich", 1897, 1906). Herb Sulicki II również przytacza Ostrowski za "Nowym" Siebmacherem, a ponadto Winckler ("Nationalitäten Pomerellens", 1869) i Uruski ("Rodzina. Herbarz szlachty polskiej", 1916). Herb taki (ale bez barw) widnieje na pieczęciach z 1684 i 1686 roku, wyciśniętych przez Jana Jerzego Marszeliss Sulickiego, ławnika puckiego.
Rodzina Marszelis-Sulickich.
Rodzina Marszelisów odnotowana została po raz pierwszy w XVI wieku. Jej nazwisko pochodzić ma od słowa marszałek lub też imienia Marceli. Rodzina ta w połowie XVI wieku siedziała razem z Boninami we wsi Sulicice, od których przyjęła nazwisko odmiejscowe Sulicki. Pierwszym jej znanym przedstawicielem jest odnotowany w 1528 roku Hans Marsseliss, który to w 1543 roku został już zapisano jako Marsseliss von Sullitz. W 1552 roku wymieniono Franciszka Sulickiego, który potem był jeszcze wielokrotnie wzmiankowany do końca XVI wieku. Członkowie rodu często pełnili funkcję ławnika puckiego. W połowie XVII wieku opuścili rodowe Sulicice i osiedli w ziemi lęborskiej, gdzie posiadali m.in. Kierzkowo. 
Herbowni.
Marszelis (Marszelic, Marczellicz, Marczeliecz, Marsseliss, Marszal, Marschall, Marscheliss, Marschellitz, Marsellitz) z odmiejscowym członem Sulicki (Schullicki, Solecki, Solicki, Soliczki, Solitzki, Sollicky, Sollitz, Suliczky, Suliski, Sulitzki, Sullitz, Sulycky, Szolliczicze, Zulicki).

</doc>
<doc id="4671220" url="https://pl.wikipedia.org/wiki?curid=4671220" title="Justin O. Schmidt">
Justin O. Schmidt

Justin Orvel Schmidt (ur. 1947, zm. 18 lutego 2023) – amerykański entomolog, specjalizujący się w żądłówkach (hymenopterolog), twórca skali bólu spowodowanego użądleniami.
Życiorys.
Urodził się w 1947 r., dorastał w rolniczej części Pensylwanii, gdzie jego ojciec był leśnikiem. Już w dzieciństwie interesował się owadami. W szkole skupiał się na nauce chemii i studiował tę naukę na Pennsylvania State University, po czym uzyskał tytuł magistra na University of British Colombia, jednak ostatecznie skupił się na biologii i na University of Georgia uzyskał doktorat w tej dziedzinie. Jako postdoc pracował na University of New Brunswick, po czym podjął pracę w ośrodku badawczym Departamentu Rolnictwa Stanów Zjednoczonych Carl Hayden Bee Research Center w Tucson, później był związany z Southwestern Biological Institute i University of Arizona.
Prowadził badania nad ewolucją i przeznaczeniem jadu i żądeł, jednak najbardziej znany jest jako twórca skali bólu spowodowanego użądleniami. W 1983 r. Schmidt wrócił z badań terenowych z mrówkami żniwiarkami z zamiarem badania toksyczności oraz bólu powodowanego ich jadem, temat z tej dziedziny zaproponował mu promotor Murray Blum. Schmidt jednak nie znalazł literatury odnoszącej się do skali bólu spowodowanej użądleniami. W celu jej opracowania przez kilkanaście lat dał się ukąsić ponad tysiąc razy 83 gatunkom owadów i opracował czteropunktową skalę (1–4), w której punktem odniesienia zostało użądlenie pszczoły miodnej ocenione przez niego na dwa punkty w skali (jedynie ukąszenie środkowoamerykańskiej mrówki "Paraponera clavata" otrzymało wynik 4+), zaś jako 0 były oceniane ukąszenia bezbolesne dla ludzi. Poszczególne punkty na skali zostały opisane w sposób słowny. Łącznie w swojej karierze Schmidt został ukąszony przez ok. 150 gatunków. Na podstawie jego badań Michael Smith z Uniwersytetu Cornella stworzył dziesięciopunktową skalę najboleśniejszych żądlonych miejsc na ciele.
Schmidt opublikował swoje wspomnienia w książce "The Sting of the Wild". W 2015 r. za swoje badania otrzymał nagrodę Ig Nobla w dziedzinie fizjologii i entomologii.

</doc>
<doc id="4671221" url="https://pl.wikipedia.org/wiki?curid=4671221" title="Zarszyn (część Cergowej)">
Zarszyn (część Cergowej)



</doc>
<doc id="4671227" url="https://pl.wikipedia.org/wiki?curid=4671227" title="Nicolas Lhernould">
Nicolas Lhernould

Nicolas Pierre Jean Lhernould (ur. 23 marca 1975 w Courbevoie) – francuski duchowny katolicki, biskup Konstantyny od 2020.
Życiorys.
Prezbiterat.
Święcenia kapłańskie przyjął 22 maja 2004 i został inkardynowany do archidiecezji Tunisu. Pracował głównie jako duszpasterz parafialny, a w latach 2012–2019 pełnił też funkcję wikariusza generalnego archidiecezji.
Episkopat.
9 grudnia 2019 papież Franciszek mianował go biskupem Konstantyny. Sakry udzielił mu 8 lutego 2020 kardynał Cristóbal López Romero.

</doc>
<doc id="4671230" url="https://pl.wikipedia.org/wiki?curid=4671230" title="Runnin' (From tha Police)">
Runnin' (From tha Police)



</doc>
<doc id="4671231" url="https://pl.wikipedia.org/wiki?curid=4671231" title="I Ain't Mad at Cha">
I Ain't Mad at Cha



</doc>
<doc id="4671234" url="https://pl.wikipedia.org/wiki?curid=4671234" title="Gridlock'd (ścieżka dźwiękowa)">
Gridlock'd (ścieżka dźwiękowa)



</doc>
<doc id="4671236" url="https://pl.wikipedia.org/wiki?curid=4671236" title="Gridlock’d">
Gridlock’d



</doc>
<doc id="4671237" url="https://pl.wikipedia.org/wiki?curid=4671237" title="Runnin' (Dying to Live)">
Runnin' (Dying to Live)



</doc>
<doc id="4671238" url="https://pl.wikipedia.org/wiki?curid=4671238" title="Runnin'">
Runnin'



</doc>
<doc id="4671241" url="https://pl.wikipedia.org/wiki?curid=4671241" title="Papa'z Song">
Papa'z Song



</doc>
<doc id="4671247" url="https://pl.wikipedia.org/wiki?curid=4671247" title="Runnin' for the Red Light (I Gotta Life)">
Runnin' for the Red Light (I Gotta Life)



</doc>
<doc id="4671248" url="https://pl.wikipedia.org/wiki?curid=4671248" title="Świętopełk nakielski">
Świętopełk nakielski



</doc>
<doc id="4671252" url="https://pl.wikipedia.org/wiki?curid=4671252" title="Runnin' with the Roc">
Runnin' with the Roc



</doc>
<doc id="4671253" url="https://pl.wikipedia.org/wiki?curid=4671253" title="100 Miles and Runnin'">
100 Miles and Runnin'



</doc>
<doc id="4671255" url="https://pl.wikipedia.org/wiki?curid=4671255" title="Runnin' Blue">
Runnin' Blue



</doc>
<doc id="4671256" url="https://pl.wikipedia.org/wiki?curid=4671256" title="Runnin' Off at da Mouth">
Runnin' Off at da Mouth



</doc>
<doc id="4671257" url="https://pl.wikipedia.org/wiki?curid=4671257" title="Runnin' Wild">
Runnin' Wild



</doc>
<doc id="4671258" url="https://pl.wikipedia.org/wiki?curid=4671258" title="100 Miles and Runnin' (singel)">
100 Miles and Runnin' (singel)



</doc>
<doc id="4671261" url="https://pl.wikipedia.org/wiki?curid=4671261" title="Rába ETO Stadion">
Rába ETO Stadion

Rába ETO Stadion – nieistniejący już wielofunkcyjny stadion w mieście Győr, na Węgrzech. Obiekt funkcjonował w latach 1977–2006. Mógł pomieścić 28 000 widzów. Swoje spotkania rozgrywali na nim piłkarze klubu Győri ETO FC. W miejscu stadionu powstał nowy, typowo piłkarski obiekt, otwarty w 2007 roku.
Stadion został otwarty 22 czerwca 1977 roku. Obiekt posiadał bieżnię lekkoatletyczną, którą ze wszystkich stron okalały trybuny mogące pomieścić do 28 000 widzów. Część trybun oparta była na pochyłym gruncie, górną warstwę stanowiła betonowa konstrukcja. Obiekt wyposażony był w sztuczne oświetlenie zainstalowane na czterech wysokich masztach. Swoje spotkania na stadionie rozgrywali piłkarze klubu Győri ETO FC, w latach 1982–2000 pięć spotkań rozegrała na nim także piłkarska reprezentacja Węgier, raz na obiekcie odbył się również finał Pucharu Węgier (1 maja 2002 roku: Újpest FC – s.Oliver-Haladás 2:1 po dogrywce). W 2005 roku rozpoczęły się prace nad kompletną przebudową starego stadionu, ale jeszcze do 2006 roku Győri ETO FC mógł rozgrywać spotkania na swoim dawnym obiekcie (ostatni mecz ligowy odbył się 28 maja 2006 roku). Następnie zespół tymczasowo występował na innych arenach (były to: Nádorvárosi Stadion w Győr, Alcufer Stadion w Győr-Gyirmót i Grosics Gyula Stadion w Tatabányi). 7 kwietnia 2007 roku klub rozegrał pierwsze spotkanie ligowe na nowym obiekcie, powstałym w miejscu dawnego Rába ETO Stadion. Nowy stadion nie był wówczas jeszcze w pełni ukończony, gotowa była jedynie trybuna po stronie wschodniej. Naprzeciwległą, zachodnią trybunę oddano do użytku w 2008 roku. Nowy obiekt, w przeciwieństwie do swojego poprzednika posiada typowo piłkarski układ, bez bieżni lekkoatletycznej i może pomieścić 16 000 widzów.

</doc>
<doc id="4671265" url="https://pl.wikipedia.org/wiki?curid=4671265" title="Taekwondo na Światowych Wojskowych Igrzyskach Sportowych 2011">
Taekwondo na Światowych Wojskowych Igrzyskach Sportowych 2011

Taekwondo na Światowych Wojskowych Igrzyskach Sportowych 2011 – zawody, które odbywały się w brazylijskim Rio de Janeiro w dniach 20 – 23 lipca 2011 roku podczas igrzysk wojskowych. Natalia Rybarczyk zdobyła srebrny medal, Aleksandra Uścińska brązowy.
Zawody odbyły się w obiektach Centro de Educação Física Almirante Adalberto Nunes. Skład polskiej reprezentacji taekwondo na igrzyska wojskowe to zawodniczki: Iwona Kosiorek, Natalia Rybarczyk, Aleksandra Uścińska z Wojskowego Klubu Sportowego Grunwald Poznań. Trenerem reprezentacji był Soo Kwang Lee.
Zawody były równocześnie traktowane jako 20 Wojskowe Mistrzostwa Świata w taekwondo.

</doc>
<doc id="4671269" url="https://pl.wikipedia.org/wiki?curid=4671269" title="Kronika wypadków miłosnych">
Kronika wypadków miłosnych



</doc>
<doc id="4671273" url="https://pl.wikipedia.org/wiki?curid=4671273" title="Młody Piłsudski">
Młody Piłsudski

Młody Piłsudski – polski serial telewizyjny biograficzny o marszałku Józefie Piłsudskim z 2019 roku, w reżyserii Jarosława Marszewskiego, z Grzegorzem Otrębskim w roli głównej.
Pierwotnie serial był zatytułowany "Ziuk. Młody Piłsudski" i pod taką nazwą pilotowy odcinek został wyemitowany 11 listopada 2018 roku na antenie TVP1, z okazji 100. rocznicy odzyskania przez Polskę niepodległości. Do regularnej emisji serial trafił rok później, a tytuł został zastąpiony krótszym – "Młody Piłsudski". Pierwszy odcinek wyemitowano 11 listopada 2019 roku, zaś łącznie do tej pory wyemitowano 13 odcinków.
Fabuła.
Serial opowiada o grupie spiskowców walczących z caratem na przełomie XIX i XX wieku. Głównym bohaterem jest młody Józef Piłsudski i jego najbliżsi przyjaciele – późniejsi premierzy i prezydenci II RP. Akcja toczy się w Wilnie, Petersburgu, Łodzi, Warszawie i Krakowie. Serial ma charakter sensacyjno-przygodowy. Rozpoczyna się od zamachu na cara Aleksandra II w Petersburgu w roku 1881, a kończy napadem na pociąg w podwileńskich Bezdanach w roku 1908, dokonanym przez Piłsudskiego i jego tytułowych bojowców. 
W pierwszym odcinku brat Józefa Piłsudskiego, Bronisław bierze udział w spisku przeciwko carowi Mikołajowi II. Obaj bracia zostają skazani na zesłanie do Syberii. 
W drugim odcinku podczas podróży do Kireńska na Syberii Józef poznaje kaukaskiego bojownika Dżamila. Obaj podejmują próbę ucieczki. Kończy się ona niepowodzeniem.
Obsada.
W serialu wystąpili, m.in.:

</doc>
<doc id="4671277" url="https://pl.wikipedia.org/wiki?curid=4671277" title="Superpuchar Ligi Adriatyckiej">
Superpuchar Ligi Adriatyckiej

Superpuchar Ligi Adriatyckiej (ang. "ABA League Supercup", "ABA Super Cup") – cykliczne międzypaństwowe rozgrywki sportowe, prowadzone systemem pucharowym, organizowane corocznie od 2017 dla męskich klubów koszykarskich z Bośni i Hercegowiny, Chorwacji, Macedonii Północnej, Czarnogóry, Serbii i Słowenii.
24 lipca 2017 władze Ligi Adriatyckiej po spotkaniu w Belgradzie (Serbia), zadecydowały o stworzeniu Superpucharu Ligi Adriatyckiej, w którym weźmie udział osiem drużyn.
W 2017, podczas pierwszej edycji superpucharu w Barze (Czarnogóra), po tytuł sięgnęła drużyna Cedevity. W kolejnym sezonie drużyny rywalizowały w Laktaši, mistrzem została Crvena Zvezda. Podczas trzecich rozgrywek zwycięzcą zawodów, rozgrywanych w Zagrzebiu, został Partizan NIS.
Zespoły z Bośni i Hercegowiny, Chorwacji, Macedonii, Czarnogóry, Serbii i Słowenii występowały w podobnych rozgrywkach, kiedy były jeszcze częścią Socjalistycznej Federacyjnej Republiki Jugosławii. Puchar Jugosławii był rozgrywany przez 33 lata, od 1959 do 1992 (w przerwami w 1961, 1963–1968). W 1992 serbski klub Partizan był ostatnim zwycięzcą pucharu, natomiast chorwacka Cibona, zdobyła najwięcej tytułów w historii rozgrywek.
Uczestnicy wszech czasów.
Lista uczestników.
QF – ćwierćfinałSF – półfinał

</doc>
<doc id="4671278" url="https://pl.wikipedia.org/wiki?curid=4671278" title="Roman Loth">
Roman Loth

Roman Andrzej Loth (ur. 11 grudnia 1931 w Warszawie, zm. 30 listopada 2019 tamże) – polski uczony, polonista, profesor nauk humanistycznych, pracownik Instytutu Badań Literackich Polskiej Akademii Nauk, specjalności naukowe: bibliografia, dokumentacja, edytorstwo naukowe, historia literatury polskiej.
Życiorys.
Był synem Wacława Lotha i Janiny Loth, z d. Grabowskiej.
W czasie II wojny światowej był harcerzem Szarych Szeregów. Po powstaniu warszawskim zamieszkał w Radomiu. W 1949 ukończył VI Liceum Ogólnokształcące im. Jana Kochanowskiego w Radomiu..
W 1954 ukończył studia na kierunku filologia polska w Uniwersytecie Warszawskim, ale już od 1951 był związany z Instytutem Badań Literackich PAN, początkowo powierzano mu prace zlecone, od 1952 był zatrudniony jako asystent, od 1956 jako adiunkt, od 1962 adiunkt dokumentacji naukowej w Dziale Dokumentacji Naukowej Literatury Polskiej końca XIX i XX w.. Od 1966 pracował jako dokumentalista dyplomowany, od 1971 starszy dokumentalista dyplomowany w Pracowni Słownika Współczesnych Pisarzy Polskich (od 1968 pod nazwą Pracownia Dokumentacji Literatury Współczesnej. W 1970 uzyskał stopień naukowy doktora na podstawie pracy "Kronika życia i twórczości Jana Kasprowicza (1860–1901)" napisanej pod kierunkiem Ewy Korzeniewskiej, w 1975 stopień doktora habilitowanego na podstawie wydania krytycznego tomów I i II "Pism zebranych" Jana Kasprowicza. W latach 1975–1991 był kierownikiem Pracowni Historii Literatury Okresu Młodej Polski IBL. W 1977 został mianowany docentem. W 1991 nadano mu tytuł profesora nauk humanistycznych. W 1992 został kierownikiem Centrum Informacji Literaturoznawczej IBL.
Jako krytyk literacki debiutował w 1951 na łamach pisma "Pokolenie". Początkowo zajmował się bibliografiami zawartości czasopism. Należał do zespołu, który opracował bibliografię zawartości pisma "Głos" za lata 1886–1889 (wyd. 1955), razem z Elżbietą Sawicką przygotował nieopublikowaną bibliografię zawartości pism "Kultura Robotnicza" za lata 1922–1923 i "Nowa Kultura (za lata 1923–1924)", razem z Marią Lipską opublikował w 1957 bibliografię zawartości pisma "Ogniwo" za lata 1902–1905. W centrum jego zainteresowań naukowych znalazła się następnie twórczość Jana Kasprowicza. W 1962 opublikował książkę "Młodość Jana Kasprowicza. Szkic biograficzny". Opracował tomy "Wspomnienia o Janie Kasprowiczu" (wyd. 1967) i wspomnienia Marii Kasprowiczowej "W naszym górskim domu" (1969) W 1970 obronił poświęconą mu pracę doktorską "Kronika życia i twórczości Jana Kasprowicza (1860–1901)". W latach 70. był razem z Janem Józefem Lipskim redaktorem krytycznego wydania "Pism zebranych" poety. W tej serii opracował tom I "Utwory literackie. 1. Poezje 1888; Wiersze rozproszone 1877–1888" (wyd. 1973), tom II "Utwory literackie. 2. Chrystus; U trumny wieszcza; Świat się kończy!; Z chłopskiego zagonu; Wiersze rozproszone 1889–1893" (wyd. 1974), tom IV "Utwory literackie. 4. Baśń nocy świętojańskiej; Ginącemu światu; Salve Regina; Bajki, klechdy i baśnie; Uczta Herodiady; O bohaterskim koniu i walącym się domu; Ballada o słoneczniku; Wiersze rozproszone 1900–1910" (wyd. 1984). W 1976 wydał tom "Z Tatr", w 1988 "Pieśń o Waligórze", w latach 1992–1995 wiersze poety w czterech tomach tzw. Małej Serii Kasprowiczowskiej. Dla serii Nowy Korbut przygotował tom "Jan Kasprowicz" (wyd. 1994). Zajmował się także twórczością innych poetów. Opracował "Wiersze wybrane" Edwarda Szymańskiego (wyd. 1954), "Poezje wybrane" Antoniego Słonimskiego (wyd. 1989), "Poezje" Jana Lechonia (w serii Biblioteka Narodowa, seria 1, tom 256), "Poezje zebrane" Jana Lechonia (wyd. 1995). Ponadto opracował "Listy do Anny Jackowskiej" Jana Lechonia (wyd. 1977), "Na rogu świata i nieskończoności. Wspomnienia o Franciszku Fiszerze" (1985), "Wymarsz i inne wspomnienia" Bolesława Wieniawa-Długoszowskiego (1992).
Był członkiem zespołu autorskiego "Słownika współczesnych pisarzy polskich" (wyd. 1963–1966) i "Słownika współczesnych pisarzy polskich. Seria II" (wyd. 1977–1980), "Kronik życia literackiego Polski ludowej 1944–1963" (gdzie opracował tomy "1957" i "1958") oraz niewydanego drukiem przewodnika biobibliograficznego "Pisarze polscy". W latach 1965–1970 publikował na łamach "Tygodnika Kulturalnego" pod pseudonimem Marceli Radomiński. Z Jadwigą Czachowską opublikował prace "Przewodnik polonisty. Bibliografie. Słowniki. Biblioteki. Muzea literackie" (wyd. 1974 – był autorem rozdziału "Biblioteki i muzea literackie") i "Bibliografia i biblioteka w pracy polonisty" (wyd. 1977).
Wykładał także na Wydziale Polonistyki UW, w Uniwersytecie Łódzkim, na Wydziale Wiedzy o Teatrze Państwowej Wyższej Szkoły Teatralnej w Warszawie oraz w Studium Komunikowania Społecznego KUL.
Był członkiem Komitetu Nauk i Literaturze PAN i członkiem Komisji Edytorsko-Tekstologicznej Komitetu (w tym w latach 1984–1986 przewodniczącym komisji).
Od 1960 był członkiem Towarzystwa Literackiego im. Adama Mickiewicza, od 1983 członkiem jego zarządu. W 1964 został jednym z członków założycieli Stowarzyszenia Przyjaciół Twórczości Jana Kasprowicza, w latach 1966–1971 i od 1979 był jego wiceprezesem, w latach 1975–1979 wiceprezesem. Od 1981 był członkiem Towarzystwa Popierania i Krzewienia Nauk. W 1992 został członkiem Polskiego PEN Clubu, w 1994 członkiem korespondententem Towarzystwa Naukowego Warszawskiego.
W 2008 został odznaczony Krzyżem Kawalerskim Orderu Odrodzenia Polski.
Zmarł 30 listopada 2019. Pochowany 11 grudnia 2019 na cmentarzu ewangelicko-augsburskim w Warszawie (aleja F-34).

</doc>
<doc id="4671286" url="https://pl.wikipedia.org/wiki?curid=4671286" title="Katedra Dobrego Pasterza w San Sebastián">
Katedra Dobrego Pasterza w San Sebastián

Katedra Dobrego Pasterza w San Sebastián (, ) – rzymskokatolicki neogotycki kościół w San Sebastián zbudowany w końcu XIX wieku, od 1953 roku pełniący funkcję katedry diecezji San Sebastián.
Historia.
W 1881 roku w San Sebastián utworzono nową parafię, natomiast w sierpniu 1887 roku rada miasta przekazała tereny położone pomiędzy rzeką Urumea a plażą La Concha na budowę nowego kościoła. W grudniu 1887 roku określono budżet budowy, jak również wymagania stawiane w konkursie na projekt, takie jak pojemność kościoła oraz jego styl architektoniczny. Z czterech zgłoszonych projektów wybrano dzieło autorstwa architekta Manuela de Echave, któremu następnie powierzono nadzór nad pracami. Na uroczystość położenia kamienia węgielnego 29 września 1888 roku zaproszono hiszpańską rodzinę królewską, która w tym czasie przebywała w mieście. W wydarzeniu tym udział wziął król Hiszpanii Alfons XIII (mający wówczas trochę ponad 2 lata) oraz jego matka regentka Maria Krystyna Austriacka. Protokół z ceremonii podpisał król (przy pomocy matki) i jest to pierwszy znany podpis Alfonsa XIII na oficjalnym dokumencie. Po prawie 9 latach (w tym 2 latach przerwy w budowie z powodu braku funduszy) kościół został konsekrowany 30 lipca 1897 roku w obecności Alfonsa XIII, Marii Krystyny oraz infantki Marii Teresy. Budowa wieży została ukończona w 1899 roku pod kierunkiem Ramona Cortázara.
Papieska bulla z 2 listopada 1949 roku utworzyła diecezje Bilbao i San Sebastián, wydzielając je z diecezji Vitoria. Kościół Dobrego Pasterza 30 lipca 1953 roku stał się katedrą nowo powstałej diecezji San Sebastián.
W ciągu swojej historii kościół przeszedł dwie duże przebudowy. Pierwsza z nich wiązała się z przyjęciem przez świątynię funkcji katedry i trwała 4 lata. Kolejna przebudowa miała miejsce w 1972 roku, kiedy to przerobiono sufit i witraże, a drewnianą podłogę zastąpiono obecną marmurową.
Architektura i sztuka.
Świątynię zbudowano na planie krzyża łacińskiego, z nawą główną, dwoma nawami bocznymi, transeptem i pięcioboczną apsydą. Katedra maksymalnie może pomieścić 4000 osób.
Do najcenniejszych elementów wyposażenia katedry należą organy z 1954 roku.

</doc>
<doc id="4671301" url="https://pl.wikipedia.org/wiki?curid=4671301" title="Grzegorz Otrębski">
Grzegorz Otrębski

Grzegorz Otrębski (ur. 19 stycznia 1989 w Warszawie) – polski aktor teatralny i filmowy.
Życiorys.
Edukacja.
Urodził się 19 stycznia 1989 w Warszawie. Jest absolwentem Wydziału Aktorskiego Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi. Studia ukończył w 2016 roku.
Kariera.
W 2015 roku wystąpił w filmie "Śpiewający obrusik", dyplomowym filmie studentów Wydziału Aktorskiego PWSFTViT w Łodzi. Obraz nagrodzono na Festiwalu Polskich Filmów Fabularnych w Gdyni, przyznając mu Złoty Pazur w konkursie „Inne Spojrzenie”. W 2016 roku aktor otrzymał główną nagrodę za rolę Władzia w przedstawieniu "Ślub" w reżyserii Waldemara Zawodzińskiego na Festiwalu Szkół Teatralnych w Łodzi. W tym samym roku zagrał epizodyczna rolę studenta w polskiej komedii "Po prostu przyjaźń" w reżyserii Filipa Zylbera. W 2018 reżyser Jarosław Marszewski powierzył mu rolę marszałka Józefa Piłsudskiego w serialu Telewizji Polskiej "Młody Piłsudski".
Aktor występujący na deskach Teatru Wybrzeże, gdzie zagrał m.in. w: "Czarownicach z Salem", "Jak wam się podoba", "Kordianie", "Mary Page Marlowe", "Śmierci białej pończochy", "Święcie Winkelrida".

</doc>
<doc id="4671302" url="https://pl.wikipedia.org/wiki?curid=4671302" title="Kiubiemie">
Kiubiemie

Kiubiemie (ros. "Кюбеме") – opuszczona wieś (ros. село, trb. sieło) w azjatyckiej części Rosji, w Jakucji, w ułusie ojmiakońskim.
Leży tuż przy Trasie Kołymskiej, ok. 180 km na południowy zachód od Ust´-Niery i ok. 270 km na wschodnio-północny wschód od Chandygi, nad rzeką Kiubiumie. Przez miejscowość prowadzi droga odgałęziająca się od obecnej Trasy Kołymskiej, będąca tejże trasy historycznym przebiegiem, prowadząca do Tomtoru i Ojmiakonu.
W miejscowości znajduje się kawiarnia "Kuba" i stacja benzynowa firmy "Sachanieftiegazsbyt" nr 26, popularna wśród podróżników, której budynek w kształcie beczki jest oblepiony naklejkami przez członków wypraw.

</doc>
<doc id="4671312" url="https://pl.wikipedia.org/wiki?curid=4671312" title="Medicover">
Medicover

Medicover AB – grupa podmiotów świadczących usługi z zakresu zdrowia i wellbeingu, założona w 1995 roku w Szwecji, notowana na Sztokholmskiej Giełdzie Papierów Wartościowych. Siedziba w Polsce znajduje się przy Al. Jerozolimskich 96 w Warszawie. W 2022 roku największymi rynkami na których działa firma są: Polska, Niemcy, Rumunia, Ukraina i Indie. Medicover zapewnia szeroki zakres usług opieki zdrowotnej poprzez opiekę ambulatoryjną i specjalistyczną, sieć szpitali, laboratoriów oraz punktów pobrań krwi w ramach dwóch pionów – Healthcare Services i Diagnostic Services.
Medicover w Polsce.
Na terenie Polski Medicover prowadzi centra medyczne, szpitale, centra stomatologiczne, kluby fitness i siłownie, salony optyczne, centra zdrowia psychicznego, kliniki leczenia niepłodności i apteki (2022).
Działalność Medicover w Polsce koncentruje się na szerokim zakresie usług od zdrowia po wellbeing. W portfolio firmy znajdują się usługi z zakresu profilaktyki i opieki ambulatoryjnej, specjalistycznej opieki zdrowotnej, innowacyjne usługi stomatologiczne, zaawansowane procedury in vitro, a także rozwiązania z zakresu wellness, w tym oferta sportowa i dieta. Firma oferuje usługi zarówno w formie abonamentów medycznych, jak i na zasadzie płatności za pojedyncze świadczenia (FFS). Jest obecna we wszystkich regionach Polski.
W ramach Medicover w Polsce działają m.in.:
Historia.
Na początku lat 90. XX wieku Bengt Beckmann, szwedzki przedsiębiorca prowadzący w Kenii firmę medyczną Air Africa Rescue, przyjechał do Polski razem ze swoją żoną, Marią Sapiehą w związku z problemami zdrowotnymi jej ojca – Eustachego Seweryna Sapiehy. Bengt postanowił założyć w Polsce firmę oferującą prywatną opiekę medyczną w standardzie premium. Zaprosił do zainwestowania w nowy biznes przyjaciela rodziny, Jonasa af Jochnicka (założyciela Oriflame). Wraz z nim do zespołu dołączył Fredrik Rågmark (obecnie CEO Medicover).
Kalendarium:

</doc>
<doc id="4671318" url="https://pl.wikipedia.org/wiki?curid=4671318" title="Lichinicze">
Lichinicze

Lichinicze (; ) – wieś na Białorusi, w obwodzie grodzieńskim, w rejonie mostowskim, w sielsowiecie Piaski.
Dawniej wieś i majątek ziemski. W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Piaski.

</doc>
<doc id="4671321" url="https://pl.wikipedia.org/wiki?curid=4671321" title="Győri Dózsa Sporttelep">
Győri Dózsa Sporttelep

Győri Dózsa Sporttelep – nieistniejący już wielofunkcyjny stadion w mieście Győr, na Węgrzech. Istniał w latach 1933–2013. Mógł pomieścić 2000 widzów. Swoje spotkania rozgrywali na nim piłkarze klubu Győri Dózsa SE.
Stadion został otwarty w sierpniu 1933 roku. Obiekt posiadał bieżnię lekkoatletyczną oraz zadaszoną trybunę główną od strony południowo-zachodniej. Pojemność stadionu szacowana była na 2000 widzów, choć rekord frekwencji zanotowany w 1978 roku wyniósł 5000 widzów. Na obiekcie swoje mecze rozgrywali piłkarze klubu Győri Dózsa SE. Arena gościła drugoligowe występy tego zespołu w latach 1968–1969 oraz 1979–1980. W 2013 roku stadion został rozebrany, by zrobić miejsce pod nowy kompleks sportowy Olimpiai Sportpark Győr (w ramach projektu powstał m.in. nowy stadion lekkoatletyczny, usytuowany częściowo w miejscu poprzedniego obiektu), który został wybudowany w latach 2016–2017.

</doc>
<doc id="4671323" url="https://pl.wikipedia.org/wiki?curid=4671323" title="Północnoamerykańska Formuła Mondial Sezon 1983">
Północnoamerykańska Formuła Mondial Sezon 1983

1983 – pierwszy i jedyny sezon Północnoamerykańskiej Formuły Mondial. Mistrzem został Michael Andretti (Ralt RT4).

</doc>
<doc id="4671325" url="https://pl.wikipedia.org/wiki?curid=4671325" title="Łohnowicze">
Łohnowicze

Łohnowicze (; ) – wieś na Białorusi, w obwodzie grodzieńskim, w rejonie mostowskim, w sielsowiecie Piaski.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Krzemienica.

</doc>
<doc id="4671342" url="https://pl.wikipedia.org/wiki?curid=4671342" title="Leonowicze (rejon mostowski)">
Leonowicze (rejon mostowski)

Leonowicze (; ) – wieś na Białorusi, w obwodzie grodzieńskim, w rejonie mostowskim, w sielsowiecie Piaski.
W XIX w. wieś i folwark. W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Krzemienica.

</doc>
<doc id="4671353" url="https://pl.wikipedia.org/wiki?curid=4671353" title="Olimpiai Sportpark Győr">
Olimpiai Sportpark Győr

Olimpiai Sportpark Győr – kompleks sportowy w mieście Győr, na Węgrzech. Został otwarty w 2017 roku. Główny stadion kompleksu może pomieścić 1500 widzów.
Kompleks został wybudowany w latach 2016–2017 w miejscu dawnego stadionu (Győri Dózsa Sporttelep), rozebranego w 2013 roku. Na kompleks składa się główny stadion lekkoatletyczny (mogący pomieścić 1500 widzów), treningowy stadion lekkoatletyczny, wielofunkcyjna hala sportowa, a także hale do gimnastyki, zapasów i judo oraz korty tenisowe (część pod zadaszeniem). W pobliżu kompleksu znajduje się również kryty basen, wybudowany w latach 2014–2016. Kompleks był jedną z aren 14. edycji Olimpijskiego Festiwalu Młodzieży Europy. Zawody te odbyły się w dniach 23–29 lipca 2017 roku. Na obiekcie rozegrano także zawody 2. edycji lekkoatletycznych Mistrzostw Europy juniorów młodszych (przeprowadzone w dniach 5–8 lipca 2018 roku).

</doc>
<doc id="4671354" url="https://pl.wikipedia.org/wiki?curid=4671354" title="Pomnik Georga Armitsteada w Rydze">
Pomnik Georga Armitsteada w Rydze



</doc>
<doc id="4671356" url="https://pl.wikipedia.org/wiki?curid=4671356" title="Izba Dworcowa dla Matki i Dziecka">
Izba Dworcowa dla Matki i Dziecka

Izba Dworcowa dla Matki i Dziecka – forma pomocy społecznej dla kobiet ciężarnych oraz matek z małymi dziećmi funkcjonująca na większych dworcach w Polsce w okresie 1945-1948.
Izby były placówkami całodobowymi, organizowanymi na większych, zwłaszcza węzłowych stacjach kolejowych, w celu udzielania wsparcia podróżującym kobietom, zwłaszcza będącym w trakcie procesu repatriacyjnego (wysiedlenie Polaków z Kresów Wschodnich). Miały ułatwiać wielogodzinne oczekiwanie na połączenia, w związku z czym zakładano, że można w nich było przebywać do 24 godzin. Oprócz noclegów w izbach można było załatwiać kwestie biletowe, a także otrzymać posiłek. Większość świadczonych usług była bezpłatna, jedynie w niektórych przypadkach wymagano dopłaty za posiłki. Personel izb stanowiły pielęgniarki, opiekunki społeczne oraz sprzątaczki. 
Placówki podlegały Ministerstwu Pracy i Opieki Społecznej. Ich organizatorami i operatorami były różne organizacje, m.in.: Liga Kobiet, Caritas, Polski Czerwony Krzyż i Robotnicze Towarzystwo Przyjaciół Dzieci. Likwidacja izb rozpoczęła się latem 1948, kiedy to działało ich jeszcze 64. Likwidacja była spowodowana względną poprawą komunikacji kolejowej, jak również ogólną stabilizacją życia w Polsce.
Dworcowe Izby dla Matki i Dziecka rozpoczęto ponownie organizować na największych dworcach w latach pięćdziesiątych XX wieku pod egidą Kolejowej Służby Zdrowia. Z ich usług mogły korzystać osoby posiadające ważny bilet, podróżujące z dzieckiem nie wykazującym objawów choroby zakaźnej oraz kobiety ciężarne. Celem działalności tych izb było udzielenie schronienia i umożliwienie krótkiego odpoczynku w trakcie podróży, jak również stworzenie warunków umożliwiających odpowiednią opiekę nad dzieckiem. Aby spełniać te wymogi izby wyposażone były w przewijaki, kąciki sanitarne, jak również kuchnię mleczną. Wydawane było ciepłe mleko (odpłatnie). Inne wyposażenie izb stanowiły łóżeczka dziecięce oraz miejsce odpoczynku dla matek. W izbach zatrudniane były pielęgniarki, które badały dzieci pod kątem istnienia chorób zakaźnych, opiekowały się nimi w trakcie odpoczynku matek, edukowały zdrowotnie i dbały o samą izbę.

</doc>
<doc id="4671357" url="https://pl.wikipedia.org/wiki?curid=4671357" title="Norman Rosenthal">
Norman Rosenthal

Norman Rosenthal (ur. 8 listopada 1944 w Cambridge) – brytyjski historyk i kurator sztuki związany z grupą "Young British Artists". W latach 1977–2008 był dyrektorem i kuratorem Royal Academy of Arts w Londynie. Jego żoną jest hiszpańska historyczka sztuki Manuela Mena.

</doc>
<doc id="4671360" url="https://pl.wikipedia.org/wiki?curid=4671360" title="Upokorzenie">
Upokorzenie

Upokorzenie – emocja pokrewna w stosunku do wstydu o dużym nasileniu, jednak silnie osadzona w obszarze relacji interpersonalnych. Jeden z silniejszych stanów afektywnych i jedno z najbardziej bolesnych oraz zaburzających wewnętrzną równowagę człowieka doświadczeń. Słownik PWN łączy upokorzenie również z uczuciem poniżenia.
W zakresie różnicowania upokorzenia od wstydu Linda M. Hartling i Tracy Luchetta napisały: "wstyd wydaje się występować na powierzchni własnego doświadczenia, podczas gdy upokorzenie uderza w samą istotę indywidualnego poczucia bycia". Według amerykańskiego psychiatry Donalda Kleina upokorzenie wpisuje się w system władzy, w proces jej sprawowania przez jednych ludzi nad drugimi. Upokorzenie przez jednostkę lub grupę wiąże się z poczuciem bezsilności i niemocy ofiar. Pojawia się w sytuacji lekceważenia, wyśmiewania, czy pogardzania, a zatem dyskredytacji jakiejś osoby, którym to działaniom osoba ta nie ma możliwości lub chęci się przeciwstawić, najczęściej ze względu na stosunek uległości w jakim się znajduje. Upokorzenie wiązać się może z wcześniejszą dehumanizacją potencjalnych ofiar. Jest związane z utratą godności i honoru, co dla wielu ludzi może okazać się istotną przeszkodą w dalszym funkcjonowaniu publicznym. Doznanie upokorzenia może prowadzić do podejmowania działań skrajnych, irracjonalnych, niebezpiecznych, do różnorakich zaniechań (wycofań), a nawet samobójstw. Z pojęciem upokorzenia wiąże się zatem kategoria wyuczonej bezradności.
Upokorzenie wzbudza najczęściej w ofierze potrzebę dokonania odwetu na krzywdzicielu za doznane cierpienie. Gdy nie jest to możliwe, ofiara wykorzystuje różne sposoby neutralizacji negatywnych emocji.

</doc>
<doc id="4671364" url="https://pl.wikipedia.org/wiki?curid=4671364" title="Rohoźnica Mała">
Rohoźnica Mała

Rohoźnica Mała (; ) – wieś na Białorusi, w obwodzie grodzieńskim, w rejonie mostowskim, w sielsowiecie Piaski, przy drodze republikańskiej .
W dwudziestoleciu międzywojennym leżała w Polsce, w województwie białostockim, w powiecie wołkowyskim, w gminie Krzemienica.
1 września 1937 nazwę zmieniono na Wola Marszałka.

</doc>
<doc id="4671366" url="https://pl.wikipedia.org/wiki?curid=4671366" title="Ralt RT4">
Ralt RT4

Ralt RT4 – samochód wyścigowy konstrukcji Ralta, zaprojektowany przez Rona Tauranaka.
Historia.
Pojazd był rozwinięciem modelu RT2 i uczestniczył przeważnie w Formule Atlantic i Formule Mondial. Pierwsze egzemplarze powstały w 1980 roku. Samochód był napędzany silnikiem Ford BDD o pojemności 1,6 bądź 2,0 litra, sprzężonym ze skrzynią biegów Hewland, przekazującą napęd na tylne koła. Moc jednostki wynosiła około 200 KM. Cały pojazd ważył 474 kg. Model był produkowany do 1987 roku. Wybudowano 134 egzemplarze.
Samochód czterokrotnie wygrał Grand Prix Australii przed erą Formuły 1, w latach 1981–1984. Dokonali tego Alain Prost i Roberto Moreno (trzykrotnie). W 1983 roku Michael Andretti zdobył nim mistrzostwo Północnoamerykańskiej Formuły Mondial, a w latach 1984–1986 mistrzostwo Australijskiej Formuły Mondial zdobyli nim John Bowe i Graham Watson. Samochód uczestniczył również w wyścigach Can-Am.

</doc>
<doc id="4671368" url="https://pl.wikipedia.org/wiki?curid=4671368" title="Świchowski">
Świchowski

Świchowski (Schwichow, Swichowski, Rezorke, Retzarge, Retziorcke, Retzork, Rezork, Rzurke, Róża) − herb szlachecki, używany przez rodzinę osiadłą na Kaszubach. Herb własny rodziny Świchowskich.
Opis herbu.
Herb znany przynajmniej w dwóch wariantach. Opisy z wykorzystaniem klasycznych zasad blazonowania:
Świchowski I: "W polu czerwonym róża srebrna na ulistnionej łodydze zielonej. Klejnot: nad hełmem bez korony (lub z koroną) dwie nogi gryfa złote z opierzeniem srebrnym (także czerwone i bez opierzenia) szponami do wewnątrz. Labry czerwone, podbite srebrem."
Świchowski I odmienny: "W polu czerwonym róża naturalna srebrna na łodydze ulistnionej zielonej. Klejnot: nad hełmem w koronie dwie łapy gryfa złote szponami do wewnątrz. Labry czerwone, podbite srebrem."
Najwcześniejsze wzmianki.
Herb po raz pierwszy pojawił się na mapie Pomorza Lubinusa z 1618 roku oraz w tzw. "starym" herbarzu Siebmachera z XVII wieku. Jednakże tam w klejnocie były same szpony gryfa. Następnie herb odnotowały herbarze: tzw. "nowy" Siebmacher ("Der Adel des Königreichs Preußen", 1906), Bagmihla ("Pommersches Wappenbuch", 1855), Ledebura ("Wappenbuch der Preussischen Monarchie", 1832) i Żernickiego ("Der polnische Adel", 1900, "Die polnischen Stammwappen", 1904). Wariant I odmienny znany jest z pomnika generała Michaela Ernsta von Schwichow (1759-1823) wystawionego w 1825 w Minden.
Herbowni.
Świchowski (Schwichow, Schwichowen, Schwichowski, Schwychowski, Swichowski, Swiechowski, Swychowski, Sychowski, Szwichowski, Szychowski, Świechowski, Zwichow, błędnie Schneichow).
Rodzina Świchowskich.
Nazwisko tej rodziny pochodzi od wsi Świchowo i Świchówko w ziemi lęborskiej. Jej najwcześniej wzmiankowanymi przedstawicielami mogli być Marek ze Świchowa oraz Bogusz ze Świchowa i jego syn Lantosz, wymienieni w 1414 roku. W Świchowie dziedziczyły dwie rodziny, które w XVI wieku używały nazwiska Świchowski: Towuckich herbu Jeleń oraz Rezarków, omawianego tu herbu zwanego Róża. Przykładowy zapis podwójnego nazwiska to "Schwichow oder Resorcken". Ponieważ jednak nazwisk dziedziców nie zawsze zapisywano podwójnie, trudno niekiedy odróżnić członków obu rodzin w zapiskach źródłowych. Potwierdzenia lenna na Świchowie i Świchówku Rezarkowie-Świchowscy otrzymywali w XVI i XVII wieku. Rodzina musiała stracić na znaczeniu pod koniec XVII wieku, skoro nie wymienia jej rejestr szlachty składającej przysięgę elektorowi brandenburskiemu w 1688 roku. Jednakże rodzina była nadal obecna w ziemi lęborskiej w XVII i XVIII wieku. Po 1862 roku nie posiadali już dóbr na Pomorzu, ale notowano ich w innych prowincjach państwa pruskiego. Przedstawicielem rodziny był Michael Ernst von Schwichow (1759-1823), generał pruski, bohater Bitwy Narodów.

</doc>
<doc id="4671369" url="https://pl.wikipedia.org/wiki?curid=4671369" title="Miżewo">
Miżewo

Miżewo (; ) – wieś na Białorusi, w obwodzie grodzieńskim, w rejonie mostowskim, w sielsowiecie Piaski.
W dwudziestoleciu międzywojennym leżało w Polsce, w województwie białostockim, w powiecie wołkowyskim, w gminie Piaski.

</doc>
<doc id="4671370" url="https://pl.wikipedia.org/wiki?curid=4671370" title="Parfenowicze">
Parfenowicze

Parfenowicze (; , dawn. Parafianowicze) – wieś na Białorusi, w obwodzie grodzieńskim, w rejonie mostowskim, w sielsowiecie Piaski. W źródłach występuje także nazwa "Parafjanowicze".
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Piaski.

</doc>
<doc id="4671373" url="https://pl.wikipedia.org/wiki?curid=4671373" title="Plebanowce (rejon mostowski)">
Plebanowce (rejon mostowski)

Plebanowce (, "Plabanaucy"; , "Plebanowcy") – wieś na Białorusi, w obwodzie grodzieńskim, w rejonie mostowskim, w sielsowiecie Piaski.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Piaski.

</doc>
<doc id="4671375" url="https://pl.wikipedia.org/wiki?curid=4671375" title="Zakłady Górnicze im. Juliana Marchlewskiego">
Zakłady Górnicze im. Juliana Marchlewskiego

Zakłady Górnicze im. Juliana Marchlewskiego (niem. Deutsch-Bleischarleygrube; warianty pisowni: "Deutsch-Blei-Scharley-Grube", "Deutsch-Bleischarley-Grube", "Deutsch Blei-Scharley", "Neue Bleischarley", "Neu Bleischarley", "Nowy Biały Szarlej", do 1 października 1950 roku Górniczo-Hutnicze Zakłady Nowy Orzeł Biały, Zakłady Górniczo-Hutnicze im. J. Marchlewskiego, "Zakłady Górnicze „Marchlewski”") – zlikwidowana podziemna kopalnia rud cynku i ołowiu w Bytomiu, która działała od połowy 1926 roku do grudnia 1981 roku, wchodziła w skład Zakładów Górniczo-Hutniczych Orzeł Biały.
Geologia.
Złoża rud zawierały się głównie w dwóch większych poziomych pokładach w sąsiedztwie wapienia muszlowego, przedmiotem wydobycia była głównie galena i blenda cynkowa, a także galman i markasyt. Zasoby złóż kopalni szacowano w połowie XX wieku na 8,5 mln ton rudy cynku i ołowiu, o zawartości 15% cynku oraz 3,6% ołowiu.
Historia.
Początki.
Po plebiscycie na Górnym Śląsku, który odbył się 1921 roku, obszar górniczy kopalni Bleischarley, która należała do przedsiębiorstwa Georg von Giesches Erben, został podzielony granicą państwową pomiędzy Niemcy i Polskę. Od 5 stycznia 1925 roku do maja 1926 roku spółka Georg von Giesches Erben budowała po niemieckiej stronie nową kopalnię na polu Neue Fortuna A (z wykorzystaniem istniejącej sieci wcześniejszych wyrobisk i szybów). Nowo powstały zakład był wówczas jedną z największych i najnowocześniejszych kopalń tego typu na świecie. Budynki dla zakałdu zaprojektowali Emil i Georg Zillmannowie. Koszt budowy kopalni, która miała zapewnić zatrudnienie dla około 3000 osób, był szacowany na 7 milionów marek niemieckich. Przy kopalni powstał także nowy zakład przeróbki mechanicznej, ukończony w 1928 roku, w tym piec przewałowy, a także wydział flotacji. Nową kopalnię włączono do spółki zależnej Giesche SA. Wydobycie rozpoczęto w 1926 (według innego źródła w 1928 roku).
Główny szyb wydobywczy nazwano Georg von Giesche (zob. Georg von Giesche; po 1945 roku przemianowany na Chrobry), pozostałe szyby to Förster (późniejszy szyb Postęp przy ul. Brzezińskiej), Immergrün, Grenz oraz Wolfgang.
Wyrobiska schodziły na głębokość około 90 i 100 metrów. Wyrobiska na granicy były do 1929 roku zakratowane i plombowane, co później zastąpiono 15 murowanymi tamami. Do 1932 roku wyrobiska łączące kopalnię z sąsiednim zakładem Szarlej Biały były kontrolowane przez dozorców granicznych. Pomimo zagrodzenia wyrobisk, były one wykorzystywane do przemytu, który był trudny do zwalczenia.
Wydobyta ruda była około 1934 roku wysyłana do huty cynku w Magdeburgu (huta rozpoczęła pracę w 1934 roku, była wzniesiona staraniami Georg von Giesches Erben, miasta Magdeburg i rządu Rzeszy), gdzie uzyskiwano metaliczny cynk metodą elektrolityczną.
Od II wojny światowej.
W czasie II wojny światowej i latach ją poprzedzających wybrano najlepsze złoża rud. W kwietniu 1945 roku Sowieci przekazali nieczynną kopalnię władzom polskim; częściowo zniszczona kopalnia wraz z zakładem wzbogacania została ponownie uruchomiona dzięki staraniom Zjednoczenia Przemysłu Cynkowego w 1946 roku. Zjazdy załogi odbywały się szybem Chrobry, natomiast urobek około 1946 roku wydobywano szybem Krakus, który należał do sąsiedniej kopalni Orzeł Biały w Brzezinach Śląskich.
1 października 1950 roku (według innego źródła w 1954 roku) Zakłady Górnicze Nowy Orzeł Biały zostały przemianowane na Zakłady Górnicze im. Juliana Marchlewskiego.
Od 1947 roku eksploatowano złoże w rejonie filaru ochronnego Bytomia z podsadzką suchą; wykorzystanie podsadzki zapoczątkowali Niemcy. Z czasem zastosowano podsadzanie wyrobisk betonem.
W zakładach od 1953 roku (lub 1954) działała wówczas jedyna w Polsce wytwórnia ksantogenianów krystalicznych, które wykorzystywano w procesie flotacji jako odczynniki zbierające. Stosowano je także jako katalizator w procesie produkcji syntetycznego kauczuku.
Ruda ołowiu po procesie flotacji (prawdopodobnie z wykorzystaniem ksantogenianów produkcji własnej) oraz ruda cynku była transportowana w latach 50. XX wieku do połączonych Zakładów Cynkowych Szopienice (ruda ołowiu do wcześniejszych zakładów Walther Croneck, a ruda cynków do dawnej huty Uthemann). Pozostała ruda trafiała do zakładów w: Brzezinach Śląskich, Piekarach Śląskich (Zakłady Górniczo-Hutnicze im. Ludwika Waryńskiego), Bolesławiu (ZGH Bolesław), Trzebini (Zakłady Górnicze Chrzanów), Wełnowcu (dawna Hohenlohehütte), a także w niewielkiej ilości do huty cynku w Radzionkowie (dawna Lazyhütte). Markasyt trafiał do młynów papierniczych w Gdańsku, Gryfowie Śląskim i Włocławku.
W 1961 roku Zakłady Górnicze Marchlewski zostały włączone do Zakładów Górniczo-Hutniczych Orzeł Biały. W 1969 roku zmodernizowano zakład przeróbki mechanicznej przy kopalni, zastosowano wzbogacalniki typu „Disa”. W latach 70. XX na skutek stopniowego wyczerpania złóż zaczęła spadać wielkość wydobycia w kopalniach kombinatu Orzeł Biały; w 1976 roku zamknięto zakład przeróbki przy Zakładach Górniczych Nowy Dwór, w związku z tym urobek z rejonu tejże kopalni (eksploatacja zakończona w 1979 roku) był wydobywany szybem Chrobry. Eksploatacja górnicza w rejonie dawnej kopalni Marchlewski została zakończona w grudniu 1981 roku (według innego źródła prowadzono ją do 1985 roku).
Po likwidacji zakładu.
Około 2010 roku wyremontowano budynek dawnej cechowni kopalni przy ulicy Siemianowickiej w Bytomiu, obecnie znajdują się w nim lokale użytkowe, w tym sklepy.
Po działalności zakładu pozostały również pylące hałdy w pobliżu ulicy Siemianowickiej w Bytomiu, zawierające metale ciężkie. Tereny poprzemysłowe po ZGH Orzeł Biały są największym tego typu obszarem w Bytomiu, w 2016 roku zajmowały około 70 hektarów, co stanowiło 1,01% powierzchni miasta. Same hałdy w 2001 roku zajmowały powierzchnię około 17,7 hektara, a ich średnia wysokość wynosiła od 12 do 16,5 metra. Zwałowiska zostały częściowo rozebrane, uzyskany materiał przeznaczono na potrzeby budownictwa drogowego.
Zatrudnienie i wielkość wydobycia.
W 1928 roku zakład zatrudniał 1700 osób, a roczne wydobycie wyniosło 180 tysięcy ton rudy.
W czasie wielkiego kryzysu (1929–1932) liczba zatrudnienionych zmniejszyła się o 45%, a wydobycie rudy spadło do około 90 tysięcy ton rocznie.
W czasie II wojny światowej wydobycie i produkcja tlenków przedstawiała się następująco:
Tuż po II wojnie światowej, w 1946 roku kopalnia zatrudniała 350 pracowników, wytworzono wówczas koncentrat rudy o zawartości 8,9 tys. ton blendy cynkowej, 1,2 tys. ton galeny oraz 732 tony markasytu.
W 1948 roku w kopalni pracowało 650 osób, wydobycie wyniosło 315 tys. ton rudy. W zakładzie wzbogacania było zatrudnionych 290 osób, jego produkcja dzienna wynosiła wówczas 112 ton koncentratu blendy oraz 11 ton koncentratu galeny.
Zaplecze socjalne.
W 1947 roku utworzono przyzakładowe ogrody działkowe Winograd, które początkowo skupiały 37 działkowców. Zarząd kopalni później przydzielił kolejne posesje na działki przy ulicy Siemianowickiej w Bytomiu, zmieniono nazwę ogrodów na POD Przyjaźń.
W latach 50. XX wieku działał przyzakładowy klub piłki nożnej Górnik Kopalnia Marchlewski.
W latach od 1933 roku do marca 1951 roku do kopalni kursował tramwaj linii 33 oraz późniejszej linii 35 od marca 1951 roku do 31 grudnia 1956 roku (zob. tramwaje w Bytomiu).
Zabytki.
Zabudowania kopalni położone przy ulicy Siemianowickiej 98 w Bytomiu, tj. budynki laboratorium z 1928 roku, cechowni i łaźni z 1926 roku, budynek dyrekcji z lat 1925–1926, budynek warsztatów z 1926 roku, budynek maszynowni i rozdzielni oraz budynek pieców przewałowych z 1926 roku (niektóre zostały częściowo przebudowane lub rozbudowane w latach 50. XX wieku), zaprojektowane przez Zillmannów, zostały ujęte przez bytomski Urząd Miejski w "Wykazie przemysłowych obiektów zabytkowych Bytomia".

</doc>
<doc id="4671378" url="https://pl.wikipedia.org/wiki?curid=4671378" title="Samojłowicze Górne">
Samojłowicze Górne

Samojłowicze Górne (; ) – wieś na Białorusi, w obwodzie grodzieńskim, w rejonie mostowskim, w sielsowiecie Piaski.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Piaski.

</doc>
<doc id="4671379" url="https://pl.wikipedia.org/wiki?curid=4671379" title="Organy Śląska Opolskiego">
Organy Śląska Opolskiego

Organy Śląska Opolskiego – seria płytowa z muzyką organową wykonywaną na wyremontowanych organach w parafiach diecezji opolskiej. Seria zapoczątkowana w roku 2009, w roku 2019 obejmowała 25 woluminów. Nagranych zostało 45 instrumentów. Płyty wydawane są przy współpracy Diecezjalnego Instytutu Muzyki Kościelnej w Opolu i opolskich wydawnictw.
Idea.
Seria płytowa „Organy Śląska Opolskiego”, wydawana pod redakcją ks. Grzegorza Poźniaka, nie byłaby możliwa bez licznych starań o konserwację, naprawę i renowację organów kościelnych. Przeprowadzone remonty i naprawy instrumentów organowych zachowają je dla następnych pokoleń. Ta inicjatywa wynika z troski o dziedzictwo religijno-kulturowe Śląska Opolskiego. Nagrania ukazują unikatowe brzmienia instrumentów, charakterystyczne dla każdego z nich. Utwory wykonywane na każdym z instrumentów dobierane są do jego możliwości brzmieniowych, ukazując ich niepowtarzalność.
Charakterystyka.
Każdy z woluminów ma podobną szatę graficzną. Tytuły są w języku łacińskim (z wyjątkiem nr 2) i nawiązują do tematyki utworów znajdujących się na płycie. Na okładkach znajdują się zdjęcia kościołów, w których zostały wykonane nagrania lub zdjęcia samych instrumentów. Do każdej płyty dołączony jest booklet zawierający: szczegółową charakterystykę instrumentu, słowo redaktora, opis dyspozycji, historię parafii i kościoła, w którym nagrywano płytę. Booklet ma dwie wersje językowe – polską i niemiecką. Płyty różnią się od siebie kolorystyką.
Płyty w serii.
Do tej pory w serii ukazały się następujące woluminy:
Nagrody i wyróżnienia.
Wśród płyt serii „Organy Śląska Opolskiego” znajdują się także wyróżnione i nagrodzone woluminy:

</doc>
<doc id="4671380" url="https://pl.wikipedia.org/wiki?curid=4671380" title="Xyris">
Xyris

Xyris – rodzaj roślin jednoliściennych z rodziny łuczydłowatych. Obejmuje co najmniej 250 gatunków, a według "The Plants of World Online" nawet 380. Rośliny te są szeroko rozprzestrzenione w strefie tropikalnej, subtropikalnej i ciepłego klimatu umiarkowanego na wszystkich kontynentach poza Europą, we wschodniej części Ameryki Północnej sięgają na północy po Kanadę. Główne ośrodki zróżnicowania znajdują się na Wyżynie Gujańskiej oraz w Amazonii (w Brazylii rośnie 150 gatunków), a mniejsze w Afryce subsaharyjskiej (występuje tam co najmniej 25 gatunków) i Australazji (w Australii obecnych jest 20 gatunków, z czego 17 to endemity, w południowo-wschodniej Azji – 18 gatunków). Rośliny siedlisk mokradłowych. Ich kwiaty zapylane są przez owady, a drobne nasiona roznoszone są przez wiatr.
Kilka gatunków z tego rodzaju sadzonych jest jako rośliny ozdobne. Liście "X. indica" z południowej i południowo-wschodniej Azji oraz liście i korzenie innych gatunków z Ameryki Południowej wykorzystywane są do leczenia chorób skóry. Z pędów "X. capensis" wykonywane są figurki wystawiane w świątyniach hinduistycznych na Jawie. Ten sam gatunek służy także do wyplatania mat i wyrobu sitek do cedzenia piwa. W południowej Afryce z jego korzeni sporządza się wyciąg zwany "iNgxambothi", który przez młodych mężczyzn jest stosowany w czasie zalotów do wywoływania wymiotów. "X. indica" i "X. pauciflora" są chwastami pól ryżowych w Azji.
W XIX wieku zaproponowane zostały dla rodzaju polskie nazwy zwyczajowe – łositno i łuszczydło, ale nie są używane (obecna w źródłach współczesnych nazwa rodziny sugeruje nazwę łuczydło, ale i ona nie jest stosowana). 
Systematyka.
Rodzaj wyodrębniany jest w monotypową podrodzinę "Xyridoideae" w obrębie rodziny łuczydłowatych "Xyridaceae " .

</doc>
<doc id="4671383" url="https://pl.wikipedia.org/wiki?curid=4671383" title="Samojłowicze Dolne">
Samojłowicze Dolne

Samojłowicze Dolne (; ) – wieś na Białorusi, w obwodzie grodzieńskim, w rejonie mostowskim, w sielsowiecie Piaski, przy drodze republikańskiej .
Znajduje się tu parafialna cerkiew prawosławna pw. św. Mikołaja Cudotwórcy.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Piaski.

</doc>
<doc id="4671396" url="https://pl.wikipedia.org/wiki?curid=4671396" title="Ford Escort">
Ford Escort



</doc>
<doc id="4671398" url="https://pl.wikipedia.org/wiki?curid=4671398" title="Ford Escort (Ameryka Północna)">
Ford Escort (Ameryka Północna)

Ford Escort – samochód osobowy klasy kompaktowej produkowany pod amerykańską marką Ford w latach 1981 – 2002. 
Pierwsza generacja.
Ford Escort I został zaprezentowany po raz pierwszy w 1980 roku.
Pod koniec 1980 roku Ford zdecydował się odświeżyć swoją ofertę w klasie kompaktowej w Ameryce Północnej, prezentując następcę dla produkowanego wówczas od dekady modelu Pinto. Samochód zbudowany na platformie "Ford E14" otrzymał stosowaną już wówczas od lat 60. XX w Europie nazwę "Escort", bazując na trzeciej generacji tego modelu.
Pierwsza generacja amerykańskiego Escorta wyróżniała się kanciastą sylwetką z dużą, chromowaną atrapą chłodnicy i reflektorami tworzonymi przez dwa niezależne klosze. Oferta nadwoziowa składała się zarówno z odmiany liftback, jak i 5-drzwiowego kombi.
Restylizacje.
W 1984 roku zadebiutował Escort I po pierwszej modernizacji. W jej ramach zmodyfikowano atrapę chłodnicy, zmienił się wzór zderzaków po raz pierwszy malowanych w kolorze nadwozia, a także przestylizowano tylne lampy. Reflektory tworzył odtąd jeden klosz.
W 1986 roku Ford zaprezentował Escorta I po drugiej, tym razem obszerniejszej modernizacji. W jej zamach pojawiły się nowe, jednokloszowe reflektory, a także zmodyfikowana atrapa chłodnicy w kolorze lakieru nadwozia. Ponadto pojawiły się nowe plastikowe zderzaki pokrywające większą część nadwozia, a także inne tylne lampy wykorzystujące motyw dwóch pasów w stylu modelu Probe.
Druga generacja.
Ford Escort II został zaprezentowany po raz pierwszy w 1990 roku.
Druga, zupełnie nowa generacja północnoamerykańskiego Escorta została opracowana na wspólnej platformie Forda i Mazdy "Mazda B platform". Samochód zysał wyraźnie większe nadwozie, z bardziej awangardowo ukszałtowanymi detalami. Charakterystycznym elementem stała się nisko poprowadzona linia szyb, a także niewielki owalny wlot powietrza między reflektorami. Tylne lampy zyskały kształt zaokrąglonego prostokąta, a przednie składały się z dwóch kloszy.
Po raz pierwszy oferta nadwoziowa, poza 3 i 5-drzwiowym liftbackiem oraz 5-drzwiowym kombi, została wzbogacona także o 4-drzwiowego sedana.
Australia.
Po raz pierwszy i zarazem ostatni, druga generacja oferowanego w Ameryce Północnej Forda Escorta była identyczna z oferowanym w Australii i Nowej Zelandii Fordem Laserem.
Trzecia generacja.
Ford Escort III został zaprezentowany po raz pierwszy w 1996 roku.
W 1996 roku północnoamerykański oddział Forda przedstawił trzecią i zarazem ostatnią generację lokalnej wersji Escorta. Samochód został zbudowany na zmodernizowanej platformie poprzednika, zyskując nowocześniejszą, bardziej zaokrągloną sylwetkę. Charakterystycznym elementem stały się bardziej zaokrąglone reflektory, a także owalne klamki i podużne tylne lampy tworzące pojedynczy pas. Zmiany te dotyczyły tylko wersji sedan.
Wersja kombi była z kolei jedynie nieznacznie zmodernizowanym poprzednikiem, zyskując pas przedni w stylu trzeciej generacji i identyczne pozostałe panele nadwozia. Z oferty zniknęła wersja liftback.
Koniec produkcji i następca.
W 2002 roku zakończyła się produkcja północnoamerykańskiego Forda Escorta na rzecz zupełnie nowego modelu. Otrzymał on nazwę Focus, będąc zbliżonym względem takiego samego modelu oferowanego w Europie.

</doc>
<doc id="4671401" url="https://pl.wikipedia.org/wiki?curid=4671401" title="Jan Jandourek">
Jan Jandourek

Jan Jandourek (ur. 12 maja 1965 w Nowym Mieście nad Metują) – czeski socjolog, eseista i pisarz.
W okresie 1984–1989 studiował na Wydziale Teologicznym Cyryla i Metodego w Litomierzycach. W latach 1993–1996 studiował socjologię na Uniwersytecie Karola w Pradze. Na tej samej uczelni ukończył także studia podyplomowe z zakresu socjologii. Autor artykułów do dzienników „Lidové noviny” i „Literární noviny”. Członek rady redakcyjnej „Revue pro literaturu a kulturu Souvislosti”.
W latach 1989–1991 pracował jako duchowny w Pardubicach, 1993–1995 w praskim kościele Najświętszego Salwatora. Obecnie jest księdzem starokatolickim w Pradze.

</doc>
<doc id="4671404" url="https://pl.wikipedia.org/wiki?curid=4671404" title="Ford Escort (Chiny)">
Ford Escort (Chiny)

Ford Escort – samochód osobowy klasy kompaktowej produkowany pod amerykańską marką Ford w latach 2015–2023.
Historia i opis modelu.
Ford zdecydował się reaktywować nazwę Escort w 2013 roku na rzecz chińskiego rynku przy okazji prezentacji prototypu kompaktowego sedana Ford Escort Concept podczas targów motoryzacyjnych w Szanghaju w kwietniu 2013 roku. 
W kwietniu 2014 roku podczas targów w Pekinie zaprezentowano wersję produkcyjną pojazdu, którą utrzymano w charakterystycznej stylistyce zaczerpniętą z takich modeli jak Focus, Mondeo czy Fiesta. Głównymi elementami stylizacji zostały strzeliste reflektory oraz podłużne tylne lampy, podobnie jak duża trapezowata atrapa chłodnicy.
Model z pierwszych 3 lat produkcji zyskał projetk deski rozdzielczej z wysoko osadzonymi nawiewami, a także centralnie umieszczonym panelem radia z wyświetlaczem LCD. Ponadto, producent umożliwił opcjonalny montaż zewnętrznej nawigacji satelitarnej dzięki fabrycznemu uchwytowi na kokpicie.
Gamę jednostek napędowych utworzył tylko jeden, czterocylindrowy silnik benzynowy o pojemności 1,5-litra o mocy 113 KM, który został połączony z pięciobiegową przekładnią manualną lub sześciobiegową skrzynią automatyczną.
Restylizacje.
W kwietniu 2018 roku chiński Escort przeszedł pierwszą, gruntowną modernizację wyglądu zewnętrznego nadwozia. Pojawiła się nowa, większa atrapa chłodnicy, a także bardziej owalne i zmodyfikowane reflektory upodobnione do innych, nowszych modeli Forda w jego globalnej ofercie. Ponadto przestylizowano wygląd zderzaków i tylnych lamp, dodając chromowaną listwę pomiędzy nimi. Restylizacja objęła także kabinę pasażerską - w środku pojawił się zaktualizowany system multimedialny z większym wyświetlaczem, a także nowy wzór zegarów z centralnie umieszczonym wyświetlaczem.
W kwietniu 2021 roku, 3 lata po ostatnim face liftingu, chiński Ford Escort przeszedł drugą, jeszcze rozleglejszą niż poprzednio modernizację nadwozia. Samochód zyskał zupełnie nowy projekt pasa przedniego zgodny z nowym językiem stylistycznym, wyróżniając się wąskimi, agresywnie stylizowanymi reflektorami połączonymi chromowaną listwą z chromowanym wlotem powietrza. Ponadto producent zastosował zupełnie nowy projekt deski rozdzielczej z dwoma ekranami. Pierwszy, o przekątnej 10,25, zastąpił tradycyjne zegary, z kolei drugi, dotykowy o rozmiarze 12,3-cala, przyjął funkcję miejsca sterowania systemem inforozrywki oraz m.in. radiem i nawigacją. Producent zastosował też horyzontalny układ wskaźników, wzbogacając kokpit o wykończenie skórą.

</doc>
<doc id="4671409" url="https://pl.wikipedia.org/wiki?curid=4671409" title="Michał Wannowski">
Michał Wannowski

Michał Wannowski (ur. 1761, zm. 7 lipca 1827 w Słucku) – duchowny Jednoty Litewskiej, rektor (dyrektor) gimnazjum w Słucku.
Wykształcenie zdobył w Słucku, Królewcu i Lejdzie. Był wykładowcą języka francuskiego, logiki, retoryki i łaciny, konrektorem (1789–1796) i rektorem gimnazjum w Słucku (1796–1825). W 1814 r. otrzymał stanowisko nadzorcy, które było odpowiednikiem stanowiska rektora, używanym przez dyrektorów szkół powiatowych (a taki status miało słuckie gimnazjum od 1809 r.). W 1819 r. zaangażował swojego syna, Leopolda, do pomocy w pracach administracyjnych. 
Był wychowawcą Wawrzyńca Puttkamera.
Odszedł na emeryturę w 1825 r. Został odznaczony Orderem Świętej Anny II klasy oraz Krzyżem Duchowieństwa "Na Pamiątkę Wojny 1812 Roku".
Mąż Ludwiki Aleksandry z Hazlerów (1877–1867), ojciec Leopolda, Felicjana, Konstantego oraz zmarłych we wczesnym dzieciństwie: Walerii Anny, Michała i Waleriana Erazma.
Pochowany na słuckim cmentarzu miejskim. Michał Wannowski bywa niekiedy określany jako superintendent.

</doc>
<doc id="4671410" url="https://pl.wikipedia.org/wiki?curid=4671410" title="🍕">
🍕



</doc>
<doc id="4671414" url="https://pl.wikipedia.org/wiki?curid=4671414" title="Dwór w Lipnicy Dolnej">
Dwór w Lipnicy Dolnej

Dwór w Lipnicy Dolnej – modrzewiowy dwór wybudowany pod koniec XVIII w., kilkukrotnie przebudowywany; wraz z parkiem znajdujący się w miejscowości Lipnica Dolna.
Wypracowana snycersko weranda tego dworu stanowi mało spotykane na tym terenie założenie architektoniczne. 
Od 2016 w dworku trwają prace remontowe.
Historia.
W 1773 władze austriackie sprzedały dobra lipnickie i stały się one własnością prywatną aż do zakończenia II wojny światowej. W połowie XIX w. właścicielką wsi była Helena z Żeromskich Kaczkowska. W 1857 Karolina Rylska nabyła dobra lipnickie od Pawła Kretowicza i odtąd przez długi czas pozostawały w rękach rodziny Rylskich między innymi Anieli z Rylskich Płockiej, od 1891 Emila Rylskiego. Dwór jest pozostałością po rodzinie Rylskich, a wzniesiony został pod koniec XVIII w.. Właścicielami posiadłości przed wojną byli Anna z Ścibor-Rylskich Chmielewska herbu Ostoja i jej mąż Eustachy Chmielewski, znany architekt. Mieszkali wraz z dwoma synami Markiem i Janem do drugiej połowy lat 40. XX w., kiedy majątek został znacjonalizowany. Rodzina Chmielewskich przeniosła się do Warszawy. W czasach Polski Ludowej dwór pełnił różne funkcje. Był użytkowany jako sklep, biblioteka gromadzka, a w latach 80. jako punkt katechetyczny, a potem pełnił funkcje mieszkalne. 1 stycznia 2006 doszło do tragicznego w skutkach pożaru (dwie osoby zginęły), a dwór uległ częściowemu spaleniu. Od tego czasu popadał w ruinę. W 2007 gmina Brzyska wystawiła dwór z parkiem do sprzedaży. Wtedy dwaj synowie ostatnich właścicieli, profesorowie Jan i Marek Chmielewscy rozpoczęli długi proces sądowy o odzyskanie dawnej posiadłości rodzinnej, zakończony sukcesem. W 2016 majątek wrócił do spadkobierców, którzy przystąpili do odbudowy dworku i zagospodarowania ponadhektarowego terenu wokół.
Architektura.
Dwór w Lipnicy Dolnej to typowa siedziba mniej zamożnych ziemian. Duży parterowy, rozplanowany na rzucie wydłużonego prostokąta oszalowany budynek drewniany z dwuspadowym dachem był pokryty blachą. Główne wejście frontowe od strony wschodniej poprzedzono starannie wykończonym gankiem ozdobionym kunsztownymi ornamentami o motywach roślinnych. Z ganku wchodzi się do dużego holu, a z niego do pięciu pokoi, kuchni z wielkim piecem, pokoju kucharki, spiżarni i toalety. Drugie północne wejście przeznaczone było dla służby folwarcznej. Od strony południowej na całej szerokości znajduje się weranda podobnie zdobiona jak ganek. W dworze znajdowała się także biblioteka. Pomieszczenia ogrzewano ceglanymi piecami.
Przed dworem znajdował się staw (obecnie szkolne boisko piłkarskie), a w jego otoczeniu zabudowania folwarczne (dwie stajnie, stodoły, spichlerz zbożowy oraz czworaki dla służby dworskiej) obecnie nieistniejące. Dwór otoczony był parkiem. W jego pozostałościach znajdują się cztery pomniki przyrody, dwie lipy drobnolistne i dwa klony zwyczajne oraz sosny amerykańskie, akacje, morwy, dęby, klony, lipy.

</doc>
<doc id="4671420" url="https://pl.wikipedia.org/wiki?curid=4671420" title="Marko Alerić">
Marko Alerić

Marko Alerić (ur. 20 czerwca 1970 w Zagrzebiu) – chorwacki kroatysta oraz popularyzator standardowego języka chorwackiego.
W 1995 roku ukończył studia kroatystyczne na Wydziale Filozoficznym Uniwersytetu Zagrzebskiego. W 2001 r. uzyskał magisterium. Doktoryzował się w 2009 r. W kwietniu 2017 r. objął na tejże uczelni stanowisko profesora nadzwyczajnego.
Uczestniczył w wielu międzynarodowych konferencjach naukowych w Chorwacji i za granicą, prowadził liczne wykłady publiczne. Jest także autorem prac naukowych z zakresu językoznawstwa i metodyki nauczania języka chorwackiego oraz współautorem podręczników szkolnych. Prowadzi audycję radiową "Hrvatski naš svagdašnji".

</doc>
<doc id="4671423" url="https://pl.wikipedia.org/wiki?curid=4671423" title="Anna Wąsikiewicz">
Anna Wąsikiewicz

Anna Jolanta Wąsikiewicz z domu Ochędalska (ur. 4 czerwca 1949 w Kłodawie) – polska malarka. 
Życiorys.
Urodziła się w Kłodawie, w uzdolnionej artystycznie rodzinie. Członkowie jej rodziny uprawiali malarstwo, a także tworzyli rękodzieło, np. gobeliny. W 1974 roku ukończyła szkołę średnią w Warszawie zdobywając zawód technologa przemysłu spożywczego. Następnie przeprowadziła się do Włocławka w celu znalezienia pracy w zawodzie, gdzie mieszka do dziś.
Ukończyła kurs haftu kujawskiego. Zanim zaczęła malować, zajmowała się m.in. haftowaniem, robótkami ręcznymi, szyciem ubranek dla dzieci, zdobieniem wydmuszek i rzeźbieniem w gipsie.
Jest mężatką, ma trójkę dzieci i siedmioro wnucząt. Rodzina jest dla niej bardzo ważna. W wywiadach podkreśla, że mąż jest dla niej dużym wsparciem w realizowaniu jej pasji malarskiej.
Ważną pasją w jej życiu jest podróżowanie. Interesuje się również muzyką operową i operetkową.
Malarstwo.
Malarstwem zajęła się po wychowaniu dzieci i przejściu na emeryturę. Swoją technikę malarską szlifowała m.in. pod kątem wykładowców Akademii Sztuk Pięknych w Łodzi. Wśród jej nauczycieli byli Krzysztof Walczewski, Witold Pazera i Mariusz Konczalski. W jednym z wywiadów stwierdziła, że duży wpływ na jej rozwój artystyczny miał także plenery z udziałem artystów z Polski i zagranicy oraz dyskusje o malarstwie na plenerach i portalach internetowych.
W 2011 roku została przyjęta do Toruńskiego Oddziału Związku Polskich Artystów Plastyków na podstawie prac.
Jej prace były publikowane m.in. w katalogach z lat 2009-2012 i kalendarzach na lata 2009 i 2010 Naszej Galerii w Łodzi oraz w kalendarzu na 2010 rok Stowarzyszenia Przyjaciół Integracji w Warszawie.
Stosuje różne techniki malarskie, takie jak akwarela, malarstwo olejne, malarstwo akrylowe i ekolina. Jej ulubioną techniką jest malarstwo olejne. Często pracuje ze szpachlą zamiast pędzlem. Jak sama przyznaje, jej twórczość jest ekspresyjna, powstaje pod wpływem danych myśli i emocji. Jej prace określane są jako bliskie abstrakcji. Największą inspirację czerpie z natury, a najczęściej obieranymi przez nią tematami są pejzaże i od kilku lat portretty wnucząt. Jako swoich mistrzów wymienia m.in. Stanisława Wyspiańskiego i impresjonistów. Jej ulubionymi malarzami są Claude Monet, Édouard Manet, Vincent van Gogh i Jan Stanisławski.
Oprócz malarstwa tradycyjnego, interesuje się też grafią komputerową.
Wystawy.
Wąsikiewicz brała udział w 20 wystawach indywidualnych, ponad 70 wystawach grupowych i 40 plenerach malarskich. Liczne pracy Wąsikiewicz znajdują się też w prywatnych galeriach za granicą, m.in. we Francji, Anglii, Holandii, Hiszpanii i Szkocji.
Konkursy.
Od wielu lat bierze udział w konkursach malarskich. Od 1999 do 2016 roku corocznie brała udział w konkursie "Impresje Włocławskie" organizowanym przez Galerię Czarny Spichrz we Włocławku. W 2012 roku otrzymała wyróżnienie w tym konkursie.. W 2005 r. uzyskała III miejsce w konkursie malarskim w Smólniku. W 2006 i 2010 roku wzięła udział w Ogólnopolskich Biennale Sztuki nieprofesjonalnej w Skierniewicach. W latach 2011-2015 brała udział w konkursie na Dzieło Roku Związku Polskich Artystów Plastyków w Toruniu, którego prace wystawiane są w Salonie Wiosennym w Galerii Sztuki Wozownia. W 2015 roku otrzymała wyróżnienie honorowe w VIII Triennale Plastyki Włocławkiej. W 2015 i 2016 roku wzięła udział w Annale ZPAP w Toruniu.
Członkostwo w stowarzyszeniach.
Należy bądź należała do licznych stowarzyszeń artystów. Obecnie jest członkinią Nowej Grupy Kujawskiej we Włocławku, Naszej Galerii w Łodzi, Various Art Gallery, Bałtyckiego Stowarzyszenia Marynistów, Ogólnopolskiej Grupy "Art Angel", Współczesnego Świata Sztuki i kilku galerii internetowych. W przeszłości była członkinią grupy Malarzy Plenerowych "Veri Art".
Regionalne Stowarzyszenie Artystów Wło-Art.
Była jedną z artystek, która 3 marca 2000 roku w gmachu Miejskiej Biblioteki Pulblicznej we Włocławku zainicjowała powstanie stowarzyszenia artystów „Wło-Art”. Krajowy Rejestr Sądowy zarejestrował organizację w kolejnym roku pod nazwą Regionalne Stowarzyszenie Artystów „Wło-Art”. Wąsikiewicz odeszła ze stowarzyszenia w 2011 roku, po uzyskaniu statusu malarza zawodowego. Jako członkini stowarzyszenia, prowadziła liczne warsztaty dla dzieci. „Wło-Art” nawiązał stała współpracę z podopiecznymi młodzieży Ochotniczego Hufca Pracy, Stowarzyszenia "Samotna Mama" i Stowarzyszenia Osób Niepełnosprawnych "Oligo". Anna Wąsikiewicz jest autorką logo ostatniego z wymienionych stowarzyszeń. Organizowała liczne plenery malarsko-rzeźbiarskie dla regionalnych artystów, przede wszystkim na Agrofarmie państwa Ewy i Mirosława Ziółkowskich w Gołaszewie, a także w innych miejscach, we współpracy z Nadleśnictwem Włocławek

</doc>
<doc id="4671429" url="https://pl.wikipedia.org/wiki?curid=4671429" title="Orlęta">
Orlęta



</doc>
<doc id="4671432" url="https://pl.wikipedia.org/wiki?curid=4671432" title="7 Projektów">
7 Projektów



</doc>
<doc id="4671434" url="https://pl.wikipedia.org/wiki?curid=4671434" title="Jakub Sevin">
Jakub Sevin



</doc>
<doc id="4671436" url="https://pl.wikipedia.org/wiki?curid=4671436" title="Anđela Frančić">
Anđela Frančić

Anđela Frančić (ur. 8 września 1961 w Prelogu) – chorwacka językoznawczyni. Zajmuje się językoznawstwem historycznym, onomastyką i normatywistyką.
W 1985 r. ukończyła studia na Wydziale Filozoficznym Uniwersytetu Zagrzebskiego. W 1992 r. uzyskała stopień magistra. Doktoryzowała się w 1999 r. W 2002 r. została zatrudniona na tejże uczelni. Objęła stanowisko profesora zwyczajnego.
Jest autorką bądź współautorką szeregu książek oraz ok. stu prac naukowych, przede wszystkim z zakresu onomastyki, teorii języka standardowego i językoznawstwa historycznego. Jej działalność spotkała się z krytyką. Część lingwistów zarzuciło Anđela Frančić brak warsztatu naukowego, puryzm, promowanie preskryptywizmu oraz subiektywnych idei poprawności naukowej, uznanych za nieugruntowane we współczesnej wiedzy lingwistycznej.

</doc>
<doc id="4671437" url="https://pl.wikipedia.org/wiki?curid=4671437" title="Sebastian Michaelis">
Sebastian Michaelis



</doc>
<doc id="4671444" url="https://pl.wikipedia.org/wiki?curid=4671444" title="Tunel w Górze Smoleń">
Tunel w Górze Smoleń

Tunel w Górze Smoleń, Schronisko w Górze Smoleń II – schronisko pomiędzy wsiami Smoleń i Złożeniec w województwie śląskim, w powiecie zawierciańskim, w gminie Pilica. Pod względem geograficznym jest to obszar Wyżyny Ryczowskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej.
Opis obiektu.
Znajduje się w lesie w tzw. Parku Jurajskim po lewej stronie drogi ze Smolenia do Złożeńca, w odległości około 150 m od tej drogi. Jest to naturalnego pochodzenia, obszerny tunel o długości 10,3 m, przebijający skałę w kierunku równoleżnikowym. Od zachodu jest łatwo dostępny, otwór wschodni wychodzi na skalne wypłaszczenie opadające pionową ścianką. Zamontowano w nim barierkę zabezpieczająca przed przypadkowym upadkiem.
Schronisko powstało w wapieniach z jury późnej. Kiedyś pod dużym ciśnieniem przepływały nim duże ilości wody. Dowodem na to są liczne, małe i duże kotły wirowe na ścianach i na stropi schroniska. W skale powyżej tunelu znajduje się jeszcze drugie, schronisko przebiegające w tym samym kierunku. Ma formę rury skalnej, ale o dużo mniejszej średnicy. Jest to Rura nad Tunelem.
We wnętrzu Tunelu w Górze Smoleń jest sucho. Duże otwory na obydwu końcach powodują, że jest on przewiewny i całkowicie poddany wpływom środowiska zewnętrznego. Jest w całości widny, ale oprócz glonów nie rosną w nim inne rośliny. Nie obserwowano również zwierząt. Namulisko ubogie, piaszczysto-kamieniste.
Historia badań i dokumentacji.
Schronisko znane jest o dawna i często odwiedzane – świadczą o tym m.in. popioły z palonych w nim ognisk. Po raz pierwszy opisał go Kazimierz Kowalski w 1951 roku jako Schronisko w Górze Smoleń II. Taką nazwę ma również w dokumentacji dla Zarządu Zespołu Jurajskich Parków Krajobrazowych woj. katowickiego oraz w dokumentacji z roku 2000 wykonanej na zlecenie Ministerstwa Środowiska. W tej ostatniej znajduje się także jego opis i plan.
W 2012 roku w schronisku prowadzono badania archeologiczne. Przebadano sondażowo fragment namuliska o wymiarach 2,5 × 1 m i maksymalnej miąższości 60 cm. Stwierdzono, że namulisko zbudowane jest z siedmiu różnych warstw. W warstwie pochodzącej z holocenu znaleziono trzy fragmenty naczyń ceramicznych z okresu późnego średniowiecza lub współczesnych. W warstwie pochodzącej prawdopodobnie z epoki brązu lub neolitu znalezionono nieliczne i mało charakterystyczne narzędzia krzemienne. Zidentyfikowano także 50 szczątków dużych ssaków, ponadto znaleziono 465 niezidentyfikowanych szczątków drobnych ssaków.

</doc>
<doc id="4671448" url="https://pl.wikipedia.org/wiki?curid=4671448" title="7 Pułk Piechoty Austro-Węgier">
7 Pułk Piechoty Austro-Węgier



</doc>
<doc id="4671452" url="https://pl.wikipedia.org/wiki?curid=4671452" title="Milica Mihaljević">
Milica Mihaljević

Milica Mihaljević (ur. 12 grudnia 1955 w Zagrzebiu) – chorwacka językoznawczyni. Zajmuje się terminologią, planowaniem językowym. leksykologią i leksykografią. Porusza zagadnienia z dziedziny normatywistyki językowej i ortografii.
Studia z zakresu języka i literatury angielskiej, językoznawstwa ogólnego i fonetyki ukończyła na Wydziale Filozoficznym Uniwersytetu Zagrzebskiego. Stopień magistra uzyskała na podstawie pracy "Engleski glagol walk u odnosu na ostale glagole kretanja i njegovi ekvivalenti u hrvatskom ili srpskom jeziku" (1984), doktoryzowała się zaś na podstawie rozprawy "Lingvistička analiza računalnog nazivlja" (1991).
W 1987 r. została zatrudniona w Instytucie Języka Chorwackiego i Lingwistyki. Redaguje czasopismo kulturalnojęzykowe „Hrvatski jezik”. Należy także do rady redakcyjnej czasopisma „Rasprave”.
Współtworzyła liczne monografie. Jest także autorką licznych poradników i podręczników szkolnych oraz artykułów naukowych. Jako współautorka i redaktorka wniosła wkład w publikacje: "Hrvatski jezični savjetnik", "Školski rječnik hrvatskoga jezika" i "Hrvatski pravopis". Pracowała także nad projektami "Suvremeni hrvatski književni jezik i Rječnici hrvatskoga jezika", "Jednosvezačni normativni rječnik hrvatskog jezika", "Hrvatsko strukovno nazivlje – projekt koordinacije". Jej działalność spotkała się z krytyką. Część lingwistów zarzuciło Milica Mihaljević brak warsztatu naukowego, puryzm, promowanie preskryptywizmu oraz subiektywnych idei poprawności naukowej, uznanych za nieugruntowane we współczesnej wiedzy lingwistycznej.

</doc>
<doc id="4671455" url="https://pl.wikipedia.org/wiki?curid=4671455" title="Koło Senatorów Niezależnych">
Koło Senatorów Niezależnych

Koło Senatorów Niezależnych – koło senackie działające w Senacie VIII, IX i X kadencji, zrzeszające senatorów niezależnych z różnych stron sceny politycznej.
Historia.
Koło o tej nazwie po raz pierwszy powstało po wyborach parlamentarnych w 2011, jednak już w latach 1993–1997 funkcjonował Klub Senatorów Niezależnych liczący początkowo 7, a pod koniec kadencji 5 senatorów. W latach 1997–2007 natomiast senatorowie niezależni tworzyli wspólne koło z Polskim Stronnictwem Ludowym (do 2005 pod nazwą Koło Senatorów Ludowych i Niezależnych, a od 2005 Koło Senatorów Niezależnych i Ludowych). Po wyborach w 2011 Koło Senatorów Niezależnych utworzyli centroprawicowy senator Jarosław Obremski wybrany z ramienia związanego z Obywatelami do Senatu (posiadającymi koło senackie pod koniec poprzedniej kadencji) i ODŚ komitetu Rafała Dutkiewicza oraz wybrani jako kandydaci niezależni centrolewicowi senatorowie Włodzimierz Cimoszewicz (na początku kadencji wykluczony z SLD) i Kazimierz Kutz (który stanął na czele koła), do których wkrótce dołączył Marek Borowski z Socjaldemokracji Polskiej (którą opuścił pod koniec kadencji). Po wyborach w 2015 ponownie powołano koło, w którego składzie po raz kolejny znaleźli się Marek Borowski i Jarosław Obremski, a także dotychczasowa centroprawicowa posłanka Lidia Staroń (która niedługo wcześniej odeszła z PO, została ona nową przewodniczącą koła) – wszyscy wybrani z własnych komitetów. W maju 2016 Jarosław Obremski przeszedł do klubu PiS, jednak do koła dołączył wybrany z ramienia PSL, niezrzeszony wówczas centroprawicowy senator Józef Zając. Po kilku tygodniach powrócił on jednak do klubu PSL, w związku z czym KSN uległo rozwiązaniu. Reaktywowali je po wyborach w 2019 wybrani z własnych komitetów Lidia Staroń (która ponownie została przewodniczącą), a także nowo wybrani do Senatu Krzysztof Kwiatkowski i Wadim Tyszkiewicz. Dwaj ostatni poparli w głosowaniu na marszałka Senatu kandydaturę Tomasza Grodzkiego z PO przeciw dotychczasowemu marszałkowi Stanisławowi Karczewskiemu z PiS (Lidia Staroń wstrzymała się od głosu), w związku z czym senatorowie opozycyjni wobec rządzącego PiS uzyskali w Senacie przewagę.
Senatorowie.
Senatorowie IX kadencji.
Koło funkcjonowało do 14 czerwca 2016.

</doc>
<doc id="4671470" url="https://pl.wikipedia.org/wiki?curid=4671470" title="Pięciobój morski na Światowych Wojskowych Igrzyskach Sportowych 2011">
Pięciobój morski na Światowych Wojskowych Igrzyskach Sportowych 2011

Pięciobój morski na Światowych Wojskowych Igrzyskach Sportowych 2011 – zawody, które odbywały się w brazylijskim Rio de Janeiro w dniach 18 – 21 lipca 2011 roku podczas igrzysk wojskowych. 
Zawody odbyły się w obiektach Centro de Educação Física Almirante Adalberto Nunes. Polska drużyna zdobyła złoty medal, a indywidualnie Jacek Śliwiński srebrny.
Konkurencje.
W skład pięcioboju morskiego wchodzą: 

</doc>
<doc id="4671474" url="https://pl.wikipedia.org/wiki?curid=4671474" title="Gusta Dawidsohn-Dränger">
Gusta Dawidsohn-Dränger

Gusta Dawidsohn-Dränger, także Gusta Dawidson Draenger, Gusta Dawidsohn-Draengerowa, pseudonim Justyna (ur. 1917 w Krakowie, zm. listopad 1943) – polska aktywistka pochodzenia żydowskiego działająca w organizacji syjonistycznej „Akiba”. Podczas II wojny światowej została bojowniczką Żydowskiej Organizacji Bojowej. Była autorką jednego z pierwszych dokumentów dotyczących Zagłady Żydów – "Pamiętnika Justyny", napisanego w języku polskim w 1943 roku w więzieniu przy ul. Helclów w Krakowie (będącym oddziałem kobiecym więzienia Montelupich), w którym przedstawiła walkę krakowskich Żydów z niemieckimi okupantami.
Życiorys.
Urodziła się w rodzinie chasydzkiej z dynastii Ger. Należała do młodzieżowego ruchu B’nos Ya’akov w organizacji Agudat Israel. W latach 30. była jedną z liderek młodzieżowej niesocjalistycznej organizacji syjonistycznej „Akiba”, dla której redagowała pismo „Ceirim” [Młodzi] oraz prowadziła dokumentację w Krakowie.
Pod koniec września 1939 roku Szymszon Dränger, jeden z młodych liderów „Akiby”, został aresztowany przez Gestapo. Obecna przy tym Gusta zażądała, by ją także zatrzymano, gdyż jest jego narzeczoną. Zostali osadzeni w obozie koncentracyjnym Troppau-Opawa, skąd zostali zwolnieni na początku 1940 roku dzięki łapówkom. Następnie pobrali się i podjęli działalność wymierzoną przeciwko okupantowi, pomimo tego, że zobowiązani byli do zgłaszania się na Gestapo trzy razy w tygodniu. Mimo zakazu spotykali się potajemnie z członkami „Akiby”. Fałszowali dokumenty, które rozprowadzali wśród członków ruchu i sprzedawali innym osobom, a uzyskane środki przeznaczali na zakup broni.
12 grudnia 1941 roku delegatura Żydowskiej Samopomocy Społecznej w Nowym Wiśniczu wystąpiła do Gestapo o zgodę na przeprowadzenie kursów rolniczych dla młodzieży żydowskiej, by możliwe było założenie farmy w Kopalinach. Zgodę uzyskała, co pozwoliło na utworzenie zakonspirowanej grupy, w skład której wchodzili: Gusta Dawidson Draenger, Szymszon Draenger (mianowany kierownikiem farmy), Juliusz Feldhorn i Józef Wulf, zatwierdzeni przez władze jako wykładowcy. Nawiązali kontakty z Żydowską Organizacją Bojową i podjęli walkę zbrojną. Justyna brała istotny udział w przedsięwzięciach ŻOB w Krakowie. Zajmowała się robotą techniczną, wyszukiwała kryjówki dla bojowników, zdobywała rewolwery, towarzyszyła grupom bojowym idącym do lasu, a także brała udział w obradach komendy.
Niedługo po zamachu na niemiecką kawiarnię „Cyganeria” w Krakowie (22 grudnia 1942 roku) został zatrzymany Szymszon Draenger (10 lub 18 stycznia 1943 roku) i osadzony w więzieniu Montelupich. Dowiedziawszy się o tym, Gusta dobrowolnie zgłosiła się na Gestapo, by móc zobaczyć męża i dzielić jego losy. Została umieszczona w oddziale kobiecym tego więzienia, w Zakładzie Helclów. Ustalili za pomocą grypsów, że w tym samym czasie podejmą próbę ucieczki. 29 kwietnia 1943 roku Szymszon zdołał zbiec z transportu więźniów prowadzonych na egzekucję, a Gusta z grupy więźniarek wyprowadzonej na ulicę pod eskortą strażników. Następnie ukrywali się w okolicach Bochni, gdzie zorganizowali nowe żydowskie grupy bojowe i redagowali konspiracyjną gazetę „Hechaluc Halochem” [Pionier w walce]. 8 listopada 1943 roku Szymszon został aresztowany w Wieliczce. Podał gestapowcom adres kryjówki żony, gdyż oboje wcześniej umówili się, że to z nich, które zostanie pojmane jako pierwsze, ujawni miejsce pobytu drugiego. Dokładna data ich śmierci nie jest znana.
"Pamiętnik Justyny".
Rękopis "Pamiętnika Justyny" powstawał w więzieniu przy ul. Helclów od stycznia do kwietnia 1943 roku. Napisany został na skrawkach papieru toaletowego różnego kształtu i rozmiarów, gdyż tylko takimi dysponowała Justyna. Jego tekst pisany był ołówkiem chemicznym. Niektóre jego fragmenty, napisane innym charakterem pisma, zostały przez autorkę podyktowane współwięźniom (co potwierdziły osoby, które przeżyły wojnę), a Justyna nanosiła poprawki. Pliki skrawków były poprzegradzane przez Dawidson Draenger innymi skrawkami, dzięki czemu oddzielone zostały poszczególne rozdziały pamiętnika.
Pamiętnik, który Justyna zdołała przed ucieczką ukryć w piecu w blaszanym pudełku, przechowała organizacja Ichud. Bernard Johannes, znający Dawidson Draenger jeszcze z okresu przedwojennego, napisał wspomnienie pozgonne dołączone do niego. Redakcji pamiętników dokonało kolegium w składzie: Michał Borwicz, Nella Rost, Józef Wulf. Książka, wydana przez Wojewódzką Żydowską Bibliotekę Historyczną, ukazała się w 1946 roku w Krakowie. W 1953 roku ukazało się jej wydanie w języku hebrajskim, a w 1996 roku w języku angielskim. W 2022 r. pamiętnik został opublikowany na wolnej licencji przez fundację Wolne Lektury.

</doc>
<doc id="4671476" url="https://pl.wikipedia.org/wiki?curid=4671476" title="Gusta Dawidsohn-Draengerowa">
Gusta Dawidsohn-Draengerowa



</doc>
<doc id="4671479" url="https://pl.wikipedia.org/wiki?curid=4671479" title="Lana Hudeček">
Lana Hudeček

Lana Hudeček (ur. 2 listopada 1960 w Zagrzebiu) – chorwacka językoznawczyni. Zajmuje się normatywistyką, terminologią, leksykologią i leksykografią. Interesuje się językiem mediów, językiem komunikacji służbowej oraz historią języka.
Życiorys.
Studia na Wydziale Filozoficznym Uniwersytetu Zagrzebskiego ukończyła w 1986 r. Magistrat uzyskała na podstawie pracy "Oblici pridjeva u sanktoralu Hrvojeva misala" (1994), doktoryzowała się zaś na podstawie rozprawy "Izražavanje kategorije posvojnosti u hrvatskom jeziku do polovice 19. stoljeća" (2003).
Autorka bądź współautorka fundamentalnych wydawnictw normatywnych: "Hrvatski pravopis", "Školski rječnik hrvatskoga jezika", "Hrvatski jezični savjetnik" i "Normativnost i višefunkcionalnost u hrvatskome standardnom jeziku". Jej działalność spotkała się z krytyką. Część lingwistów zarzuciło Lana Hudeček brak warsztatu naukowego, puryzm, promowanie preskryptywizmu oraz subiektywnych idei poprawności naukowej, uznanych za nieugruntowane we współczesnej wiedzy lingwistycznej. Redaktorka czasopisma „Hrvatski jezik”.
W okresie 2007–2013 kierowała projektem "Hrvatski normativni jednosvezačni rječnik". Była członkinią rady redakcyjnej i międzynarodowej rady redakcyjnej czasopisma „Rasprave: Časopis Instituta za hrvatski jezik i jezikoslovlje”. Należała także do rady redakcyjnej polskiego czasopisma „Media i społeczeństwo”.

</doc>
<doc id="4671488" url="https://pl.wikipedia.org/wiki?curid=4671488" title="7 Pułk Piechoty k.k. Landwehry">
7 Pułk Piechoty k.k. Landwehry



</doc>
<doc id="4671490" url="https://pl.wikipedia.org/wiki?curid=4671490" title="Izabela Krasiejko">
Izabela Krasiejko

Izabela Maria Krasiejko – polska pedagog, dr hab. nauk humanistycznych, profesor uczelni w Uniwersytecie Humanistyczno-Przyrodniczym im. Jana Długosza w Częstochowie.
Życiorys.
26 czerwca 2003 obroniła na Wydziale Filozoficznym Uniwersytetu Jagiellońskiego w Krakowie pracę doktorską "Kształtowanie postaw poznawczych uczniów szkoły podstawowej w procesie kształcenia", a 18 grudnia 2013 habilitowała się na Wydziale Nauk Społecznych Uniwersytetu Warmińsko-Mazurskiego w Olsztynie. Została zatrudniona na stanowisku adiunkta w Instytucie Pedagogiki na Wydziale Nauk Społecznych Uniwersytetu Humanistyczno-Przyrodniczego im. Jana Długosza w Częstochowie. Była również dyrektorem tegoż instytutu.
Pracuje na stanowisku profesora uczelni w Katedrze Badań nad Edukacją na Wydziale Nauk Społecznych Uniwersytetu Humanistyczno-Przyrodniczego w Częstochowie.

</doc>
<doc id="4671492" url="https://pl.wikipedia.org/wiki?curid=4671492" title="Abi-ina-ekalli-lilbur">
Abi-ina-ekalli-lilbur



</doc>
<doc id="4671494" url="https://pl.wikipedia.org/wiki?curid=4671494" title="Hrvatski jezik">
Hrvatski jezik

Hrvatski jezik („język chorwacki”) – chorwackie czasopismo popularnonaukowe, poświęcone problematyce kultury języka, wychodzące od 2014 roku. Na jego łamach porusza się problematykę zróżnicowania stylistycznego oraz zagadnienia z zakresu normatywistyki i terminologii. Publikuje się także spostrzeżenia na temat języka mediów i anglicyzmów.
Czasopismo zawiera również rubryki tematyczne, poświęcone zagadnieniom socjolingwistycznym i etnolingwistycznym ("Jezik i društvo"), językowi chorwackiemu w szkole ("Domaća zadaća"), onomastyce ("Od Mile do Drage"), żargonowi komputerowemu i jego wpływowi na język powszechny ("U dva klika mišem"), frazeologii w ujęciu semantycznym ("Od A do Ž"), poradnictwu językowemu ("Lektorske bilješke"). Rubryka "Vremeplov" prezentuje wybrane teksty językoznawcze, aktualne również współcześnie, "Čitaonica" zaś przedstawia nowo wydane książki. Rubryka "Odakle nam riječi?" wyjaśnia pochodzenie słów.

</doc>
<doc id="4671495" url="https://pl.wikipedia.org/wiki?curid=4671495" title="Witamina B14">
Witamina B14



</doc>
<doc id="4671501" url="https://pl.wikipedia.org/wiki?curid=4671501" title="Ajuria Enea">
Ajuria Enea

Ajuria Enea – pałac znajdujący się w Vitoria-Gasteiz w Kraj Basków. Stanowi on oficjalną siedzibę "lehendakari" wspólnoty autonomicznej Kraju Basków.
Historia.
Pałac Ajuria Enea został zbudowany w 1920 roku dla lokalnego przemysłowca Serafína Ajurii. Autorem projektu był szwajcarski architekt Alfredo Baeschlin, natomiast wykonawcą Hilarion San Vicente. W 1966 roku właścicielem budynku stał się zakon "Madres Escolapias", który używał go jako szkoły. W 1972 roku budowla została zakupiona przez Radę Prowincji Álava w celu utworzenia w niej muzeum sztuki baskijskiej. Muzeum to zostało otwarte dla publiczności w 1978 roku. Placówka funkcjonowała aż do zakupienia budynku 13 października 1980 roku przez rząd Kraju Basków, w celu przekształcenia go w oficjalną rezydencję "lehendakari". Ostatnie piętro przebudowano na pomieszczenia mieszkalne, natomiast w pozostałej części umieszczono pomieszczenia reprezentacyjne i biurowe. W tym samym roku w pałacu Ajuria Enea zamieszkał "lehendakari" Carlos Garaikoetxea.
W dniu 12 stycznia 1988 roku w Ajuria Enea podpisano porozumienie pięciu głównych ugrupowań baskijskich, które od nazwy pałacu znane jest jako "Pakt z Ajuria Enea" ("Pacto de Ajuria Enea").

</doc>
<doc id="4671502" url="https://pl.wikipedia.org/wiki?curid=4671502" title="Archidiakonat jarosławski">
Archidiakonat jarosławski

Archidiakonat jarosławski – jeden z trzech archidiakonatów diecezji przemyskiej w okresie przedrozbiorowym.
Historia.
Archidiakonat jarosławski został utworzony 24 marca 1751 roku przez biskupa przemyskiego Wacława Hieronima Sierakowskiego. 
Archidiakon jarosławski był równocześnie prałatem kapituły kolegiackiej w Jarosławiu. Archidiakonaty przemyski, jarosławski i brzozowski zostały utworzone w celu usprawnienia wizytacji i kontroli duchowieństwa i parafii w diecezji.
4 marca 1784 roku w wyniku reform józefińskich kapituły kolegiackie zostały przez rząd austriacki skasowane. w 1785 roku skasowano archidiakonaty, a 20 lutego 1800 roku kolegiata jarosławska została przemianowana na probostwo zwyczajne.
Dekanaty i parafie.
W skład archidiakonatu weszło 4 dekanaty z 86 parafiami: 

</doc>
<doc id="4671506" url="https://pl.wikipedia.org/wiki?curid=4671506" title="Operacja Martlet">
Operacja Martlet

Operacja Martlet (znana również jako operacja Dauntless) – jedna z serii brytyjskich operacji wojskowych mających na celu zdobycie francuskiego miasta Caen i okolic podczas kampanii normandzkiej w czasie II wojny światowej. Była to operacja wstępna i wspierająca podjęta w dniu 25 czerwca 1944 r. przez XXX Korpus brytyjskiej 2 Armii, mająca na celu ochronę prawej flanki VIII Korpusu przed rozpoczęciem zaplanowanej na dzień później operacji Epsom, dużej ofensywa w dolinie rzeki Odon na zachód od Caen. Taktycznym celem operacji było zdobycie Rauray i okolic Noyers. Atak 50 Dywizji Piechoty Northumbrian i 49 Dywizja Piechoty West Riding miał doprowadzić do przejęcia Juvigny-sur-Seulles, Vendes i Rauray, aby zapobiec niemieckim kontratakom przeciwko VIII Korpusowi z obszaru "podkowy Rauray" (od kształtu linii niemieckich umocnień), a następnie przedłużyć atak w kierunku Noyers i Aunay-sur-Odon. Po raz pierwszy w Normandii 49 Dywizja Piechoty West Riding działała samodzielnie jako zwarta jednostka.
Szpica ataku uderzyła na prawą flankę niemieckiej Dywizji Panzer Lehr i lewą flankę 12 Dywizji Pancernej SS „Hitlerjugend”, wspieranej przez 60–80 dział kalibru 88 mm III Flakkorpsu. Atak nie osiągnął swoich celów do końca dnia 25 czerwca, a 49 Dywizja West Riding kontynuowała operację aż do 1 lipca, kiedy to odparła kontratak "Kampfgruppe Weidinger" ze składu 2 Dywizji Pancernej SS „Das Reich” i 9 Dywizji Pancernej SS „Hohenstaufen”, które straciły ok. 35 czołgów i innych pojazdów opancerzonych. II Korpus Pancerny SS był przeznaczony do kontrofensywy na zachód od Caen w kierunku Bayeux, ale z uwagi na jego ciężkie straty poniesione przy zwalczaniu operacji Martlet i Epsom oraz niebezpieczeństwo kolejnej brytyjskiej ofensywy w pobliżu Caen, został oddelegowany jedynie do statycznej obrony doliny Odon.
Tło sytuacyjne.
Inwazja na Normandię.
Normandzkie miasto Caen było celem do zdobycia w dniu inwazji dla brytyjskiej 3 Dywizji Piechoty, która nacierała z Caumont-l’Éventé na zachodzie do południowo-wschodnich obszarów Caen, by ubezpieczać flankę amerykańskiej 1 Armii podczas jej skoku w stronę Falaise. 3 Dywizja Piechoty wylądowała na plaży Sword 6 czerwca 1944 r., ale została zatrzymana przez niemiecką 21 Dywizję Pancerną. Operacja Perch, atak okrążający w wykonaniu I i XXX Korpusu został przeprowadzony następnego dnia. I Korpus, uderzający na południe z przyczółka nad rzeką Orne, został zatrzymany przez 21 Dywizję Pancerną, zaś atak XXX Korpusu na zachód od Caen stanął przed Tilly-sur-Seulles powstrzymany przez Dywizję Panzer Lehr. Aby zmusić Niemców do wycofania się lub poddania i utrzymać płynność operacji, część brytyjskiej 7 Dywizji Pancernej przecisnęła się przez lukę w niemieckiej linii frontu w pobliżu Caumont i zdobyła Villers-Bocage. Bitwa o Villers-Bocage doprowadziła do wzięcia czołówki brytyjskich wojsk w zasadzkę i wycofania się awangardy 7 Dywizji Pancernej z miasta, ale do 17 czerwca Dywizja Panzer Lehr również musiała się cofnąć, a XXX Korpus zajął Tilly-sur-Seulles.
Bitwa o Caen.
Wszelkie alianckie operacje ofensywne zostały odroczone, gdy 19 czerwca nad kanałem La Manche rozszalała silna burza, która opóźniła gromadzenie sił o trzy dni i opóźniła zejście a ląd trzech dywizji. Operacja Dreadnought, atak z przyczółka nad rzeką Orne w wykonaniu VIII Korpusu, mający na celu oskrzydlenie Caen ze wschodu, został odwołany. Zła pogoda uziemiła większość alianckich samolotów do 23 czerwca, co pozwoliło Niemcom bez przeszkód pracować nad swoimi umocnieniami, a odpowiednik dwóch niemieckich dywizji, jednostki artylerii i moździerzy dotarły w tym czasie do Normandii. Pozycje obronne zostały wzmocnione polami minowymi, a około siedemdziesięciu dział 88 mm ustawiono w żywopłotach i lasach przy podejściu do Caen. 23 czerwca 51 Dywizja Piechoty Highland zaatakowała Sainte Honorine la Chardonnerette przed świtem, zdobyła wioskę, a następnie odparła kontratak, niszcząc trzynaście niemieckich czołgów. Dalej na zachód VIII Korpus, który niedawno przybył z Wielkiej Brytanii, został przeniesiony do linii między XXX Korpusem a I Korpusem, na zachód od Caen. Rozpoczęto planowanie ataku VIII Korpusu w dniu 26 czerwca, a na 25 czerwca został zaplanowany wstępny atak XXX Korpusu w celu zdobycia wzniesienia położonego w obszarze na zachód od VIII Korpusu.
Preludium.
Plan.
Operacja Epsom, atak VIII Korpusu, który miał się rozpocząć 26 czerwca, był podatny na niemieckie kontrataki z "podkowy Rauray", obszaru zalesionych wzniesień na zachodzie, który górował nad linią natarcia 15 Szkockiej Dywizji Piechoty wokół wioski Cheux. 25 czerwca XXX Korpus miał przeprowadzić operację Martlet, zajmując obszar Noyers, aby pozbawić Niemców zasięgu obserwacji na wschód i możliwości kontratakowania na flankę VIII Korpusu z wyżej położonego terenu. Po zabezpieczeniu flanki VIII Korpusu, XXX Korpus miał zaatakować na południe w kierunku Noyers i Aunay-sur-Odon. 49 Dywizji rozkazano dotrzeć do pierwszego celu („Barracuda”) na drodze między Juvigny-sur-Seulles i Fontenay-le-Pesnel siłą trzech batalionów, a następnie przejść 910 m na południe do drugiego celu („Walrus”) w lesie nieopodal Tessel i farmie w St. Nicholas z dwoma świeżymi batalionami. Dywizja miała następnie przejść do swego ostatecznego celu („Albacore”) w samej wiosce Rauray i obszarze "podkowy Rauray", aby ustalić linię frontu od Rauray do Vendes i Juvigny-sur-Seulles, zabezpieczając w ten sposób prawą flankę 15 Szkockiej Dywizji Piechoty.
49 Dywizja planowała natarcie z dwoma brygadami w linii, ze 146 Brygadą Piechoty po prawej i 147 Brygadą Piechoty po lewej, do celu w fazie pierwszej w Fontenay, a następnie do Rauray. 8 Brygada Pancerna i 70 Brygada Piechoty zostały pozostawione z tyłu jako wsparcie; do pułku artylerii dywizjonu dodano dodatkowy pułk artylerii polowej i pułk niszczycieli czołgów M10, a pierwszego dnia operacji pięć pułków artylerii polowej VIII Korpusu i elementy dwóch brygad przeciwlotniczych działających jako artyleria naziemna zostały udostępnione „na wezwanie”. Na froncie 50 Dywizji miała zostać utrzymana solidna baza gotowa do podjęcia działań po wycofaniu się Niemców.
Niemiecka obrona.
Naprzeciw XXX Korpusu znajdował się odcinek niemieckiego frontu obsadzony przez Dywizję Panzer Lehr i lewą flankę 12 Dywizji Pancernej SS „Hitlerjugend”, która utrzymywała 12-kilometrowy front od Epron na północ od Caen do Fontenay. Dywizje były wspierane przez 60–80 armat 88 mm z III Flakkorpsu, rozstawione od Saint-André-sur-Orne do Aunay-sur-Odon, które otrzymały instrukcje dotyczące walki z czołgami alianckimi na dystansie większym niż 2000 m. Na południe od 49 Dywizji niemiecka obrona była oparta na 3. batalionie 26 Pułku Grenadierów Pancernych SS i czołgi 12 Pułku Pancernego SS z 12 Dywizji Pancernej SS „Hitlerjugend”. Oba pułki zostały okopane za rozległymi polami minowymi w dobrze zakamuflowanych pozycjach, ale znajdowały się w akcji nieprzerwanie od dnia inwazji i były już wyczerpane walkami. Do 24 czerwca 12 Dywizja SS poniosła ok. 2550 ofiar (z czego połowa to żołnierze piechoty), miała już tylko ok. 58 działających czołgów Panzer IV, ok. 44 Pantery i nieznaną liczbę spośród dziesięciu niszczycieli czołgów Jagdpanzer IV, które jednostka posiadała 6 czerwca. Dywizja Panzer Lehr miała ok. 33 Panzer IV, ok. 30 Panter i kilka z czterdziestu dział szturmowych Jagdpanzer IV i Sturmgeschütz III obecnych w dywizji 1 czerwca. Od dnia inwazji do rozpoczęcia brytyjskiej operacji Martlet dywizja straciła ok. 2300 ofiar śmiertelnych, głównie z piechoty i była przeznaczona do zluzowania, gdy tylko 276 Dywizja Piechoty przyjedzie z Belgii.
Bitwa.
25 czerwca.
O 4:15 rano 25 czerwca operacja Martlet rozpoczęła się masowym ostrzałem artyleryjskim, który spadł tuż przed linią wyjściową 49 Dywizji. O 5:00 ostrzał zaczął się przesuwać w głąb linii nieprzyjaciela, a piechota ruszyła w dół przez pola kukurydzy. Tego poranka osiadła gęsta mgła gruntowa, zmniejszając widoczność do 5,6 metra w niektórych miejscach. W obszarze 146 Brygady Piechoty na prawej flance 4. batalion Pułku Royal Lincolnshire i czołgi 24 Pułku Ułanów ruszyły naprzód. Po godzinie ich radiostacje polowe stały się nieskuteczne, a piechota z trudem starała się utrzymać właściwy kierunek natarcia, krzycząc, by zidentyfikować się nawzajem, gdy zbliżali się do celów przez mgłę i dym unoszący się z lejów po bombach. Grupa niemieckich pojazdów półgąsienicowych została zniszczona przez granaty ręczne, a niemiecki oficer zastrzelony podczas próby ostrzeżenia swoich oddziałów za pomocą trąbki, gdy batalion osiągnął cel „Barracuda”. Wraz ze wschodem słońca widoczność wzrosła do 55 m i rozpoczął się gorący i słoneczny dzień. Po lewej stronie 146 Brygady batalion Pułku Hallamshire co kilka metrów sprawdzał swoją pozycję na kompasie i zbliżał się do „Barracudy” na drodze Fontenay–Tessel–Bretteville, gdzie trafił na czołgi 8. kompanii 2. batalionu 12 Pułku Pancernego SS oraz dwie kompanie z 3. batalionu 26 Pułku Pancernego SS.
Hallamshires obezwładnili dwa niemieckie czołgi za pomocą 6-funtowych dział przeciwpancernych, a następnie ruszyli w bok w obu kierunkach wzdłuż drogi, na zachód do le Pont de Juvigny-sur-Seulles i na wschód do Fontenay, pod ogniem artylerii i moździerzy. W południe Pułk Tyneside Scottish przeniósł się do Le Hautd’Audreu, aby skonsolidować obszar, a 1/4. batalion Lekkiej Piechoty King’s Own Yorkshire nacierał wraz z 24 Pułkiem Ułanów przez pozycje 4. batalionu Pułku Royal Lincolnshire, od przysiółka Bas de Fontenay, na zachód od wioski Fontenay wzdłuż drogi do Juvigny-sur-Seulles, w stronę celu o kryptonimie „Mors” w lesie Tessel na "podkowie" na północ od Vendes. Piechota przeszła pod górę i pokonała 90 metrów ciągu czterech minut za gęstym ostrzałem nękającym, kiedy rozpoczęło się niemieckie bombardowanie z wyrzutni Nebelwerfer, spowalniające postęp i powodujące wiele ofiar. Batalion ostatecznie zbliżył się do krawędzi lasu na 1,6 km. Odparto kontratak, a 24 Pułk Ułanów obezwładnił dwa niemieckie czołgi.
Na lewej flance, w obszarze 147 Brygady Piechoty, 11. batalion Royal Scots Fusiliers zbliżający się do „Barracudy” na północnym krańcu Fontenay, zniknął we mgle i natychmiast poniósł wiele ofiar. Żołnierze lokalizowali się nawzajem, aby utrzymać kierunek marszu, lecz gdy wstało słońce, snajperzy na ich drodze zaczęli zadawać coraz większe straty. Ci, którzy przeżyli, dotarli do Fontenay i zaczęli walczyć o każdy budynek w wiosce; następnie znaleźli się pod ostrzałem z parku Boislonde na północnym wschodzie i nie byli w stanie przedostać się poza drogę do Tilly-sur-Seulles. O 20:20 1/7. batalion Pułku Duke of Wellington’s przeszła przez resztki 11. batalionu Lekkiej Piechoty Durham i kontynuowała atak na wioskę. 3. batalion 26 Pułku Grenadierów Pancernych SS, który został wzmocniony przez wojska wysłane z Caen przez 21 Dywizję Pancerną SS i z Vendes przez Dywizję Panzer Lehr, trzymał się lasów i wschodniego krańca wioski. Przez całą noc w wiosce trwały walki wręcz.
Do zmroku 49 Dywizja ustanowiła linię mniej więcej na południowy zachód od Fontenay, około 1,6 km od Rauray i wzgórz, które wznosiły się nad obszarem natarcia VIII Korpusu. Zachmurzenie zaczęło rosnąć, kiedy zrodził się plan, aby Tyneside Scottish zaatakowali Rauray o świcie. Na zachodniej flance XXX Korpusu 50 Dywizji udało się przejść tylko niewielką odległość na południe od Tilly-sur-Seulles. Rezerwy niemieckie za odcinkiem frontu naprzeciwko VIII Korpusu zostały przesunięte na zachód, aby wzmocnić obrońców zaatakowanych przez XXX Korpus, który zdaniem Niemców był główną osią ofensywy brytyjskiej. W cotygodniowym raporcie sytuacyjnym Grupy Armii B za dni 19–26 czerwca odnotowano, że na styku obrony Dywizji Panzer Lehr i 12 Dywizji Pancernej SS została wybita szczelina o szerokości 5 km i głębokości 2 km.
26 czerwca.
70 Brygada Piechoty i 8 Brygada Pancerna przygotowały się do przesunięcia na południe od Fontenay o 6:50, zaś operacja Epsom miała rozpocząć się dalej na zachód o 7:30 rano. Na lewej flance 49 Dywizji o 9:30 zaatakował szwadron Sherwood Rangers Yeomanry z Pułku Duke of Wellington’s w kierunku celu „Walrus”, przy czym pierwszym celem była farma St. Nicholas, około 800 m przed nim. Niemiecki garnizon i zakamuflowane czołgi odpierały atak do 15:50, kiedy druga próba uderzenia po dwudziestominutowym ostrzale artyleryjskim doprowadziła do zdobycia farmy i terenu wokół niej. Czołgi szwadronu Yeomanry zbliżyły się następnie do skrzyżowania na północ od Rauray, a 11. batalion Lekkiej Piechoty Durham przybył o 21:00, by umocnić ich pozycję. Patrol czaił się na skraju wioski, aby zaatakować nocą, ale stwierdzono, że pomimo ataku myśliwców bombardujących w ciągu dnia wioska była nadal pełna niemieckiej piechoty, a pobliskie lasy bronione przez czołgi.
W środku 1. batalion Pułku Tyneside Scottish i 4/7 Pułk Królewskiej Gwardii Dragonów przygotowały się do ataku "la Grande Ferme", z prawą flanką strzeżoną przez 24 Pułk Ułanów i 12. zmotoryzowany batalion Królewskiego Korpusu Strzelców ze składu 8 Brygady Pancernej, posuwający się w kierunku Tessel-Bretteville. Atak rozpoczął się od mniejszego niż poprzednio ostrzału artyleryjskiego, ponieważ dodatkowa artyleria udostępniona 25 czerwca powróciła do wsparcia VIII Korpusu. Niemcy prowadzili ogień z czołgów i zamaskowanych karabinów maszynowych oraz bombardowali piechotę wroga z Nebelwerferów. Rakiety uderzyły w pobliskie drzewa i żywopłoty, rozrzucając po okolicy śmiertelnie niebezpieczne odłamki drewna. Za strumieniem le Bordel Rau cztery okopane czołgi powstrzymały atak, podobnie jak kompania piechoty w La Grande Ferme i posiłki piechoty z 21 Dywizji Pancernej, okopane w okolicach Las Tessel. 12. zmotoryzowany batalion Królewskiego Korpusu Strzelców przekroczył strumień Le Bordel Rau w południe, ale został przygwożdżony tuż za nim, a sześć czołgów Gwardii Dragonów zostało obezwładnionych podczas ataku na farmę. O 16:00 piechota została wycofana 4,8 km do le Haut d’Audrieu, z wyjątkiem małej grupy, która dotarła na farmę.
12. batalion, poruszający się głównie amerykańskimi transporterami półgąsienicowymi M3 i brytyjskimi transporterami Universal Carrier, zaatakował w kierunku Tessel-Bretteville, gdy czołgi M4 Sherman 24 Pułku Ułanów przeszły obok wschodniej części lasu Tessel. Brytyjczycy zostali związani walką przez nieprzyjacielskie czołgi w "la Grande Ferme" i innych obiektach w pobliżu Tessel-Bretteville. Dwie Pantery spotkały się z czołową eskadrą ułanów, obie zostały trafione i podpalone. Postęp był ograniczony przez "bocage" i zatopione pasy terenu, ale atakujący przeszli przez strumień le Bordel Rau. Następnie dotarli do zachodniego krańca wioski, po czym wycofali się do lasu Tessel pod zasłoną dymną, ze względu na dużą liczbę wrogich czołgów i innych pojazdów. W nocy dwie kompanie z 2. batalionu 192 Pułku Grenadierów Pancernych z 21 Dywizji Pancernej wzmocniły obronę Dywizji Panzer Lehr niedaleko Vendes, która pozostała w rękach niemieckich przez cały czas trwania operacji. Dywizja Panzer Lehr na krótko zaangażowała elementy 146 Brygady, ale większość z nich pozostała skoncentrowana przeciwko 50 Dywizji na prawej flance 49 Dywizji.
27 czerwca.
O 7:00 czołgi szwadronu Yeomanry i patrol z 11. batalionu Lekkiej Piechoty Durham zaczęły sondować Rauray przeciwko 3. batalionowi 26 Pułku Pancernego SS. Flankujący ogień czołgów i dział 88 mm obezwładnił kilka czołgów szwadronu Yeomanry i zmusił resztę do wycofania się. Pluton fizylierów przedarł się do centrum wioski, ale reszta batalionu znalazła się ogniem moździerzowym, kierowanym przez ukrytego obserwatora. Po ostrzale artyleryjskim o godz. 11:00 żołnierze Lekkiej Piechoty Durham nałożyli bagnety na swoje rabiny i ruszyli w szeregu naprzeciwko ostrzału z karabinów maszynowych i ostrzału snajperskiego, co spowodowało wiele ofiar i doprowadziło do rozejmu w południe, aby obie strony mogły zebrać rannych. Atak wznowiono o godzinie 14:00 i do 16:00 wioska została zdobyta; znaleziono kilku niemieckich snajperów w strojach maskujących, przywiązanych do drzew. Na zachód od Tessel-Bretteville żołnierze Pułku Hallamshire zaatakowali Vendes z Las Tessel, ale poczynili niewielkie postępy i rozpoczęto przygotowania do ataku na Brettevillette następnego dnia.
28 czerwca.
O godz. 6:50 rozpoczął się ostrzał w wykonaniu czterech polowych pułków artyleryjskich i Armijnej Grupy Artylerii Królewskiej, a na lewej flance atak 10. batalionu Lekkiej Piechoty Durham i 4/7 Pułku Gwardii Dragonów wznowili natarcie przez pozycje 11. batalionu Lekkiej Piechoty Durham w Rauray, w kierunku wzniesień na południe od wioski, gdzie walki trwały przez cały dzień. O 7:00 1. batalion Tyneside Scottish w centrum przeszedł przez "bocage" blisko zapory ostrzału nękającego, w kierunku Brettevillette na południowy zachód od Rauray. Batalion osiągnął pierwszy cel o kryptonimie „Jock” (Tessel-Bretteville) po czterdziestu minutach, gdzie dwie kompanie połączyły siły, a dwie ruszyły w kierunku ostatecznego celu „Jones” (Brettevillette) za kolejną falą ostrzału nękającego. Niemiecki ostrzał z karabinów maszynowych stał się intensywny, a tyły batalionu zostały ostrzelane przez artylerię i moździerze, ale postęp trwał dalej i do 14:30 batalion wszedł do wioski.
Po trzydziestu minutach Brytyjczycy zostali zaatakowani przez "Kampfgruppe Weidinger" z 2 Dywizji Pancernej SS „Das Reich”, która przybyła dzień wcześniej z rejonu na południe od Saint-Lô i zluzowała 12 Dywizję Pancerną SS na zachód od Rauray. Wraz z kompanią Panter z 2 Dywizji Pancernej "kampfgruppe" rozpoczęło serię trwających kilka godzin kosztownych dla obu stron kontrataków, gdy batalion Pułku Tyneside Scottish próbował umocnić swoją pozycję we wsi. Batalion został wycofany do Tessel-Bretteville do 21:00, a kompania na szpicy okopała się w odległości 400 metrów na północ od Brettevillette. Odzyskując wioskę i utrzymując Queudeville na południu, "Kampfgruppe Weidinger" otworzyło drogę od Noyers-Bocage dla nadchodzącej kontrofensywy II Korpusu Pancernego SS przeciwko wybrzuszeniu VIII Korpusu na wschodzie.
29–30 czerwca.
Pogoda rankiem 29 czerwca była jasna i przejrzysta, a samoloty alianckie przeprowadziły wiele lotów bojowych zwiadowczych, które wykazały, że wiele niemieckich posiłków zmierzało w rejon rzeki Odon. Kontrofensywa II Korpusu Pancernego SS miała miejsce na południe od 49 Dywizji, po obu stronach rzeki Odon między Queudeville i Évrecy, przeciwko wybrzuszeniu VIII Korpusu utworzonego podczas operacji Epsom. XXX Korpus zapewniał wsparcie artyleryjskie VIII Korpusowi i przygotowywał się do obrony terenu wokół Rauray. 1. batalion Pułku Tyneside Scottish meldował, że jakikolwiek ruch na ich pozycjach przyciągał masowy ogień moździerzowy od strony "Kampfgruppe Weidinger", a czołgi co jakiś czas nękały kompanię okopaną na północy wioski. Kompania została wycofana, aby uniknąć ostrzału artyleryjskiego, przygotowując się do ataku na wioskę przez 11. batalion Lekkiej Piechoty Durham, ale gdy tylko ich ruch został zauważony, rozpoczęło się bombardowanie z Nebelwerferów, które spowodowało wiele ofiar. Batalion został zluzowany o godzinie 6:00 rano 30 czerwca przez 4. batalion Pułku Royal Lincolnshire. Nebelwerfery i ostrzał artyleryjski nękał 10. batalion Lekkiej Piechoty Durham i 4/7 Pułku Gwardii Dragonów na południe od Rauray przez cały dzień, a kilka czołgów zostało zniszczonych podczas rozpoznania zbcza. 30 czerwca dwa bataliony Lekkiej Piechoty Durham zostały zluzowane w Rauray przez Tyneside Scottish, którzy wieczorem wysłali do przodu patrole.
Tyneside Scottish zostali wybrani jako grupa niszczycieli czołgów; strefa śmierci obejmowała obszar na wschód i południowy wschód od "konturu pierścienia 110" (ang. "ring contour 110"), przed frontem kompanii A i B, które miały jedyne dobre pole obserwacji i posiadały okopane cztery 6-funtowe działa przeciwpancerne. Rozesłano patrole, ale niewiele odkryły z powodu małego obszaru obserwacji w "bocage". 11. batalion Royal Scots Fusiliers trzymał prawą flankę w pobliżu Juvigny-sur-Seulles, pozostając w kontakcie z 50 Dywizją na zachodzie i 1/4. batalionem Lekkiej Piechoty King’s Own Yorkshire na wschodzie, która znajdowała się na zachodnim krańcu lasu Tessel. Hallamshires trzymali południowo-zachodni róg lasu, nieco na północ od Vendes i utrzymywali kontakt z 4. batalionem Royal Lincolnshire w Tessel-Bretteville. 11. batalion Lekkiej Piechoty Durham został okopany w pobliżu Rauray i połączony z Tyneside Scottish na wzniesieniu w "konturze pierścienia 110". W poprzek granicy dywizji i korpusu na wschodzie, wzdłuż drogi do le Hautdu Bosq, okopał się 6. batalion Pułku King’s Own Scottish Borderers z 15 Szkockiej Dywizji Piechoty po południowej stronie drogi, oczywistej trasy niemieckiego ataku na VIII Korpus. Tylko jednostki znajdujące się w pobliżu "konturu pierścienia 110" miały względnie niezakłócony widok, a inne bataliony otaczały brzegi, żywopłoty i drzewa. Trzy pułki artyleryjskie 49 Dywizji, czołgi 24 Pułku Ułanów, działa przeciwpancerne 217 Pułku Przeciwlotniczego Artylerii Królewskiej, dwie atrapy 6-funtowych dział przeciwpancernych i karabiny maszynowe Vickers z 2 Pułku Kensington zostały przygotowane do wsparcia piechoty. Dane zebrane z przechwyconych meldunków II Korpusu Pancernego SS skłoniły dowództwo bombowe RAF-u do zrzucenia wieczorem 1300 ton bomb w związku z podejrzeniem koncentracji niemieckich czołgów w Villers-Bocage, co w połączeniu z bombardowaniem morskim i artyleryjskim starło miasto z powierzchni ziemi w ciągu dwunastu minut.
Niemiecki kontratak, 1 lipca.
W nocy z 30 czerwca na 1 lipca patrole wysłane za linię niemieckiego frontu usłyszały dźwięk silników i zgrzyt gąsienic. 50 Dywizja kontynuowała ataki na południowy zachód od Tilly-la-Campagne i dwukrotnie zdobyła Hottot-les-Bagues, zanim straciła ją w wyniku kontrataków; tymczasem 6,4 km na zachód zostało zdobyte Longraye. Rano 56 Brygada, na prawej flance 50 Dywizji, przejęła linię na północ od Bois de Saint Germain i Crauville, a następnie rozpoczęła energiczne rozpoznanie sił 277 Dywizji Piechoty i 2 Dywizji Pancernej, gotowa do ataku na las 8 lipca Niemcy zaplanowali wielki nocny atak na wybrzuszenie VIII Korpusu 1 lipca o 3:00 rano, w wykonaniu "Kampfgruppe Weidinger" i 9 Dywizji Pancernej SS, ale dowódca dywizji SS-Obersturmbannfuhrer Woith został ranny w czasie ostrzału artyleryjskiego i nie udało mu się przekazać na czas dyspozycji do ataku. Zwiad stwierdził, że czołgi 9 Pułku Pancernego SS wycofały się po zmroku i atak został przełożony na 6:00 rano.
O północy rozpoczął się ostrzał moździerzowy i artyleryjski pozycji brytyjskich; patrole donosiły, że na południe od Brettevillette słychać czołgi, a wkrótce potem Pułkowi Tyneside Scottish rozkazano się zatrzymać i być gotowym do wschodu słońca o 5:01. O 6:00 "Kampfgruppe Weidinger" z 19 i 20 Pułkiem Grenadierów Pancernych SS oraz 9 Pułkiem Pancernym SS z 9 Dywizji Pancernej SS zaczęło przesuwać się przez zasłonę dymną w kierunku "Ferme des Cigognes", na południe od Le Haut du Bosq, na drodze do Cheux. Grupy po pięć czołgów idących na szpicy w towarzystwie grenadierów pancernych strzelały do brytyjskiej piechoty, gdy żołnierze rozłożyli się na pozycjach strzeleckich, a następnie ruszyli do przodu. Inne grupy posuwały się łukiem ze wschodu na północny wschód, do obrony 6. batalionu Pułku King’s Own Scottish Borderers i 4. batalionu Pułku Royal Lincolnshire od Rauray do Tessel-Bretteville. 24 Pułk Ułanów i artyleria dywizji otworzyły ogień do niemieckich grup czołgów oraz piechoty, gdy te wynurzyły się z zasłony dymnej około 6:45.
Niemiecka taktyka uwzględniła wrażliwość czołgów i piechoty na ostrzał, kiedy tylko wyszły z "bocage". „Czołgi są sprytnie używane w małych ilościach z piechotą lub bez. Wycofują się lub przenikają do stanowisk, z których mogą atakować nasze pozycje obronne bezpośrednim ogniem”.
Brytyjczycy odpowiedzieli na tę taktykę ogniem przeciwpancernym z zakamuflowanych pozycji, chociaż aby uzyskać odpowiednie pole ostrzału, działa okopano w pobliżu żywopłotów, co ujawniało ich przybliżoną lokalizację. Niemiecki ogień na pozycje armat przeciwpancernych był coraz celniejszy w trakcie rozwoju starcia i były one niszczone jedno po drugim. Niemiecka artyleria naprzemiennie strzelała pociskami odłamkowymi i dymnymi, aby czołgi mogły wyjść z zasłony dymnej, zająć zlokalizowane pozycje brytyjskie, a następnie nacierać dalej wspierane przez piechotę. Brytyjska artyleria polowa zmusiła w końcu niemieckie czołgi do wycofania się, a piechotę do ukrycia się za osłonami, podczas gdy niemiecka artyleria wznowiła ostrzał; każdy niemieckie uderzenie spowodowało straty w szeregach brytyjskich i posuwało się naprzód. Niemieccy snajperzy i strzelcy karabinów maszynowych infiltrowali brytyjskie linie wokół Rauray i pozycje Pułku Tyneside Scottish.
Do godziny 11:00 brytyjska linia obrony została przekroczona po obu stronach toru. Linia 17-funtowych dział przeciwpancernych 344 Baterii Przeciwpancernej Artylerii Królewskiej niedaleko le Haut-du-Bosq stała się teraz linią frontu, pomimo ograniczonego pola ostrzału. Kiedy kompania A Pułku Tyneside Scottish została wyparta z powrotem do obszaru 6. batalionu Pułku King’s Own Scottish Borderers, niemieckie czołgi i grenadierzy pancerni skręcili na północ, 270 m za kompanią B, gdzie zostali zaatakowani przez czołgi 24 Pułku Ułanów. Sześć niemieckich czołgów zostało obezwładnionych, a postęp natarcia zatrzymany; wezwano artylerię skupioną wokół Brettevillette.
Znaczna część dostępnego wsparcia artyleryjskiego odpowiedziała na wezwanie obserwatorów artyleryjskich i ostrzelała punkt DF109, obszar przed Pułkami Tyneside Scottish i King’s Own Scottish Borderers. Po południu obserwator artyleryjski w Belleval Château zobaczył niemieckie czołgi formujące się w trójkątnym lesie i wezwał ostrzał 400 metrów na południowy zachód od punktu DF109. Wezwanie zostało zmienione na „Mike Target” (angażując wszystkie 24 działa pułku polowego), a następnie na „Uncle Target” (ostrzał w wykoniu 72 działam wszystkich trzech pułków artylerii polowej dywizji) i ponownie zmienione na „Victor Target” (bombardowanie obejmujące wszystkie średnie i ciężkie działa VIII Korpusu). Podobne wezwanie wykonały działa XXX Korpusu, a ciężki ostrzał spadł na niemieckie miejsce postoju. Później tego dnia wojska brytyjskie ponownie zajęły opuszczoną linię obrony, wspierane przez czołgi Churchill Crocodile wyposażone w miotacze płomieni, które paliły żywopłoty i zmuszały niemiecką piechotę do ucieczki; wielu niemieckich żołnierzy wolało próbować uciec zamiast się poddać i zostali zestrzeleni. Na froncie 10. i 11. batalionu Lekkiej Piechoty Durham oraz 4. batalionu Pułku Royal Lincolnshire niemiecka piechota weszła na brytyjskie pozycje obronne, ale została wyparta przez kontrataki, które były kosztowne dla obu stron. Szwadron C z Sherwood Rangers stracił dwa czołgi podczas wspierania 10. batalionu i 55 Pułku Przeciwpancernego Artylerii Królewskiej, który został rozmieszczony za batalionami Lekkiej Piechoty Durham i obezwładnił sześć Panter.
Następstwa.
Analiza.
W 2003 r. historyk Terry Copp napisał, że niemiecki kontratak na teren zdobyty przez XXX Korpus był kosztowną porażką, a Niemcy zajmujący pozostałe pozycje w "podkowie Rauray" zostali zmuszeni przejść do defensywy. Niemieckie jednostki pancerne napotkały takie same problemy braku obserwacji i pola manewru jak alianci. Brak piechoty i skutki ostrzału artylerii alianckiej znacznie utrudniły współpracę pomiędzy jednostkami i praktycznie uniemożliwiły bezpośrednie dowodzenie. Operacja Martlet osiągnęła swój cel, rozpraszając uwagę i zadając ciosy siłom niemieckim. Ian Daglish napisał w 2007 r., że chociaż XXX Korpus nie osiągnął swojego celu, niemiecka uwaga została skutecznie odwrócona od obszaru operacji Epsom i że czołgi z tego rejonu obszarze zostały wysłane na zachód w celu zaatakowania luki w linii frontu wybitej przez 49 Dywizję, pozostawiając na tej pozycji, gdy rozpoczął się główny atak VIII Korpusu.
W raporcie polowym z 1 lipca napisanym tego samego dnia ppłk A. E. Warhurst nazwał niemiecki kontratak poważną porażką, w której wróg stracił ok. 50 czołgów. Warhurst oszacował, że zostało obezwładnionych ok. 35 niemieckich czołgów, dziesięć przez Pułk Tyneside Scottish, jedenaście przez 24 Pułk Ułanów, sześć od ognia 217 Baterii i 55 Pułku Pancernego, a kolejne pięć w wyniku ostrzału średniej artylerii. 24 Pułk Ułanów stracił pięć Shermanów. Każdy z moździerzy Pułku Tyneside Irish wystrzelił ok. 600 pocisków, a artyleria spowodowały wiele strat w szeregach niemieckich, ponieważ Brytyjczycy byli w stanie utrzymać doskonałą komunikację sygnałową przez cały dzień, podczas gdy niemieccy operatorzy radiowi musieli stacjonować w pewnej odległości od swojej kwatery głównej, ze względu na szybkość, z jaką brytyjskie bezprzewodowe stanowiska odsłuchowe nakreślały ich pozycje i kierowały na nich ostrzał artyleryjski.
W 2013 r. John Buckley napisał, że niemiecka obrona przed operacją Martlet była słabo skoordynowana i kosztowna wobec siły ognia, jaką dysponowali Brytyjczycy, zjawiska taktycznego napotykanego przez Niemców podczas całej kampanii w Normandii. Operacji Martlet udało się odwrócić siły niemieckie od operacji Epsom, ale niemiecki sukces w utrzymaniu "podkowy Rauray" był brytyjską porażką. „Kontrolowanie tego terenu sprawiło, że grenadierzy pancerni, którzy ocaleli ze zniszczenia w bitwie, mogli odetchnąć z ulgą”, co pozostawiło Niemców na lepszej pozycji, nawet gdy zdobyto Rauray.
Straty.
W czerwcu zgrupowanie 2 Dywizji Pancernej SS w Normandii było niepełne; 1 lipca dywizja liczyła 17 233 żołnierzy, ale tylko 11 195 na polu bitwy. "Kampfgruppe Weidinger" i 9 Dywizja Pancerna SS bronili "podkowy Rauray" i uczestniczyli w kontrofensywie przeciwko operacji Epsom. "Kampfgruppe" straciło (do 1 lipca włącznie) 108 zabitych, 408 rannych i 126 zaginionych. 9 Dywizja Pancerna SS do 11 lipca poniosła 1145 ofiar (łącznie), a liczba sprawnych Panzer IV spadła z 41 do 9 pod koniec czerwca i wzrosła do 10 w dniu 2 lipca; liczba Panter spadła z 27 do 19 pomiędzy 30 czerwca a 2 lipca; liczba StuG III została zredukowana z 38 do 22 wraz z końcem czerwca i do 19 w dniu 2 lipca. Jednostki na lewej flance i posiłki z 12 Dywizji Pancernej SS walczyły przeciwko XXX Korpusowi, a od 24 czerwca do 11 lipca dywizja straciła ok. 2935 żołnierzy, 1240 ofiar w ciągu trzech dni do 1 lipca włącznie. Od 24 czerwca do 2 lipca liczba działających czołgów spadła z 58 do 32 Panzer IV, z 44 do 24 Panter i nieznanej liczby Jagdpanzer IV.
276 Dywizja Piechoty była stopniowo luzowana przez Dywizję Panzer Lehr od 26 czerwca do 5 lipca; w czerwcu poniosła 2972 ofiary. Od 24 do 26 czerwca liczba Panzer IV w tej dywizji spadła z 33 do 27, Panter z 30 do 26; liczba działających Jagdpanzer IV i StuG III jest nieznana. Do 1 lipca dostępność sprzętu wzrosła do 36 Panzer IV, 32 Panter, 28 Jagdpanzer IV i StuG III. 21 Dywizja Pancerna straciła 254 żołnierzy piechoty od 24 do 30 czerwca, a kolejnych 557 ludzi do 6 lipca. Od 21 czerwca do 1 lipca liczba sprawnych Panzer IV spadła z 76 do 61, chociaż nie wiadomo, jaka część strat została poniesiona w akcji przeciwko XXX Korpusowi podczas operacji Martlet. Liczba działających czołgów Tygrys dostępnych dla 101. batalionu czołgów ciężkich SS spadła z 15 do 11 pomiędzy 16 czerwca a 1 lipca oraz z 11 do zera 4 lipca. Straty 49 Dywizji West Riding wyniosły 400 żołnierzy Pułku Tyneside Scottish, z czego ok. 200 stanowili ludzie z 11. batalionu Lekkiej Piechoty Durham, a 150 żołnierze 10. batalionu, było także 22 zabitych w 4. batalionie Pułku Royal Lincolnshire.
Późniejsze operacje.
49 Dywizja utrzymywała linię wokół Rauray przez prawie miesiąc, z wyjątkiem ataku dywersyjnego wokół Juvigny-sur-Seulles podczas drugiej Bitwy o Odon. 30 lipca dywizja została przeniesiona z XXX Korpusu do I Korpusu i zajęła pozycje na przyczółku na wschód od rzeki Orne, skąd dotarła do Sekwany. 12 Dywizja Pancerna SS, poważnie wyczerpana przez walki przeciwko operacji Epsom, kontynuowała walkę z kolejnymi brytyjskimi ofensywami na lotnisku Carpiquet (operacja Windsor), w Caen (operacja Charnwood) i próbowała powstrzymać operację Goodwood. Okopała się na pozycjach na południowy wschód od Caen w połowie lipca, skąd stopniowo była wypierana przez późniejsze ofensywy anglo-kanadyjskie. 9 Dywizja Pancerna SS pozostała w dolinie Odon, utrzymując Wzgórze 112 przeciwko atakom 43 Dywizji Piechoty Wessex podczas operacji Jupiter. Pod koniec sierpnia została zamknięta w kotle Falaise

</doc>
<doc id="4671507" url="https://pl.wikipedia.org/wiki?curid=4671507" title="Pristimantis">
Pristimantis

Pristimantis – rodzaj płaza bezogonowego z podrodziny Ceuthomantinae w rodzinie Craugastoridae.
Zasięg występowania.
Rodzaj obejmuje gatunki występujące od Hondurasu na wschód przez Amerykę Środkową przez Kolumbię i Ekwador do Peru, Boliwii, północnej Argentyny oraz amazońskich i atlantyckich lasów Brazylii i Gujany; również Trynidad i Tobago, Grenada i Małe Antyle.
Systematyka.
Podział systematyczny.
Do rodzaju należą następujące gatunki:

</doc>
<doc id="4671510" url="https://pl.wikipedia.org/wiki?curid=4671510" title="Jacek Wąsik">
Jacek Wąsik

Jacek Wojciech Wąsik (ur. 1971) – polski naukowiec (specjalność biomechanika, biofizyka), dr hab. nauk o kulturze fizycznej, profesor nadzwyczajny, kierownik Katedry Nauk o Kulturze Fizycznej Wydziału Nauk o Zdrowiu Uniwersytetu Humanistyczno-Przyrodniczego im. Jana Długosza w Częstochowie.
Życiorys.
W 1996 ukończył studia na kierunku fizyka w Wyższej Szkole Pedagogicznej w Częstochowie. 15 maja 2001 obronił pracę doktorską "Efekty grawitacyjne w osmotycznym i dyfuzyjnym transporcie membranowym roztworów nieelektrolitów", 25 lutego 2014 habilitował się na podstawie oceny dorobku naukowego i pracy. Objął funkcję profesora nadzwyczajnego w Katedrze Nauk o Kulturze Fizycznej na Wydziale Nauk o Zdrowiu Uniwersytetu Humanistyczno-Przyrodniczego im. Jana Długosza w Częstochowie.
Piastował stanowisko dyrektora Instytutu Wychowania Fizycznego, Turystyki i Fizjoterapii na Wydziale Pedagogicznym Uniwersytetu Humanistyczno-Przyrodniczego im. Jana Długosza w Częstochowie. 

</doc>
<doc id="4671511" url="https://pl.wikipedia.org/wiki?curid=4671511" title="Gustavo Becerra-Schmidt">
Gustavo Becerra-Schmidt

Gustavo Becerra-Schmidt (ur. 26 sierpnia 1925 w Temuco, zm. 3 stycznia 2010 w Oldenburgu) – chilijski kompozytor.
Życiorys.
Ukończył konserwatorium w Temuco, później studiował w Conservatorio Nacional de Música w Santiago, gdzie jego nauczycielami byli Pedro Humberto Allende i Domingo Santa-Cruz (kompozycja), Armando Carvajal (dyrygentura) i Vicente Salas Viú (muzykologia). Od 1952 roku był wykładowcą kompozycji na Universidad de Chile. W latach 1954–1956 przebywał w Europie.
Od 1959 do 1963 roku dyrektor Instituto de Extensión Musical w Santiago. W 1968 roku wybrany na członka chilijskiej Academia de Bellas Artes. Był redaktorem naczelnym czasopisma "Revista musical chilena". W 1971 roku mianowany przez prezydenta Salvadora Allende attaché kulturalnym przy ambasadzie w Bonn. Po puczu wojskowym Augusto Pinocheta w 1973 roku uzyskał azyl polityczny w RFN. Od 1974 roku był wykładowcą Uniwersytetu w Oldenburgu.
Twórczość.
Po początkowych zainteresowaniach neoklasycznych zwrócił się ku serializmowi i nowym trendom w muzyce, aż do muzyki graficznej włącznie. W późniejszych kompozycjach stosował zapis aleatoryczny. Opracował własny system kompozycji, który wyłożył w opublikowanym w 1972 roku eseju "Becerra" („Revista musical chilena” XXVI).
Skomponował m.in. opery "La muerte de Don Rodrigo" (1958) i "Parsifae" (1973), trzy symfonie (1955, 1958, 1960), oratoria "La Araucana" (1965), "Machu Picchu" (1966) i "Lord Cochrane in Chile" (1968), "Missa brevis" na chór żeński (1958), "Juegos" na fortepian, 12 piłeczek ping-pongowych, cegłę i taśmę (1966), koncert skrzypcowy (1950), koncert fletowy (1957), koncert fortepianowy (1958), cztery koncerty gitarowe (1964–1970), koncert na obój, klarnet, fagot i smyczki (1970), siedem kwartetów smyczkowych, kwartet saksofonowy, trzy sonaty skrzypcowe, sonatę altówkową, trzy sonaty wiolonczelowe.

</doc>
<doc id="4671515" url="https://pl.wikipedia.org/wiki?curid=4671515" title="Carina Militaru">
Carina Militaru

Carina Alexandra Militaru (ur. 11 stycznia 2001 w Braszowie) – rumuńska skoczkini narciarska reprezentująca klub CSS Braşovia. Uczestniczka mistrzostw świata juniorów (2018) oraz europejskiego festiwalu młodzieży Europy (2017). Medalistka mistrzostw kraju.
Przebieg kariery.
Pierwszy występ na arenie międzynarodowej w zawodach pod egidą FIS zaliczyła 28 września 2013 roku w Râșnovie w konkursie FIS Cup. Zajęła wówczas dziewiąte miejsce. W marcu następnego roku zadebiutowała w Pucharze Kontynentalnym w Falun, gdzie zajmowała miejsca na przełomie pierwszej i drugiej dziesiątki zawodów.
Sezon 2014/2015 spędziła wyłącznie startując w zawodach FIS Cup, gdzie najlepsze występy zaliczyła w Râșnovie plasując się kolejno na czwartym i siódmym miejscu.
W połowie grudnia 2016 roku zaliczyła swój kolejny występ w zawodach Pucharu Kontynentalnego biorąc udział w zawodach w Notodden plasując się na miejscach w piątej dziesiątce konkursów. W lutym 2017 roku wzięła udział w zawodach europejskiego festiwalu młodzieży Europy rozgrywanych w tureckim Erzurum. Konkurs ten zakończyła na dziewiątym miejscu straciwszy ponad sto punktów do zwyciężczyni.
15 grudnia 2017 roku pojawiła się na starcie zawodów Pucharu Świata w Hinterzarten, gdzie odpadła w kwalifikacjach zajmując pięćdziesiąte trzecie miejsce. Dzień później wystartowała w konkursie drużynowym zajmując ostatnie, jedenaste miejsce w stawce. Na początku lutego 2018 roku wystąpiła w mistrzostwach świata juniorów w Kanderstegu. Konkurs indywidualny zakończyła będąc sklasyfikowaną na czterdziestym trzecim miejscu, a zaś konkurs drużynowy na miejscu dwunastym. Z początkiem marca ponownie pojawiła się na starcie Pucharu Świata startując w Râșnovie, lecz podobnie jak w Niemczech, jej starty zakończył się na kwalifikacjach.
W październiku 2018 wystartowała w kwalifikacjach do finałowego konkursu Letniego Grand Prix w Klingenthal, w których wywalczyła awans do konkursu głównego, lecz ze względu na silnie wiejący wiatr konkurs ten został odwołany i w nim nie wystąpiła.
W listopadzie i grudniu 2018 startowała w Lillehammer oraz w Prémanon w ramach Pucharu Świata. Do wszystkich trzech konkursów w Norwegii, oraz dwóch we Francji nie zdołała awansować.

</doc>
<doc id="4671516" url="https://pl.wikipedia.org/wiki?curid=4671516" title="Ivo Pranjković">
Ivo Pranjković

Ivo Pranjković (ur. 17 sierpnia 1947 w Kotor Varošu) – chorwacki językoznawca. Do jego zainteresowań naukowo-badawczych należą: składnia chorwackiego języka standardowego, historia języka chorwackiego, dzieje językoznawstwa, problematyka normatywizmu oraz stylistyka.
W 1973 roku ukończył studia z kroatystyki i komparatystyki literackiej. na Wydziale Filozoficznym Uniwersytetu Zagrzebskiego. W 1974 r. został zatrudniony tamże, najpierw piastując stanowisko lektora, a później przebywając na stanowiskach asystenta, docenta i profesora nadzwyczajnego. W 1996 r. został mianowany profesorem zwyczajnym Katedrze Chorwackiego Języka Standardowego.
Stopień magistra uzyskał w 1978 r. na podstawie pracy "Koordinacija u hrvatskom književnom jeziku". Rozprawę doktorską pt. "Sintaktička jukstapozicija u hrvatskom književnom jeziku" obronił w 1982 r.
Jest autorem około dwudziestu książek autorskich oraz kilkuset artykułów naukowych.
Pranjković prowadził wiele sporów prasowych, zwłaszcza ze swoim wielkim rywalem, Stjepanem Babiciem. Jego artykuły zostały zebrane w kilku książkach. Pranjković ostro krytykuje praktykę preskryptywizmu zadomowioną w chorwackim środowisku językoznawczym. Jednakże lingwiści Paul-Louis Thomas i Snježana Kordić zauważają, że dążności purystyczne i normatywistyczne są obecne również w pracach Pranjkovicia.

</doc>
<doc id="4671520" url="https://pl.wikipedia.org/wiki?curid=4671520" title="Dzieje językoznawstwa">
Dzieje językoznawstwa



</doc>
<doc id="4671521" url="https://pl.wikipedia.org/wiki?curid=4671521" title="Komparatystyka literacka">
Komparatystyka literacka



</doc>
<doc id="4671522" url="https://pl.wikipedia.org/wiki?curid=4671522" title="Portret Rozalii Matyldy Glaser">
Portret Rozalii Matyldy Glaser

Portret Rozalii Matyldy Glaser, dawniej także Portret hrabianki Thun – obraz olejny polskiego malarza Artura Grottgera z 1864 roku, znajdujący się w Galerii sztuki polskiej 1800–1945 Muzeum Śląskiego w Katowicach.
Grafini Rosalie Mathilde Folliot de Crenneville-Poutet z domu von Glaser (1860–1931) była austriacką szlachcianką, córką Wilhelma Edlera von Glasera. Urodziła się i mieszkała w Wiedniu. Obraz powstał w 1864 roku. Najprawdopodobniej przedstawia więc Rosalie w wieku 4 lat.
Dla Muzeum Śląskiego zakupiono go w antykwariacie Pollak und Winternitz w Wiedniu w 1928 roku. Dzieło, wykonane techniką olejną na płótnie, ma wymiary 118 x 99,5 cm. Portret jest sygnowany w lewym dolnym rogu: . Muzealny numer katalogowy: MŚK/SzM/526.
Poczta Polska wydała w 1972 znaczek o nominale 3,40 zł z reprodukcją "Portretu Rozalii Matyldy Glaser" w serii "Malarstwo polskie – Dzień Znaczka 1972". Nakład liczył 3 087 000 sztuk. Autorem projektu znaczka był Tadeusz Michaluk. Znaczek wyszedł z obiegu w 1994 roku.

</doc>
<doc id="4671530" url="https://pl.wikipedia.org/wiki?curid=4671530" title="Visentini">
Visentini



</doc>
<doc id="4671531" url="https://pl.wikipedia.org/wiki?curid=4671531" title="Encyklopédia jazykovedy">
Encyklopédia jazykovedy

Encyklopédia jazykovedy – słowacka encyklopedia językoznawstwa, wydana w 1993 roku przez wydawnictwo Obzor. Publikację skompilował lingwista Jozef Mistrík. Jest pierwszą tego rodzaju i jedną z najważniejszych publikacji słowackich w tym obszarze wiedzy.
Nad dziełem pracowało w sumie 68 autorów – specjalistów i lektorów. Pisano je w latach 1982–1985, później wprowadzano tylko niewielkie poprawki. Prace nad encyklopedią zakończyły się w roku 1987. Z powodu problemów finansowych została ona wydana dopiero w 1993 r. Zawiera ponad 2000 haseł z dziedziny morfologii, leksykologii, fonetyki i fonologii, składni, stylistyki, językoznawstwa ogólnego, retoryki, historii języka i dziejów językoznawstwa; oddzielne hasła poświęcono osobistościom (krajowym i zagranicznym), instytucjom, czasopismom oraz pracom lingwistycznych (słowackim i zagranicznym). Zawiera 700 ilustracji.
Przed częścią hasłową książka zawiera obszerną sekcję wprowadzającą, poświęconą ogólnym rozważaniom językoznawczym. Zawarto w niej teksty: "Korene jazyka a reči" autorstwa Slavomíra Ondrejoviča i Viktora Krupy, "Korene a vývin slovenčiny" autorstwa Rudolfa Krajčoviča, "Slovenčina v súčasnosti" autorstwa Jána Kačali oraz "Perspektívy slovenčiny" autorstwa Jozefa Mistríka.

</doc>
<doc id="4671532" url="https://pl.wikipedia.org/wiki?curid=4671532" title="Lincoln Nautilus">
Lincoln Nautilus

Lincoln Nautilus – samochód osobowy typu SUV klasy wyższej produkowany pod amerykańską marką Lincoln od 2018 roku.
Historia i opis modelu.
Oficjalna premiera klasy wyższej SUV-a o nowej nazwie Nautilus odbyła się w listopadzie 2017 roku na LA Auto Show. Samochód nie jest jednak całkowicie nową konstrukcją, a jedynie zmodernizowanym modelem MKX produkowanym od 2015 roku.
Od poprzednika, Lincoln Nautilus odróżnia się nowym pasem przednim nawiązującym wyglądem do większego Navigatora i innych nowych konstrukcji marki. Zmieniono też wkłady tylnych lamp, które odtąd są połączone biegnącym przez klapę bagażnika paskiem. Ponadto, odświeżono wygląd kokpitu i zaktualizowano listę wyposażenia.
Sprzedaż.
Produkcja i sprzedaż Nautilusa na rynku Ameryki Północnej, a także w Chinach ruszyła na początku 2018 roku. 

</doc>
<doc id="4671538" url="https://pl.wikipedia.org/wiki?curid=4671538" title="Archimède (1930)">
Archimède (1930)

Archimède (Q142) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 6 września 1930 w stoczni Chantiers Navals Français w Caen, a do służby w Marine nationale wszedł w grudniu 1932. Podczas wojny jednostka pełniła służbę na Atlantyku i Morzu Śródziemnym, a od zawarcia zawieszenia broni między Francją a Niemcami znajdowała się pod kontrolą rządu Vichy. Po lądowaniu Aliantów w Afryce Północnej „Archimède” wszedł w skład marynarki Wolnych Francuzów. W lutym 1952 został sprzedany na złom.
Projekt i budowa.
„Archimède” zamówiony został na podstawie programu rozbudowy floty francuskiej z 1925 roku. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Posiadał duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętu był inż. Jean-Jacques Roquebert.
„Archimède” zbudowany został w stoczni Chantiers Navals Français w Caen (numer stoczniowy 80). Stępkę okrętu położono 1 sierpnia 1927, a zwodowany został 6 września 1930.
Dane taktyczno–techniczne.
„Archimède” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Schneider o łącznej mocy 6000 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 17 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów w zanurzeniu. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76.
Załoga okrętu składała się z 4 oficerów oraz 57 podoficerów i marynarzy.
Służba.
„Archimède” został przyjęty do służby w Marine nationale 22 grudnia 1932. Jednostka otrzymała numer burtowy Q142. W momencie wybuchu II wojny światowej okręt pełnił służbę na Atlantyku, wchodząc w skład 6. dywizjonu 4. eskadry okrętów podwodnych okrętów podwodnych w Breście (wraz z siostrzanymi jednostkami „Ajax” i „Persée” i „Poncelet”). Dowódcą okrętu był w tym okresie kpt. mar. R.F.J. Attane. W połowie marca 1940 „Archimède”, „Ajax”, „Sidi Ferruch” i „Bévéziers” dotarły do Halifaxu w celu eskortowania sojuszniczych konwojów. W dniach 1-11 maja okręt podwodny wraz z brytyjskim krążownikiem pomocniczym HMS „Voltaire” eskortował konwój HX-39, który 15 maja dopłynął do Liverpoolu. W czerwcu 1940 okręt znajdował się w składzie 6. dywizjonu 4. eskadry okrętów podwodnych w Breście, a jego dowódcą był nadal kpt. mar. R.F.J. Attane. 1 czerwca „Archimède” i „Bévéziers” wyszły z Brestu w konwoju 47-BF w eskorcie awiza „Élan”, osiągając 5 czerwca Casablankę. Następnie „Archimède”, znów eskortowany przez „Élan”, opuścił Casablankę i po przebyciu 7 czerwca Cieśniny Gibraltarskiej, odtąd w eskorcie awiza „Annamite”, 11 czerwca dotarł do Tulonu, gdzie miał przejść remont. Z powodu wypowiedzenia wojny przez Włochy jednostka udała się jednak na patrol na Morze Tyrreńskie, osiągając 14 czerwca okolice Savony. 22 czerwca, w dniu zawarcia zawieszenia broni między Francją a Niemcami, okręt znajdował się w remoncie w Tulonie. We wrześniu 1940 jednostka została rozbrojona w Tulonie.
9 grudnia 1940 okręty podwodne „Archimède”, „La Vestale”, „La Sultane” i „Aréthuse” wypłynęły z Tulonu do Dakaru w eskorcie awiza „Commandant Bory”, by via Oran dotrzeć 16 grudnia do Casablanki. W dniach 8-14 kwietnia 1941 „Archimède” – wraz z wieloma innymi francuskimi okrętami stacjonującymi w Dakarze – wziął udział w poszukiwaniach francuskiego parowca „Fort de France” (4279 BRT), który podczas rejsu z Martyniki do Dakaru został przechwycony przez brytyjski krążownik pomocniczy HMS „Bulolo” i po obsadzeniu załogą pryzową skierowany w kierunku Gibraltaru. Statek został odnaleziony 12 kwietnia przez krążownik „Primauguet” i niszczyciel „Albatros”, po czym doprowadzony do Casablanki.
Po lądowaniu Aliantów w Afryce Północnej w listopadzie 1942 „Archimède” wszedł w skład marynarki Wolnych Francuzów. W latach 1943-1944 okręt poddano modernizacji, w wyniku której zamiast zdwojonych wkm kal. 13,2 mm zamontowano dwa pojedyncze działka przeciwlotnicze Oerlikon kal. 20 mm, zainstalowano radary oraz sonar. W 1945 roku numer burtowy jednostki zmieniono na S01.
Jednostka została sprzedana w celu złomowania 19 lutego 1952, po blisko 20 latach eksploatacji. „Archimède” był najdłużej pozostającym w służbie okrętem typu "Redoutable".

</doc>
<doc id="4671542" url="https://pl.wikipedia.org/wiki?curid=4671542" title="Umm al-Chajr al-Barakijja">
Umm al-Chajr al-Barakijja



</doc>
<doc id="4671549" url="https://pl.wikipedia.org/wiki?curid=4671549" title="8 Pułk Piechoty k.k. Landwehry">
8 Pułk Piechoty k.k. Landwehry



</doc>
<doc id="4671551" url="https://pl.wikipedia.org/wiki?curid=4671551" title="Zygmunt Hajduk">
Zygmunt Hajduk

Zygmunt Hajduk (ur. 3 kwietnia 1935 w Łodzi) – polski duchowny, dr hab. prof.
Życiorys.
W 1959 został wyświęcony na kapłana, natomiast w 1963 ukończył studia filozoficzne na Wydziale Filozofii Katolickiego Uniwersytetu Lubelskiego. W 1968 obronił pracę doktorską "Wyjaśniająca funkcja teorii fizykalnej w ujęciu Karola Gustawa Hempla", w 1984 habilitował się na podstawie oceny dorobku naukowego i pracy zatytułowanej "O akceptacji teorii empirycznej".
W 1985 został zatrudniony na stanowisku docenta, w 1992 nadano mu tytuł profesora nadzwyczajnego, następnie 26 lutego 1996 otrzymał tytuł naukowy profesora za monografię zatytułowaną " Temporalność nauki. Kontrowersyjne zagadnienia dynamiki nauki", a w 1999 objął funkcję profesora zwyczajnego. Pracował w Instytucie Filozofii Przyrody i Nauk Przyrodniczych na Wydziale Filozofii Katolickiego Uniwersytetu Lubelskiego Jana Pawła II.

</doc>
<doc id="4671556" url="https://pl.wikipedia.org/wiki?curid=4671556" title="Pałac Miramar">
Pałac Miramar

Pałac Miramar (, ) – pałac nad zatoką La Concha w San Sebastián w Kraju Basków.
Historia.
W połowie XIX wieku królowa Hiszpanii Izabela II zaczęła odwiedzać San Sebastián w celu zażywania kąpieli w morzu. Z kolei królowa Maria Krystyna Austriacka, żona Alfonsa XII, przeniosła letnią siedzibę dworu do San Sebastián. Częste pobyty rodziny królewskiej w mieście spowodowały konieczność wybudowania odpowiedniej rezydencji. Plan nowego pałacu sporządził w 1888 roku angielski architekt Selden Wornum. Jako miejsce na budowę wybrano posiadłość nad zatoką La Concha, którą królowa odkupiła od hrabiego Moriany. Budowa pałacu została ukończona w 1893 roku. W 1920 roku dobudowano nowy budynek "Pabellón del Príncipe" (Pawilon Księcia). Po śmierci Marii Krystyny w 1929 roku pałac odziedziczył jej syn król Hiszpanii Alfons XIII. W 1931 roku w czasach II Republiki Hiszpańskiej posiadłość została skonfiskowana przez rząd, a w sierpniu 1933 roku przeszła w ręce Rady Miasta San Sebastián pod warunkiem, że będzie służyła jako letnia rezydencja Prezydenta Republiki oraz że część obiektów zostanie wykorzystana na cele edukacyjne i kulturalne.
W czasie rządów frankistowskich pałac powrócił w ręce dzieci Alfonsa XIII. Współwłasność majątku została zniesiona w 1958 roku, pałac i jego najbliższe otoczenie przypadło Don Juanowi. Pozostała część posiadłości przyznana rodzeństwu Don Juana została podzielona na dwie działki o powierzchni 10 000 i 37 000 metrów kwadratowych i sprzedana w 1963 roku. Od 1972 roku pałac stał się własnością miasta San Sebastián.
Obecnie ogrody pałacowe są otwarte dla zwiedzających w ustalonych godzinach. W Pałacu Miramar odbywają się letnie kursy Uniwersytetu Kraju Basków. Do 2016 roku w pałacu mieściła się "Musikene" (wyższa szkoła muzyczna Kraju Basków).
Architektura.
Pałac Miramar został zbudowany w stylu angielskiego wiejskiego domu, z neogotyckimi zdobieniami. Część wnętrz zachowała pierwotny wystrój, np. Sala Biała, Sala Muzyczna, Sala Drewniana, biblioteka, czy Królewska Jadalnia. Reszta pałacu była sukcesywnie odnawiana, w celu dostosowania do obecnego przeznaczenia, i tak np. w 2001 roku urządzono sale lekcyjne dla "Musikene". W 2007 roku odnowiono wieżę pałacu.

</doc>
<doc id="4671572" url="https://pl.wikipedia.org/wiki?curid=4671572" title="Ocził Kadyrow">
Ocził Kadyrow

Ocził Kadyrow (ros. Очил Кадыров, uzb. Ochil Qodirov, ur. 1910 na terytorium obecnego rejonu koszbaratskiego w obwodzie (wilajecie) samarkandzkim, zm. 13 marca 1945 w obwodzie samarkandzkim) – radziecki żołnierz, czerwonoarmista, uhonorowany pośmiertnie tytułem Bohatera Związku Radzieckiego (1945).
Życiorys.
Urodził się w uzbeckiej rodzinie chłopskiej. Skończył szkołę podstawową, pracował w kołchozie, w 1941 został powołany do Armii Czerwonej i skierowany na front. Walczył na Froncie Południowym, Centralnym, Białoruskim i 1 Białoruskim, był żołnierzem oddziału karabinów maszynowych 1348 pułku piechoty 399 Dywizji Piechoty 48 Armii. 29 czerwca 1944 podczas walk o Bobrujsk jako jeden z pierwszych sforsował Berezynę, osobiście zabijając 5 żołnierzy wroga, za co został odznaczony orderem. 19 lipca 1944 w walce o wieś Kołtuwka w rejonie wołkowyskim zastrzelił 19 żołnierzy i oficerów Wehrmachtu, ułatwiając opanowanie wsi, za co otrzymał drugi order. 26 sierpnia 1944 w walce o Stok k. Ostrowi Mazowieckiej zabił 15 niemieckich żołnierzy i oficerów, za co otrzymał medal. 4 września 1944 wyróżnił się brawurą podczas forsowania Narwi i walk o Drozdowo k. miasta Różan, gdzie został ciężko ranny i po kilku miesiącach zmarł. Został pochowany w kiszłaku Sebistan w rejonie koszrabadskim w obwodzie samarkandzkim.

</doc>
<doc id="4671573" url="https://pl.wikipedia.org/wiki?curid=4671573" title="Konstal 105Nz">
Konstal 105Nz

Konstal 105Nz – typ silnikowego wagonu tramwajowego, wyprodukowanego w 1997 r. w zakładach Alstom Konstal. Ogółem powstały dwa wagony tramwajowe typu 105Nz, które dostarczone zostały do Warszawy. Jest to pierwszy polski tramwaj z silnikami prądu przemiennego.
Konstrukcja.
Konstal 105Nz to silnikowy, jednoczłonowy, jednokierunkowy, wysokopodłogowy wagon tramwajowy. Nadwozie oparte jest na dwóch dwuosiowych wózkach. Po prawej stronie nadwozia zamontowano troje dwudzielnych drzwi odskokowo-wychylnych. W porównaniu z tramwajem typu Konstal 105Na zmieniono typ silników napędzających osie wózków z silników prądu stałego na asynchroniczne, zasilane napięciem przemiennym z falowników. Zamiast rozruchu oporowego w tramwaju umieszczono układ rozruchowy oparty na tyrystorach GTO. Poza tym zamiast przetwornicy wirującej zastosowano statyczną. Sterowanie odbywa się przy pomocy ręcznego nastawnika jazdy. Prąd pobierany jest z sieci trakcyjnej przez połówkowy odbierak prądu. Wewnątrz tramwaju rozmieszczono siedzenia w układzie 1+1.
Dostawy.
W 1997 r. wyprodukowano 2 tramwaje typu 105Nz.
Jedyne dwa wyprodukowane egzemplarze tramwaju typu 105Nz zakupione zostały przez Warszawę. W 2016 r. przeprowadzono modernizację tramwajów, zastępując silniki asynchroniczne silnikami prądu stałego oraz wymieniając rozruch tyrystorowy na tranzystorowy. Tak przebudowane wagony oznaczono jako 105Ni.

</doc>
<doc id="4671580" url="https://pl.wikipedia.org/wiki?curid=4671580" title="Portret kobiety (rysunek Stanisława Ignacego Witkiewicza)">
Portret kobiety (rysunek Stanisława Ignacego Witkiewicza)

Portret kobiety – rysunek pastelem na papierze formatu 63 na 47 cm, autorstwa Stanisława Ignacego Witkiewicza, powstały w 1928 roku, znajdujący się w Galerii sztuki polskiej 1800-1945 Muzeum Śląskiego w Katowicach.
Rysunek zakupiono dla Muzeum Śląskiego w 1985 roku od osoby prywatnej w Katowicach. Portret powstał w 1928 roku. Kobieta przedstawiona w różowym stroju na żółtym tle. W uszach ma kolczyki. Zgodnie z sygnaturą portret należy do typu E, tzn. powstających z zupełną dowolnością w portretowaniu. Artysta nie palił podczas malowania, o czym świadczy w sygnaturze oznaczenie NP. Sygnatura znajduje się w dolnej części z lewej strony: . Muzealny nr. inw.: MŚK/SzM/30. Pastel ma wymiary 63 × 47 cm.

</doc>
<doc id="4671582" url="https://pl.wikipedia.org/wiki?curid=4671582" title="As-Szakirijja">
As-Szakirijja



</doc>
<doc id="4671586" url="https://pl.wikipedia.org/wiki?curid=4671586" title="Lincoln Corsair">
Lincoln Corsair

Lincoln Corsair – samochód osobowy typu SUV klasy średniej produkowany pod amerykańską marką Lincoln od 2019 roku.
Historia i opis modelu.
Światowa premiera modelu Corsair miała miejsce w kwietniu 2019 roku jako zupełnie nowy model w gamie, zbudowany od podstaw na platformie prezentowanego w podobnym czasie Forda Escape czwartej generacji. 
Większy i pojemniejszy w środku SUV klasy średniej zastąpił model MKC i przejął po nim rolę najmniejszego SUV-a w gamie Lincolna. Samochód utrzymano w najnowszym kierunku stylistycznym marki, nawiązując wyglądem szczególnie do większych SUV-ów Lincolna - modeli Aviator i Navigator. Charakterystycznymi elementami Corsaira jest klapa bagażnika uchylająca się razem z podłużnie ukształtowanym oświetleniem, a także kokpit, który inaczej niż w pozostałych modelach marki nie stanowi integralnej części z tunelem środkowym.
Lifting.
We wrześniu 2022 Lincoln Corsair przeszedł obszerną restylizację, która przyniosła przeprojektowane przednie i tylne zderzaki, a także nowy, charakterystyczny powiększony przedni wlot powietrza o strukturze owalnych ozdobników. W kabinie pasażerskiej wygospodarowano powiększony dotykowy ekran systemu multimedialnego o przekątnej 13,2 cala, a także zaktualizowany ekran cyfrowych wskaźników o przekątnej 12,3 cala. Z gamy jednostek napędowych zniknęła jednocześnie turbodoładowany 2,3 litrowy silnik.
Sprzedaż.
Produkcja w zakładach w Louiseville ruszyła 4 miesiące po premierze w sierpniu 2019 roku. Sprzedaż z ograniczeniem rodzimego rynku Ameryki Północnej, a ponadto także Chin i Korei Południowej, rozpoczęła się jesienią tego samego roku.

</doc>
<doc id="4671591" url="https://pl.wikipedia.org/wiki?curid=4671591" title="Dzisiejsza Biblia gdańska">
Dzisiejsza Biblia gdańska

Dzisiejsza Biblia gdańska – adaptacja protestanckiej Biblii gdańskiej z 1632 roku dokonana przez zespół redakcyjny powiązany z adwentystyczną Fundacją Źródła Życia. Według wydawców przekład Biblii gdańskiej z 1632 roku został przystosowany do wymogów współczesnego języka polskiego oraz jest wolny od konfesyjnych uzależnień.
Cel wydania.
Celem wydania Dzisiejszej Biblii gdańskiej była potrzeba dostępu do taniego wydania całej Biblii we współczesnym języku polskim.
Charakterystyka przekładu.
Tekst źródłowy.
Autorzy adaptacji przyjęli jako tekst bazowy najpopularniejsze wśród protestantów wydanie Biblii gdańskiej z roku 1632, która cieszyła się olbrzymim uznaniem czytelników przez ponad 350 lat. W drugiej połowie XX wieku była ona jednak stopniowo wypierana przez nowsze przekłady, między innymi Biblię warszawską. Zrozumienie staropolskiego języka nastręczało bowiem coraz większych problemów kolejnym pokoleniom.
Tetragram.
Idąc za tekstem Biblii gdańskiej występujące blisko 7000 razy w oryginale Imię Boże JHWH oddano terminem – Pan.
Wydania.
Prezentacja pierwszego wydania Dzisiejszej Biblii gdańskiej nastąpiła podczas trwania X Kongresu Adwentystycznego Stowarzyszenia Inicjatyw w Łodzi w dniach 6-8 grudnia 2019 roku.

</doc>
<doc id="4671592" url="https://pl.wikipedia.org/wiki?curid=4671592" title="Szalwa Kiria">
Szalwa Kiria

Szalwa Nestoris dze Kiria (, ur. 10 stycznia 1912 we wsi Caiszi w powiecie zugdidzkim w guberni kutaiskiej, zm. 17 lipca 1988 w Zugdidi) – radziecki lotnik wojskowy, generał major lotnictwa, Bohater Związku Radzieckiego (1944).
Życiorys.
Do 1926 skończył 6 klas szkoły, od 1927 służył w armii, w 1930 ukończył Zakaukaską Szkołę Wojskową w Baku, a w 1932 Północnokaukaską Górską Narodową Szkołę Kawalerii w Krasnodarze. Do lutego 1934 był dowódcą plutonu kawalerii w Kijowskim Okręgu Wojskowym, w 1935 ukończył wojskową szkołę lotniczą w Orenburgu, służył w Syberyjskim Okręgu Wojskowym i na Dalekim Wschodzie jako pilot i nawigator oraz naczelnik służby spadochronowo-desantowej pułku lotnictwa bombowego. Od lipca 1941 uczestniczył w wojnie z Niemcami jako szef sztabu eskadry 37 pułku lotnictwa bombowego na Froncie Zachodnim, biorąc udział w walkach obronnych w rejonie Wielkich Łuków i Andrieapola; latem 1941 wykonał 25 lotów bojowych. 27 sierpnia 1941 został zestrzelony, wyskoczył na spadochronie. Na początku 1942 przeszedł szkolenie na pilota myśliwców w Saratowie, a w maju 1943 ukończył kursy doskonalenia kadry dowódczej Sił Powietrznych w Lipiecku i wrócił na front. Był m.in. nawigatorem i zastępcą dowódcy 427 pułku lotnictwa myśliwskiego/151 gwardyjskiego pułku lotnictwa myśliwskiego, od grudnia 1944 do kwietnia 1945 dowódcą tego pułku, później znów zastępcą dowódcy. Walczył na Froncie Woroneskim, Stepowym i 2 Ukraińskim, brał udział w bitwie pod Kurskiem, operacji biełgorodzko-charkowskiej, bitwie o Dniepr, operacji kirowohradzkiej, korsuńskiej, humańsko-botoszańskiej, jassko-kiszyniowskiej, debreczyńskiej, budapesztańskiej i wiedeńskiej. 5 lipca 1943 i 5 czerwca 1944 był ranny. Wykonał 250 lotów bojowych (w tym 25 bombowcem, a 225 myśliwcami), stoczył 64 walki powietrzne, w których strącił osobiście 27 i w grupie 2 samoloty wroga. Po wojnie służył w Południowej Grupie Wojsk i Środkowoazjatyckim Okręgu Wojskowym, w 1948 został dowódcą pułku w Zakaukaskim Okręgu Wojskowym, 1949-1951 był zastępcą dowódcy 240/119 Dywizji Lotnictwa Myśliwskiego w Grupie Wojsk Radzieckich w Niemczech, w 1951 ukończył kursy doskonalenia kadry dowódczej. Od maja 1951 do sierpnia 1953 był dowódcą 195 Gwardyjskiej Dywizji Lotnictwa Myśliwskiego w Południowej Grupie Wojsk (Węgry), od sierpnia 1953 do marca 1958 dowódcą 119 Dywizji Lotnictwa Myśliwskiego w Odeskim Okręgu Wojskowym (w Tyraspolu), od marca 1958 do czerwca 1961 dowodził 145 Dywizją Dywizji Lotnictwa Myśliwskiego w Odessie, następnie został zwolniony do rezerwy. Mieszkał w Odessie, a od 1970 w Zugdidi.
Odznaczenia.
I medale.

</doc>
<doc id="4671596" url="https://pl.wikipedia.org/wiki?curid=4671596" title="Pedro Vitor Ferreira da Silva">
Pedro Vitor Ferreira da Silva

Pedro Vitor, właśc. Pedro Vitor Ferreira da Silva (ur. 20 marca 1998 w Palmeira dos Índios) – brazylijski piłkarz, grający na pozycji pomocnika.
Kariera piłkarska.
Kariera klubowa.
Wychowanek klubu Sport Recife, w barwach którego rozpoczął karierę piłkarską. 11 sierpnia 2018 przeszedł do greckiego AEK Ateny, ale już wkrótce, 31 sierpnia przeniósł się do Arisu Saloniki. 20 lutego 2019 podpisał kontrakt z FK Lwów. 17 lutego 2020 został wypożyczony do Kuopion Palloseura.

</doc>
<doc id="4671598" url="https://pl.wikipedia.org/wiki?curid=4671598" title="Witold Kazimierz Krajewski">
Witold Kazimierz Krajewski

Witold Kazimierz Krajewski – polski inżynier, dr hab. nauk technicznych, profesor zwyczajny i kierownik Katedry Inżynierii Procesów Odlewniczych Wydziału Odlewnictwa Akademii Górniczej i Hutniczej w Krakowie.
Życiorys.
W 1972 ukończył studia metalurgiczne w Akademii Górniczo-Hutniczej im. Stanisława Staszica, natomiast 1 lipca 1978 obronił pracę doktorską, 29 marca 2004 habilitował się na podstawie oceny dorobku naukowego i pracy zatytułowanej "Kształtowanie struktury stopów Zn-Al dodatkiem zaprawy Zn-Ti". 26 czerwca 2014 nadano mu tytuł profesora w zakresie nauk technicznych.
Został zatrudniony na stanowisku profesora nadzwyczajnego w Katedrze Inżynierii Procesów Odlewniczych na Wydziale Odlewnictwa Akademii Górniczej i Hutniczej w Krakowie, następnie objął funkcję profesora zwyczajnego i kierownika tejże Katedry.
Był prodziekanem na Wydziale Odlewnictwa Akademii Górniczej i Hutniczej w Krakowie.

</doc>
<doc id="4671600" url="https://pl.wikipedia.org/wiki?curid=4671600" title="Most Marii Krystyny">
Most Marii Krystyny

Most Marii Krystyny w San Sebastián (, ) – most na rzece Urumea w San Sebastián w Kraju Basków. Most nazwano na cześć królowej Marii Krystyny Austriackiej, regentki Hiszpanii w latach 1885-1902.
W 1893 roku zbudowano tymczasową drewnianą kładkę, która umożliwiła bezpośredni dostęp z centrum miasta do Dworca Północnego. W 1903 roku ogłoszono konkurs na projekt nowego mostu. Autorami zwycięskiego projektu byli José Eugenio Ribera i Julio Martínez Zapata. Budowę rozpoczęto w 1904 roku, a uroczysta inauguracja mostu miała miejsce 20 stycznia 1905 roku.
Most, długości 88 metrów i szerokości ok. 20 metrów, został zbudowany z żelbetonu (co było nowością w tym czasie). Ma on trzy przęsła o długości 24 metrów. Na końcach mostu wzniesiono cztery obeliski wysokości 18 metrów zwieńczone grupami rzeźbiarskimi, będące nawiązaniem do mostu Aleksandra III w Paryżu.
W roku 1984 most został przebudowany i ponownie otwarty 20 stycznia 1985 roku. Ceremonii przewodniczył "lehendakari" Carlos Garaikoetxea. 

</doc>
<doc id="4671604" url="https://pl.wikipedia.org/wiki?curid=4671604" title="Irakli Ciciszwili">
Irakli Ciciszwili

Irakli Ciciszwili (gruz. ირაკლი ციციშვილი, ur. 17 grudnia 1918 w Tbilisi, zm. 4 maja 2001 tamże) – radziecki wojskowy, pułkownik, Bohater Związku Radzieckiego (1943), działacz kultury Gruzińskiej SRR.
Życiorys.
Był Gruzinem. Ukończył Tbiliski Instytut Politechniczny, od lipca 1941 służył w Armii Czerwonej, skończył kursy doskonalenia kadry dowódczej i został skierowany na front wojny z Niemcami. Był dowódcą 268 samodzielnego batalionu inżynieryjnego 38 Armii Frontu Woroneskiego w stopniu kapitana, w październiku 1943 wyróżnił się podczas bitwy o Dniepr, forsując rzekę wraz z batalionem k. wsi Swaromja w rejonie wyszogrodzkim w obwodzie kijowskim. W 1946 został zwolniony do rezerwy w stopniu pułkownika. Później był m.in. szefem Głównego Zarządu Ochrony Pomników i wiceministrem kultury Gruzińskiej SRR. Został pochowany w Panteonie w Didube w Tbilisi.
Odznaczenia.
I medale.

</doc>
<doc id="4671607" url="https://pl.wikipedia.org/wiki?curid=4671607" title="Yan Bingtao">
Yan Bingtao

Yan Bingtao (chiń. 颜丙涛, ur. 16 lutego 2000) – profesjonalny chiński snookerzysta. Plasuje się na 56 miejscu pod względem zdobytych setek w profesjonalnych turniejach, ma ich łącznie 153.
Kariera zawodowa.
Yan rozpoczął zmagania w profesjonalnym snookerze w wieku 13 lat. Swój pierwszy mecz przeciwko zawodowcowi wygrał podczas turnieju Yixing Open przeciwko Vinniemu Calabrese. W następnym sezonie zakwalifikował się do pierwszej rundy turnieju Shanghai Masters 2014, gdzie został pokonany 2:5 przez Graeme'a Dotta.
W sezonie 2015/2016 Chińczyk dostał się do grona zawodowców, jednak nie mógł wystąpić w turnieju Australian Goldfields Open 2015 z powodu nieotrzymania brytyjskiej wizy. Jego karta main-tourowa została odroczona do sezonu 2016/2017. Niedługo potem wraz z rodakiem Zhou Yuelongiem zwyciężył w turnieju World Cup 2015, pokonując w finale Szkotów Johna Higginsa i Stephena Maguire'a.
W 2017 roku Yan został drugim najmłodszym w historii (po Luce Brecelu) uczestnikiem mistrzostw świata w snookerze. W pierwszej rundzie Chińczyk przegrał z Shaunem Murphym 8:10. W następnym sezonie dotarł do finału Northern Ireland Open 2017, zostając najmłodszym w historii finalistą turnieju rankingowego. W finale rozgrywanym przeciwko Markowi Williamsowi Yan prowadził 6:3 i 8:7, jednak Walijczyk wygrał dwie ostatnie partie i cały mecz 9:8.
28 lipca 2019 roku Chińczyk wygrał swój pierwszy turniej rankingowy, pokonując w finale Riga Masters 2019 Marka Joyce'a 5:2. W tym samym sezonie dotarł do półfinału turnieju UK Championship, w którym przegrał ze swoim rodakiem i późniejszym zwycięzcą turnieju Ding Junhuiem 2:6.
W styczniu 2021 roku Yan zadebiutował w turnieju Masters. W turnieju tym pokonywał kolejno Neila Robertsona, Stephena Maguire'a i broniącego tytułu Stuarta Binghama (każdy z tych meczów zakończył się wynikiem 6:5), dzięki czemu awansował do finału. W decydującym meczu Chińczyk pokonał 10:8 Johna Higginsa, zostając tym samym drugim najmłodszym triumfatorem turnieju Masters (po Ronniem O’Sullivanie). Yan został również pierwszym zawodnikiem od 2008 roku i triumfu Marka Selby'ego, który zdobył ten tytuł w debiucie.
12 grudnia 2022 został zawieszony przez World Professional Billiards and Snooker Association w związku z podejrzeniami o manipulowanie wynikami meczów na potrzeby zakładów bukmacherskich.

</doc>
<doc id="4671608" url="https://pl.wikipedia.org/wiki?curid=4671608" title="Danuta Malinowska">
Danuta Malinowska

Danuta Malinowska (ur. 28 grudnia 1960, zm. 5 stycznia 2016 w Rzeszowie) – polska aktorka teatralna. 
Kariera zawodowa.
Debiutowała 1986 w Teatrze Współczesnym im. Edmunda Wiercińskiego we Wrocławiu, w sztuce Sztukmistrz z Lublina Singera. Od 1987 przez dwa sezony była adeptką w Teatrze im. Juliusza Osterwy w Gorzowie Wielkopolskim. W 1989 otrzymała angaż aktorski w Bałtyckim Teatrze Dramatycznym im. Juliusza Słowackiego w Koszalinie, w 1991 przeniosła się do Teatru Dramatycznego w Elblągu. W 1992 przeprowadziła się do Rzeszowa i związała się z tamtejszym Teatrem im. Wandy Siemaszkowej, gdzie występowała do zakończenia kariery aktorskiej w 1997.
Pochowana na Cmentarzu Wilkowyja w Rzeszowie.

</doc>
<doc id="4671610" url="https://pl.wikipedia.org/wiki?curid=4671610" title="Łubny">
Łubny



</doc>
<doc id="4671612" url="https://pl.wikipedia.org/wiki?curid=4671612" title="Agenore Incrocci">
Agenore Incrocci

Agenore Incrocci (ur. 4 lipca 1919 w Brescii, zm. 15 listopada 2005 w Rzymie) – włoski scenarzysta filmowy.
Życiorys.
Studiował prawo, ale kierunku nie ukończył. Od 1949 pracował stale w tandemie ze scenarzystą Furio Scarpellim, z którym współtworzył 120 filmów, w tym wiele klasycznych komedii włoskich (tzw. "commedia all'italiana").
Był dwukrotnie nominowany do Oscara za najlepszy scenariusz oryginalny do filmów "Towarzysze" (1963) i "Casanova '70" (1965) Mario Monicellego. Zdobył nagrodę David di Donatello za najlepszy scenariusz do filmu "Romans jakich wiele" (1974), również w reżyserii Monicellego. Był też laureatem nagrody za najlepszy scenariusz na 33. MFF w Cannes za film "Taras" (1980) Ettore Scoli.

</doc>
<doc id="4671617" url="https://pl.wikipedia.org/wiki?curid=4671617" title="Press (brytyjski serial)">
Press (brytyjski serial)



</doc>
<doc id="4671619" url="https://pl.wikipedia.org/wiki?curid=4671619" title="Urumea">
Urumea

Urumea – rzeka w północnej części Hiszpanii, uchodząca do Zatoki Biskajskiej w San Sebastián.
Rzeka Urumea ma 59,4 km długości od źródła w gminie Goizueta do jej ujścia do Zatoki Biskajskiej.
Do większych miast leżących nad rzeką należą Hernani i San Sebastián.
Ujście Urumea przyciąga surferów ze względu na zjawisko fal oceanicznych przemieszczających się do rzeki.

</doc>
<doc id="4671624" url="https://pl.wikipedia.org/wiki?curid=4671624" title="Szałwa Kirija">
Szałwa Kirija



</doc>
<doc id="4671626" url="https://pl.wikipedia.org/wiki?curid=4671626" title="Nino Ramiszwili">
Nino Ramiszwili

Nino Szałwowna Ramiszwili (gruz. ნინო შალვას ასული რამიშვილი, ros. Нина Шалвовна Рамишвили; ur. 19 stycznia 1910 w Tbilisi, zm. 6 września 2000 tamże) – gruzińska i radziecka baletnica i choreografka, Ludowy Artysta ZSRR (1963).
Życiorys.
W latach 1922-1927 uczyła się w studium baletowym przy Tbiliskim Teatrze Opery i Baletu, po ukończeniu którego została przyjęta do trupy teatralnej, tańczyła w różnych grupach tanecznych, występując m.in. w gruzińskich operach. Od 1937 do 1945 była czołową tancerką Zespołu Tańca Ludowego Filharmonii Gruzińskiej, w 1945 wraz z mężem Ilją Suchiszwilim założyła Gruziński Zespół Tańca Ludowego, w którym pracowała do końca życia, w tym do 1972 jako solistka. Wystawiała numery taneczne charakteryzujące się dokładnością graficzną, plastycznością i umiejętnym wykorzystaniem gruzińskiego folkloru tanecznego. Wraz z zespołem odbywała tournees po wielu krajach (m.in. Węgrzech, Austrii, Włoszech, USA i innych. Jej grupa, jako pierwszy gruziński zespół, wystąpiła na scenie La Scala w Mediolanie; występ zakończył się trzykrotnym bisem i 14-krotnym podniesieniem się kurtyny. Mieszkała w Tbilisi, gdzie zmarła i została pochowana.
Nagrody i odznaczenia.
I medale.

</doc>
<doc id="4671628" url="https://pl.wikipedia.org/wiki?curid=4671628" title="Autoportret (rysunek Stanisława Ignacego Witkiewicza)">
Autoportret (rysunek Stanisława Ignacego Witkiewicza)

Autoportret – rysunek pastelem na papierze formatu ok. 70 na 50 cm, autorstwa Stanisława Ignacego Witkiewicza, powstały w 1938 roku, znajdujący się w „Galerii sztuki polskiej 1800-1945” Muzeum Śląskiego w Katowicach.
Muzeum Śląskie zakupiło autoportret od autora w Warszawie w 1938 roku. Artysta przedstawił się na tle ruin miasta lub fabryki z dymiącymi kominami. Możliwe interpretacje: wizja losu cywilizacji albo pytanie o sens sztuki, lub też jako zbankrutowana ludzkość. Może to też być wizja związana z I wojną światową lub przeczuciem o nadchodzącym konflikcie zbrojnym. Obraz mógł też powstać pod wpływem wizyty na Górnym Śląsku. Obraz jest sygnowany: . Muzealny nr inw.: MŚK/SzM/501 (Galerii sztuki polskiej 1800-1945).

</doc>
<doc id="4671633" url="https://pl.wikipedia.org/wiki?curid=4671633" title="Giulio Maceratini">
Giulio Maceratini

Giulio Maceratini (ur. 13 lutego 1938 w Rzymie, zm. 25 lipca 2020 tamże) – włoski polityk, prawnik i działacz partyjny, poseł Parlamentu Europejskiego i Izby Deputowanych oraz senator.
Życiorys.
W młodości grał w juniorskiej drużynie Lazio Rzym. Ukończył studia prawnicze, następnie obronił doktorat. Był uczniem Juliusa Evoli. Praktykował jako adwokat, będąc pełnomocnikiem w sprawach kasacyjnych. W latach 70. pozostawał dyrektorem Centro Nazionale Sportivo Fiamma.
W latach 60. działał w grupie Nowy Porządek; od 1960 kierował także ruchem studenckim Gioventù mediterranea. Zaangażował się w działalność Włoskiego Ruchu Społecznego, w 1969 wszedł do jego krajowego dyrektoriatu. W 1970 był krótko liderem młodzieżówki rozłamowej partii Front Narodowy, potem powrócił do MSI. Jego działalność znajdowała się pod obserwacją policji i służb specjalnych, oskarżano go m.in. o organizację obozów paramilitarnych i powiązania z ruchami terrorystycznymi.
Zasiadał w radzie regionu Lacjum. W latach 1983–1994 zasiadał w Izbie Deputowanych IX, X i XI kadencji. Jednocześnie od 6 czerwca do 1 października 1988 był posłem do Parlamentu Europejskiego (w miejsce Giorgio Almirante), przystąpił do Grupy Prawicy Europejskiej. Od 1994 do 2001 pozostawał członkiem Senatu, następnie powrócił do izby niższej na okres XIV kadencji. W latach 90. należał do zwolenników przejęcia władzy w MSI przez Gianfranco Finiego, przeszedł do powstałego z przekształcenia MSI Sojuszu Narodowego (gdzie był członkiem zarządu krajowego). Jednocześnie w ramach tej ostatniej partii szefował efemerycznej podgrupie Iniziativa. W latach 1994–2001 kierował też frakcjami parlamentarnymi Włoskiego Ruchu Społecznego i Sojuszu Narodowego. W 2006 nie kandydował ponownie do parlamentu, ale zapowiedział ubieganie się o fotel burmistrza Rzymu.

</doc>
<doc id="4671635" url="https://pl.wikipedia.org/wiki?curid=4671635" title="Ramaz Czchikwadze">
Ramaz Czchikwadze

Ramaz Grigorjewicz Czchikwadze (gruz. რამაზ გრიგოლის ძე ჩხიკვაძე, ros. Рама́з Григо́рьевич Чхиква́дзе, ur. 28 lutego 1928 w Tbilisi, zm. 18 października 2011 tamże) – gruziński i radziecki aktor teatralny i filmowy, Ludowy Artysta ZSRR (1981).
Życiorys.
W 1951 ukończył Gruziński Instytut Teatralny im. Rustawelego i został artystą Tbiliskiego Państwowego Akademickiego Teatru Dramatycznego im. Rustawelego, gdzie pracował do końca życia. W 1954 debiutował w filmie rolą w produkcji "Striekowa". Łącznie zagrał w ponad 60 filmach. Kilkakrotnie grał Stalina, m.in. w filmach "Nadwołżańska opowieść" (1974), "Zwycięstwo" (1985) i "Sierpień 1944" (2001). W 1972 zagrał Lukę w "Korzeniach prawdy", w 1985 tytułową rolę w filmowej adaptacji "Ryszarda III", a w 1988 Alego-agę w baśni filmowej "Aszik Kerib". Został pochowany na panteonie Didube w Tbilisi.
Odznaczenia i nagrody.
I medale.

</doc>
<doc id="4671638" url="https://pl.wikipedia.org/wiki?curid=4671638" title="Katedra w San Sebastián">
Katedra w San Sebastián



</doc>
<doc id="4671639" url="https://pl.wikipedia.org/wiki?curid=4671639" title="Pałac Ajuria Enea">
Pałac Ajuria Enea



</doc>
<doc id="4671641" url="https://pl.wikipedia.org/wiki?curid=4671641" title="Nienawiść (film 1987)">
Nienawiść (film 1987)

Nienawiść (ang. "Extreme Prejudice") – amerykański film sensacyjny z 1987 roku w reżyserii Waltera Hilla. Główne role zagrali w nim Nick Nolte i Powers Boothe.
Fabuła.
Jack Benteen, oficer Straży Teksasu prowadzi wojnę z grupą handlarzy narkotyków, działającą na pograniczu z Meksykiem. Jego dotychczasowe metody działania nie przynoszą efektów. Postanawia spotkać się z ich liderem Cashem Baileyem, który w dzieciństwie był jego najlepszym przyjacielem. Nie widząc dla siebie innej drogi życia i kariery, wybrał handel narkotykami. Niestety, spotkanie dawnych kompanów również nie przynosi pozytywnych skutków. Po dawnej przyjaźni również nie ma już śladów. Jedyną rzeczą, jaka łączy byłych kumpli jest miłość do tej samej kobiety, pięknej Meksykanki Sarity.
W międzyczasie, w okolicy pojawia się tajemniczy major Hackett wraz ze swoim oddziałem byłych żołnierzy (wszystkich oficjalnie uznanych za zabitych podczas wojny w Wietnamie). Podając się za funkcjonariusza agencji DEA rozpoczyna własną grę, której celem jest przejęcie kontroli nad narkotykowym biznesem na pograniczu. Pomagają mu w tym, niczego nieświadomi, byli weterani. W tej walce Jack Benteen jest zdany tylko na siebie.
Obsada.
Oddział żołnierzy:

</doc>
<doc id="4671643" url="https://pl.wikipedia.org/wiki?curid=4671643" title="Irena Kuzora-Ziarno">
Irena Kuzora-Ziarno

Irena Kuzora-Ziarno z domu Lindner (ur. 17 lipca 1928 w Warszawie, zm. 22 grudnia 2015 w Rzeszowie) – polska elektrotechnik, nauczyciel akademicki. 
Życiorys.
Córka Ronnalda Lindnera i Cecylii Sknypisiske. W 1947 rozpoczęła studia na Politechnice Gdańskiej na Wydziale Elektrycznym, podczas studiów w 1950 rozpoczęła pracę jako asystentka na Wydziale Matematycznym. W 1952 ukończyła studia z oceną bardzo dobra, do 1955 kontynuowała pracę asystentki. Następnie przeniosła się na Wydział Elektrotechniki Teoretycznej, gdzie obroniła doktorat pt. "Elektryczny model stacjonarnych oscylacji cieczy idealnych o swobodnej powierzchni". W 1965 została pracownikiem naukowym Politechniki Rzeszowskiej, pełniła także funkcję Kierownika Zakładu Elektrotechniki, a następnie Zakładu Elektrotechniki Teoretycznej. Od 1968 była wykładowcą, od 1967 do 1972 Prodziekanem, a w latach 1971-1972 Dziekanem Wydziału Elektrotechniki i Informatyki. W 1991 przeszła na emeryturę. Została pochowana na Cmentarzu Wilkowyja w Rzeszowie.

</doc>
<doc id="4671647" url="https://pl.wikipedia.org/wiki?curid=4671647" title="Adam Broż">
Adam Broż

Adam Broż (ur. 27 stycznia 1935 w Bielsku) – polski historyk sztuki i dziennikarz, od 1965 roku zamieszkały w Rzymie, sekretarz Emeryka Hutten-Czapskiego (1969–1979) i Karola Popiela (1970–1977), autor przewodników po Rzymie.
Życiorys.
Urodził się jako syn Stanisława i Urszuli z domu Jachimskiej.
Młodość spędził w Krakowie, gdzie w latach 1955–1961 studiował historię sztuki na Uniwersytecie Jagiellońskim. Równocześnie zajmował się fotografią artystyczną i pracował jako fotograf naukowy (asystent techniczny) na Akademii Medycznej w Krakowie.
W 1965 wyjechał na roczne stypendium Fundacji Rzymskiej im. Margrabiny J. S. Umiastowskiej poświęcone renesansowi włoskiemu do Rzymu. Tam został sekretarzem Emeryka Hutten-Czapskiego, prezesa Fundacji Margrabiny Umiastowskiej, a równocześnie sekretarzem samej fundacji. Pełnił te funkcje w latach 1969–1979. Odbył z Emerykiem Hutten-Czapskim szereg podróży antykwarycznych po Europie, głównie do Paryża. Ponadto w latach 1969–1977 pełnił funkcję sekretarza Karola Popiela, byłego członka rządu londyńskiego za czasów premierostwa generała Władysława Sikorskiego.
W latach 1968–2012 był administratorem Hospicjum Związku Polskich Kawalerów Maltańskich w Rzymie, przemianowanego następnie na Dom Maltański. Zatrzymywali się tam stypendyści polscy, m.in. Jerzy Vetulani, z którym Broż przyjaźnił się od około 1960 roku. Dla przybywających zza żelaznej kurtyny Polaków Hospicjum stało się „idealnym schronieniem w obcym kraju” dzięki przystępnym cenom i możliwości korzystania z kuchni. Adam Broż pracował równocześnie jako pilot wycieczek, oprowadzając po Rzymie polskie grupy.
W trakcie pobytu w Rzymie Adam Broż odbył kurs archeologii miasta i okolic oraz kurs konserwacji papieru, w tym książek. Poznał Federico Felliniego i statystował w jego filmie "Casanova" (1976). Pracował jako dziennikarz. Publikował m.in. w „Tygodniku Powszechnym”, „Przekroju”, „Kulturze”, „Narodowcu” i w nowojorskim „Nowym Dzienniku”, a później także w „Niedzieli” i „Akcencie”.
Pomógł w uzyskaniu włoskich marmurów wykorzystanych do odbudowy wnętrz Zamku Królewskiego w Warszawie w latach 70. i 80. XX wieku.
Wydał szereg przewodników turystycznych poświęconych Rzymowi: "Rzym i Watykan. Przewodnik" (Rzym 1982, sześć wydań do 1992), "Historia lat świętych" (Rzym 1983), "Rzym – Rok Święty 1983. Jubileusz Odkupienia. Bulla papieska" (wraz z B. Lewandowskim, Rzym 1983), "Rzym i okolice. Przewodnik turystyczny" (Warszawa 1984), "Rzym. Watykan. Historia lat świętych". Przewodnik (Rzym 2001), "Rzym po polsku" (2009, wznowienie 2014) oraz "Watykan. Przewodnik pielgrzyma" (Warszawa 2010, wspólnie z Marią Betlejewską). Wystąpił w wyprodukowanym przez Telewizję Polską serialu dokumentalnym "Polacy w Rzymie i Watykanie" (2014).
Na przestrzeni lat Broż zgromadził kolekcję rycin z portretami artystów, spośród których siedemdziesiąt trzy grafiki zostały zaprezentowane na wystawie "Portrety artystów w grafice. Ryciny z kolekcji Adama Broża" na Zamku Królewskim w Warszawie w 2015.
W 1984 Adam Broż został wybrany członkiem Zrzeszenia Wolnych Dziennikarzy w Monachium. Od 1 stycznia 1997 akredytowany w biurze prasowym Stolicy Apostolskiej.
Żonaty z Bożeną z domu Sikorską, lekarką.

</doc>
<doc id="4671652" url="https://pl.wikipedia.org/wiki?curid=4671652" title="Magdalena Kordylasińska">
Magdalena Kordylasińska

Magdalena Kordylasińska-Pękala (ur. 25 października 1979 w Szczecinie) – polska perkusistka. Członkini zespołów Kwadrofonik i Hob-beats.
Naukę gry na perkusji rozpoczęła w wieku 18 lat w klasie Dariusza Jagiełły. W 2006 ukończyła z wyróżnieniem Akademię Muzyczną im. Fryderyka Chopina w Warszawie. Studiowała także w Królewskim Duńskim Konserwatorium Muzycznym w Kopenhadze pod kierunkiem Gerta Mortensena.
Od 2002 współpracuje z Miłoszem Pękalą, także perkusistą, z którym tworzy duety Hob-beats oraz Pękala/Kordylasińska/Pękala. Od 2005 wraz z Bartłomiejem Wąsikiem i Emilią Sitarz tworzą kwartet Kwadrofonik, gdzie gra muzykę współczesną oraz folkową. Obok pozostałych członków kwartetu jest zaangażowana w organizację Festiwalu „Kwadrofonik”.

</doc>
<doc id="4671657" url="https://pl.wikipedia.org/wiki?curid=4671657" title="Podróż apostolska Jana Pawła II na Litwę, Łotwę i Estonię">
Podróż apostolska Jana Pawła II na Litwę, Łotwę i Estonię



</doc>
<doc id="4671662" url="https://pl.wikipedia.org/wiki?curid=4671662" title="Podróż apostolska Jana Pawła II do Pakistanu i Azji Wschodniej">
Podróż apostolska Jana Pawła II do Pakistanu i Azji Wschodniej



</doc>
<doc id="4671665" url="https://pl.wikipedia.org/wiki?curid=4671665" title="Osiedle Jagiellońskie (obszar SIM)">
Osiedle Jagiellońskie (obszar SIM)

Osiedle Jagiellońskie – jednostka obszarowa miasta utworzona w 2008 roku na potrzeby Systemu Informacji Miejskiej (SIM) i obejmująca większą część osiedla Jagiellońskie i mały fragment osiedla Rzeczypospolitej w Poznaniu. Jednostka obszarowa formalnie nie jest osiedlem. Mieści się na terenie osiedla samorządowego Rataje.
Obszar.
Wedle Systemu Informacji Miejskiej jednostka obszarowa Osiedle Jagiellońskie mieści się w granicach:

</doc>
<doc id="4671667" url="https://pl.wikipedia.org/wiki?curid=4671667" title="Pomnik Wiktora Emanuela II w Mediolanie">
Pomnik Wiktora Emanuela II w Mediolanie

Pomnik Wiktora Emanuela II (wł. "Monumento a Vittorio Emanuele II") – pomnik znajdujący się w Mediolanie, w centralnej części placu Piazza del Duomo, naprzeciwko katedry mediolańskiej. Składa się z wysokiego, ozdobionego reliefami cokołu i umieszczonego na nim posągu przedstawiającego włoskiego króla Wiktora Emanuela II siedzącego na koniu. Został wykonany w latach 1878–1896 przez rzeźbiarza Ercole Rosę.
Historia.
Władze Mediolanu zleciły rzymskiemu rzeźbiarzowi Ercole Rosie stworzenie pomnika włoskiego króla Wiktora Emanuela II w 1878 roku – roku śmierci tego władcy. Z dwóch branych pod uwagę lokalizacji pomnika: Piazza del Duomo oraz Piazzetta Reale przy Pałacu Królewskim. Ostatecznie wybrano tę pierwszą, po czym jeszcze w roku zlecenia rozpoczęto budowę monumentu. Ercole Rosa nadzorował od strony projektowej realizację budowli do swojej śmierci w 1893 roku - po nim zadanie to przejęli inni rzeźbiarze. Natomiast kierownictwo nad wszystkimi pracami budowlanymi sprawował Giannino Ferrini, inżynier z Miejskiego Biura Technicznego. 14 czerwca 1896 roku odbyło się odsłonięcie ukończonego pomnika.
Opis.
Pomnik zajmuje powierzchnię 320 m². Ma 14,80 m wysokości, z czego cokół mierzy 8 m, zaś konny posąg Wiktora Emanuela II jest wysoki na 5,60 m. Cokół pomnika składa się z kilku elementów. Najniżej położonym jest wykonana z czerwonego granitu podstawa, na której jest ustawiona stworzona z białego marmuru karraryjskiego sekcja ze schodami. Na niej z kolei stoi także wykonany z białego marmuru karraryjskiego element ozdobiony reliefami przedstawiającymi okrągłe tarcze ułożone naprzemiennie z gałęziami palmy. Ponadto zarówno na przedniej, jak i tylnej stronie tego elementu znajduje się wygrawerowany tekst, składający się z włoskiego słowa i liczby zapisanej rzymskim systemem: na przedniej widnieje "GIUGNO MDCCCLIX" (pol. „Czerwiec 1859”), co jest odniesieniem do wydarzeń historycznych, natomiast na tylnej jest "INAUGURATO MDCCCXCVI" (pol. „Odsłonięty 1896”). Na tym elemencie spoczywa sekcja otoczona reliefem, ważącym 8,6 t oraz mającym 2,30 m wysokości i 90 m² całkowitej powierzchni. Przedstawia on składające się z 64 postaci wojska francusko-piemonckie podczas ich wejścia do Mediolanu po bitwie pod Magentą w 1859 roku. Relief ten został odlany z brązu 9 stycznia 1895 roku przez firmę F.lli Barigozzi na formie przygotowanej przez rzeźbiarza Ettore Ferrariego. Pierwotny projekt Ercole Rosy przewidywał wykonanie reliefu z marmuru, jednak po śmierci Rosy modelowanie reliefu było już na tyle gotowe, że można było wykonać odlew z brązu zamiast angażować rzeźbiarza specjalizującego się w rzeźbieniu w marmurze. Sekcję tę wieńczy element z mocnym i surowym belkowaniem, na którego dłuższych bokach są umieszczone reliefy przedstawiające orły wewnątrz wieńców z liści dębu.
Dolną część cokołu pomnika flankują dwie rzeźby lwów leżących na sekcji ze schodami po stronie północnej i południowej, z których każdy trzyma łapę na tarczy - jeden na tarczy symbolizującej Rzym, zaś drugi na tarczy symbolizującej Mediolan. Zostały one wykonane z marmurowych bloków ważących 22,5 t (lew ze strony północnej) i 26 t (lew ze strony południowej) przez rzeźbiarza Scalpellina Serafina Bianchiego na podstawie modeli przygotowanych przez Ercole Rosę.
Na cokole jest ustawiony ważący 12,7 t, wykonany z brązu posąg przedstawiający Wiktora Emanuela II w trakcie bitwy pod San Martino, siedzącego na koniu ukazanym w momencie hamowania. Zadanie odlania posągu w 1890 roku powierzono firmie F.lli Barzaghi, zaś później – w związku ze śmiercią w 1892 roku rzeźbiarza Francesca Barzaghiego – firmie F.lli Barigozzi. Całość prac związanych z odlewaniem dzieła na podstawie stworzonych przez Ercole Rosę modeli z wosku została zakończona w 1893 roku, przed śmiercią Rosy.

</doc>
<doc id="4671681" url="https://pl.wikipedia.org/wiki?curid=4671681" title="77. ceremonia wręczenia Złotych Globów">
77. ceremonia wręczenia Złotych Globów

77. ceremonia wręczenia Złotych Globów, nagród filmowych i telewizyjnych przyznawanych przez Hollywoodzkie Stowarzyszenie Prasy Zagranicznej, odbyła się 5 stycznia 2020 roku w The Beverly Hilton w Beverly Hills. Galę wyemitowała na terenie Stanów Zjednoczonych stacja telewizyjna NBC, a poprowadził ją Ricky Gervais.
Nominacje zostały ogłoszone 9 grudnia 2019 przez Tima Allena, Dakotę Fanning i Susan Kelechi Watson. Spośród produkcji kinowych najwięcej otrzymała ich "Historia małżeńska" (sześć), zaś spośród seriali telewizyjnych "Czarnobyl", "The Crown" i "Niewiarygodne" (po cztery). Najwięcej nagród spośród produkcji kinowych otrzymał "Pewnego razu... w Hollywood" (trzy), a spośród programów telewizyjnych "Sukcesja", "Współczesna dziewczyna" i "Czarnobyl" (po dwie).
Nominacje.
Źródła:

</doc>
<doc id="4671687" url="https://pl.wikipedia.org/wiki?curid=4671687" title="The Fairy Queen">
The Fairy Queen



</doc>
<doc id="4671688" url="https://pl.wikipedia.org/wiki?curid=4671688" title="Antonijs Urbšs">
Antonijs Urbšs

Antonijs Urbšs (ur. 29 listopada 1879 w Rakiszkach, zm. 17 sierpnia 1965 w Montserrat, Hiszpania) – litewski duchowny rzymskokatolicki, biskup diecezjalny Lipawy w latach 1938–1965.
Życiorys.
Urodził się 29 listopada 1879 w Rakiszki na Litwie. We wczesnym dzieciństwie utracił ojca, chłopiec pod auspicjami stryja Kazimierza Dowgałowicza – dziekana kościoła Świętej Trójcy, który służył w Łatgalii, zajął się edukacją i wychowaniem chłopca. Dlatego część dzieciństwa i lat szkolnych spędził w Varkava, gdzie również otrzymał wykształcenie. W 1898 wstąpił do seminarium duchownego w Petersburgu, które ukończył w marcu 1903. 22 marca 1903 przyjął święcenia kapłańskie z rąk abpa Bolesława Hieronima Kłopotowskiego – metropolity mohylewskiego.
W latach 1903–1904 był wikariuszem kościoła Wniebowzięcia NMP w Varaklani. W 1904 na krótki czas został wikarym kościoła Świętej Trójcy w Dagdzie. W latach 1904–1911 był wikariuszem kościoła św. Franciszka w Rydze. W 1911 zostaje proboszczem parafii Zgromadzenia NMP w Kaunacie. W latach 1911–1920 jest proboszczem parafii Niepokalanego Poczęcia w Dyneburgu. Natomiast w latach 1920–1938 jest proboszczem parafii Wniebowzięcia Najświętszej Maryi Panny i dziekanem Dekanatu Lucyn.
W 1922 został mianowany doradcą biskupa i prosynodalnym sędzią Archidiecezji ryskiej, a w 1937 otrzymał tytuł Prałata.
29 kwietnia 1938 papież Pius XI bullą "„Commissum Humilitati Nostrae”" ustanowił go biskupem nowo utworzonej diecezji Lipawskiej. Święcenia biskupie otrzymał 29 czerwca 1938 w Katedrze św. Józefa w Lipawawie. Głównym konsekratorem był abp Antonino Arata – nuncjusz apostolski na Łotwie, a współkonsekratorami Jāzeps Rancāns – biskup pomocniczy ryski i bp Boļeslavs Sloskāns – administrator miński i mohylewski.
Wywieziony do Niemiec 9 września 1944, gdzie osiadł w klasztorze Loras Capuchin. Pod koniec II wojny światowej odwiedził łotewskie obozy na obszarach amerykańskich i angielski, dzieląc się sakramentami i zapewniając im siłę duchową. Na zaproszenie opata kartuzów wiosną 1949, udał się wraz ze swoim sekretarzem ks. prał. Nowickim do Hiszpanii, gdzie przebywali w klasztorze benedyktynów w Opactwie Matki Bożej w Montserrat.
W Hiszpanii bp Urbšs pomagał lokalnym biskupom, odprawiając Mszę św. i udzielając wszystkich sakramentów oraz wizytując kościoły. 22 marca 1953 w Montserrat bp Antonijs otrzymał od papieża Piusa XII tytuł "Pontificio Solio Adstans" ("Asystenta Tronu") w rocznicę święceń kapłańskich wraz z przywilejami tego tytułu honorowego. Do 1953 bp Antonijs Urbšs udzielił bierzmowania 14 000 wierzącym oraz 240 niższych i wyższych święceń dla kandydatów do kapłaństwa. Bp Antonijs Urbšs – ordynariuszem Lipawy był aż do śmierci. Zmarł 17 sierpnia 1965 w Opactwie Matki Bożej w Montserrat, tam również w krypcie klasztoru został pochowany, a następnie obok niego także spoczął jego osobisty sekretarz ks. prał. Nowicki.

</doc>
<doc id="4671689" url="https://pl.wikipedia.org/wiki?curid=4671689" title="Oczko (schronisko)">
Oczko (schronisko)

Oczko – schronisko pomiędzy wsiami Smoleń i Złożeniec w województwie śląskim, w powiecie zawierciańskim, w gminie Pilica. Pod względem geograficznym jest to obszar Wyżyny Ryczowskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej.
Opis obiektu.
Znajduje się w lesie w tzw. Parku Jurajskim po lewej stronie drogi ze Smolenia do Złożeńca, w odległości około 150 m od tej drogi. Jest to znajdujące się na wysokości kilku metrów okno skalne w skale Oczko zwanej też skałą 7 Projektów. Ma średnicę około 2 m i posiada odgałęzienie – odchodzący na południe i opadający w dół ciasny korytarzyk. Uchodzi on dwoma otworami powyżej niewielkiego progu u podstawy skały. Pod progiem tym jest wejście do następnego schroniska, całkowicie zasypanego namuliskiem. Prawdopodobnie schronisko to łączy się ze Schroniskiem przy Ziemi.
Schronisko powstało w wapieniach z jury późnej. Jego skały są silnie skorodowane. Brak w nim nacieków. Schronisko nie ma własnego mikroklimatu, brak w nim roślin i zwierząt.
Oprócz Oczka w skale Oczko znajdują się jeszcze dwa inne schroniska: Rura w Skale Oczko, Skalna Ambona i Schronisko przy Ziemi.
Historia badań i dokumentacji.
Znane było od dawna. W wykonanej w 1991 roku dokumentacji dla Zarządu Zespołu Jurajskich Parków Krajobrazowych woj. katowickiego oraz w dokumentacji z roku 2000 wykonanej na zlecenie Ministerstwa Środowiska ma nazwę Schronisko w Górze Smoleń XII. W ogólnodostępnej literaturze po raz pierwszy wzmiankę o nim podał A. Polonius w 1994 r. On też w 2003 r. opisał go i opracował jego plan.

</doc>
<doc id="4671691" url="https://pl.wikipedia.org/wiki?curid=4671691" title="Schronisko przy Ziemi">
Schronisko przy Ziemi

Schronisko przy Ziemi – schronisko pomiędzy wsiami Smoleń i Złożeniec w województwie śląskim, w powiecie zawierciańskim, w gminie Pilica. Pod względem geograficznym jest to obszar Wyżyny Ryczowskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej.
Opis obiektu.
Znajduje się w lesie w tzw. Parku Jurajskim po lewej stronie drogi ze Smolenia do Złożeńca, w odległości około 150 m od tej drogi. Jest to położony na poziomie terenu tunel przebijający na wylot podstawę skały Oczko z charakterystycznym oknem skalnym o średnicy 2 m. Obydwa otwory tunelu są bardzo ciasne, wejście do nich wymaga czołgania się. Wewnątrz tunel jest nieco bardziej obszerny. W jego środkowej części znajduje się krótki i ślepy kominek, a w części końcowej bardzo ciasny, niemożliwy do przejścia boczny korytarzyk.
Schronisko powstało w wapieniach z jury późnej. Brak w nim nacieków. Namulisko jest gliniasto-piaszczyste. Wnętrze tunelu jest suche i występuje w nim silny przewiew. Brak roślin i zwierząt.
Historia badań i dokumentacji.
Znane było od dawna. W wykonanej w 1991 roku dokumentacji dla Zarządu Zespołu Jurajskich Parków Krajobrazowych woj. katowickiego oraz w dokumentacji z roku 2000 wykonanej na zlecenie Ministerstwa Środowiska ma nazwę Schronisko w Górze Smoleń VIII. W ogólnodostępnej literaturze po raz pierwszy wzmianka o nim pojawiła się w 1993 r. W listopadzie 1991 r. A. Polonius i S. Kornaś pomierzyli schronisko, A. Polonius opracował jego plan.
Oprócz Tunelu przy Ziemi w skale Oczko znajdują się jeszcze dwa inne schroniska: Rura w Skale Oczko, Skalna Ambona i Oczko (okno skalne).

</doc>
<doc id="4671692" url="https://pl.wikipedia.org/wiki?curid=4671692" title="Schronisko w Górze Smoleń VIII">
Schronisko w Górze Smoleń VIII



</doc>
<doc id="4671693" url="https://pl.wikipedia.org/wiki?curid=4671693" title="Schronisko w Górze Smoleń XII">
Schronisko w Górze Smoleń XII



</doc>
<doc id="4671694" url="https://pl.wikipedia.org/wiki?curid=4671694" title="Schronisko w Górze Smoleń II">
Schronisko w Górze Smoleń II



</doc>
<doc id="4671705" url="https://pl.wikipedia.org/wiki?curid=4671705" title="Rura w Skale Oczko">
Rura w Skale Oczko

Rura w Skale Oczko – schronisko pomiędzy wsiami Smoleń i Złożeniec w województwie śląskim, w powiecie zawierciańskim, w gminie Pilica. Pod względem geograficznym jest to obszar Wyżyny Ryczowskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej.
Opis obiektu.
Schronisko zlokalizowane jest w lesie w tzw. Parku Jurajskim po lewej stronie drogi ze Smolenia do Złożeńca, w odległości około 150 m od tej drogi. Znajduje się w skale Oczko z charakterystycznym oknem skalnym o średnicy 2 m. Rura w Skale Oczko przebija na wylot skałę z zachodu na wschód w odległości kilku metrów od tego okna i na wysokości kilku metrów. Ma trzy otwory. Najłatwiej dostępny jest południowy. Znajduje się na wysokości 2,5 m i jest bocznym odgałęzieniem głównego korytarza. Otwór zachodni i wschodni znajdują się na pionowych ścianach wysoko nad ziemią.
Schronisko powstało w wapieniach z jury późnej i jest pochodzenia krasowego. Powstało w strefie saturacji i jego główny korytarz w postaci rury skalnej ma nieco falisty przebieg. W jego środkowej części woda dokonała rozmycia tworząc niewielka salkę. Na ścianach korytarza występują różnej wielkości kotły wirowe. Brak nacieków i namuliska, jedynie na dnie salki znajdują się niewielkie okruchy skalne. Przelotowy charakter schroniska powoduje, że jest w nim dość silny przewiew. Jest suche i widne, jedynie w środkowej części jest mroczno. W lepiej oświetlonych miejscach rozwijają się na ścianach glony. Zwierząt nie zaobserwowano.
Oprócz tego schroniska w skale Oczko znajdują się jeszcze inne schroniska: Schronisko przy Ziemi, Skalna Ambona i Oczko (okno skalne).
Historia badań i dokumentacji.
Prawdopodobnie znane było od dawna. W wykonanej w 1991 roku dokumentacji dla Zarządu Zespołu Jurajskich Parków Krajobrazowych woj. katowickiego oraz w dokumentacji z roku 2000 wykonanej na zlecenie Ministerstwa Środowiska ma nazwę Schronisko w Górze Smoleń IX. W ogólnodostępnej literaturze po raz pierwszy wzmianka o nim pojawiła się w 1993 r. W listopadzie 1991 r. A. Polonius i S. Kornaś pomierzyli schronisko, A. Polonius opracował jego plan.

</doc>
<doc id="4671706" url="https://pl.wikipedia.org/wiki?curid=4671706" title="Schronisko w Górze Smoleń IX">
Schronisko w Górze Smoleń IX



</doc>
<doc id="4671714" url="https://pl.wikipedia.org/wiki?curid=4671714" title="Przegląd Katolicki">
Przegląd Katolicki

Przegląd Katolicki – polskie czasopismo katolickie (w różnych okresach tygodnik lub dwutygodnik) wydawane przez z Archidiecezję warszawską w Warszawie od 1863 roku (z przerwami w latach 1915–1922 i 1938–1983).
Czasopismo publikuje informacje z życia Kościoła w Polsce i na świecie. Oprócz tego podejmuje tematykę religijną, kulturalną, społeczno-polityczną. Po 1983 roku redaktorami naczelnymi byli: ks. W. Wojdecki, ks. J. Miazek, A. Zelga, S. Koczot.

</doc>
<doc id="4671717" url="https://pl.wikipedia.org/wiki?curid=4671717" title="Park Jurajski (skały)">
Park Jurajski (skały)

Park Jurajski – grupa skał znajdujących się przy drodze ze Smolenia do Złożeńca w województwie śląskim, w powiecie zawierciańskim, w gminie Pilica. Pod względem geograficznym znajdują się na Wyżynie Ryczowskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej.
Skały Parku Jurajskiego znajdują się w lesie, w odległości około 150 m od tej drogi na wschód. Z drogi są niewidoczne, ale można je zlokalizować, gdyż przy drodze w pobliżu skałek znajdują się tablice informacyjne ścieżki dydaktycznej i pozostałości okopów z czasów I wojny światowej. Skały są obiektem wspinaczki skalnej. Są niewysokie (do 12 m), ale w większości trudne (przeważają drogi od VI do VI.4+).
Do 2019 roku wspinacze skałkowi poprowadzili łącznie 35 dróg wspinaczkowych na 4 skałach:
Zbudowane z twardych wapieni skalistych skały Parku Jurajskiego pochodzą z jury późnej. Pod wpływem wody i dwutlenku węgla ulegały stopniowym procesom wietrzenia i procesom krasowym, wskutek których wykształciły się ich oryginalne formy z bogatą strukturą ścian. W skałach jest wiele niewielkich jaskiń zwanych schroniskami: Oczko, Rura w Skale Oczko, Schronisko przy Ziemi, Schronisko w Górze Smoleń Pierwsze, Schronisko w Górze Smoleń Drugie, Schronisko w Górze Smoleń Trzecie, Schronisko w Górze Smoleń Czwarte, Schronisko w Górze Smoleń Piąte, Schronisko w Górze Smoleń Szóste, Skalna Ambona, Tunel w Górze Smoleń. Szczególnie atrakcyjny jest duży Tunel w Górze Smoleń i okno skalne Oczko. Zamontowane przy skałach tablice opisują genezę ich powstania. Tablice przy drodze przypominają także o toczonej tu bitwie w 1914 roku i opisują architekturę militarną w krajobrazie Jury.

</doc>
<doc id="4671719" url="https://pl.wikipedia.org/wiki?curid=4671719" title="Hipolit Stupnicki">
Hipolit Stupnicki

Hipolit Stupnicki (ur. 15 sierpnia 1806, zm. 17 października 1878 we Lwowie) – polski dziennikarz i wydawca.
Życiorys.
Urodził się 15 sierpnia 1806. Był jednym z najbardziej zasłużonych dziennikarzy i wydawców w Galicji pod zaborem austriackim. W czasie zastoju wydawania periodyków prasowych po 1848, podjął inicjatywę stworzenia czasopisma i w 1850 uzyskał w tym zakresie wsparcie od namiestnika Galicji, Agenora Gołuchowskiego oraz arcybiskupa Łukasza Baranieckiego. Od 1851 wydawał tygodnik ilustrowany „Przyjaciel Domowy”, który przez pewien czas był jednym z nielicznych czasopism w Galicji. Do wydań czasopisma załączano dodatki jak "Poczet królów Polskich" czy "Odsiecz Wiednia". Czasopismo było wydawane w sposób ciągły do 1867, a w późniejszych latach Stupnicki wznowił jego wydawanie jako dwutygodnik (1871 i od 1877). Ponadto wydawał osiem innych periodyków. Zapoczątkował „Przegląd Powszechny”. Od 1862 wraz z Leszkiem Wiszniewskim wydawał „Gazetę Narodową”. Stworzył także „Gazetę Wiejską”. Był również autorem wydawnictw zwartych jak "Herbarz Polski" i skorowidze galicyjskie. Wydawał też kalendarze, przedruki starszych wydawnictw, ryciny, pieśni, tablice chronologiczne.
Uczestniczył w powstaniu styczniowym 1863. Był czynny w swojej działalności do ostatnich tygodni życia, m.in. sprawując funkcję właściciela i odpowiedzialnego redaktora „Przyjaciela Domowego”. Mimo wielu nakładów pracy i poświęcenia jego działalność nie zapewniła mu stabilizacji finansowej i do końca pozostawał w trudnych warunkach materialnych. 
Po oskarżeniu przez działacza wystawy moskiewskiej Pawlewicza za treści opublikowane w artykule w "Kronice" na łamach „Gazety Lwowskie” został skazany przez sąd 27 września 1867 za przestępstwo obrazy honoru na karę 6 miesięcy aresztu i 100 złr. grzywny.
Zmarł 17 października 1878 we Lwowie. Został pochowany na Cmentarzu Łyczakowskim we Lwowie 19 października 1878, a nad grobem przemawiali Tadeusz Romanowicz i ks. Stanisław Stojałowski (nagrobek znajduje się w polu 60).
We wspomnieniu na łamach „Kuriera Warszawskiego” napisano, iż "był to człowiek rzadkiej przedsiębiorczości, niezłamanej niczym energii, pracy wytrwałej nigdy nie ustającej".
Po śmierci Hipolita Stupnickiego właścicielem i odpowiedzialnym redaktorem „Przyjaciela Domowego” został jego syn, Karol Stupnicki.
Publikacje.
Autor
Wydawca

</doc>
<doc id="4671741" url="https://pl.wikipedia.org/wiki?curid=4671741" title="Mistrzostwa Świata w Biegu na Orientację 2011">
Mistrzostwa Świata w Biegu na Orientację 2011

XXVIII Mistrzostwa Świata w Biegu na Orientację 2011 - rozgrywane były w departamencie Sabaudia we Francji, w dniach 18-20 sierpnia 2011. W zawodach wzięły udział 55 reprezentacje (484 zawodników).

</doc>
<doc id="4671745" url="https://pl.wikipedia.org/wiki?curid=4671745" title="Bronisława Anna Dekowska">
Bronisława Anna Dekowska

Bronisława Anna Dekowska (ur. 25 sierpnia 1907 w Leńczach Górnych, zm. 6 września 1974 w Łodzi) – nauczycielka, folklorystka, zbieraczka pieśni ludowych. 
Życie prywatne.
Była córką Jana Golika i Rozalii z Michalików. W Nowym Sączu ukończyła szkołę powszechną (1913–1917), szkołę wydziałową (1919–1923) oraz Seminarium Nauczycielskie Żeńskie im. M. Konopnickiej (1923–1928). Wykształcenie wzbogaciła o specjalizację w zakresie nauczania śpiewu na Wyższym Kursie Nauczycielskim w Krzemieńcu (1937). Po maturze rozpoczęła pracę jako nauczycielka w województwie łódzkim, we wsiach Wola Drzazgowa (1929), Ujazd (1930–1939), Zglinno, Żelechlin i Dzielnica, od 1946 r. pracowała w szkołach w Tomaszowie Mazowieckim. W 1954 r. odeszła na wcześniejszą emeryturę z powodów zdrowotnych.
W 1950 r. wyszła za mąż za Jana Piotra Dekowskiego z Tomaszowa Mazowieckiego, etnografa, z którym prowadziła badania nad folklorem w województwie łódzkim.
Pochowana została na cmentarzu na Dołach w Łodzi. 
Działalność zawodowa i społeczna.
Podczas pracy w szkole w Ujeździe zainteresowała się muzyką ludową, zbierała materiały pieśniowe, które pozyskiwała podczas rozmów z dziewczętami z Białaczowa (pow. opoczyński). Prowadzenie badań etnograficznych ułatwiło jej wcześniejsze wykształcenie, a także łatwość w nawiązywaniu znajomości, twierdziła tak Irena Lechowa w książce "Etnografowie i ludoznawcy polscy: sylwetki, szkice biografie".
W Tomaszowie Mazowieckim pracowała w Szkole Zawodowej, była instruktorką śpiewu w Ośrodku Doskonalenia Kadr Oświatowych, prowadziła internat dla dziewcząt i chłopców przy Liceum Pedagogicznym. Najaktywniej udzielała się w Szkole Podstawowej nr 1, gdzie oprócz pracy nauczycielskiej kierowała biblioteką, sprawowała pieczę nad drużyną harcerską oraz zajmowała się chórem szkolnym.
Przez kilka lat pracowała wraz z Zespołem Regionalnym „Opocznianka”, zajmując się tworzeniem programów artystycznych.
Była członkinią łódzkiego oddziału Polskiego Towarzystwa Ludoznawczego (PTL), pracowała nad przygotowaniem folklorystycznych konkursów: „Wielki Konkurs Folklorystyczny Ziemi Łódzkiej” (1967–1969) oraz „Konkurs Folkloru Robotniczej Łodzi” (1972–1973), tworzyła dokumentację muzyczną, gdzie zapisywała linie melodyczne wykonywanych utworów, a także zapisywała programy artystyczne występujących grup obrzędowo-tanecznych.
Pośmiertnie została uhonorowana Srebrną Odznaką „Za opiekę nad zabytkami” przez Ministra Kultury i Sztuki.
Działalność naukowa.
Po przedwczesnym odejściu na emeryturę poświęciła się pracy etnograficznej. Pomagała w badaniach swojemu mężowi J. P. Dekowskiemu, z racji wykształcenia muzycznego zajęła się dokumentacją pieśni ludowych (tekstów i zapisów nutowych). W latach 1954–1974 zebrała ponad 10 000 pieśni związanych z obrzędami dorocznymi i rodzinnymi (min. z sobótką, siemieńcem, chodzeniem z turoniem i weselem), pochodzących głównie z woj. łódzkiego, kieleckiego oraz z Sądecczyzny. Bardzo duża część z nich ma wartość unikatową.
W Muzeum Archeologicznym i Etnograficznym w Łodzi znajduje się obszerny zbiór zapisanych przez nią pieśni, nagranych podczas konkursów i występów folklorystycznych.
Duża część jej zbiorów została wydana w książce "Pieśni i przyśpiewki ludowe z Rawskiego", a zgromadzone przez nią materiały są uzupełnieniem prac J. P. Dekowskiego i przedstawione są w różnych wydawnictwach branżowych. 
Publikacje.
Teksty i nuty ludowe dołączyła do artykułów J. P. Dekowskiego zamieszczonych w następujących czasopismach: „Prace i Materiały Muzeum Archeologicznego i Etnograficznego. Seria Etnograficzna” (1957, nr 1; 1960, nr 3; 1961, nr 5; 1963, nr 7; 1964, nr 8; 1964, nr 9; 1967, nr 11), „Łódzkie Studia Etnograficzne” (1959, t. 1; 1961, t. 3; 1962, t. 4; 1964, t. 6; 1970, t. 11; 1970, t. 12; 1974, t. 16), „Literatura Ludowa” (1962, nr 3; 1966, nr 2–3), „Studia i Materiały do Dziejów Ziemi Sieradzkiej” (1962, t. 1) oraz w książkach "Pieśni i przyśpiewki ludowe z Rawskiego" (Łódź, 1960), "Folklor regionu opoczyńskiego" (Warszawa, 1974), "Folklor regionu łęczyckiego" (1981).

</doc>
<doc id="4671746" url="https://pl.wikipedia.org/wiki?curid=4671746" title="Bogna Maria Jezernik">
Bogna Maria Jezernik

Bogna Maria Jezernik z domu Ciesielska (także: Ciesielska-Szynal) (ur. 7 września 1963 w Sieradzu, zm. 20 lipca 1998 w Lublanie) – polska etnolożka, kustoszka Muzeum Okręgowego w Sieradzu.
Życie prywatne.
Córka Antoniego Ciesielskiego oraz Salomei (z d. Kujawińska). Mieszkali w Tomisławicach k. Warty. W 1982 ukończyła Liceum Ogólnokształcące im. Kazimierza Jagiellończyka w Sieradzu oraz rozpoczęła studia etnograficzne na Wydziale Filozoficzno-Historycznym Uniwersytetu Łódzkiego. W 1987 r. napisała pracę magisterską "Procesja religijna, jej forma i funkcje społeczno-kulturowe na przykładzie procesji w Łodzi" pod kierunkiem Bronisławy Kopczyńskiej-Jaworskiej. Od 1987 r. do 1998 r. była w związku małżeńskim z Janem Szynalem, z którym miała córkę Aleksandrę. Wyszła ponownie za mąż w 1998 r. za Božidara Jezernika, profesora antropologii kulturowej w Instytucie Etnologii i Antropologii Kulturowej Uniwersytetu w Lublanie. Zmarła w  tragicznych okolicznościach, została pochowana w rodzinnym grobie na cmentarzu w Warcie.
Prace wystawiennicze.
Już podczas studiów brała udział w badaniach dotyczących tradycyjnej kultury mieszkańców Łodzi. W 1988 podjęła pracę w Muzeum Okręgowym w Sieradzu jako asystent w dziale etnografii, w latach 1988–1991 pracowała w Domu Kultury „Lokator” w Zduńskiej Woli jako instruktor ds. artystycznych. W 1991 objęła stanowisko kierownika Sieradzkiego Parku Etnograficznego działającego przy Muzeum Okręgowym w Sieradzu, gdzie była zatrudniona na stanowisku starszego kustosza. Organizowała wystawy, była autorką scenariusza wystawy "Sztuka ludowa regionu sieradzkiego" w Muzeum Zachodniokaszubskim w Bytowie (1995) oraz "Józef Chełmowski – artysta z Brus" w Muzeum w Sieradzu (październik 1997–1998). Razem z Božidarem Jezernikiem w Muzeum Etnograficznym w Lublanie w 1998 r. tworzyła wystawę "Angeli in demoni v delih poljskih ljudskih umetnikov Muche in Chełmowskega" ("Anioły i diabły w sztuce polskich artystów ludowych Szczepana Muchy i Józefa Chełmowskiego"), opracowała do katalogu wystawy sylwetkę Szczepana Muchy. Wraz z mężem byli autorami wystawy "Ze smutku, nadziei i chleba. Wystawa eksponatów z chleba z lat 1864–1982" (Muzeum Historii Miasta w Zduńskiej Woli, 1999). Obie wystawy  Božidar Jezernik dokończył sam.
W latach 1994–1995 prowadziła badania dotyczące architektury we wsi i gminie Klonowa, we współpracy z Muzeum Archeologicznym i Etnograficznym w Łodzi w ramach projektu „Trwałość kulturowa w społecznościach lokalnych na przykładzie wsi z terenu Polski Środkowej”, finansowanego przez Komitet Badań Naukowych.

</doc>
<doc id="4671748" url="https://pl.wikipedia.org/wiki?curid=4671748" title="Józef Lech">
Józef Lech

Józef Lech (ur. 17 marca 1922 w Białymstoku, zm. 11 listopada 1986 w Łodzi) – polski etnograf specjalizujący się w badaniach nad architekturą ludową, tradycyjnym rzemiosłem i rękodziełem; w latach 1953–1984 kustosz Muzeum Archeologicznego i Etnograficznego w Łodzi.
Życiorys.
Był synem urzędnika PKP – Wiktora Lecha i Marii Sabiny z Millerów, w rodzinie o tradycjach szlacheckich (herbu Topór). W 1939 zdał tak zwaną małą maturę w prywatnym Gimnazjum i Liceum im. H. Sienkiewicza. Po wybuchu wojny kontynuował edukację w kierunku nauczycielskim, by w 1942 rozpocząć pracę w utworzonej przez siebie szkole w Ostrej Górze. Po wojnie, po odbyciu służby wojskowej w Lublinie, przeprowadził się do Łodzi, gdzie zatrudnił się jako nauczyciel w szkole podstawowej w Ozorkowie i Szkole Przysposobienia Przemysłowego w Łodzi, studiując jednocześnie ekonomię, potem pedagogikę społeczną na Uniwersytecie Łódzkim. W 1952 uzyskał tytuł magistra filozofii w zakresie pedagogiki społecznej na podstawie pracy "Kształcenie dziewcząt do przemysłu metalowego w szkołach przysposobienia zawodowego""."
W 1953 podjął współpracę z Muzeum Etnograficznym (od 1955 noszącym nazwę Muzeum Archeologiczne i Etnograficzne) w Łodzi, jako instruktor oświatowy. Od 1955 uczestniczył w seminariach prof. Kazimiery Zawistowicz-Adamskiej w Katedrze Etnografii Uniwersytetu Łódzkiego. W tym samym roku objął stanowisko adiunkta z zadaniem stworzenia działu Rękodzieł Wiejskich i Urządzeń Przemysłu Wiejskiego. Działem kierował do przejścia na emeryturę w 1984.
Żoną Józefa Lecha była Irena Lechowa z domu Sochoń, wraz z którą prowadził badania naukowe. Mieli córkę Marię Lech-Schmidt.
Badania naukowe.
Przez wiele lat badał i dokumentował tradycyjne techniki rękodzielnicze, m.in. Podlasia, Kielecczyzny, Rzeszowszczyzny i okolic Krakowa. Badał i dokumentował architekturę ludową województwa łódzkiego, Polski południowo-wschodniej i rodzinnego Podlasia, czego efektem było 45 prac naukowych. W latach 60. opracował projekt łódzkiego parku etnograficznego, który nie został zrealizowany. Od 1958 w imieniu Muzeum nawiązał współpracę z łódzkim kuratorium, dzięki czemu mógł uczyć młodzież inwentaryzacji budownictwa wiejskiego.
Od 1954 był członkiem Polskiego Towarzystwa Ludoznawczego. W latach 1973–1976 był członkiem Zarządu Głównego PTL, a w latach 1982–1986 Komisji Rewizyjnej. W latach 1964–1973 kierował zleconą przez PAN akcją zabezpieczania zabytków oraz akcją „Kultura ludowa dobrem narodu”.
Odznaczenia.
Odznaczony Medalem 30-lecia PRL (1974) oraz Srebrną i Złotą Odznaką „Za opiekę nad Zabytkami” (1969, 1975).
Publikacje.
J. Lech publikował artykuły w czasopismach etnograficznych, m.in. „Prace i Materiały Muzeum Archeologicznego i Etnograficznego w Łodzi. Seria Etnograficzna” oraz „Łódzkie Studia Etnograficzne”. Jego najważniejszą publikacją dotyczącą architektury ludowej jest praca pt. "Tradycyjny dom chłopski i jego użytkowanie na obszarze Polski środkowej", opublikowana w tomie "Kultura wsi polskiej w procesie zmian". Miał swój wkład w filmografię dokumentalną, opracował scenariusze dwóch filmów krótkometrażowych: "Na jarmark w Studziannej" (1959) oraz "Wiatraki" (1961) Edwarda Pałczyńskiego dla Wytwórni Filmów Oświatowych.

</doc>
<doc id="4671749" url="https://pl.wikipedia.org/wiki?curid=4671749" title="Kazimierz Wecel">
Kazimierz Wecel

Kazimierz Wecel (ur. 30 lipca 1912 w Łodzi, zm. 12 maja 1991 tamże) – fotografik, artysta plastyk, pracownik Muzeum Archeologicznego i Etnograficznego w Łodzi.
Życiorys.
Był synem Ludwika i Władysławy z Buczkowskich. Pierwsze lata życia spędził w Rosji, gdzie jego rodzina przeniosła się w 1913 r. Podczas I wojny światowej zginęli jego matka i dziadkowie (śmiercią głodową lub w wyniku chorób) oraz dwaj wujowie (na froncie). W 1919 r. trafił do ochronki w Pruszkowie, gdzie zaczął naukę w szkole powszechnej. Tutaj również po kilku latach został odnaleziony przez ojca. Nieznane są jego losy w latach 20.: jedne źródła mówią o pobycie w Wilnie, inne na Śląsku i w Zagłębiu.
Przez krótki czas w latach 30. mieszkał z ojcem w Dąbrowie Górniczej, gdzie pracował za utrzymanie lub za drobną opłatą u chłopów rzemieślników, czy w tartaku. Następnie przeniósł się do wuja Tadeusza Wecla do Sosnowca. Tam zaczął naukę w gimnazjum i po raz pierwszy zetknął się z fotografiką. Ujawniły się również jego uzdolnienia plastyczne. Przerwał edukację w tej szkole, ponieważ przeprowadził się do Łodzi. Mieszkał u wuja Buczkowskiego, malarza pokojowego. W Łodzi kontynuował naukę na wieczorowych kursach. Tam też pracował jako malarz dekorator w zakładzie braci Jankowskich, dodatkowo tworząc kopie znanych obrazów. Gimnazjum skończył eksternistycznie w Wilnie w 1937 r., a rok później zdał egzamin maturalny.
W 1935 r. służył w 28 pułku piechoty w Łodzi, następnie został przeniesiony na wojskowe ćwiczenia rezerwistów w Skierniewicach, gdzie pozostał do wybuchu II wojny światowej. Walczył w bitwie nad Bzurą. Dostał się do niewoli, jednak udało mu się zbiec do Łodzi, gdzie przyłączył się do ruchu oporu. 15 września 1943 r. został aresztowany przez gestapo, w październiku lub listopadzie wywieziony do Auschwitz, a później do obozu Mauthausen-Gusen w Austrii. Tam doczekał końca wojny.
Wrócił do Łodzi w 1945 r., a rok później zaczął studia w Państwowej Wyższej Szkole Sztuk Plastycznych, na Wydziale Plastyki Przestrzennej, które ukończył w 1951 r. By móc utrzymać się na uczelni, zatrudnił się w Muzeum Etnograficznym jako fotograf.
Po wojnie należał do licznych organizacji, m.in. do: Związku Bojowników o Wolność i Demokrację, Związku Zawodowego Pracowników Kultury i Sztuki, Związku Polskich Artystów Plastyków, Polskiej Zjednoczonej Partii Robotniczej, w której pełnił przez pewien czas rolę pierwszego sekretarza Podstawowej Organizacji Partyjnej. W latach 1972–75 był ławnikiem Sądu Powiatowego. W czasie studiów dołączył do Związku Młodzieży Polskiej i Akademickiego Związku Sportowego, z którego został powołany do kadry narodowej w sporcie strzeleckim.
Został uhonorowany medalem „Za Udział w Wojnie Obronnej 1939 r.”.
Prowadził na Uniwersytecie Łódzkim ćwiczenia z fotografii i rysunku, był też opiekunem praktykantów ze szkół zawodowych.
Ożenił się z Jadwigą Borsak, więźniarką z Ravensbrück. Nie mieli dzieci. Jadwiga Borsak zmarła w latach 70., natomiast Kazimierz Wecel zginął w wypadku 12 maja 1991 r. Pochowany został w Łodzi na cmentarzu komunalnym przy ul. Szczecińskiej.
Praca w Muzeum Archeologicznym i Etnograficznym (MAiE) w Łodzi.
Pracownikiem Muzeum został 15 września 1948 r. Dwa lata później przyjął na siebie obowiązki fotografa artystycznego, które pełnił do przejścia na emeryturę w 1976 r.
Początkowo praca w Muzeum miała być dla K. Wecla jedynie sposobem utrzymania się na studiach. Planował zostać malarzem. Jednak w MAiE odkrył, iż fotografia i praca z kamerą również dają mu satysfakcję artystyczną, o czym sam powiedział w jednej z rozmów "wspominkowych". Zorganizował od podstaw pracownię fotograficzną, towarzyszył etnografom w badaniach terenowych (penetracyjnych i stacjonarnych) w Polsce Środkowej, a także na Kaszubach, Kurpiach, Podlasiu, Spiszu, Żywiecczyźnie, w Kieleckiem i Rzeszowskiem. Początkowo dostawał wskazówki, jakie obiekty i wydarzenia powinien fotografować. Jednak według dyrektor J. Krajewskiej szybko pojął, na czym polega praca etnografa, co pozwoliło mu na usamodzielnienie się w wykonywaniu zdjęć. Fotografował przede wszystkim wytwory kultury ludowej, w tym wyroby rzemiosła i techniki produkcyjne, szczególnie jednak interesowało go budownictwo. Zdołał udokumentować gros drewnianych wówczas domów wiejskich. Oprócz tego fotografował muzealia w warunkach atelierowych. Łącznie fotografii etnograficznej poświęcił prawie 30 lat swojego życia.
Jego zdjęcia były częścią muzealnych wystaw, a także towarzyszyły pracom naukowym i popularnym. Znajdują się m.in. w publikacjach wydawanych przez Polską Akademię Nauk, Ossolineum, w „Pracach i Materiałach Muzeum Archeologicznego i Etnograficznego w Łodzi” czy „Łódzkich Studiach Etnograficznych”. W archiwum Muzeum znajduje się, według jednych źródeł – 20 tys., zaś innych – 40 tys. negatywów jego fotografii. Zrealizował też, we współpracy z Edwardem Czurką, dwa filmy dokumentalne.

</doc>
<doc id="4671750" url="https://pl.wikipedia.org/wiki?curid=4671750" title="Janina Krajewska">
Janina Krajewska

Janina Krajewska (ur. 4 listopada lub 1 grudnia 1901 w Łodzi, zm. 11 listopada 1960 tamże) – etnografka, założycielka i kierownik Muzeum Miejskiego w Gdyni, dyrektor Muzeum Etnograficznego w Łodzi.
Życiorys.
W źródłach można odnaleźć dwie daty dzienne urodzin Janiny Krajewskiej: 4 listopada 1901 r. albo 1 grudnia 1901 r. Była córką Anny z Paszczyńskich i Bronisława, dyrektora fabryki. Miała siostrę Jadwigę. Krajewska w dzieciństwie przeszła ospę, która zostawiła na jej ciele trwałe ślady. Nigdy nie wyszła za mąż.
Uczęszczała do Gimnazjum Realnego Żeńskiego Lucyny Siennickiej w Łodzi. W 1920 r. zdała maturę. Studiowała sinologię na Uniwersytecie Warszawskim, a także w latach 1923–1928 etnografię i archeologię. Była studentką Eugeniusza Frankowskiego, Stanisława Poniatowskiego, Stefana Czarnowskiego, Włodzimierza Antoniewicza. W 1927 r. otrzymała stypendium im. Haszewicza umożliwiające jej prowadzenie badań ludoznawczych. W 1929 r., po ukończeniu etnografii, przeniosła się na Uniwersytet Poznański; została asystentką profesora Frankowskiego, pod którego kierunkiem pisała pracę "Mleko w wierzeniach i obrzędach ludu polskiego." Doktoryzowała się w 1930 r."."
Po ukończeniu studiów odbywała praktykę w Muzeum Etnograficznym w Warszawie, pod opieką Frankowskiego. W latach 1931–1932 brała udział w wykopaliskach na terenie województwa łódzkiego, prowadzonych przez Zakład Archeologii Uniwersytetu Warszawskiego oraz Miejskie Muzeum Etnograficzne w Łodzi (obecnie Muzeum Archeologiczne i Etnograficzne w Łodzi).
W 1932 r. przeniosła się do Gdyni, gdzie zorganizowała Muzeum Miejskie przy ulicy Staromiejskiej. Była jego kierownikiem w latach 1934–1939 (do zajęcia Gdyni przez Niemców). Tworzyła w nim trzy działy: etnograficzny, archeologiczny oraz historii rozwoju miasta Gdyni. Zbiorów muzealnych poszukiwała głównie na Kaszubach. Podczas ekspedycji skupiała się przede wszystkim na garncarstwie, rybołówstwie oraz wyrobach ze skóry. Prowadziła wykopaliska na Pomorzu, by wzbogacić ekspozycję archeologiczną. Zbierała też dokumentację na temat miasta. Przed nadejściem wojny przeniosła wszystkie zbiory do schronu.
Po wybuchu II wojny światowej Janina Krajewska została wysiedlona z Gdyni, a następnie z Łodzi, po czym w 1940 r. przeprowadziła się do Warszawy. Pracowała jako urzędniczka w prywatnym biurze. Po powstaniu warszawskim wyjechała na Podhale. Wiosną 1945 r. została dyrektorem Muzeum Etnograficznego w Łodzi i po uporządkowaniu ocalałych zbiorów, w listopadzie 1945 r. zorganizowała stałą wystawę, której tematem przewodnim była kultura ludowa. W tym czasie Muzeum zostało połączone z Miejskim Muzeum Prehistorycznym, tworząc Muzeum Archeologiczne i Etnograficzne. Prowadziła badania w Opoczyńskim, Łowickim, Rzeszowskim, Kieleckim oraz na terenie wsi Czarnocin i Jasień (województwo łódzkie). Zbierała materiały dotyczące rolnictwa, stroju (m.in. na temat stroju rawskiego i gostyńskiego), kompletowała eksponaty (nie tylko dla placówki łódzkiej, ale też dla muzeów w Kielcach, Łańcucie, Rapperswilu). Z jej inicjatywy powstały dwa filmy krótkometrażowe: "Garncarstwo w Medyni Głogowskiej i Zalesiu pow. łańcuckiego" oraz "Tkactwo w Czarnej pow. łańcuckiego""."
W 1948 r. prowadziła zajęcia w Wyższej Szkole Gospodarstwa Wiejskiego z zakresu etnografii. W latach 1950–1951 wykładała muzeologię na Uniwersytecie Łódzkim.
W muzeum pracowała do 1954 r. W 1957 r. otrzymała stypendium PAN. Dostała propozycję pracy w muzeum w Lublinie, ale odrzuciła ofertę. Przez lata nie miała żadnej posady i została pozbawiona emerytury, pomimo wysiłku, jaki włożyła w organizację dwóch placówek.
Zmarła na raka płuc 11 listopada 1960 r. w łódzkim szpitalu. Pochowano ją w Łodzi.

</doc>
<doc id="4671751" url="https://pl.wikipedia.org/wiki?curid=4671751" title="Jan Żołna-Manugiewicz">
Jan Żołna-Manugiewicz

Jan Manugiewicz (Żołna-Manugiewicz) (ur. 23 czerwca 1904 w Warszawie, zm. 1 lutego 1988 tamże) – etnograf, etnolog, muzeolog, dyrektor muzeów etnograficznych w Łodzi i Warszawie.
Rodzina.
Urodził się w zubożałej rodzinie ziemiańskiej o korzeniach ormiańskich. Jego ojcem był Józef Wacław, a matką – Michalina Henryka z d. Bartlewicz. Miał dwoje rodzeństwa. W 1935 r. ożenił się z Heleną Hyłą, która z zawodu była drogistką. Miał dwie córki Hannę Leclerc (geografka i nauczycielka języka francuskiego) i Agnieszkę (fotografka, specjalistka od reprografii).
Studia.
Studiował na Wydziale Humanistycznym Uniwersytetu Warszawskiego w latach 1925–1930. Podczas ostatniego roku studiów uczestniczył w seminariach z etnografii Słowian na Uniwersytecie Jagiellońskim, prowadzonych przez Kazimierza Moszyńskiego. W tym czasie odbywał praktykę w krakowskim Muzeum Etnograficznym. Po powrocie do Warszawy, dzięki stypendium, rozpoczął pracę jako laborant w Zakładzie Etnologii Instytutu Nauk Antropologicznych Towarzystwa Naukowego Warszawskiego (TWN). W tym samym czasie uczył geografii w dwóch warszawskich gimnazjach państwowych.
W latach 1932–1939 został młodszym, a potem starszym asystentem w Katedrze Etnologii Wolnej Wszechnicy Polskiej (WWP). Prowadził ćwiczenia do wykładów Stanisława Poniatowskiego dla łódzkich słuchaczy WWP. W 1936 r., po zdaniu wymaganych egzaminów i przedłużeniu pracy "Typy i rozmieszczenie jarzem w Europie", otrzymał tytuł magistra filozofii.
Praca.
Podczas studiów w 1928 r. podjął pierwszą pracę w Muzeum Przemysłu i Rolnictwa w Warszawie. Tam opracowywał zbiór etnograficzny z terenu Huculszczyzny. Od 1931 r. obejmował stanowisko kierownika i kustosza Miejskiego Muzeum Etnograficznego (z działem archeologicznym) w Łodzi (obecnie jest to Muzeum Etnograficzne i Archeologiczne). Placówka dopiero zaczynała swoją pracę, więc zajęcie tego stanowiska nakładało na Manugiewicza wiele obowiązków. Należało stworzyć od podstaw założenia teoretyczne instytucji, określić zasięg jej działania (zarówno terytorialny jak i merytoryczny), znaleźć odpowiednie miejsce, w którym miało się mieścić Muzeum, a także wyposażyć go w niezbędny sprzęt techniczny. Początkowo personel nie był wcale liczny: kierownik, pomoc naukowa, sekretarka i woźny, dlatego też należało uzupełnić kadrę.
Dla wzbogacenia kolekcji obiektów etnograficznych stworzył sieć badaczy terenowych i informatorów, zarówno w Polsce, jak i w krajach pozaeuropejskich.
Kolejną inicjatywą, którą zrealizował w 1932 r., było założenie Towarzystwa Opieki nad Zabytkami Ludoznawczymi i Archeologicznymi w Łodzi. Celem Towarzystwa była „popularyzacja wiedzy etno i archeologicznej i opieka nad zabytkami z zakresu obu nauk”. Manugiewicz pełnił w nim funkcję skarbnika, a także redaktora powołanych przez Towarzystwo „Wiadomości Ludoznawczych".
II wojna światowa.
W grudniu 1939 r. wraz z rodziną został wysiedlony do Krakowa. W maju 1941 r. przeniósł się do gminy Bielawy w okolicach Łowicza. Utrzymywał się tam z pracy na roli. Zaangażowany był w działalność konspiracyjną, związaną z ruchem lewicowym. Dzięki swojej działalności w późniejszym czasie wszedł w skład założycieli Krajowej Rady Narodowej (KRN), został przewodniczącym Komisji Kultury, Nauki i Oświaty. Pełnił funkcję posła KRN do 1946 r., a także był członkiem wielu komisji poselskich. Nie związał się z żadną partią polityczną. Podczas wojny przybrał pseudonim Szymon Żołna. Na przełomie lipca i sierpnia 1944 był specjalnym wysłannikiem Krajowej Rady Narodowej do Lublina. W tym okresie przez kilka dni tymczasowo pełnił funkcję przewodniczącego nowo powstałej Prezydium Wojewódzkiej Rady Narodowej w tym mieście (do przybycia Kazimierza Sidora).
Lata powojenne.
W latach 1945–1953 był członkiem Zarządu Głównego Polskiego Towarzystwa Ludoznawczego. Brał udział w pracy komitetu redakcyjnego „Prac i Materiałów Etnograficznych”.
W 1946 r. wycofał się z czynnej działalności politycznej. Wystąpił do władz z inicjatywą powołania muzeum etnograficznego w Warszawie (poprzednie zostało doszczętnie zniszczone podczas wojny). W stworzeniu tej instytucji widział możliwość przedstawienia i udokumentowania specyfiki etnograficznej Polaków, podkreślenia jej wartości i wkładu w ogólny rozwój cywilizacji. Tym celom miały służyć zbiory zgromadzone zarówno na terenie Polski, jak i z krajów europejskich. Ostatnie miały wskazać miejsce Polski w ogólnym dorobku kultury europejskiej. Kolejnym działem miały być zbiory ilustrujące charakterystykę etnograficzną ludów świata, które zachowały podstawowe cechy swej rodzimej kultury i mogły przedstawić etapy rozwoju cywilizacji ludzkiej.
W październiku 1946 r. powołano Muzeum Kultur Ludowych w Młocinach. Z czasem stało się Państwowym Muzeum Etnograficznym – największą placówką tego typu w kraju. Wtedy siedzibą muzeum stał się zniszczony XVIII-wieczny pałac Bruhla w Młocinach pod Warszawą, otoczony rozległym parkiem. Dzięki niesłychanej energii i konsekwencji działania dyrektora, mimo skąpych środków finansowych, nie tylko odbudowano budynek, ale zgromadzono na tyle reprezentatywne zbiory, że już w 1948 r. otwarto pierwszą wystawę: „Strój i odzież ludowa". Jan Manugiewicz chciał, by na terytorium parku mieściły się różnorodne formy budownictwa ludowego z wszystkich regionów Polski. Manugiewicz chciał zaoferować zwiedzającym aktywną formę wypoczynku – możliwość uczestniczenia w zespołach artystycznych lub dyskusyjnych. Niestety, plany nie zostały wcielone w życie.
Ważne miejsce w projektach Manugiewicza zajmowała idea stworzenia w muzeum centrum studiów polonijnych, którego celem byłoby – z jednej strony – badanie wkładu emigracji polskiej w rozwój miejsc i krajów osiedlenia, z drugiej zaś – zapobieganie wynaradawianiu się Polaków na obczyźnie przez ułatwianie im kontaktów z ojczystym dziedzictwem kulturowym. Pomysł ten, jak wiele innych, zrealizowany był znacznie później przez inne instytucje. 
W 1947 r. opracował koncepcję organizacji przemysłu ludowego na zlecenie Ministerstwa Rolnictwa i Reform Rolnych.
W 1952 r. udało się zorganizować wystawę etnograficznych na barce, która przez następne 16 lat pływała w okresie letnim po Wiśle wzdłuż prawie całego jej biegu z różnymi wystawami obrazującymi polską oraz egzotyczną kulturę.
W 1954 r. został powołany w skład Komisji Zakupów i Ocen Dzieł Sztuk Plastycznych w Ministerstwie Kultury i Sztuki, a także został członkiem komisji kwalifikującej stroje ludowe dla zespołu „Śląsk”.
W październiku 1955 r. Manugiewicz został usunięty ze stanowiska dyrektora PME w Warszawie i przeniesiony w stan spoczynku.
Na emeryturze starał się o stałą pracę, m.in. na Uniwersytecie Warszawskim. Niestety, Manugiewiczowi nie udało się dostać etatu. Zajął się hodowlą owiec, ukończył kurs rolniczy, a nawet później technikum rolnicze. Zakupił ziemię pod Sochaczewem i rozpoczął hodowlę, najpierw sezonowy wypas, potem całoroczny.
Pochowano go na Cmentarzu Komunalnym Północnym w Warszawie.
Został odznaczony Krzyżem Komandorskim z Gwiazdą Orderu Odrodzenia Polski, Krzyżem Komandorskim Orderu Odrodzenia Polski (jako Szymon Żołna) i Medalem za Warszawę 1939-1945 (1946). W grudniu 1983 wyróżniony Pamiątkowym Medalem z okazji 40 rocznicy powstania Krajowej Rady Narodowej.
Dorobek naukowy.
Jan Manugiewicz był początkowo zwolennikiem teorii kręgów kulturowych, zachwycał się osiągnięciami szkoły kulturowo-historycznej w etnologii, a także był wiernym uczniem prof. Stanisława Poniatowskiego. W poszczególnych esejach Manugiewicz przedstawił analizę krytyczną stosowanych wówczas metod badawczych, większość miejsca poświęcając schematom podziału kultur zasadniczych opracowanym przez W. Schmidta. Swoje tezy formułował na podstawie dorobku etnologii, archeologii, paleoetnologii i paleolingwistyki. W późnych latach 40. przeszedł na pozycje marksistowskiego materializmu.
Pisał recenzje i przewodniki muzealne po ekspozycji stałej i wystawach czasowych Muzeum Kultury Ludowej. Przygotował 5 haseł do "Słownika starożytności słowiańskich". Nieopublikowane prace przed 1939 r. zostały zniszczone podczas wojny. Ponad 20 tekstów, które powstały po zakończeniu wojny znajduje się w archiwum Państwowego Muzeum Etnograficznego w Warszawie.

</doc>
<doc id="4671752" url="https://pl.wikipedia.org/wiki?curid=4671752" title="Maria Misińska">
Maria Misińska

Maria Misińska (ur. 26 marca 1908 r. w Rozdole, zm. 31 marca 1982 r. w Łodzi) – etnografka, kustoszka w Muzeum Archeologicznym i Etnograficznym w Łodzi, adiunktka w Pracowni Etnografii Polskiej Instytutu Historii Kultury Materialnej Polskiej Akademii Nauk (IHKM PAN).
Życie prywatne i edukacja.
Maria Janina Misińska urodziła się w Rozdole, miasteczku nad Dniestrem, gdzie ukończyła cztery klasy szkoły powszechnej. Jej ojciec Jerzy Jan Misiński był nauczycielem, a matka Alodia Franciszka z Jungowskich pochodziła ze sfer ziemiańskich. Po czterech latach edukacji młodej M. Misińskiej, rodzina przeniosła się w rodzinne strony matki, czyli w okolice Łodzi. W latach 1922–1929 uczęszczała do Gimnazjum Matematyczno-Przyrodniczego im. Stanisława Staszica w Zgierzu, tam zdała maturę. Po dwóch latach przerwy spowodowanej chorobą, w 1931 r. rozpoczęła naukę na Wydziale Humanistycznym Uniwersytetu Warszawskiego (UW). Tytuł magistra filozofii w zakresie antropologii, etnografii z etnologią i prehistorii otrzymała w 1936 r. pisząc, pod kierunkiem prof. dr Stanisława Poniatowskiego, pracę "Geneza bębna i dzwonu" ("The origin of bell and drum"). W 1961 r. na podstawie dysertacji "Spław drewna na rzekach polskich w drugiej połowie XIX w. i w wieku XX", której promotorką była prof. Kazimiera Zawistowicz-Adamska, uzyskała stopień doktora nauk humanistycznych w zakresie etnografii na Uniwersytecie Łódzkim (UŁ).
W latach 1936–46 była w związku małżeńskim z etnografem Stanisławem Dworakowskim, badaczem zajmującym się północno-wschodnim Mazowszem, z którym rozwiodła się powracając do panieńskiego nazwiska. Mieli syna Jerzego Antoniego.
M. Misińska została pochowana w Łodzi na Starym Cmentarzu przy ul. Ogrodowej.
Działalność zawodowo-naukowa.
W 1935 r., w trakcie studiów, M. Misińska rozpoczęła pracę asystentki w Zakładzie Etnografii Instytutu Nauk Antropologicznych i Etnologicznych Towarzystwa Naukowego Warszawskiego. 1 września 1939 r. została mianowana do objęcia stanowiska asystentki w Katedrze Etnologii i Etnografii Ogólnej UW, jednak na skutek wybuchu wojny do rozpoczęcia pracy nie doszło. Okres okupacji spędziła w Warszawie, a po wojnie w 1945 r. zamieszkała na stałe w Łodzi. Na początku pracowała jako nauczycielka geografii w XI Gimnazjum i Liceum (1945–1946) i w Państwowej Szkole Techniczno-Przemysłowej (1946–1950), natomiast potem jako bibliotekarka w Bibliotece im. Ludwika Waryńskiego (1950–1951), by w 1952 r. objąć stanowisko etnografki w Muzeum Archeologicznym i Etnograficznym (1952–1962). Prowadziła Dział Tkactwa Ludowego, pełniąc na początku funkcję zastępcy kierownika, potem kierowniczki zespołu etnograficznego. Od 1954 r. pracowała na kontrakcie również w Pracowni Etnograficznej IHKM PAN, a  w latach 1962–1969 na etacie adiunktki, prowadząc m.in. ćwiczenia z muzealnictwa dla studentów etnografii UŁ.
W 1954 r. nawiązała współpracę z ośrodkiem naukowo-badawczym przy Zakładzie Etnografii na UŁ, którego kierowniczką była prof. Kazimiera Zawistowicz-Adamska.
Badaczka przeważnie prowadziła badania indywidualne oparte na własnych koncepcjach, jednak na początku swojej działalności brała udział w zespołowych. Pierwsze jej badania terenowe dotyczyły wiejskich rzemiosł w Czarnocinie (1952–1954). Na potrzeby Polskiego Atlasu Etnograficznego przeprowadzała wywiady we wsiach w Wielkopolsce i na Kujawach (1954); była członkinią zespołu badawczego zajmującego się tkactwem w Klonowej, Załęczu Wielkim oraz w rawskim; realizowała badania dotyczące m.in. rybołówstwa na Pilicy (1957–1958), spławu drewna w Polsce (1957–1960), emigracji amerykańskiej i migracji zarobkowych na Podhalu (1962–1965), nad przemianami kulturowymi i społecznymi na Podhalu po drugiej wojnie światowej (1966–1969). W obrębie jej zainteresowań były też studia nad współdziałaniem na wsi.
Uczestniczyła w pracach Komisji Karpackiej, działającej w ramach Międzynarodowej Komisji do Badania Kultury Ludowej w Karpatach i na Bałkanach. Jako adiunktka Łódzkiej Pracowni Etnograficznej Zakładu Etnografii Polski IHKM PAN odbyła kilka zagranicznych podróży do Czechosłowacji (1963), Rumunii (1964–1965) i Bułgarii (1965–1966), których celem było nawiązanie współpracy w zakresie badań karpackich.
Była członkinią łódzkiego oddziału Polskiego Towarzystwa Ludoznawczego (1954–1969).
Ważniejsze publikacje.
M. Misińska  była redaktorką czasopisma „Prace i Materiały Muzeum Archeologicznego i Etnograficznego w Łodzi. Seria Etnograficzna” (1964–1968). Opublikowała łącznie 25 prac (artykuły, rozprawy, sprawozdania, recenzje) przeważnie w „Pracach i Materiałach Muzeum Archeologicznego i Etnograficznego w Łodzi. Seria Etnograficzna”, „Łódzkich Studiach Etnograficznych” oraz „Etnografii Polskiej”. Będąc już na emeryturze w 1971 r. na zlecenie IHKM PAN opracowała syntezę stanu i problematyki badań etnograficznych dotyczących Podhala. Jej publikacje opierają się głównie na przekazach terenowych.
Dworakowska Maria, "The origin of bell and drum". Warszawa, 1938.
"Rybołówstwo na Pilicy". „Prace i Materiały Muzeum Archeologicznego i Etnograficznego w  Łodzi. Seria Etnograficzna”,1958, nr 2, s. 7–22.
"Spław drewna na Pilicy". „Prace i Materiały Muzeum Archeologicznego i Etnograficznego w  Łodzi, Seria Etnograficzna”,1958, nr 2, s. 25–42.
"Spław drewna w Karpatach i na Podkarpaciu w drugiej połowie XIX w. i w wieku XX". „Etnografia Polska”, 1961, nr 5, s. 232–259.
"Tradycyjny spław drewna nad Odrą w drugiej połowie XIX I w XX wieku". [w:] "Stare i Nowe Siołkowic"e. Cz. 2. Red. M. Gładysz. Wrocław, 1966, s. 261–282.
"Dawne i współczesne formy współdziałania i pomocy wzajemnej we wsi Waksmundzie na Podhalu." „Łódzkie Studia Etnograficzne”, 1967, t. 9, s. 139–155.
"Muzea etnograficzne w Bułgarii", „Etnografia Polska”, 1967, nr 11, s. 488–494.
"Przemiany współczesne w dziedzinie tradycyjnej kultury na Podhalu." „Łódzkie Studia Etnograficzne”, 1968, t. 10, s. 71–80.
"Tkactwo w Rzeczycy" [W:] "Studia i materiały do historii kultury wsi polskiej w XIX i XX w". Red. K. Zawistowicz-Adamska. Wrocław, 1958, s. 75–118.

</doc>
<doc id="4671753" url="https://pl.wikipedia.org/wiki?curid=4671753" title="Aniela Maria Chmielińska">
Aniela Maria Chmielińska

Aniela Maria Chmielińska (ur. 27 listopada 1868 r. w Pułtusku, zm. 5 kwietnia 1936 r. w Warszawie) – etnografka amatorka, założycielka Muzeum Etnograficznego w Łowiczu, działaczka społeczna i oświatowa.
Życie prywatne.
Była córką Józefa Wasiewicza, doktora medycyny, działacza społecznego i kulturalnego, oraz Matyldy z domu Skupiewskich (córki Juliana i Anieli z domu Wołowskiej), zmarłej w 1870 r. przy porodzie drugiego dziecka. Jej siostra Jadwiga zmarła w wieku 8 lat. Mieszkali w Pułtusku.
Wychowywana była w tradycji narodowo-wyzwoleńczej, z domu zaczerpnęła zainteresowanie oświatowe i społeczne. Ukończyła pensję Anny Jasińskiej w Warszawie, opanowała trzy języki. Przez chęć dalszej edukacji samokształciła się.
16 lutego 1887 r. wyszła za mąż za lekarza Jana Chmielińskiego herbu Leszczyc (ur. 27 maja 1860 r., zm. w październiku 1918 r.). Zamieszkali w Ciechanowie, gdzie Jan prowadził praktykę. Później przenieśli się do Płocka, Łowicza, a następnie do majątku w Kłudzienku k. Grodziska Mazowieckiego, gdzie Jan zmarł. Mieli czwórkę dzieci: Zofię Józefę (później Łaguna) – nauczycielkę; Hannę Matyldę (później Skawińską) – nauczycielkę; Marię Antoninę – pracowała na Uniwersytecie Poznańskim, m.in. napisała „Biografię Zielarstwa”; Stanisława – pracownika Ministerstwa Rolnictwa, ochotnika w wojnie polsko-bolszewickiej, posła V kadencji na Sejm II RP, w latach 1956–1964, naczelnika wydziału Handlu Warzywami i Owocami przy Ministerstwie Handlu Wewnętrznego.
Była honorową członkinią Polskiego Towarzystwa Krajoznawczego (PTK) – pierwszą uhonorowaną kobietą, za działalność na rzecz strajku młodzieżowego w Płocku otrzymała w 1930 r. Odznakę Honorową „Za walkę o szkołę polską”, Dział Etnograficzny Muzeum w Łowiczu nosi jej imię.
Aniela Chmielińska na prośbę mieszkańców Łowicza została pochowana w tym mieście, na cmentarzu kolegialnym. Pośmiertnie jej nazwiskiem nazwano jedną z ulic Łowicza.
Działalność w Płocku.
Działała charytatywnie w Towarzystwie Dobroczynności, zajmowała się najbiedniejszą dzielnicą miasta. Była przewodniczącą Sekcji Wychowawczej Oddziału Towarzystwa Higienicznego, zajmowała się badaniami dotyczącymi warunków mieszkaniowych dozorców i opiekunów domów, podjęła akcję kąpieli dzieci ubogich, w projekcie „Ogrodu Kolarzy” organizowała aktywność fizyczną dzieci na placach zabaw i boiskach.
Podczas zaborów dom rodzinny Chmielińskich był jednym z ognisk młodzieżowego ruchu oporu byłych szkół rosyjskich. Prowadziła konspiracyjną pracę z młodzieżą szkolną; organizowała strajk szkolny w 1905 r.; prowadziła również tajne nauczanie. Przez tę działalność Jan Chmieliński stracił pracę i w rezultacie małżeństwo przeniosło się do Łowicza. Chmielińska współpracowała z Towarzystwem Zbiorów Szkolnych, co zapoczątkowało jej zainteresowanie muzealnictwem.
Działalność w Łowiczu.
W czasie pobytu w Łowiczu A. Chmielińska zajęła się historią Ziemi Łowickiej, opracowała projekt utworzenia Muzeum Etnograficznego Ziemi Łowickiej. W 1906 r. współtworzyła oddział Towarzystwa Zbiorów Szkolnych, a w 1909 r. oddział PKT, organizowała wykłady, odczyty, wycieczki m.in. do Warszawy, Włocławka; uczyła przyrody w szkole Jadwigi Starzyńskiej.
Muzeum – działanie i propagowanie.
A. Chmielińska kolekcjonowała wytwory rękodzielnicze Ziemi Łowickiej, zbierała pająki, wycinanki, ołtarzyki, zachwycały ją także stroje łowickie – pasiaste kiecki, fartuchy, gorsety, wyszycia. Propagowała prace łowiczanek, m.in. pokazując ich prace na wystawach, w 1930 r. zawiązała sekcję pośrednictwa pracy, skupiającą hafciarki, pośredniczyła w sprzedaży ich wyrobów w kraju i za granicę.
W 1910 r. otworzyła w Łowiczu Muzeum Etnograficzne, działające pod opieką PTK. W 1913 r. zostało przeniesione do większego lokalu, uległo zniszczeniu podczas walk nad Bzurą podczas I wojny światowej, od 1926 r. ponownie zaczęto gromadzić eksponaty. Muzeum zostało ponownie otwarte w 1931 r.
A. Chmielińska przygotowała 20 wystaw, m.in. krajoznawczą w Łodzi (1909), zdobnictwa ludowego w Warszawie (1911), wystawę prac kobiet w Pradze czeskiej (1912), przedmioty etnograficzne na wystawie „Wieś polska” w Liskowie (1925).
Działalność dla idei.
Należała do ruchu ludowego, walczyła o pełne prawa obywatelskie dla wszystkich ludzi, propagowała naukę i czytelnictwo na wsiach. W artykułach pisała, że rolą matki jest wyposażenie dzieci w książki, a kobiety powinny otwierać czytelnie, ochronki dla dzieci. Przewodniczyła sekcji nauczania Polskiej Macierzy Szkolnej, była członkinią Zarządu Głównego Wydziału Kół Gospodyń Wiejskich w Warszawie, zakładała koła i organizowała kursy kształcące w całej Polsce, prowadziła lekcję, organizowała wykłady, odczyty w Muzeum. Pisała do czasopism rolniczych, zwracała się m.in. do kobiet, twierdząc, że postęp nastąpi dzięki nim i ich zaangażowaniu w sprawy oświatowe, wychowawcze. Walczyła z alkoholizmem, sądząc że jest to jeden z powodów biedy w miastach i we wsiach, wygłaszała prelekcje w szkołach o jego szkodliwości. Działała na rzecz równouprawnienia kobiet, m.in. w Muzeum wygłosiła odczyt „Kobieta w społeczeństwie”, w którym mówiła o sile i przyszłości kobiet.
Publikacje.
Bibliografia Chmielińskiej liczy 274 pozycje, opublikowane w 34 czasopismach. Większość stanowią artykuły i przyczynki o charakterze społecznym, prace na temat ludowej kultury łowickiej, zielarstwa, haftów, opisuje też sylwetki twórców ludowych. Najważniejsze prace to monografie "Księżacy" (Kraków 1925), "Księżacy i ich strój" (Warszawa 1930), "Z życia Księżaków" (1935).

</doc>
<doc id="4671754" url="https://pl.wikipedia.org/wiki?curid=4671754" title="Elżbieta Zofia Władykowa">
Elżbieta Zofia Władykowa

Elżbieta Zofia Władykowa (ur. 27 lutego 1937 w Łodzi, zm. 6 czerwca 2006 tamże) – polska etnograf, starszy kustosz Muzeum Archeologicznego i Etnograficznego w Łodzi, kierownik Działu Kultur Miejskich w Zespole Etnograficznym.
Życiorys.
Urodziła się w rodzinie inteligenckiej, była córką Kazimierza Kopczyńskiego i Zofii z Sulickich, miała starszego o 2 lata brata Janusza. W czasie wojny razem z rodzicami przebywała w rodowym majątku ziemskim matki we wsi Celigów w Rawskiem. Przeprowadzona w 1944 r. reforma rolna zmusiła ich do powrotu do Łodzi.
Szkołę podstawową ukończyła w 1951 r. W 1957 r. uzyskała maturę w XV Gimnazjum i Liceum Ogólnokształcącym w Łodzi. W 1962 r. uzyskała tytuł magistra etnografii za pracę "Rybołówstwo na jeziorze Łebskim", napisaną pod kierunkiem Kazimiery Zawistowicz-Adamskiej na Wydziale Filozoficzno-Historycznym Uniwersytetu Łódzkiego. W 1977 r. ukończyła Podyplomowe Studium Muzeologiczne na Uniwersytecie Jagiellońskim.
W 1962 r. wyszła za mąż za Zbigniewa Władykę (1935–2002) – znanego artystę plastyka i rzeźbiarza. Ich córka, Zofia Władyka-Łuczak, również jest rzeźbiarką oraz nauczycielem akademickim.
E. Władykowa została pochowana w Łodzi, na cmentarzu komunalnym przy ul. Smutnej. 
Działalność zawodowa.
Przez 39 lat była związana z Muzeum Archeologicznym i Etnograficznym w Łodzi. W 1961 r. została zatrudniona na stanowisku pracownika oświatowego. Po utworzeniu w 1966 r. samodzielnego Działu Naukowo-Oświatowego, pracowała w nim na stanowisku starszego asystenta, pełniąc jednocześnie funkcję zastępcy kierownika działu. W 1971 r. została kierownikiem powołanego z jej inicjatywy Działu Kultur Miejskich. W latach 1977–1986 była kuratorem Zespołu Działów Etnograficznych Muzeum Archeologicznego i Etnograficznego w Łodzi. Z funkcji tej zrezygnowała na własną prośbę. W 1997 r. przeszła na emeryturę, ale do 2000 r. pracowała jeszcze na pół etatu i na umowę-zlecenie. 
Od 1966 r. była członkiem łódzkiego oddziału Polskiego Towarzystwa Ludoznawczego.
Dużą wagę przywiązywała do działalności dydaktycznej Muzeum: oprowadzała wycieczki szkolne po wystawach, prowadziła lekcje muzealne. W 1968 r. razem z Teresą Łaszczewską organizowała cykliczne zajęcia w Pracowni Krajoznawczo-Turystycznej Pałacu Młodzieży im. J. Tuwima w Łodzi. Ponadto we współpracy z kuratorium łódzkiego okręgu szkolnego organizowała w różnych regionach Polski (Sieradzkie, Kurpie, Kaszuby) letnie, etnograficzne obozy wędrowne dla uczniów szkół ponadpodstawowych.
Dla Muzeum Archeologicznego i Etnograficznego w Łodzi zgromadziła prawie 2 tys. eksponatów. Ich tematyka związana jest z trzema głównymi obszarami zainteresowań badawczych E. Władykowej: rybołówstwo śródlądowe, jeziorne i morskie przybrzeżne na Kaszubach, kultura robotnicza i drobnomieszczańska Łodzi do 1939 r., sztuka nieprofesjonalna i amatorska twórców z województwa łódzkiego. 
Opracowała scenariusze wystaw, m.in.: 
Brała udział w organizacji wielu konkursów związanych z kulturą robotniczą, m.in.: 
Odznaczenia.
Otrzymała kilka odznaczeń państwowych: 

</doc>
<doc id="4671755" url="https://pl.wikipedia.org/wiki?curid=4671755" title="89 Pułk Piechoty Austro-Węgier">
89 Pułk Piechoty Austro-Węgier



</doc>
<doc id="4671762" url="https://pl.wikipedia.org/wiki?curid=4671762" title="Marko Samardžija">
Marko Samardžija

Marko Samardžija (ur. 2 sierpnia 1947 w Vođinciu, zm. 19 lutego 2019 w Zaprešiciu) – chorwacki językoznawca. Zajmował się leksykografią, leksykologią oraz historią chorwackiego języka standardowego.
W 1971 ukończył jugoslawistykę i filozofię na Wydziale Filozoficznym Uniwersytetu Zagrzebskiego. Stopień magistra uzyskał w 1977 na podstawie pracy "Jezik i stil pripovjedne proze Ive Kozarčanina". Doktoryzował się w 1986 na podstawie rozprawy "Valentnost glagola u suvremenom hrvatskom književnom jeziku". W 1987 został docentem, w 1992 objął stanowisko profesora nadzwyczajnego, a w 1996 stanowisko profesora zwyczajnego. Od 2018 jest członkiem zwyczajnym Chorwackiej Akademii Nauki i Sztuki.

</doc>
<doc id="4671764" url="https://pl.wikipedia.org/wiki?curid=4671764" title="29 Pułk Piechoty k.k. Landwehry">
29 Pułk Piechoty k.k. Landwehry



</doc>
<doc id="4671773" url="https://pl.wikipedia.org/wiki?curid=4671773" title="Inocybe arenicola">
Inocybe arenicola



</doc>
<doc id="4671776" url="https://pl.wikipedia.org/wiki?curid=4671776" title="Pan Historii">
Pan Historii

Pan Historii – wiara żołnierzy w bezpośrednią ingerencję Boga na Ziemi.
Koncepcja rozpowszechniona w wojsku polskim i litewskim w okresie nowożytnym, która polegała na uznaniu sprawczej woli Boga na ostateczny wynik bitwy lub wojny. Była ona propagowana przez dowództwo, gdyż dzięki niej można było wprowadzić i egzekwować wyższy poziom dyscypliny wojskowej. Uzewnętrznieniem tej idei były słowa Jana III Sobieskiego, który po zwycięstwie pod Wiedniem stwierdził: "Venimus, vidimus, et Deus vincit" (Przybyłem, zwyciężyłem, a Bóg zwyciężył).
Według Urszuli Augustyniak istniały dwa nurty tej koncepcji. Pierwszy, reprezentowany przez zaangażowanych katolików, takich jak Piotr Skarga, Fabian Birkowski, Wojciech Dębołęcki, oceniał decyzje Boga jako działania przewidywalne, który zawsze zsyła zwycięstwo jeżeli wojna toczy się w sprawiedliwej sprawie, a armia przestrzega niezbędnych rytuałów. Drugi natomiast był związany z nurtem ariańskim i ewangelicko-reformowanym, który traktował Boga jako zupełnie nieprzewidywalnego i nieodgadnionego. Nawet jednak w tej drugiej grupie, na co zwraca uwagę Karol Łopatecki, szukano przychylności bożej, która miała przełożyć się na wynik wojny. Przykładem jest postawa Krzysztofa (II) Radziwiłła, który w artykułach wojskowych stworzył rozbudowane wyjaśnienie tego zjawiska skierowane do żołnierzy.
W 2 połowie XVII wieku wraz z rozwojem reformy katolickiej, coraz częściej na wynik wojny mieli wpływać święci i aniołowie, a nawet Maria z Nazaretu, którzy mogli nawet bezpośrednio włączyć się do prowadzonych walk. Doprowadziło to do kultywowania praktyk o charakterze religijno-magicznym, m.in. sprowadzając cudowne obrazy do obozu wojskowego.
W XIX i XX stuleciu idea ta ulega marginalizacji, ale jej odzwierciedleniem była Bitwa Warszawska, która przez niektóre środowiska była nazywana "Cudem nad Wisłą", nawiązując do koncepcji "Boga – Pana Historii".

</doc>
<doc id="4671779" url="https://pl.wikipedia.org/wiki?curid=4671779" title="Pomnik George'a Armitsteada w Rydze">
Pomnik George'a Armitsteada w Rydze



</doc>
<doc id="4671783" url="https://pl.wikipedia.org/wiki?curid=4671783" title="Seria płytowa &quot;Organy Śląska Opolskiego&quot;">
Seria płytowa &quot;Organy Śląska Opolskiego&quot;



</doc>
<doc id="4671784" url="https://pl.wikipedia.org/wiki?curid=4671784" title="Sanda Ham">
Sanda Ham

Sanda Ham (ur. 20 sierpnia 1959 w Osijeku) – chorwacka językoznawczyni. Zajmuje się morfologią, składnią, normatywistyką oraz historią języka chorwackiego.
W 1971 r. ukończyła jugoslawistykę i filozofię w Osijeku. Na Wydziale Filozoficznym Uniwersytetu Zagrzebskiego obroniła pracę magisterską "Pasivna rečenica u suvremenom hrvatskom književnom jeziku" (1988 r.). Doktoryzowała się w 1994 r. na podstawie rozprawy "Jezik Josipa Kozarca, sklonidbeni sustav". W 1997 r. została docentem, w 2000 r. objęła stanowisko profesora nadzwyczajnego, w 2005 r. stanowisko profesora zwyczajnego. Od 1996 r. redaguje czasopismo „Jezik” (w latach 2004–2018 redaktor naczelny).

</doc>
<doc id="4671788" url="https://pl.wikipedia.org/wiki?curid=4671788" title="Europejska Nagroda Muzyczna MTV dla najlepszego wykonawcy r'n'b">
Europejska Nagroda Muzyczna MTV dla najlepszego wykonawcy r'n'b



</doc>
<doc id="4671789" url="https://pl.wikipedia.org/wiki?curid=4671789" title="Tachiramantis">
Tachiramantis

Tachiramantis – rodzaj płaza bezogonowego z podrodziny Ceuthomantinae w rodzinie Craugastoridae.
Zasięg występowania.
Rodzaj obejmuje gatunki występujące po obu stronach Depresión de Táchira w Cordillera de Mérida w Wenezueli i przyległych częściach Kordyliery Wschodniej w Kolumbii; także w Serranía de Perijá wzdłuż granicy Wenezueli i Kolumbii.
Systematyka.
Etymologia.
"Tachiramantis": Depresión de Táchira, Wenezuela, od nazwy "tachure" oznaczającej w języku ludności Timoto-Cuica roślinę leczniczą która rośnie w tym regionie; "mantis", μαντεως "manteōs" „wieszcz, prorok” (tj. żaba drzewna).
Podział systematyczny.
Do rodzaju należą następujące gatunki:

</doc>
<doc id="4671790" url="https://pl.wikipedia.org/wiki?curid=4671790" title="Luke Sikma">
Luke Sikma

Lucas Clayton Sikma (ur. 30 lipca 1989 w Bellevue) – amerykański koszykarz, występujący na pozycjach silnego skrzydłowego, obecnie zawodnik Alby Berlin.
W 2012 i 2013 reprezentował Minnesotę Timberwolves, podczas rozgrywek letniej ligi NBA.
Jeo ojciec Jack występował 14 lat w NBA w barwach Seattle SuperSonics i Milwaukee Bucks, wystąpił siedmiokrotnie w meczu gwiazd i zdobył mistrzostwo NBA w 1979.

</doc>
<doc id="4671802" url="https://pl.wikipedia.org/wiki?curid=4671802" title="Yunganastes">
Yunganastes

Yunganastes – rodzaj płaza bezogonowego z podrodziny Ceuthomantinae w rodzinie Craugastoridae.
Zasięg występowania.
Rodzaj obejmuje gatunki występujące od południowego Peru to środkowej Boliwii.
Systematyka.
Etymologia.
"Yunganastes": „wilgotny las”; "nastēs" „mieszkaniec”, od ναιω "naiō" „mieszkać”.
Podział systematyczny.
Do rodzaju należą następujące gatunki:

</doc>
<doc id="4671807" url="https://pl.wikipedia.org/wiki?curid=4671807" title="Stjepan Babić">
Stjepan Babić

Stjepan Babić (ur. 29 listopada 1925 w Oriovacu, zm. 27 sierpnia 2021 w Zagrzebiu) – chorwacki językoznawca. Zajmował się zagadnieniami chorwackiego języka literackiego, zwłaszcza z zakresu słowotwórstwa. Jego dorobek naukowy obejmuje ponad 1000 publikacji.
Życiorys.
Studiował slawistykę na Wydziale Filozoficznym Uniwersytetu Zagrzebskiego. Doktoryzował się w 1962 r. na podstawie rozprawy "Sufiksalna tvorba pridjeva u suvremenom hrvatskom ili srpskom književnom jeziku". W 1963 r. został docentem, w 1970 r. objął stanowisko profesora nadzwyczajnego, a w 1975 r. stanowisko profesora zwyczajnego. W 1991 r. został wybrany członkiem zwyczajnym Chorwackiej Akademii Nauki i Sztuki. Od 1963 r. redaguje czasopismo „Jezik” (w latach 1970–1973/1976–2005 jako redaktor naczelny i odpowiedzialny).
Od lat 90. należał do czołowych zwolenników puryzmu językowego w Chorwacji. Jego dążności purystyczne krytykowali m.in. Ivo Pranjković i Snježana Kordić.

</doc>
<doc id="4671811" url="https://pl.wikipedia.org/wiki?curid=4671811" title="Craugastor">
Craugastor

Craugastor – rodzaj płaza bezogonowego z podrodziny Craugastorinae w rodzinie Craugastoridae.
Zasięg występowania.
Rodzaj obejmuje gatunki występujące od południowej Arizony do środkowego Teksasu (Stany Zjednoczone) i na południe przez siedliska tropikalne i subtropikalne do północno-zachodniego Ekwadoru i Kolumbii.
Systematyka.
Podział systematyczny.
Do rodzaju należą następujące gatunki:

</doc>
<doc id="4671812" url="https://pl.wikipedia.org/wiki?curid=4671812" title="6 Pułk Piechoty k.k. Landwehry">
6 Pułk Piechoty k.k. Landwehry



</doc>
<doc id="4671816" url="https://pl.wikipedia.org/wiki?curid=4671816" title="FC Cincinnati">
FC Cincinnati

Football Club Cincinnati – amerykański klub piłkarski z siedzibą w mieście Cincinnati, występujący w Major League Soccer.
Historia.
Na początku 2016 roku właściciele klubu FC Cincinnati, występującego w USL Championship, rozpoczęli negocjacje z Major League Soccer na temat potencjalnej franczyzy dla nowego klubu. Cincinnati ogłoszono jako jedno z dziesięciu miast, które wyraziły zainteresowanie miejscami podczas ekspansji ligi z 25 zespołów do 28. 29 maja 2018 władze Major League Soccer ogłosiły, że Cincinnati dołączy do ligi w 2019 pod nazwą FC Cincinnati.
Pierwszy mecz w MLS klub rozegrał 3 marca 2019 na wyjeździe przeciwko Seattle Sounders FC, na stadionie CenturyLink Field. Spotkanie zakończyło się wynikiem 1:4, a jedyną bramkę dla Cincinnati zdobył Leonardo Bertone. Sezon 2019 drużyna Cincinnati zakończyła na ostatnim, 12. miejscu w Konferencji Wschodniej i na także ostatnim, 24. miejscu w klasyfikacji ogólnej.
Skład na sezon 2019.
"Stan na 10 grudnia 2019"

</doc>
<doc id="4671817" url="https://pl.wikipedia.org/wiki?curid=4671817" title="Wanda Drozdowska">
Wanda Drozdowska

Wanda Drozdowska (ur. 8 grudnia 1926 w Łodzi, zm. 6 lipca 1998 tamże) – polska socjolog, filozof, etnograf, kustosz Muzeum Archeologicznego i Etnograficznego w Łodzi.
Życiorys.
Urodziła się w inteligenckiej i dwuwyznaniowej rodzinie. Matką była Łucja Ast (ewangeliczka), która na początku zajmowała się domem, a po wojnie wykonywała obowiązki księgowej w łódzkich zakładach przemysłowych. Ojcem był Wacław Drozdowski, który pracował jako rysownik i dziennikarz. Chrzciny Wandy (1928) odbyły się w ewangelickiej parafii św. Trójcy w Łodzi.
W 1934 zaczęła edukację w szkole podstawowej im. Emilii Plater, do wybuchu wojny ukończyła pięć klas. Została wysiedlona razem z matką i ciotką w 1940 do podłódzkiej wsi, ojca wywieziono na teren Niemiec do Oldenburga. Podczas okupacji pracowała w szwalni. Po zakończeniu wojny kontynuowała naukę w łódzkim Prywatnym Gimnazjum i Liceum im. Z. Pętkowskiego i W. Macińskiej. W 1947 zdała maturę i zaczęła studiować socjologię na Wydziale Humanistycznym Uniwersytetu Łódzkiego, w tym czasie zainteresowała się etnografią. Brała udział w badaniach nad pasterstwem pod kierownictwem prof. Kazimiery Zawistowicz- Adamskiej we wsi Ratułów na Podhalu. W 1952 uzyskała tytuł magistra filozofii z zakresu socjologii na podstawie pracy "Wyobrażenia magiczne i ich związek z czynnościami w gospodarstwie rolnym".
Działalność naukowa i zawodowa.
Po ukończeniu studiów zaczęła pracę w Muzeum Etnograficznym (obecnie Muzeum Archeologiczne i Etnograficzne) w Łodzi; została kierownikiem jednoosobowego Działu Wierzeń i Obrzędów. Do jej obowiązków należało gromadzenie, opracowywanie, przechowywanie zabytków, przygotowywanie wydawnictw muzealnych i wystaw. Uczestniczyła w badaniach terenowych prowadzonych przez zespół etnograficzny MAiE we wsiach Czarnocin i Jasień oraz na terenie Puszczy Kozienickiej. Jako propagatorka etnografii organizowała wiele wystaw, konkursów sztuki ludowej, w tym Konkurs Folklorystyczny Ziemi Łódzkiej. Była zastępcą redaktora naczelnego czasopisma "Prace i Materiały Muzeum Archeologicznego i Etnograficznego. Seria Etnograficzna" w latach 1963–1968.
Od 1952 należała do Polskiego Towarzystwa Ludoznawczego.
Interesowała się wierzeniami i zachowaniami magicznymi związanymi z pracami rolnymi i hodowlanymi. Ważne dla niej było również życie społeczności wioskowej, a co za tym idzie obrzędy doroczne i rodzinne.
Przez pewien czas była kierownikiem Cepelii. Pracowała również w radiu, w którym prowadziła audycję na temat ludowych wierzeń. 
Od 1968 pracowała w Wydawnictwie Uniwersytetu Łódzkiego jako starszy redaktor, dla którego wcześniej pisała przewodniki po województwie łódzkim.
Wanda Drozdowska nie założyła rodziny. Została pochowana na Starym Cmentarzu w Łodzi w części ewangelickiej.

</doc>
<doc id="4671821" url="https://pl.wikipedia.org/wiki?curid=4671821" title="KiK (sieć handlowa)">
KiK (sieć handlowa)

KiK (formalnie KiK Textilien und Non-Food GmbH) – niemiecka sieć dyskontów tekstylnych.
Obecnie (stan na 2020 rok) przedsiębiorstwo zatrudnia ponad 26 000 pracowników, ma ponad 3500 sklepów w całej Europie (z czego około 2500 w Niemczech) i jest reprezentowane w 11 krajach. Stanowi największą sieć dyskontów tekstylnych w Niemczech i należy do dziesięciu największych firm sieci handlowych na rynku sprzedaży detalicznej w tym kraju. Jest ponadto jedną z wiodących sieci detalicznych na rynku europejskim. Nazwa przedsiębiorstwa, "KiK", jest akronimem utworzonym od pierwszych liter niemieckojęzycznego wyrażenia "Kunde ist König" („Klient jest królem”).
Firma została założona w 1994 roku przez Stefana Heiniga, przy udziale kapitału holdingu Tengelmann Group. W tym samym roku otworzyła w jednej z dzielnic Düsseldorfu – Gerresheim swój pierwszy sklep. W 1998 roku przedsiębiorstwo rozpoczęło ekspansję na zagraniczne rynki otwierając sklepy w Austrii. Następnie wiosną 2007 roku pojawiło się w Czechach i Słowenii, w 2008 roku weszło na rynki Węgier i Słowacji, natomiast w 2011 roku zaczęło działalność w Chorwacji. W 2012 roku firma KiK pojawiła się w Polsce, zaś w następnym roku w Holandii. W październiku 2017 roku sieć otworzyła pierwszy sklep we Włoszech, a 9 listopada 2018 roku – w Rumunii.
Pierwszy sklep KiK w Polsce powstał pod koniec marca 2012 roku w Środzie Wielkopolskiej. W pierwszym roku działalności w Polsce firma otworzyła w sumie 20 sklepów. W 2015 roku otwarto w Polsce setny sklep KiK. W listopadzie 2019 roku sieć miała w tym kraju 300 sklepów.
70% asortymentu sklepów KiK stanowi odzież damska, męska i dziecięca, pozostałą częścią asortymentu jest biżuteria, zabawki, produkty kosmetyczne, artykuły papiernicze, artykuły gospodarstwa domowego oraz artykuły do stylizacji wnętrz. W portfolio większościowego udziałowcy KiKa – holdingu Tengelmann Group, jest również sieć sklepów TEDi o podobnej do KiKa specjalizacji. W połowie 2018 roku sieć TEDi otworzyła w Dąbrowie Górniczej swój pierwszy sklep w Polsce.

</doc>
<doc id="4671823" url="https://pl.wikipedia.org/wiki?curid=4671823" title="Jezik">
Jezik

Jezik („język”) – chorwackie czasopismo językoznawcze, poświęcone kulturze języka chorwackiego. Ukazuje się od 1952 roku. Jest wydawane pięć razy w roku przez Chorwackie Towarzystwo Filologiczne.
Czasopismo cechuje się nastawieniem purystycznym. Corocznie przyznaje nagrodę za „najlepsze nowe chorwackie słowo” ("Nagrada Dr. Ivan Šreter").
Jest najstarszym chorwackim czasopismem lingwistycznym.

</doc>
<doc id="4671825" url="https://pl.wikipedia.org/wiki?curid=4671825" title="Pustomyty (przystanek kolejowy)">
Pustomyty (przystanek kolejowy)

Pustomyty (, ) – przystanek kolejowy w miejscowości Pustomyty, w rejonie lwowskim, w obwodzie lwowskim, na Ukrainie.

</doc>
<doc id="4671826" url="https://pl.wikipedia.org/wiki?curid=4671826" title="Operacja Musketoon">
Operacja Musketoon

Operacja Musketoon – kryptonim brytyjsko-norweskiego rajdu komandosów podczas II wojny światowej. Celem operacji było sabotowanie okupowanej przez Niemców norweskiej elektrowni wodnej Glomfjord w dniach 11–21 września 1942 r.
Atakujący składali się z dwóch oficerów i ośmiu szeregowych z Commando nr 2 oraz dwóch żołnierzy Norweskich Sił Zbrojnych na Uchodźstwie, którzy byli członkami Special Operations Executive. Przepłynąwszy łodzią podwodną przez Morze Północne, po przybyciu do Norwegii komandosi zaatakowali i uszkodzili elektrownię, doprowadzając do jej zamknięcia przez resztę wojny.
Aby uniknąć niemieckiej grupy poszukiwawczej, żołnierze podzielili się na dwie grupy. Pierwsza grupa czterech komandosów dotarła do neutralnej Szwecji i ostatecznie została repatriowana do Wielkiej Brytanii. Druga grupa została schwytana; jeden żołnierz zmarł z ran, a pozostałych siedmiu zabrano do Niemiec, przesłuchano i następnie rozstrzelano w obozie koncentracyjnym Sachsenhausen.
Tło sytuacyjne.
Po ewakuacji Brytyjskich Sił Ekspedycyjnych z Dunkierki w ramach operacji Dynamo w 1940 r. premier Winston Churchill wezwał do gromadzenia i wyposażenia sił w celu zadawania strat Niemcom i wzmocnienia brytyjskiego morale. Churchill powiedział Szefom Połączonego Sztabu, aby zaproponowali środki ofensywy przeciwko okupowanej przez Niemców Europie: „Muszą być przygotowani specjalnie wyszkoleni żołnierze, myśliwi, którzy mogą rozpętać terror wzdłuż wrogiego wybrzeża”. Oficer sztabowy, ppłk Dudley Clarke, przedłożył propozycję gen. Johnowi Dillowi, szefowi Imperialnego Sztabu Generalnego, który zatwierdził propozycję Clarke'a. Trzy tygodnie później miał miejsce pierwszy rajd komandosów. Atakujący nie zgromadzili żadnych danych wywiadowczych ani nie uszkodzili żadnego niemieckiego sprzętu, ale zabili dwóch niemieckich wartowników.
No. 2 Commando to jednostka specjalna armii brytyjskiej. Pierwsza jednostka o tej nazwie powstała z brytyjskich ochotników i zawsze miała być jednostką spadochronową. 22 czerwca 1940 r. No. 2 Commando zostało przekazane do służby powietrznodesantowej, a 21 listopada przemianowane na 11. batalion Special Air Service i ostatecznie na 1. batalion spadochronowy. Po zmianie nazwy na 11. batalion rozpoczęto formowanie drugiego No. 2 Commando. Nowa jednostka znalazła się pod dowództwem płk. Augusta Charlesa Newmana. Ich pierwsza akcja miała miejsce, gdy dwóch żołnierzy wsparło No. 3 Commando w rajdzie na Vågsøy (Operacja Archery) w grudniu 1941 r., a następnie przyłączyło się do rajdu na Saint-Nazaire w marcu 1942 r. Kolejną akcją z udziałem żołnierzy No. 2 Commando była operacja Musketoon. Jej celem było zniszczenie elektrowni wodnej Glomfjord, na południe od Narwiku, która zaopatrywała w energię fabrykę aluminium w okolicy.
Elektrownia Glomfjord została zbudowana u ujścia fiordu w 1918 roku na płaskowyżu opadającym prosto do morza. Zakład składał się z trzech budynków; najdłuższa była hala maszynowa, w środkowym budynku mieściła się sterownia i pomieszczenia biurowe, a ostatni budynek liczył trzy piętra i mieścił specjalistyczną aparaturę. Elektrownię zasilały dwie rury wodociągowe, którymi woda spływała z góry z jezior śródlądowych. Oprócz fabryki aluminium stacja dostarczała energię także do okolicznych wiosek.
Misja.
Do operacji Musketoon wybrano dwóch oficerów i ośmiu szeregowych z No. 2 Commando oraz dwóch norweskich kaprali z 1. niezależnej kompanii norweskiej, podlegającej pod zwierzchnictwo Special Operations Executive. Rajdem dowodził kpt. Graeme Black urodzony w Ontario w Kanadzie i jego zastępca, kpt. Joseph Houghton. Pozostali żołnierze No. 2 Commando przeznaczeni do akcji to: s. sierż. Miller Smith, sierż. Richard O’Brien, bomb. William Chudley i szeregowcy: John Fairclough, Cyril Abram, Eric Curtis, Reginald Makeham oraz Fred Trigg. Dwoma norweskimi kapralami byli Erling Djupdraet i Sverre Granlund. Przed wyjazdem do Norwegii zespół trenował przez dwa tygodnie w dużej posiadłości wiejskiej w Szkocji. Początkowo planowano, że komandosi zostaną zabrani po akcji łodzią pływającą Short Sunderland, ale pomysł ten został anulowany przed misją ze względu na zbyt wysokie ryzyko zestrzelenia samolotu, a grupa miała zamiast tego udać się do neutralnej Szwecji. Każdy mężczyzna otrzymał specjalne wyposażenie, w tym jedwabną mapę Norwegii i Szwecji, papierową mapę Rosji i pewną ilość norweskich koron. Nosili także po dwa kompasy (po jednym wszytym w każdą zakładkę kołnierza), ostrze do piły, nóż szturmowy Fairbairn-Sykes i pistolet Colt M1911. Jedyną inną bronią osobistą pobraną przed akcją był wytłumiony pistolet maszynowy Sten, niesiony przez kpt. Houghtona.
Przeprawa morska.
Do transportu komandosów przez Morze Północne wykorzystano okręt podwodny klasy "Minerve" Junon należący do Marynarki Wojennej Wolnej Francji pod dowództwem komandora Querville'a. Junon został wybrany, ponieważ sylwetką przypominał wygląd niemieckiej łodzi podwodnej, co mogło być wykorzystane, jeśli zostałby zauważony na powierzchni. Okręt podwodny opuścił Orkady 11 września 1942 r. o 11:40, eskortowany na brytyjskich wodach terytorialnych przez łodzie podwodne Royal Navy HMS Sturgeon, Tigris i Thunderbolt. Junon przepłynął niewykryty przez Morze Północne i niedaleko Glomfjord podniósł się na głębokość peryskopu, gdzie odkrył, że pływa nad nim statek rybacki. O krok od katastrofy łódź podwodna zanurzyła się głębiej, ale wydaje się, że zdarzenie to nie wpłynęło negatywnie na dalsze działania. Dowódca rajdu, kpt. Black zdecydował się na frontalny atak, ponieważ nie spodziewano się, żeby jakakolwiek niemiecka obrona mogła się spodziewać takiej akcji. Okręt podwodny wpłynął do Bjaerangsfjord na południe od Glomfjord 15 września.
Rajd.
Okręt podwodny osiadł na dnie fiordu aż do ciemności i wynurzył się o 21:15, aby wyrzucić łódki na ląd. Komandosi dotarli do brzegu, schowali pontony pod kamieniami i mchem, a następnie ruszyli w góry do Glomfjord, docierając do lodowca niezauważeni. Kpt. Houghton i kpr. Granlund, Norweg, ruszyli na rozpoznanie okolicy, zanim grupa zaczęła wspinać się na górę. W pewnym momencie musieli pokonać prawie pionową ścianę skalną przed osiągnięciem szczytu. Komandosi nie wiedzieli, że spodziewano się ich obecności. W okolicy znajdowała się niemiecka ekspedycja topograficzna, a jej dowódca, por. Wilhelm Dehne zauważył niezidentyfikowane postacie nad Glomfjord. Później odkrył także angielskie paczki papierosów Player's i resztki polowego obozowiska. Na szczęście dla komandosów, jego droga powrotna do Glomfjord biegła daleko od ich nowego obozu z widokiem na elektrownię.
Odpoczywając w kryjówce przez następny dzień, komandosi omówili plan ataku i wycofania się z tego obszaru. Opuścili obóz 17 września o godz. 20:00, aby rozpocząć atak. Podczas zbliżania się odkryli niewielki statek cumujący w fiordzie; obawiając się, że zostaną zauważeni, postanowili przełożyć akcję i wrócić do obozu. O świcie nie byli w stanie dotrzeć do swojej kryjówki; lecz nawet kiedy znajdowali się w odsłoniętym miejscu, nadal zdecydowali, że najlepiej będzie pozostać tam do zmroku. Ponownie dotarli do swojej kryjówki w nocy 18 września. W tym momencie jednak komandosom brakowało zapasów, a kpt. Black rozkazał, aby atak odbył się następnego wieczora, 19/20 września, bez względu na wszystko.
Komandosi zostali podzieleni na dwie grupy. Pierwsza składająca się z sierż. O’Briena, bomb. Chudleya i szer. Curtisa miała sabotować dwie wysokociśnieniowe rury wodociągowe o średnicy 2,1 m, prowadzące ze szczytu góry do elektrowni. Dotarłszy do swojego celu, podłożyli plastik w okrągłym wzorze, aby wybić w rurach otwór o długości 0,91 m. Podłączając zapalnik z 30-minutowym opóźnieniem, czekali, aby usłyszeć odgłos wybuchów wewnątrz zakładu, co było sygnałem do aktywacji założonego tam zapalnika.
Pozostałych dziewięciu komandosów wyruszyło na tyły elektrowni; siedmiu weszło do hali maszynowej, pozostawiając dwóch ludzi na straży. Komandosi w elektrowni odkryli, że Niemcy opuścili sterownię i tylko norweski inżynier był wówczas na służbie. Sierż. Smith i szer. Fairclough zostali wyznaczeni do zainstalowania materiałów wybuchowych pomiędzy maszynami w elektrowni, a pozostali komandosi zlokalizowali obszar, w którym pracowali i spali norwescy robotnicy. Zebrano cywilnych pracowników i kazano im opuścić elektrownię tunelem o długości ponad 1,6 km, który był jedyną drogą lądową pomiędzy stacją a wioskami wokół fiordu. Zbliżając się do tunelu, kpr. Granlund zabił niemieckiego strażnika, lecz drugiemu udało się zbiec tunelem, aby podnieść alarm. W celu opóźnienia przybycia niemieckich posiłków, komandosi zostawili bomby dymne w tunelu. Do tego czasu żołnierze w elektrowni zainstalowali materiały wybuchowe z zapalnikami z 10-minutowym opóźnieniem zarówno w turbinach, jak i na generatorach.
Pojmanie.
Po usłyszeniu eksplozji w elektrowni grupa O’Briena zdetonowała materiały wybuchowe i obie grupy wycofały się na wzgórza, w momencie gdy niemieckie posiłki przybywały na ten obszar. Niemcy nie chcieli wejść do tunelu, bojąc się, że może to być pułapka i użyli cywilnych łodzi należących do miejscowych rybaków, aby ominąć tunel i dotrzeć do elektrowni okrężną drogą. Kpr. Granlund szedł przed główną grupą, próbując znaleźć kładkę dla pieszych, by pomóc kolegom w ucieczce. Znalazł schronisko górskie zajęte przez trzech Norwegów, których poprosił o wskazówki; lecz wszystko, co mogli dla niego zrobić, to narysować mu mapę. Granlund wyszedł, by rozejrzeć się ponownie, ale wkrótce potem wrócił do chaty, nie mogąc znaleźć drogi w ciemności. W tym czasie dołączył do niego Houghton i drugi Norweg, Djupdraet. Nieoczekiwanie podczas nieobecności Granlunda do chaty przybyło dwóch Niemców, który przystąpili do przesłuchiwania mieszkańców. W chaotycznej walce jeden z Niemców został zabity, a drugi ranny. Kpr. Djupdraet również odniósł rany, dźgnięty bagnetem w brzuch.
Pozostali komandosi przybyli na miejsce i zarządzili pierwszą pomoc dla kpr. Djupdraeta. Jego rana była tak ciężka, że postanowili go pozostawić w chacie. Reszta żołnierzy podzieliła się na dwie grupy, aby uniknąć niemieckich oddziałów poszukiwawczych i tak ruszyła dalej w górę. Pierwsza grupa, składająca się z O’Briena, Granlunda, Fairclougha i Trigga, udała się na północ wokół gór. Druga grupa, z Blackiem, Houghtonem, Smithem, Chudleyem, Curtisem, Abramem i Makehamem wybrała drogę południową. Druga grupa została odkryta przez Niemców, którzy otworzyli ogień, raniąc Houghtona w prawe ramię; otoczeni komandosi zostali zmuszeni do poddania się. Grupa O’Briena rozpadła się, Granlund wyruszył sam; ostatecznie wszyscy dotarli do Szwecji bez dalszych trudności i zostali repatriowane samolotami na lotnisko RAF Leuchars. Kpr. Djupdraet zmarł z ran w norweskim szpitalu, trzy dni po rajdzie. Pozostałych siedmiu jeńców wojennych wysłano do Niemiec.
Zostali umieszczeni w zamku Colditz i osadzeni w izolatce, gdzie Blackowi udało się nawiązać kontakt z por. RAF-u Dominikiem Bruce’em (znanym jako "The Medium Sized Man"), nadając jemu i innym pseudonimy, które zostały przekazane MI5 w Londynie. Bruce był ostatnim Brytyjczykiem, który rozmawiał z Blackiem; 13 października 1942 r. zostali przewiezieni do kwatery głównej Reichssicherheitshauptamt (RSHA) w Berlinie, gdzie przesłuchiwani byli kolejno przez Obergruppenführera Heinricha Müllera. Pozostawali w Berlinie do 22 października, kiedy zostali przewiezieni do obozu koncentracyjnego Sachsenhausen. Następnego dnia, 23 października, zamordowano ich strzałem w kark i skremowano ich ciała. Byli to pierwsi komandosi, którzy zginęli na mocy Kommandobefehl wydanego 18 października 1942 r. przez Adolfa Hitlera, wzywającego do egzekucji wszystkich schwytanych komandosów. Oficjalna niemiecka wersja przekazana Czerwonemu Krzyżowi była taka, że siedmiu więźniów uciekło i nie zostało schwytanych.
Następstwa.
Rajd uznano za wielki sukces, ponieważ wydawało się wysoce prawdopodobne, że elektrownia zostanie zamknięta na czas wojny. Po powrocie do Wielkiej Brytanii i podsumowaniu operacji O’Brien otrzymał Medal Wybitnego Zachowania, a Trigg i Fairclough otrzymali Medale Wojskowe. Granlund zginął w lutym 1943 r. wraz z jednym brytyjskim i czterema norweskimi komandosami w ramach operacji Seagull, kiedy norweska łódź podwodna HNoMS Uredd zatonęła u wybrzeży Norwegii. Trigg został zabity we Włoszech i pochowany na cmentarzu w Cassino; O’Brien i Fairclough przeżyli wojnę.
15 listopada 1945 r. Black otrzymał pośmiertnie Order Wybitnej Służby, a Houghton Krzyż Wojskowy antydatowany na 22 listopada 1942 r.. Oni oraz pozostałych pięciu żołnierzy rozstrzelanych po operacji Musketoon zostali upamiętnieni na tablicy pamiątkowej w byłym obozie koncentracyjnym Sachsenhausen i na Brookwood Memorial. Pomnik w Brookwood jest poświęcony mężczyznom i kobietom służącym w armii brytyjskiej i armiach Brytyjskiej Wspólnoty Narodów, którzy zginęli podczas II wojny światowej i nie mają swojego grobu.
Dowódca niemieckich sił w Norwegii, płk Nikolaus von Falkenhorst został schwytany po wojnie i osądzony przez brytyjski sąd wojskowy za udział w realizacji zbrodniczego Kommandobefehl. Uznany za winnego wszystkich ośmiu zarzucanych mu przypadków nakłaniania sił pod jego dowództwem do zabijania komandosów schwytanych w rajdach lub przekazania jeńców wojennych do Sicherheitsdienst (SD) w celu wykonania egzekucji, został skazany na śmierć, lecz karę zamieniono na dożywocie. Został zwolniony z więzienia w 1953 r. i zmarł w 1968 r.

</doc>
<doc id="4671829" url="https://pl.wikipedia.org/wiki?curid=4671829" title="Siemianówka (przystanek kolejowy)">
Siemianówka (przystanek kolejowy)

Siemianówka (, ) – przystanek kolejowy w pobliżu miejscowości Siemianówka, w rejonie lwowskim, w obwodzie lwowskim, na Ukrainie.
Przystanek istniał przed II wojną światową.

</doc>
<doc id="4671833" url="https://pl.wikipedia.org/wiki?curid=4671833" title="Protesty w Boliwii (2019)">
Protesty w Boliwii (2019)

Protesty w Boliwii – seria antyrządowych protestów w Boliwii trwających od października 2019 roku, których przyczyną był sprzeciw wobec sfałszowania wyborów wyników prezydenckich. W efekcie fałszerstwa ogłoszono zwycięstwo Evo Moralesa w pierwszej turze. W reakcji na sfałszowane wyniku w całej Boliwii wybuchły protesty, zamieszki i strajki, w których zginęły 33 osoby. Evo Morales po kilku dniach został przekonanych przez oficerów armii do rezygnacji i uciekł do Meksyku.

</doc>
<doc id="4671834" url="https://pl.wikipedia.org/wiki?curid=4671834" title="Aleksandr Frołow">
Aleksandr Frołow

Poniższy wykaz jest listą osób płci męskiej, noszących rosyjskie imię i nazwisko Aleksandr Frołow (ros. Александр Фролов). 

</doc>
<doc id="4671836" url="https://pl.wikipedia.org/wiki?curid=4671836" title="Szczerzec II">
Szczerzec II

Szczerzec II (, ) – stacja kolejowa w miejscowości Szczerzec, w rejonie lwowskim, w obwodzie lwowskim, na Ukrainie.
Stacja powstała w czasach Austro-Węgier na linii Kolei Arcyksięcia Albrechta.

</doc>
<doc id="4671847" url="https://pl.wikipedia.org/wiki?curid=4671847" title="Aleksandr Frołow (wiceadmirał)">
Aleksandr Frołow (wiceadmirał)

Aleksandr Siergiejewicz Frołow (; ur. w Gatczynie, zm. 9 września 1952 w Moskwie) – radziecki wojskowy, wiceadmirał.
Życiorys.
W 1918 roku wstąpił na ochotnika do Armii Czerwonej, gdzie był żołnierzem samodzielnej kompanii łączności, dowódcą oddziału 1 samodzielnego pułku strzeleckiego w Piotrogrodzie, pracownikiem samodzielnego oddziału WCzK 7 Armii, pomocnikiem dowódcy samodzielnego oddziału ochrony granicy z Finlandią, instruktorem Detskosielskowoskiej komendy wojskowej. W 1921 roku wziął udział w likwidacji powstania w Kronsztadzie.
W 1922 roku przeszedł do Marynarki Wojennej i w okresie od września 1922 do września 1924 roku był słuchaczem kursu przygotowawczego Wojskowej Szkoły Morskiej, a następnie do kwietnia 1927 roku słuchaczem Wojskowej Szkoły Morskiej im. Frunzego. Po jej ukończeniu został oficerem i w okresie od kwietnia 1927 do stycznia 1928 roku był pomocnikiem oficera wachtowego na pancerniku „Komuna Paryska” Floty Bałtyckiej, następnie dowódcą kompanii młodych marynarzy. Wraz z pancernikiem przeszedł na Morze Czarne i rozpoczął służbę we Flocie Czarnomorskiej, początkowo był oficerem wachtowym trałowca „Jazon”, a w okresie od lutego do września 1929 roku minerem okrętu podwodnego „Komunist”. W okresie od września 1929 do września 1930 roku słuchacz specjalistycznego kursu doskonalącego dowódców okrętów podwodnych Marynarki Wojennej Armii Czerwonej. Po ukończeniu kursu od października do grudnia 1930 roku miner okrętu podwodnego „Spartakowiec”, a następnie w okresie od grudnia 1930 do listopada 1931 roku pełnił służbę na okręcie podwodnym „Komunist”, będąc pomocnikiem dowódcy, a następnie do lutego 1932 roku dowódcą i jednocześnie komisarzem tego okrętu. Od lutego do października 1932 roku był słuchaczem kursu taktycznego w Wojskowej Akademii Morskiej im. Woroszyłowa, a po jego ukończeniu powrócił na stanowisko dowódcy okrętu podwodnego „Komunist”, którym dowodził do listopada 1933 roku. Od listopada 1933 do kwietnia 1935 roku był dowódcą okrętu podwodnego „Rewoljucjoner”, następnie do grudnia 1937 roku był dowódcą dywizjonu okrętów podwodnych Floty Czarnomorskiej. Potem od grudnia 1937 do kwietnia 1939 roku był szefem sztabu 1 Brygady Okrętów Podwodnych, a następnie od kwietnia 1939 do września 1940 roku dowódcą 3 Brygady Okrętów Podwodnych. We wrześniu 1940 roku został zastępcą szefa sztabu Floty Czarnomorskiej i stanowisko to pełnił do ataku Niemiec na ZSRR.
W okresie od lipca do września 1941 roku był komendantem Noworosyjskiej Bazy Floty. W dniu 16 września 1941 roku został dowódcą Dunajskiej Flotylli Wojennej i dowodził nią do 21 listopada 1941 roku. Następnie został komendantem Kerczeńskiej Bazy Floty, którą dowodził do czerwca 1942 roku. W tym czasie podległe mu okręty, statki i oddziały piechoty morskiej wzięły udział w Kerczeńsko-teodozyjskiej operacji desantowej. Od czerwca 1942 do stycznia 1943 roku był dowódcą tyłów Floty Czarnomorskiej. Jednocześnie od listopada 1942 do lutego 1943 roku, był konsultantem do spraw morskich w Radzie Konsultacyjnej do spraw Włoch. W lutym 1943 roku został naczelnikiem Wydziału Podwodnego Pływania sztabu Marynarki Wojennej i stanowisko to zajmował do czerwca 1944 roku. W tym okresie był przedstawicielem ZSRR w anglo-amerykańskim dowództwie przygotowującym desant pod Anzio (listopad 1943 – luty 1944).
W czerwcu 1944 roku został szefem sztabu Floty Oceanu Spokojnego, na tym stanowisku uczestniczył w wojnie radziecko-japońskiej w 1945 roku.
Po zakończeniu II wojny światowej pozostał na stanowisku szefa sztabu Floty Oceanu Spokojnego i funkcję tę pełnił do końca 1946 roku. W związku z reorganizacją Marynarki Wojennej ZSRR w styczniu 1947 został dowódcą nowo powstałej z podziału Floty Oceanu Spokojnego – 5 Floty Wojennej i funkcję tę pełnił do grudnia 1949 roku. Następnie w okresie od grudnia 1949 do listopada 1951 był uczestnikiem specjalnego kursu na Wydziale Morskim Wyższej Akademii Wojskowej im. Woroszyłowa. Po jego ukończeniu pozostał w dyspozycji komendanta Akademii i do sierpnia 1952 roku był wykładowcą na Wydziale Morskim tej akademii.
Zmarł w Moskwie i został pochowany na cmentarzu wwiedieńskim.

</doc>
<doc id="4671852" url="https://pl.wikipedia.org/wiki?curid=4671852" title="Szczerzec I">
Szczerzec I

Szczerzec I (, ) – przystanek kolejowy w miejscowości Szczerzec, w rejonie lwowskim, w obwodzie lwowskim, na Ukrainie.
Przystanek istniał przed II wojną światową. Nosił wówczas nazwę "Szczerzec Miasto".

</doc>
<doc id="4671856" url="https://pl.wikipedia.org/wiki?curid=4671856" title="Sanatorium Marta w Połczynie-Zdroju">
Sanatorium Marta w Połczynie-Zdroju

Sanatorium Marta w Połczynie-Zdroju – obiekt sanatoryjny w uzdrowisku Połczyn-Zdrój, zarządzany obecnie przez Fundację Porozumienie. Zlokalizowane przy ul. Zdrojowej 1/2, w północno-wschodniej części parku zdrojowego.
Historia.
Obiekt został wybudowany około 1910 przez wieloletniego przewodniczącego połczyńskiej gminy żydowskiej Juliusa Finkelsteina jako dom kuracyjny "Finkelstein" (niem. "Kurhaus Finkelstein"), przy ówczesnej promenadzie Bismarcka ("Bismarckpromenade"), obecnej ul. Zdrojowej, wraz z koszerną restauracją. W okresie I wojny światowej pełnił funkcję jednego z wielu w Połczynie szpitala polowego ("Feldlazarett Kurhaus Finkelstein"). W latach 20. został rozbudowany, zaś w 1934 sprzedany dr. Isidorowi Neubergowi ("Kurhaus Dr. Isidor Neuberg"), który był właścicielem sąsiedniego sanatorium "Cäcilienbad" (w okresie powojennym znanym jako Sanatorium "Poznanianka", obecnie nie funkcjonuje). W 1936 obiekt został przejęty przez władze miasta, które ulokowały w nim swoją siedzibę. Po wyzwoleniu pełnił funkcję posterunku milicji, ponownie Zarządu Miejskiego, w 1956 przywrócono mu funkcję sanatoryjną pod nazwą Sanatorium "Dąbrówka", a po zakupie w 2005 przez Fundację Porozumienie, od 2006 pod nazwą Sanatorium "Marta".

</doc>
<doc id="4671863" url="https://pl.wikipedia.org/wiki?curid=4671863" title="Wiktor Aleksandrowicz Pogadajew">
Wiktor Aleksandrowicz Pogadajew



</doc>
<doc id="4671864" url="https://pl.wikipedia.org/wiki?curid=4671864" title="Ludmiła Nikołajewna Diemidiuk">
Ludmiła Nikołajewna Diemidiuk



</doc>
<doc id="4671865" url="https://pl.wikipedia.org/wiki?curid=4671865" title="Świchowski II">
Świchowski II

Świchowski II ("Schwichow", "Schwichowski", "Swiechowski", "Sychowski", "Szwichowski", "Łabędź odmienny") − herb szlachecki, używany przez rodzinę osiadłą na Kaszubach. Herb własny rodziny Świchowskich, odmiana herbu Łabędź.
Opis herbu.
Opis z wykorzystaniem klasycznych zasad blazonowania:
"W polu czerwonym łabędź srebrny na murawie zielonej. Klejnotu: nad hełmem w koronie brak. Labry czerwone, podbite srebrem."
Najwcześniejsze wzmianki.
Herb przytaczany jedenie przez Żernickiego ("Der polnische Adel", 1900). Wizerunek takiego herbu widnieje na witrażu z 1916 roku w kaplicy Ukrzyżowania, XII stacji Kalwarii w Wielu. Upamiętnia jedną z osób zaangażowanych w budowę Kalwarii, ks. Stanisława Sychowskiego.
Herbowni.
Świchowski (Schwichow, Schwichowski, Swiechowski, Sychowski, Szwichowski).
Rodzina Świchowskich.
Późno wzmiankowana rodzina szlachecka osiadła na Pomorzu, której ewentualne związki z rodziną Świchowskich herbu Róża są nieznane. Członkami tej rodziny mogli być siedzący w 1772 roku w Strzebielinie Jan i Michał Sychowscy oraz Wojciech Swiechowski oraz siedzący w Gowinie Jerzy Swiechowski. W źródłach w połowie XIX wieku pojawia się osada Sychowo, której miana zapewne udzielili odpowiedzialni za jej wybudowanie Świchowscy-Sychowscy.

</doc>
<doc id="4671869" url="https://pl.wikipedia.org/wiki?curid=4671869" title="Polscy piłkarze-zdobywcy Pucharu Europy">
Polscy piłkarze-zdobywcy Pucharu Europy

Polscy piłkarze-zdobywcy Pucharu Europy – polscy piłkarze, którzy uczestniczyli w zdobyciu przez swój zespół tytułu najlepszej klubowej drużyny kontynentu; do 1992 Pucharu Europy Mistrzów Klubowych, a od 1993 Pucharu UEFA Champions League, którym honorowana jest drużyna wygrywająca Ligę Mistrzów.
Dotychczas tego zaszczytu dostąpiło sześciu polskich piłkarzy:
Zbigniew Boniek.
Zbigniew Boniek, napastnik, wielokrotny reprezentant polskiej drużyny narodowej, zdobył Puchar Europy Mistrzów Klubowych grając w barwach ówczesnego mistrza Włoch Juventusu. Mecz finałowy odbył się na stadionie Heysel w Brukseli w dniu 29 maja 1985 roku. Juventus pokonał Liverpool 1:0.
Przed rozpoczęciem meczu w wyniku zamieszek pomiędzy kibicami zawaliła się betonowa trybuna i doszło do tragedii. Mimo to, aby nie zaogniać sytuacji sędzia zdecydował, że mecz zostanie rozegrany. Piłkarze nie zostali poinformowani o tragedii. Dopiero później, po zakończeniu meczu, okazało się, że śmierć poniosło 39 osób, a rannych zostało ponad 600.
Dwa lata wcześniej, 25 maja 1983 roku, Zbigniew Boniek wraz z Juventusem grał w finale Pucharu Europy Mistrzów Klubowych przeciwko Hamburger SV na Stadionie Olimpijskim w Atenach. Mecz zakończył się wynikiem 1:0 dla Hamburger SV. 
Józef Młynarczyk.
Józef Młynarczyk, bramkarz reprezentacyjny, występujący w klubie FC Porto zdobył Puchar Europy Mistrzów Klubowych w dniu 27 maja 1987 roku. Mecz finałowy odbył się na Praterstadion w Wiedniu, a przeciwnikiem FC Porto była drużyna Bayernu Monachium. Mecz zakończył się wynikiem 2:1.
Jerzy Dudek.
Jerzy Dudek, bramkarz reprezentacyjny, zdobył Puchar Ligi Mistrzów UEFA w dniu 25 maja 2005 na Atatürk Olimpiyat Stadyumu w Stambule. Wystąpił w bramce Liverpoolu przeciwko AC Milan. Po upływie regulaminowego czasu gry był remis 3:3. Dogrywka nie przyniosła rozstrzygnięcia. Sędzia zarządził rzuty karne. Jerzy Dudek obronił dwa z nich, przyczyniając się do zwycięstwa Liverpoolu.
Tomasz Kuszczak.
Tomasz Kuszczak, bramkarz reprezentacyjny grający przez wiele lat w klubach Premiership. Wraz z drużyną Manchester United w dniu 21 maja 2008, na stadionie Łużniki w Moskwie, zdobył Puchar Ligi Mistrzów UEFA. Manchester United pokonał Chelsea w rzutach karnych 6:5 (w regulaminowym czasie był remis 1:1). W meczu finałowym był bramkarzem rezerwowym. Wystąpił w kilku meczach eliminacyjnych.
Robert Lewandowski.
Robert Lewandowski, napastnik, reprezentant polskiej drużyny narodowej, rekordzista pod względem liczby występów w reprezentacji, a również najlepszy jej strzelec w historii, zdobył Puchar Ligi Mistrzów UEFA w dniu 23 sierpnia 2020, grając w barwach ówczesnego mistrza Niemiec, Bayernu Monachium. Bawarczycy w finale zmierzyli się z francuską drużyną Paris Saint-Germain, wygrywając 1:0, po bramce Kingsleya Comana w 59. minucie. Robert Lewandowski, strzelając 15 bramek został królem strzelców Ligi Mistrzów UEFA sezonu 2019/2020. Oprócz tego sięgnął z klubem potrójną koronę (zwycięstwo w Bundeslidze, Pucharze Niemiec i Lidze Mistrzów) i został królem strzelców we wszystkich tych rozgrywkach.
Ze względu na pandemię COVID-19, UEFA postanowiło przerwać rozgrywki Ligi Europy oraz Ligi Mistrzów w marcu 2020, a dokończyć je w formie turnieju "Final 8" rozgrywanego w dniach 14–21 sierpnia na Estádio da Luz oraz Estádio José Alvalade w Lizbonie. Dlatego też finał, który miał odbyć się na Atatürk Olimpiyat Stadyumu w Stambule, został rozegrany na Estádio da Luz. Wszystkie mecze turnieju rozgrywane były bez publiczności. W turnieju uczestniczyło osiem najlepszych drużyn europejskich, które rozegrały mecze ćwierćfinałowe i półfinałowe, bez meczu rewanżowego, systemem pucharowym. 
Dla polskiego napastnika był to drugi finał rozgrywek Ligi Mistrzów, w którym uczestniczył. Pierwszy raz grał w finale będąc zawodnikiem Borussii Dortmund przeciwko Bayernowi Monachium w dniu 25 maja 2013, na stadionie Wembley w Londynie. Wtedy Borussia przegrała z Bayernem 1:2. Lewandowski w rozgrywkach Ligi Mistrzów UEFA sezonu 2012/2013 został wicekrólem strzelców, z wynikiem 10 bramek.

</doc>
<doc id="4671870" url="https://pl.wikipedia.org/wiki?curid=4671870" title="Alanna Ubach">
Alanna Ubach

Alanna Noel Ubach (ur. 3 października 1975 w Downey) – amerykańska aktorka.
Życiorys.
Jej pierwszą pracę aktorską wykonała w wieku 4 lat, grała rolę najmłodszej córki Henry’ego Darrowa i panny Louise w filmie Los Alvarez. Studiowała na Lee Strasberg Institute w Los Angeles. Alanna Ubach 3 maja 2014 roku poślubiła Thomasa Russo i mieszka z nim w Los Angeles. Ma także syna Thomasa Rodolfo Russo.

</doc>
<doc id="4671871" url="https://pl.wikipedia.org/wiki?curid=4671871" title="Xbox One X">
Xbox One X



</doc>
<doc id="4671873" url="https://pl.wikipedia.org/wiki?curid=4671873" title="Pięciobój morski na Światowych Wojskowych Igrzyskach Sportowych 2019">
Pięciobój morski na Światowych Wojskowych Igrzyskach Sportowych 2019

Pięciobój morski na Światowych Wojskowych Igrzyskach Sportowych 2019 – zawody, które odbywały się w chińskim Wuhanie w dniach 23 – 26 października 2019 roku podczas igrzysk wojskowych. Zawody odbyły się w obiektach Obstacle Race Field of Mulan Lake Campus.
Konkurencje.
W skład pięcioboju morskiego wchodzą: 
Uczestnicy.
Do zawodów zgłoszonych zostało 70 zawodniczek i zawodników reprezentujących 10 kraje.
Jedno państwo mogło do konkurencji drużynowej wystawić 5 zawodników i 3 zawodniczki. Dla zespołu, do klasyfikacji drużynowej u mężczyzn zaliczano wyniki czterech zawodników z najlepszymi czasami, a u kobiet wyniki dwóch zawodniczek "(medale otrzymywało 5 zawodników, a u kobiet 3)". W sztafetach męskich startowało 3 zawodników, u kobiet sztafeta liczyła 2 zawodniczki. 

</doc>
<doc id="4671892" url="https://pl.wikipedia.org/wiki?curid=4671892" title="Nolina">
Nolina

Nolina ("Nolina" A. Michaux) – rodzaj roślin z rodziny szparagowatych ("Asparagaceae"). Należy do niego 21, 23 lub nawet 30 gatunków. Zaliczane tu dawniej rośliny o zgrubiałej nasadzie pnia wyodrębniane są w rodzaj bokarnea "Beaucarnea", w tym bokarnea odgięta "B. recurvata", zwana noliną, często uprawiana jako roślina doniczkowa w klimacie umiarkowanym. Do rodzaju nolina należą kserofity południowej części Ameryki Północnej, rosnące w środkowej i północnej części Meksyku oraz w południowo-wschodniej i południowo-zachodniej części USA (na północy po Karolinę Południową, Oklahomę, Kolorado i Nevadę).
Liście niektórych gatunków ("N. longifolia", "N. microcarpa") wykorzystywane są do wyrobu mioteł, w plecionkarstwie i koszykarstwie. Niektóre gatunki uprawiane są także jako ozdobne. W cieplejszym klimacie umiarkowanym rosną w ogrodach m.in. "N. longifolia" i "N. nelsonii" znoszące spadki temperatur nawet do -12°C. Ze względu na zawartość saponin sterydowych noliny są trujące dla owiec domowych.
Nazwa rodzaju upamiętnia francuskiego botanika i szkółkarza Abbé Nolina z XVIII wieku.
Systematyka.
Rodzaj z rodziny szparagowatych "Asparagaceae" reprezentujący podrodzinę "Nolinoideae" , a w jej obrębie plemię "Nolineae" (tworzy je wspólnie z rodzajami bokarnea "Beaucarnea", "Dasylirion" i "Calibanus"). Plemię to w niektórych ujęciach było wyodrębniane jako rodzina "Nolinaceae" Nakai.

</doc>
<doc id="4671893" url="https://pl.wikipedia.org/wiki?curid=4671893" title="Tempski">
Tempski

Tempski (Tamski, Tempsky, Tępski, Esden-Tempski, Zdun-Tempski) − herb szlachecki używany przez pomorską rodzinę szlachecką, herb własny rodziny Tempski.
Opis herbu.
Herb znany był w kilku wariantach. Opisy z wykorzystaniem klasycznych zasad blazonowania:
Tempski I: "W polu błękitnym półksiężyc na opak z twarzą złoty, z takąż gwiazdą z lewej i misą srebrną, na której głowa brodata na wprost. W klejnocie nad hełmem w koronie trzy strzały na opak w wachlarz. Labry błękitne podbite złotem."
Tempski Ia: "W polu błękitnym półksiężyc na opak z twarzą złoty, z takąż gwiazdą z prawej i misą srebrną, na której głowa brodata z profilu. Klejnot: nad hełmem bez korony trzy strzały srebrne w wachlarz. Labry błękitne podbite złotem."
Tempski Ib: "W polu błękitnym półksiężyc na opak z twarzą złoty, z takąż gwiazdą poniżej i misą srebrną, na której jabłko (kula?) Klejnot: nad hełmem bez korony trzy strzały srebrne w wachlarz. Labry błękitne podbite złotem."
Tempski II: "W polu błękitnym półksiężyc na opak z twarzą, złoty, pod nim takaż gwiazda, pod nią takiż półksiężyc z twarzą. Brak hełmu, korony, labrów i klejnotów."
Tempski III: "Na tarczy dzielonej w pas, w polu górnym, srebrnym, półksiężyc z twarzą złoty w prawo, z takąż gwiazdą między rogami, w polu dolnym, błękitnym, półksiężyc złoty z twarzą. Klejnot: nad hełmem w koronie trzy strzały srebrne bez opierzenia w wachlarz. Labry błękitne podbite złotem."
Najwcześniejsze wzmianki.
Herb w wersji podstawowej najwcześniej pojawił się w herbarzu Ledebura ("Wappenbuch der Preussischen Monarchie", 1836), tzw. "nowym" Siebmacherze ("Der Adel des Königreichs Preußen", 1906) i herbarzu Emiliana Szeliga-Żernickiego ("Der Polnische Adel", 1900, "Die Polnischen Stammwappen", 1904)
Wersje Ia, Ib i II herbu przytoczone zostały w różnych wydaniach "nowego" Siebmachera ("Ausgestorbener Preussischer Adel. Provinz Pommern", 1894, "Der Adel des Königreichs Preußen", 1906).
Wersja III herbu pojawiła się w obu pracach Żernickiego.
Herbowni.
Tempski (Tamski, Tempsky, Temski, Tęmpski, Tępski, Tomski) z przydomkami Zdun (Sdune, Sdunen, Eisedun, Esdun, Esden), Wieszka (Wyszka, Wuzek), Witk.
Rodzina Tempski.
Drobna szlachta kaszubska, biorąca nazwisko od wsi Tępcz. Jej protoplastą mógł być Jenik z Tempcza wymieniony w 1372 roku. W roku 1570 roku właścicielami wsi byli Baltazar Wieszka, Fabian Zdun i Jerzy Byczyk. Większość tych nazwisk w latach późniejszych było przydomkami przy nazwisku Tempski. Licznych przedstawicieli rodziny notowano w gniazdowej wsi, podzielonej na działy, w wiekach XVI i XVII, zaś w kolejnym stuleciu także w innych częściach Kaszub. Do końca XVIII wieku jednak, przedstawiciele rodziny utracili wszystkie działy w Tępczu. Tempscy jako drobna szlachta nie byli odnotowani jako urzędnicy ani posłowie, służyli za to w armii pruskiej. W 1 połowie XVII wieku Sebastian Tempski osiadł na Śląsku. Śląscy Tempscy mieli dobra w okolicach Bolesławca. Z nich Gustav Ferdinand von Tempsky (1828-1868) był oficerem pruskim, podróżnikiem i poszukiwaczem przygód i złota w Ameryce Środkowej, zginął w walkach z Maorysami w 1863 roku, zaś jego potomkowie osiedli na Hawajach.

</doc>
<doc id="4671897" url="https://pl.wikipedia.org/wiki?curid=4671897" title="Güldżigit Ałykułow">
Güldżigit Ałykułow

Güldżigit Ałykułow (, "Gułżygit Żanybekowicz Ałykułow"; ur. 25 listopada 2000 w Biszkeku) – kirgiski piłkarz grający na pozycji skrzydłowego w Niomanie Grodno. W swojej karierze reprezentował także Dordoj Biszkek, Antalyaspor, Chimik Karabałta czy Ałga Biszkek. Reprezentant Kirgistanu.
Kariera klubowa.
Swoją karierę zaczął w juniorach Dordoju Biszkek. W 2017 roku dołączył do szkółki juniorskiej Antalyasporu. Po roku powrócił do ojczyzny, grając w klubach Chimik Karabałta czy Ałga Biszkek. W 2019 podpisał kontrakt z Niomanem Grodno.
Kariera reprezentacyjna.
6 czerwca 2019 zadebiutował w seniorskiej reprezentacji Kirgistanu. Swoją pierwszą bramkę strzelił w wygranym 7:0 meczu z reprezentacją Mjanmy, zdobywając ją prawą nogą. Do tej pory rozegrał 6 meczów i dwa razy pokonał bramkarza przeciwników.

</doc>
<doc id="4671899" url="https://pl.wikipedia.org/wiki?curid=4671899" title="Suvremena lingvistika">
Suvremena lingvistika

Suvremena lingvistika („współczesna lingwistyka”) – chorwackie czasopismo językoznawcze, wychodzące od 1962 roku. Jest wydawane dwa razy w roku przez Chorwackie Towarzystwo Filologiczne.
Na jego łamach publikuje się artykuły naukowe poruszające rozmaite zagadnienia lingwistyczne. Prezentuje się wyłącznie prace oparte na jasno określonych ramach teoretycznych i precyzyjnie wypracowanej metodologii, która posłużyła analizie materiału językowego bądź problemów lingwistycznych. Zamieszcza się także recenzje książek i informacje na temat najnowszych publikacji językoznawczych, krajowych i zagranicznych.
Funkcję redaktora naczelnego pełni Mislava Bertoša.

</doc>
<doc id="4671900" url="https://pl.wikipedia.org/wiki?curid=4671900" title="Kościół św. Wita, Modesta i Krescencji w Pietrowicach Wielkich">
Kościół św. Wita, Modesta i Krescencji w Pietrowicach Wielkich

Kościół świętych Wita, Modesta i Krescencji – rzymskokatolicki kościół parafialny należący do parafii pod tym samym wezwaniem (dekanat Pietrowice Wielkie diecezji opolskiej).
Obecna świątynia została wzniesiona zapewne w XVI wieku. W 1822 roku została zbudowana obecna wieża z kamieni rozbieranego zamku. Na obecnie istniejącej wieży jest umieszczony napis: „Haec turris aedificatur 1822”. Kościół był przebudowywany. Ostatnia przebudowa została wykonana w 1935 roku. Stara świątynia była za mała, aby pomieścić wszystkich wiernych. Planowano zbudować nowy kościół, ale konserwator powiatowy nie zezwolił na rozebranie starej świątyni, uznając ją za zabytek. Zezwolił tylko na jej przebudowę w ten sposób, aby zachowała ona swój styl i wygląd. Rozebrano wówczas stare prezbiterium, została dostawiona poprzeczna nawa, do której zostało przybudowane nowe prezbiterium według dawnego wyglądu. Podwyższona została także wieża o 180 centymetrów. Przebudowę wykonała bytomska firma Keller Stadnik. Przebudowana świątynia została konsekrowana w dniu 22 grudnia 1935 roku przez biskupa dr. Josefa Schinzela z Ołomuńca. Wyposażeniem nowej świątyni były: ołtarz główny wykonany z górnośląskiego marmuru, figury wykonane przez śląskich rzeźbiarzy, 27 głosowe organy wykonane przez nyską firmę Berschdorf, witraże wykonane przez moguncką firmę. W 1925 roku zostały kupione w firmie Otto Senelingen 3 dzwony spiżowe o wadze 950, 550 i 400 kg. Zostały one zarekwirowane na cele wojenne w 1942 roku. Obecnie świątynia posiada dwa dzwony. Budowla została wymalowana po przebudowie w 1951 roku oraz ostatnio w 1961 roku przez artystę malarza Machwica.

</doc>
<doc id="4671902" url="https://pl.wikipedia.org/wiki?curid=4671902" title="Sokolí skála (1170 m)">
Sokolí skála (1170 m)

Sokolí skála (1) – grupa skalna o wysokości 1170 m n.p.m. w paśmie górskim Wysokiego Jesionika (), w północno-wschodnich Czechach, w Sudetach Wschodnich, na Śląsku, w obrębie gminy Malá Morávka, blisko szczytu góry Sokol, oddalona o około 1,9 km na północny wschód od szczytu góry Pradziad ().
Charakterystyka.
Lokalizacja.
Grupa skalna Sokolí skála (1) położona jest niemalże w centrum całego pasma Wysokiego Jesionika, leżąca w części Wysokiego Jesionika, w północno-wschodnim obszarze (mikroregionu) o nazwie Masyw Pradziada (), a jednocześnie blisko granicy z sąsiednim mikroregionem o nazwie Masyw Orlíka (), na południowo-wschodnim stoku góry Sokol, oddalona o około 310 m na północny wschód od jego szczytu, powyżej płynącego potoku o nazwie Sokolí potok. Jest grupą skalną słabo rozpoznawalną i widoczną m.in. z jej bliskiej okolicy, np. z niektórych odkrytych miejsc, ale i wtedy najlepiej posiłkować się dostępnymi mapami ułatwiającymi jej lokalizację i identyfikację. Dobrze ją widać z połaci szczytowej sąsiedniej góry Prostřední vrch, gdzie położona jest na stoku poniżej szczytu góry Sokol. Ponadto dostrzec ją można z drogi dojazdowej na szczyt góry Pradziad, gdzie widać ją z prawej strony połaci szczytowej góry Sokol, jak również dobrze widoczna jest z tarasu widokowego na wieży Pradziada, natomiast niewidoczna jest z drogi wokół wierzchołka góry Dlouhé stráně, gdzie jest przysłonięta przez masyw góry Pradziad.
Skaliska grupy skalnej.
Formacja skalna składa się z dwóch zasadniczych skalisk. Głównego, znacznie większego o szerokości około 8 m i wysokości około 35 m, mającego w rzucie poziomym kształt litery „L” o wymiarach długość × szerokość = (74 × 61) m, zajmujące powierzchnię około 2700 m². Obok niego położone jest drugie mniejsze skalisko, bardziej zwarte o wysokości około 15 m, mające w rzucie poziomym kształt litery „C” o wymiarach długość × szerokość = (52 × 23) m, zajmujące powierzchnię około 1025 m². Skaliska znajdują się na odkrytej, częściowo zadrzewionej nielicznymi świerkami polanie, pokrytej przeważnie trawą wysokogórską. Stoki skalisk z uwagi na nachylenie są częściowo urwiskami, należy więc zachować ostrożność poruszając się po nich, tym bardziej, że nie ma na nich barierek czy łańcuchów. Na skaliskach nie ma punktów geodezyjnych (najbliższy położony jest na połaci szczytowej góry Sokol). Grupa skalna Sokolí skála (1) jest wybitnym punktem widokowym, z której roztaczają się perspektywy w kierunku pobliskich gór i szczytów. Widoczna jest m.in. wysmukła, charakterystyczna wieża na górze Pradziad, a ponadto góry takie jak: Prostřední vrch, Ostrý vrch, Žárový vrch czy Lyra. W rozpoznaniu ich najlepiej posiłkować się dostępnymi mapami ułatwiającymi ich lokalizację i nazewnictwo. Jedyne orientacyjne dojście do grupy skalnej następuje nieoznakowaną ścieżką o długości około 80 m, biegnącą ze ścieżki grzbietowej góry Sokol. Państwowy urząd geodezyjny o nazwie () w Pradze podaje jako najwyższy punkt – szczyt – o wysokości 1170,4 m n.p.m. i współrzędnych geograficznych ().
Geologia.
Pod względem geologicznym grupa skalna Sokolí skála (1) należy do jednostki określanej jako kopuła Desny i zbudowana jest ze skał metamorficznych, głównie fyllonitów (biotytów, chlorytów i muskowitów). Skaliska podzielone są pęknięciami i cienkimi łupkowymi obszarami. Powierzchnia skał jest bardzo chropowata, z licznymi zwisami, niszami i małymi wnękami, a liczne żyły kwarcowe przyczyniają się do różnorodności geologicznej skały. Grupa skalna została ukształtowana na tzw. terasie krioplanacyjnej, w mroźnym klimacie peryglacjalnym. 
Ochrona przyrody.
Grupa skalna Sokolí skála (1) znajduje się w obrębie wydzielonego obszaru objętego ochroną o nazwie Obszar Chronionego Krajobrazu Jesioniki (), a utworzonego w celu ochrony utworów skalnych, ziemnych i roślinnych oraz rzadkich gatunków zwierząt. Na grupie skalnej lub w jej pobliżu znajdują się siedliska dla wielu zagrożonych gatunków roślin, takich jak m.in. irga zwyczajna (), wawrzynek wilczełyko ("Daphne mezereum"), dzwonek okrągłolistny sudecki ("Campanula rotundifolia subsp. sudetica"), aster alpejski ("Aster alpinus"), jastrzębiec kosmaty ("Hieracium villosum") czy skalnica gronkowa ("Saxifraga aizoon"). Ponadto grupa skalna Sokolí skála (1) jest również miejscem gniazdowania niektórych gatunków ptaków, m.in. sokoła wędrownego ("Falco peregrinus") – stąd nazwa grupy skalnej.
Turystyka.
Grupa skalna Sokolí skála (1) położona jest w odległości około 1,8 km na południowy zachód od osady Vidly ze znajdującym się w niej górskim hotelem "Vidly". Ponadto w odległości około 2,7 km na północny zachód od grupy skalnej, na wysokości 1304 m n.p.m. znajduje się najstarsze schronisko turystyczne w paśmie Wysokiego Jesionika Švýcárna. Do bazy turystycznej w miejscowości Karlova Studánka jest od grupy skalnej około 4,5 km w kierunku południowo-wschodnim, natomiast do bazy turystycznej w okolicy góry Pradziad jest od grupy skalnej około 2,5 km w kierunku południowo-zachodnim. Znajdują się tam następujące hotele górskie i schroniska turystyczne:
Szlaki turystyczne, rowerowe oraz trasy narciarskie.
Klub Czeskich Turystów () nie wytyczył do grupy skalnej lub w jej pobliżu żadnego szlaku turystycznego lub rowerowego. Ponadto nie wyznaczono do niej żadnych tras narciarstwa biegowego. Z tego powodu grupa skalna Sokolí skála (1) polecana jest dla bardziej wytrawnych turystów pieszych, zorientowanych w nieoznakowanych ścieżkach, przemierzających mało uczęszczane zakątki tego pasma górskiego.
Warto dodać, że portale internetowe, m.in. (turistika.cz), poświęcone turystyce górskiej polecają trasy biegnące na szczyt góry Sokol lub w jej pobliżu m.in. na grupę skalną Sokolí skála (1).

</doc>
<doc id="4671903" url="https://pl.wikipedia.org/wiki?curid=4671903" title="Franciszek Manowarda">
Franciszek Manowarda

Franciszek Walerian de Jana Manowarda (ur. 3 lipca 1903, zm. 29 grudnia 1918 w Dawidowie) – polski gimnazjalista.
Życiorys.
Urodził się 3 lipca 1903. Podczas I wojny światowej w roku szkolnym 1915/1916 jako "Walerian Manowarda" ukończył II klasę w Zakładzie Naukowo-Wychowawczym Ojców Jezuitów w Bąkowicach pod Chyrowem.
U kresu wojny uczestniczył w obronie Lwowa podczas wojny polsko-ukraińskiej, służąc jako sanitariusz. Poniósł śmierć 29 grudnia 1918 w Dawidowie. Został pochowany na Cmentarzu Obrońców Lwowa (kwatera XV, miejsce 1042).
Zarządzeniem prezydenta RP Ignacego Mościckiego z 22 kwietnia 1938 został pośmiertnie odznaczony Medalem Niepodległości "za pracę w dziele odzyskania niepodległości".
Nazwisko Waleriana Manowardy zostało wymienione na tablicy umieszczonej na Pomniku Obrońców Lwowa na Persenkówce, w grupie "zamordowanych 29 grudnia 1918 w niewoli ukraińskiej".

</doc>
<doc id="4671904" url="https://pl.wikipedia.org/wiki?curid=4671904" title="Mislava Bertoša">
Mislava Bertoša

Mislava Bertoša (ur. 28 listopada 1972 w Puli) – chorwacka językoznawczyni. Zajmuje się semiologią i semiotyką, socjosemiotyką, analizą dyskursu, relacją między językiem a płcią i seksualnością oraz onomastyką.
Ukończyła studia z zakresu filozofii i językoznawstwa ogólnego na Wydziale Filozoficznym Uniwersytetu Zagrzebskiego. Stopień magistra uzyskała w 2002 r. na Uniwersytecie w Zadarze. Doktoryzowała się w 2007 r. na Wydziale Filozoficznym Uniwersytetu Zagrzebskiego.
W 2000 r. została zatrudniona na Uniwersytecie Zagrzebskim. Piastuje tam stanowisko profesora nadzwyczajnego i kieruje Katedrą Semiologii.
Redaktorka naczelna czasopisma „Suvremena lingvistika”. Jej dorobek obejmuje trzy książki oraz szereg artykułów ogłoszonych w czasopismach krajowych i międzynarodowych.

</doc>
<doc id="4671910" url="https://pl.wikipedia.org/wiki?curid=4671910" title="El Peñón (Santander)">
El Peñón (Santander)

El Peñón – miasto w Kolumbii, w departamencie Santander.

</doc>
<doc id="4671912" url="https://pl.wikipedia.org/wiki?curid=4671912" title="Akropolia">
Akropolia

Akropolia – polska korporacja akademicka działająca w okresie międzywojennym w Krakowie. Jej tradycje kontynuowane są przez działającą współcześnie Korporację Akropolia Cracoviensis.
Historia.
Historia Korporacji Akropolia, będącej najstarszą krakowską korporacją, sięga początków 1923 r., kiedy to wśród krakowskich studentów zrodziła się myśl powołania organizacji wzorem korporacji funkcjonujących w innych miastach. Pierwszym, który na gruncie krakowskim zaszczepił ideę korporacyjną w postaci serii wykładów, był Fil! Stanisław Szayna z K! Baltia. Kluczowym dla późniejszych wydarzeń był Zjazd Związku Akademickiego Młodzież Wszechpolska w kwietniu 1923 , kiedy to późniejsi korporanci zdecydowali o założeniu pierwszych krakowskich korporacji w celu wzmocnienia pracy narodowej w Krakowie. W przekonaniu Akropolitów idea korporacyjna była związana z ideą wszechpolską z uwagi na wspólne cele. Pierwszy konwent Akropolii miał miejsce w dniu 25 V 1923 Oficjalne powstanie K! Akropolia oraz innych sześciu pierwszych krakowskich korporacji (K! Gnomia, K! Lauda, K! Wawelja, K! Virtus, K! Fraternitas Jagiellonica i K! Cracovia) wiąże się z przyjazdem do Krakowa członków K! Lechia z Poznania – Mariana Schroedera i Łucjana Kleina w dniu 5 VI 1923 Po spotkaniu z założycielami krakowskich korporacji w sali Towarzystwa Technicznego, nastąpiło ukonstytuowanie się Akropolii. Nazajutrz, 6 VI miała miejsce recepcja nowych rycerzy Akropolii oraz pierwsze „kwaśne mleko”, które stało się później korporacyjną tradycją. Pierwszym prezesem Korporacji został wybrany com! Jan Tabaczyński. Korporacją Matką Akropolii została poznańska Baltia, a Ojcem Korporacyjnym obrany został Roman Dmowski (filister honorowy Baltii). Datą starszeństwa związkowego ZPK!A Akropolii był 25 I 1924 r. Koło Filistrów ukonstytuowało się w 1926 r., zaś w 1929 nastąpiła fuzja K! Patricia z Akropolią. 6 grudnia 1930 w ramach wydarzeń związanych z IX Zjazdem Związku Polskich Korporacji Akademickich, miała miejsce uroczystość poświęcenia sztandaru korporacyjnego w katedrze wawelskiej. Bezpośrednio po uroczystości, na dziedzińcu wawelskim Fil! prof. Stanisław Gołąb wygłosił przemówienie poświęcone obowiązkom korporanta.
W latach 1929–1933 funkcjonowała filia Akropolii we Lwowie, która jednak na skutek wprowadzenia ustawy jędrzejewiczowskiej, musiała zaprzestać działalności.
Z chwilą wybuchu wojny, Akropolici stanęli do walki w obronie ojczyzny, walcząc zarówno w kampanii wrześniowej, jak też później w konspiracji oraz Polskich Siłach Zbrojnych na Zachodzie. W okresie powojennym, z uwagi na ucisk władz komunistycznych, nie było możliwe wznowienie działalności Korporacji.
Symbolika.
Cyrkiel.
Monogram składający się z liter V–C–F–A z wykrzyknikiem, oznaczających słowa „Vivat, crescat, floreat Akropolia” oraz zdolność honorową Korporacji (wykrzyknik).
Herb.
Tarcza trójdzielna w skos. W polu popielatym cyrkiel Korporacji Akropolia. W polu srebrnym tarcza trójdzielna w skos. W jej polu fioletowym dwa miecze skrzyżowane, środkowe pole purpurowe, w polu czarnym cyrkiel korporacyjny. Nad tarczą hełm w koronie, w klejnocie pół lwa brązowego z mieczem w łapie. W polu granatowym napis „1923 Kraków”. Nad tarczą hełm, w klejnocie trzy srebrne pióra strusie. Labry srebrne. Za tarczą dwa skrzyżowane miecze z lewej strony.
Sztandar Korporacji z 1930 r. zachował się w zbiorach Muzeum Historycznego Miasta Krakowa i jest obecnie poddawany konserwacji.

</doc>
<doc id="4671913" url="https://pl.wikipedia.org/wiki?curid=4671913" title="El Playón">
El Playón

El Playón – miasto w Kolumbii, w departamencie Santander.

</doc>
<doc id="4671917" url="https://pl.wikipedia.org/wiki?curid=4671917" title="Antonio Bibalo">
Antonio Bibalo

Antonio Gino Bibalo (ur. 18 stycznia 1922 w Trieście, zm. 19 czerwca 2008 w Larviku) – norweski kompozytor pochodzenia włoskiego.
Życiorys.
Ukończył konserwatorium w Trieście, gdzie uczył się gry na fortepianie u Luciano Gantego oraz kompozycji u Giulio Viozziego. Następnie uczęszczał do Trinity College of Music w Londynie, gdzie jego nauczycielką była Elisabeth Luytens. W 1956 roku otrzymał wyróżnienie na I Międzynarodowym Konkursie Kompozytorskim im. Henryka Wieniawskiego w Warszawie za utwór na skrzypce i orkiestrę "Balkan Legend". W 1967 roku otrzymał obywatelstwo norweskie. Kawaler I Klasy Królewskiego Norweskiego Orderu Świętego Olafa (1991).
Uprawiał głównie twórczość operową. Skomponował m.in. opery "The Smile at the Foot of the Ladder" do libretta według opowiadania Henry’ego Millera (1958–1962, wyst. Hamburg 1965), "Miss Julie" do libretta według sztuki Augusta Strindberga (1973, wyst. Berlin Zachodni 1984), "Ghosts" do libretta według sztuki Henrika Ibsena (1981, wyst. Kilonia 1981), "Macbeth" (1989, wyst. Oslo 1990), "The Glass Menagerie" (1996, wyst. Trewir 1996), ponadto "Concerto allegrico" na skrzypce i orkiestrę (1957), "6 preludiów" na 4 instrumenty (1968), balet "Pinocchio" (wyst. Hamburg 1968), muzykę do baletu "Nocturne" dla norweskiej telewizji (1970).

</doc>
<doc id="4671918" url="https://pl.wikipedia.org/wiki?curid=4671918" title="Encino (Kolumbia)">
Encino (Kolumbia)

Encino – miasto w Kolumbii, w departamencie Santander.

</doc>
<doc id="4671923" url="https://pl.wikipedia.org/wiki?curid=4671923" title="Enciso (Kolumbia)">
Enciso (Kolumbia)

Enciso – miasto w Kolumbii, w departamencie Santander.

</doc>
<doc id="4671929" url="https://pl.wikipedia.org/wiki?curid=4671929" title="Florián">
Florián

Florián – miasto w Kolumbii, w departamencie Santander.

</doc>
<doc id="4671931" url="https://pl.wikipedia.org/wiki?curid=4671931" title="Adrian Jacobsen">
Adrian Jacobsen

Adrian Jacobsen (ur. 9 października 1853 na Risøya, zm. 18 stycznia 1947 w Tromsø) – norweski żeglarz, podróżnik, odkrywca i etnograf. Kolekcjoner przedmiotów etnograficznych oraz rekruter ludności tubylczej na pokazy etnograficzne organizowane przez Carla Hagenbecka, założyciela ogrodu zoologicznego w Hamburgu Tierpark Hagenbeck. Od 1881 roku był zatrudniony przez berlińskie muzeum etnologiczne jako kolekcjoner przedmiotów etnograficznych i innych obiektów muzealnych. Jego podróże zawiodły go z Arktyki do Ameryki Południowej, Ameryki Północnej, Korei, Japonii, Syberii i Polinezji.
Życiorys.
Młodość.
Wychował się na wyspie Risøya w pobliżu miasta Tromsø w północnej Norwegii. Jego ojciec Jacob Carl Gregoriussen Podeomonrov (1816–1908) był synem rosyjskiego pomorcy Grigorija Iwanowicza Ponomarjowa. (1780-?) i Evy Henriksdatter Højer (1786- ?) – Szwedki osiadłej w Tromsø. W 1838 roku Jacob Carl Gregoriussen ożenił się z Eriką Pauline Eriksdatter (1819–1900), z którą miał dwanaścioro dzieci. Ojciec Jacobsena z zawodu był rybakiem i w związku ze swoją profesją pod koniec lat 30. XIX wieku przeprowadził się na znaną z rybołówstwa Risøya. Później przeprowadziła się tam także jego żona i dzieci. W 1848 roku nabył wszystkie wysepki dookoła, a w 1860 roku także te dookoła wyspy Sandvær, wykorzystując fakt, że ich mieszkańcy wyemigrowali do USA. Na tych terenach trudniono się nie tylko połowem ryb w Oceanie Arktycznym. Popularne było też zbieranie ptasich jaj i pierza. Risøya była drugim (po twierdzy Vardøhus) największym ośrodkiem tej działalności w Norwegii. Puch z edredona zwyczajnego (ederdun) był eksportowany do całej Europy i do Rosji, podczas gdy jaja były sprzedawane lokalnie w Tromsø. Podczas sezonu połowu ryb Jacob Carl Gregoriussen zatrudniał ok. 200 rybaków.
Lato 1869 roku Jacobsen spędził na Svalbard, gdzie podczas jednego z polowań na renifery natrafił na leżący na ziemi węgiel. W późniejszych latach planował wrócić na Svalbard w celu jego eksploatacji, przyznając jednocześnie, że węgiel ten był słabej jakości. Zimą 1869 roku wielu mieszkańców Tromsø i okolicznych wysepek wyemigrowało do Queensland w Australii. Skutkiem tej emigracji była utrata przez lokalny rynek pracy wielu doświadczonych marynarzy. Tej straty doświadczył także ojciec Adriana. Nastoletni Jacobsen zakomunikował ojcu, że chciałby pracować jako kapitan na jednym z jego statków. Ojciec nie przyjął pomysłu syna ze szczególnym entuzjazmem twierdząc, że Adrian był zbyt młody na tego typu stanowisko.
Po tym jak Jacobsen w 1870 roku w Tromsø zdał egzamin z nawigacji w wieku zaledwie 16 lat został kapitanem statku „Elida”. Jako kapitan miał pod sobą bardzo młodą załogę z tego powodu, że starsi, bardziej doświadczeni marynarze nie chcieli mieć tak młodego człowieka za dowódcę. Tę to młodą załogę zabrał w swoją pierwszą podróż morską. W latach 1867–1874 pracował na statkach rybackich wzdłuż wybrzeży Finnmark, Spitsbergenu i Murmańska.
Działalność etnograficzna.
W 1974 roku Jacobsen wyjechał do Hamburga w celu nauki języka. Pobyt w Niemczech przerwał na pare miesięcy, by udać się w podróż morską do Valparaíso w Chile. Po powrocie do Niemiec w 1975 roku poznał tam Carla Hagenbecka – tresera zwierząt, który zapoznał Europejczyków z pojęciem «Völkerschauen» – antropologiczno-zoologicznymi wystawami. Hagenbeck był etnograficznym showmanem i pionierem pomysłu pokazywania ludzi obok zwierząt w ogrodach zoologicznych. W tych wystawach dostrzegł szybko potencjał sukcesu biznesowego i około 1870 roku zaczął importować ludzi pochodzenia niezachodniego i ich zwierzęta. Hagenbeck jest uznawany za twórcę nowoczesnego zoo bez krat z zagrodami, które były bardziej zbliżone do naturalnego środowiska dzikich zwierząt. Zapoczątkowana przez niego transformacja architektury zoo nazywana jest rewolucją Hagenbecka.
Zainteresowanie zoologią u Hagenbecka miało swoje źródło w tym, że jego ojciec obok handlu rybami zajmował się wystawami zwierząt. W 1866 roku Hagenbeck przejął rodzinny biznes i zatrudnił myśliwych, którzy mieli za zadanie wyłapywać egzotyczne dzikie zwierzęta, które sam później sprzedawał do ogrodów zoologicznych i cyrków. Lata 70. XIX wieku przyniosły znaczne spowolnienie w handlu dzikimi zwierzętami. W związku z tym Hagenbeck we współpracy z malarzem zwierząt Heinrichem Leütemannem (1824–1905) powziął plany wystawiania żywych ludzi kultury niezachodniej obok występujących na zamieszkałych przez nich terenach zwierząt. We wrześniu 1875 roku do swoich wystaw w St. Pauli w Hamburgu zaangażował Saamów z Karesuando i Tromsø jako „nieskażenie czystej” nacji (tzw. „ludzie zoo”) i ich renifery. Tego typu wystawy okazały się wielkim sukcesem i Hagenbeck chciał kontynuować tę dobrą passę. W związku z tym w 1877 roku zatrudnił Adriana Jacobsena, którego zadaniem miała być rekrutacja eskimoskiej rodziny z Grenlandii do wystaw w Niemczech. Po niemieckim sukcesie wystaw Jacobsen udał się z Eskimosami na 8-miesięczne turne po Europie, które okazało się mieć niepożądane konsekwencje. Eskimosi po powrocie na Grenlandię mieli problemy przystosowawcze i duńskie władze zakazały organizowania podobnych eksperymentalnych podróży w przyszłości.
14 czerwca 1878 roku Jacobsen (ponownie we współpracy z Hagenbeckiem) udał się do Finnmark w północnej Norwegii celem zgromadzenia przedmiotów etnograficznych i przywiezienia Saamów na kolejną wystawę w Paryżu, która raz jeszcze okazała się dużym sukcesem. W 1880 roku Jacobsen wyruszył na wyprawę do Nowej Fundlandii i Hebronu, która zakończyła się tragicznie, gdyż cała ósemka zrekrutowanych Innuitów zmarła na ospę wietrzną.
Przełomowe dla kariery Jacobsena okazało się zatrudnienie go na stanowisku kolekcjonera etnograficznego przez nowo otwarte królewskie muzeum etnograficzne w Berlinie. Pracując dla tej instytucji odbył trzy duże wyprawy morskie: w latach 1881–1883 do północno-zachodniej Ameryki, w latach 1884–1885 do Rosji, Syberii, Sachalinu, Mandżurii, Korei, Japonii, San Francisco, Wiktorii, Kolumbii Brytyjskiej i w końcu na Ocean Indyjski, gdzie odwiedził wszystkie wyspy w tym Jawę, Australię i Nową Gwineę (1887–1888)
Podczas swoich rozległych wypraw w latach 1881–1888 Norweg zgromadził dla berlińskiego muzeum przedmioty związane z grupami etnicznymi z Ameryki Północnej i Azji – tzw. „kolekcję Jacobsena”. Na późniejszej wystawie w Chicago w 1893 roku Jacobsen zaprezentował imponującą kolekcję przedmiotów związanych z 25 nieeuropejskimi grupami etnicznymi.
Spuścizna.
Na tzw. „kolekcję Jacobsena” złożyło się ponad 18 000 przedmiotów, z których większość można obecnie zobaczyć w muzeum w Berlinie. Na zbiory Jacobsena można także natrafić w innych muzeach na całym świecie, przy czym najbardziej imponujące kolekcje znajdują się Muzeum Historii Naturalnej w Chicago i Muzeum historycznym w Oslo. Cenną prywatną kolekcję sam Jacobsen przekazał Uniwersytetowi w Oslo.Nie jest znana dokładna liczba wszystkich obiektów zgromadzonych przez Adriana Jacobsena i jego brata Bernharda Filipa Jacobsena (1884–1935). Wiele z nich uległo zniszczeniu w czasie II wojny światowej podczas operacji Gomora w 1943 roku, kiedy to dom Jacobsena został zbombardowany i spłonął doszczętnie.
Jacobsen jest autorem licznych rozpraw etnograficznych i opisów podróży, które ukazały się w niemieckich i amerykańskich czasopismach.
We współpracy z A. Woldt napisał "Capitän Jacobsens Reise an der Nordwestküste Amerikas" (1884) po norwesku wydane pod tytułem "Kaptein Jacobsens Reiser til Nordamerikas Nordvestkyst 1881-83 : efter hans egne Optegnelser" (1887). Później ukazało się "Eventyrlige farter : fortalte for ungdommen ved Ingeborg v.d. Lippe Konow" (1894) (egzemplarz tej książki znajduje się w Bibliotece Narodowej w Oslo), "Reise in die Inselwelt des Banda-Meeres, bearbeitet von Paul Roland" (1896) oraz "Die weiße Grenze : Abenteuer eines alten Seebären rund um den Polarkreis" (1931; "Gjennom ishav og villmarker : en norsk skipper på forskerfærd blant naturfolkene", 1944).

</doc>
<doc id="4671933" url="https://pl.wikipedia.org/wiki?curid=4671933" title="Galán">
Galán

Galán – miasto w Kolumbii, w departamencie Santander.

</doc>
<doc id="4671938" url="https://pl.wikipedia.org/wiki?curid=4671938" title="Gámbita">
Gámbita

Gámbita – miasto w Kolumbii, w departamencie Santander.

</doc>
<doc id="4671941" url="https://pl.wikipedia.org/wiki?curid=4671941" title="Guaca">
Guaca

Guaca – miasto w Kolumbii, w departamencie Santander.

</doc>
<doc id="4671943" url="https://pl.wikipedia.org/wiki?curid=4671943" title="Guadalupe (Santander)">
Guadalupe (Santander)

Guadalupe – miasto w Kolumbii, w departamencie Santander.

</doc>
<doc id="4671945" url="https://pl.wikipedia.org/wiki?curid=4671945" title="Guapotá">
Guapotá

Guapotá – miasto w Kolumbii, w departamencie Santander.

</doc>
<doc id="4671946" url="https://pl.wikipedia.org/wiki?curid=4671946" title="Guavatá">
Guavatá

Guavatá – miasto w Kolumbii, w departamencie Santander.

</doc>
<doc id="4671947" url="https://pl.wikipedia.org/wiki?curid=4671947" title="Argo (1929)">
Argo (1929)

Argo (Q151) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 11 kwietnia 1929 roku w stoczni Chantiers Dubigeon w Nantes, a do służby w Marine nationale wszedł w lutym 1933 roku. Podczas wojny jednostka pełniła służbę na Atlantyku i Morzu Śródziemnym, a od zawarcia zawieszenia broni między Francją a Niemcami znajdowała się pod kontrolą rządu Vichy. Po lądowaniu Aliantów w Afryce Północnej „Argo” wszedł w skład marynarki Wolnych Francuzów. W kwietniu 1946 roku okręt został sprzedany na złom.
Projekt i budowa.
„Argo” zamówiony został na podstawie programu rozbudowy floty francuskiej z 1926 roku. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Okręty typu "Redoutable" miały duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętów był inż. Jean-Jacques Roquebert.
„Argo” zbudowany został w stoczni Chantiers Dubigeon w Nantes. Stępkę okrętu położono 25 sierpnia 1927 roku, a zwodowany został 11 kwietnia 1929 roku.
Dane taktyczno–techniczne.
„Argo” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Schneider o łącznej mocy 6000 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 17 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów w zanurzeniu. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76.
Załoga okrętu składała się z 4 oficerów oraz 57 podoficerów i marynarzy.
Służba.
„Argo” został przyjęty do służby w Marine nationale 12 lutego 1933 roku. Jednostka otrzymała numer burtowy Q151. W momencie wybuchu II wojny światowej okręt pełnił służbę na Atlantyku, wchodząc w skład 4. dywizjonu okrętów podwodnych w Casablance (wraz z siostrzanymi jednostkami „Henri Poincaré” i „Le Centaure” i „Pascal”). Dowódcą okrętu był w tym okresie kpt. mar. R.R.L.J. Lamaire. 22 września 1939 roku „Argo” wraz z „Le Centaure” wyszły na patrol na wody Wysp Kanaryjskich. 13 kwietnia 1940 roku „Argo”, „Achéron” i „Pascal” w eskorcie niszczyciela „La Palme” opuściły Casablankę i 18 kwietnia dopłynęły do Bizerty. W czerwcu 1940 roku okręt znajdował się w składzie 4. dywizjonu okrętów podwodnych w Bizercie, a jego dowódcą był nadal kpt. mar. R.R.L.J. Lamaire. W wyniku postanowień zawieszenia broni „Argo” znalazł się pod kontrolą rządu Vichy w składzie 2. grupy okrętów podwodnych w Tulonie, gdzie został rozbrojony.
Po lądowaniu Aliantów w Afryce Północnej, „Argo” w styczniu 1943 roku wszedł w skład marynarki Wolnych Francuzów. Jednostka została sprzedana w celu złomowania 26 kwietnia 1946 roku.

</doc>
<doc id="4671948" url="https://pl.wikipedia.org/wiki?curid=4671948" title="Dubai Women’s Sevens 2019">
Dubai Women’s Sevens 2019

Dubai Women’s Sevens 2019 – ósma edycja wchodzącego w skład World Rugby Women’s Sevens Series turnieju Dubai Women’s Sevens przeznaczonego dla żeńskich reprezentacji narodowych w rugby 7. Odbyła się w dniach 5–7 grudnia 2019 roku na The Sevens w Dubaju będąc drugim turniejem sezonu 2019/2020.
Informacje ogólne.
Rozegrane wraz z turniejem męskim na The Sevens zawody były drugim turniejem sezonu 2019/2020 World Rugby Women’s Sevens Series i wzięło w nich udział dwanaście reprezentacji – jedenastu stałych uczestników cyklu oraz zaproszona reprezentacja Japonii. Podział na grupy oraz rozkład gier zostały opublikowane przez World Rugby w połowie października 2019 roku. Drużyny rywalizowały w pierwszym dniu systemem kołowym podzielone na trzy czterozespołowe grupy, po czym w drugim dniu osiem najlepszych awansowało do ćwierćfinałów, a pozostałe cztery zmierzyły się w walce o "Bowl". Składy i charakterystyki zespołów oraz sędziowie zawodów.
Fazę grupową z kompletem zwycięstw zakończyły USA, Australia i Francja, która niespodziewanie pokonała Nową Zelandię. Te ostatnie zwyciężyły jednak w całym turnieju, zostając tym samym pierwszym zespołem, który obronił tytuł w Dubaju. Najlepszą zawodniczką finału została uznana przedstawicielka triumfatorek, Stacey Waaka, która zdobyła również najwięcej punktów i przyłożeń w całym turnieju oraz otrzymała wyróżnienie "DHL Impact Player".
Tak jak rok wcześniej wstęp na czwartkowe spotkania był bezpłatny, zaś wejściówka na oba pozostałe dni kosztowała w przedsprzedaży 500 dirhamów.

</doc>
<doc id="4671949" url="https://pl.wikipedia.org/wiki?curid=4671949" title="Güepsa">
Güepsa

Güepsa – miasto w Kolumbii, w departamencie Santander.

</doc>
<doc id="4671950" url="https://pl.wikipedia.org/wiki?curid=4671950" title="Lincoln Continental (2016)">
Lincoln Continental (2016)

Lincoln Continental – samochód osobowy klasy luksusowej produkowany pod amerykańską marką Lincoln w latach 2016 – 2020.
Historia i opis modelu.
14 lat po wycofaniu ze sprzedaży serii modelowej Continental, która w latach 1939-2002 obejmowała różne sztandarowe sedany i coupe marki, Lincoln zdecydował się powrócić do używania tej nazwy dla nowej, zbudowanej od podstaw luksusowej limuzyny. Premierę samochodu poprzedził debiut studium Continental Concept, którego premiera odbyła się w kwietniu 2015 roku.
Seryjny Lincoln Continental zadebiutował w styczniu 2016 roku. Samochód utrzymano w nowym kierunku stylistycznym, który wyróżnia się charakterystycznym kształtem reflektorów i dużą, chromowaną atrapą chłodnicy ze wcięciem w środku. Innym, charakterystycznym detalem są też wysoko osadzone klamki zamontowane tuż przy krawędzi szyb. Sprzedaż Continentala na rynku Ameryki Północnej i Chin ruszyła w kwietniu 2016 roku.
Continental Suicide Doors.
W grudniu 2018 roku Lincoln przedstawił limitowaną edycję Continental Suicide Doors. Od podstawowego modelu odróżniała się przedłużonym rozstawem osi i tylnymi drzwiami otwieranymi w przeciwnym kierunku, z ang. "suicide doors".
Brak następcy.
W marcu 2018 roku, zaledwie 2 lata po rozpoczęciu produkcji i sprzedaży Continentala, producent ogłosił, że samochód nie otrzyma następcy po zakończeniu produkcji bieżącego wcielenia. Decyzja ta motywowana jest niską popularnością modelu. W lipcu 2020 roku producent potwierdził oficjalnie, że ostatni egzemplarz Continentala zostanie wyprodukowany z końcem tego roku.

</doc>
<doc id="4671952" url="https://pl.wikipedia.org/wiki?curid=4671952" title="Hato (Kolumbia)">
Hato (Kolumbia)

Hato – miasto w Kolumbii, w departamencie Santander.

</doc>
<doc id="4671953" url="https://pl.wikipedia.org/wiki?curid=4671953" title="Johanna Sibelius">
Johanna Sibelius

Johanna Sibelius "(wł. Sybille Freybe)" (ur. 10 lutego 1913 w Berlinie, zm. 8 marca 1970 w Starnbergu) – niemiecka pisarka i scenarzystka. 
Życiorys.
Była siostrą pisarki Heidi Huberta Freybe Loewengard ps. Martha Albrand (1914-1981) i aktorki Jutty Freibe (1917-1971). Mając 16 lat rozpoczęła naukę na Akademii Sztuk Pięknych, na wydziale rzeźby pod kierunkiem Otto Hitzbergera. Od 18 roku życia zaczęła pisać powieści, w 1938 napisała swój pierwszy samodzielny scenariusz, rok później była autorką scenariusza do filmu "Kongo-Express", a następnie stworzyła 43 kolejnych scenariuszy. W 1931 poślubiła szefa działu powieści wydawnictwa Ullstein, po dwóch latach para się rozstała. Drugim mężem pisarki był poślubiony w 1937 dramaturg filmowy Horst von der Hayde, z którym miała dwoje dzieci Nilsa von der Heyde (ur. 1938) i Jorga von der Heyde (ur. 1941). Ten związek również zakończył się rozwodem. 9 sierpnia 1941 poślubiła aktora i scenarzystę Eberharda Keindorffa. Scenariusz jej autorstwa był bardzo podobny do realizowanego pierwszego filmu niemieckiego "Mordercy są wśród nas" Wolfganga Staudtego. Od 1949 regularnie współpracowała z mężem, mieszkali w Berlinie, Hamburgu, Rottach-Egern i Dießen am Ammersee. Była autorką licznych romansów oraz zajmowała się adaptacje literackie.

</doc>
<doc id="4671955" url="https://pl.wikipedia.org/wiki?curid=4671955" title="Jesús María (Kolumbia)">
Jesús María (Kolumbia)

Jesús María – miasto w Kolumbii, w departamencie Santander.

</doc>
<doc id="4671957" url="https://pl.wikipedia.org/wiki?curid=4671957" title="Jordán">
Jordán

Jordán – miasto w Kolumbii, w departamencie Santander.

</doc>
<doc id="4671965" url="https://pl.wikipedia.org/wiki?curid=4671965" title="Bokarnea">
Bokarnea

Bokarnea ("Beaucarnea" Lem.) – rodzaj roślin z rodziny szparagowatych ("Asparagaceae"). Należy do niego 12–13 gatunków. Taksony tu zaliczane bywały włączane do szeroko ujmowanego rodzaju nolina "Nolina". Rośliny te występują w południowej części Ameryki Północnej na obszarze od północno-wschodniego Meksyku po Nikaraguę na południu. Rosną głównie na suchych i okresowo wilgotnych siedliskach, zwykle na obszarach górskich, czasem w lasach mgielnych, w których są istotnym siedliskiem dla epifitów (storczykowatych, bromeliowatych i in.).
Różne gatunki uprawiane są jako rośliny ozdobne, zwłaszcza w klimacie ciepłym (źle znoszą mroźne lub deszczowe zimy). Najczęściej uprawiana jest bokarnea odgięta "B. recurvata", w klimacie chłodnym jako roślina doniczkowa. 
Systematyka.
Rodzaj z rodziny szparagowatych "Asparagaceae" reprezentujący podrodzinę "Nolinoideae" , a w jej obrębie plemię "Nolineae" (tworzy je wspólnie z rodzajami nolina "Nolina" i "Dasylirion"). Plemię to w niektórych ujęciach było wyodrębniane jako rodzina "Nolinaceae" Nakai.
W wąskim ujęciu tego rodzaju, przed 2014 rokiem bywał wyodrębniany z niego rodzaj "Calibanus", do którego przenoszony był "Beaucarnea hookeri" (jako "Calibanus caespitosus" lub "C. hookeri"), ale analizy molekularne wykazały zagnieżdżenie tego taksonu wewnątrz "Beaucarnea"

</doc>
<doc id="4671969" url="https://pl.wikipedia.org/wiki?curid=4671969" title="Radoslav Katičić">
Radoslav Katičić

Radoslav Katičić (ur. 3 czerwca 1930 w Zagrzebiu, zm. 10 sierpnia 2019 w Wiedniu) – chorwacki językoznawca, indoeuropeista i historyk literatury. Zajmował się filologią grecką, komparatystyką indoeuropejską (zwłaszcza indyjską i starobałkańską), teorią językoznawstwa ogólnego, filologią słowiańską i chorwacką oraz językoznawstwem starobałkańskim.
Studia w dziedzinie filologii klasycznej ukończył w 1954 r. na Wydziale Filozoficznym Uniwersytetu Zagrzebskiego. W tymże roku zaczął pracować jako bibliotekarz w seminarium. Jego pierwsze prace naukowe poruszały tematy z zakresu filologii starogreckiej i studiów bizantyjskich. W okresie 1956–1957 przebywał na stypendium w Atenach. W 1958 r. został mianowany asystentem w Katedrze Komparatystyki Indoeuropejskiej na Uniwersytecie Zagrzebskim. W 1959 r. doktoryzował się na podstawie rozprawy "Pitanje jedinstva indoeuropske glagolske fleksije". W okresie 1960–1961 był stypendystą Fundacji Humboldta w Tybindze. Później wrócił na Uniwersytet Zagrzebski, gdzie w 1961 r. został mianowany docentem w dziedzinie indoeuropeistyki i językoznawstwa ogólnego. W 1966 r. został mianowany profesorem nadzwyczajnym, a w 1974 r. otrzymał tytuł profesora zwyczajnego. W 1977 r. został profesorem zwyczajnym slawistyki na Uniwersytecie Wiedeńskim. W 1988 r. przeszedł na emeryturę.
Autor piętnastu książek i czterystu dyskusji, artykułów, esejów, recenzji książek i innych publikacji, zwłaszcza z dziedziny filologii chorwackiej. Autor fundamentalnych książek z zakresu językoznawstwa kroatystycznego.
Wybrana twórczość.
Niektóre aspekty działalności Katičicia spotkały się z krytyką, zwłaszcza dążności preskryptywistyczne, puryzm w odniesieniu do terminologii językoznawczej, prymordialistyczne pojmowanie narodów i subiektywny charakter jego artykułów na temat polityki językowej. Jego opis składni był negatywnie oceniany przez innych chorwackich syntaktyków.

</doc>
<doc id="4671973" url="https://pl.wikipedia.org/wiki?curid=4671973" title="Beaucarnea">
Beaucarnea



</doc>
<doc id="4671981" url="https://pl.wikipedia.org/wiki?curid=4671981" title="Ewa Włodarska">
Ewa Włodarska

Ewa Włodarska (ur. w Krakowie) – polska poetka.
Życiorys.
Autorka wyróżnianych i nagradzanych książek poetyckich: "Perłofonia" (wyróżnienie w Ogólnopolskim Konkursie Literackim „Złoty Środek Poezji” 2015 na najlepszy poetycki debiut książkowy roku 2014) oraz "Licencja na pierwszy śnieg" (Nagroda Główna X Ogólnopolskiego Konkursu na Autorską Książkę Literacką - Świdnica 2017 oraz nominacja do Nagrody Literackiej Prezydenta Miasta Białegostoku im. Wiesława Kazaneckiego za najlepszą książkę roku 2017). Ponadto laureatka ogólnopolskich konkursów literackich i poetyckich, w tym: OKL „Krajobrazy Słowa” (I nagroda 2012/2013), OKL im. Mieczysława Stryjewskiego (III nagroda 2015), OKP o Laur Czerwonej Róży (III nagroda 2014), OKP „O liść konwalii” im. Zbigniewa Herberta (wyróżnienia 2013, 2015 i 2017), KP im. Jana Kulki (III nagroda 2014), OKP im. Michała Kajki (wyróżnienie 2015), OKP im. Haliny Poświatowskiej (I nagroda 2018), OKP im. Władysława Broniewskiego „O Liść Dębu” (I nagroda 2014). Mieszka w Krakowie.

</doc>
<doc id="4671983" url="https://pl.wikipedia.org/wiki?curid=4671983" title="Felicja Sulimirska">
Felicja Sulimirska

Felicja Bolesława Maria Sulimirska (ur. 19 listopada 1897 we Samborze, zm. 22 listopada 1918 we Lwowie) – polska uczestniczka obrony Lwowa z listopada 1918.
Życiorys.
Urodziła się 19 listopada 1897 w Samborze. Była córką oficera Tadeusza Sulimirskiego i Bohdany z domu Kaczkowskiej oraz bratanicą Wita Sulimirskiego (także obrońca Lwowa). Ukończyła Gimnazjum Sióstr Nazaretanek we Lwowie.
U kresu I wojny światowej w listopadzie 1918 uczestniczyła w obronie Lwowa podczas wojny polsko-ukraińskiej. Służyła pod komendą „Sokoła” – Macierzy jako kurierka, odbywając trasu przecinające linie frontu. W ostatnim dniu walk 21 listopada 1918 została postrzelona podczas przejścia – według różnych wersji przez Plac Akademicki lub przy ulicy Aleksandra Fredry 21 – kiedy przeprowadzała dwóch oficerów. Następnie, w trakcie transportu do miejsca udzielania pomocy została ponownie trafiona z broni palnej. Zmarła w szpitalu Politechniki nazajutrz, 22 listopada 1918, już po oswobodzeniu Lwowa. Została pochowana na Cmentarzu Obrońców Lwowa (kwatera I, miejsce 39).
Doceniając rolę kobiet w obronie Lwowa przykład Felicji Sulimirskiej przywołał płk Czesław Mączyński, który stwierdził, że "znalazła śmierć szczytną, a chlubną, kładąc życie swe młode w ofierze i służbie dla najświętszej sprawy". Zarówno według Mączyńskiego jak i według relacji Jana Gelli, trafienie Sulimirskiej było jednym z wielu przykładów strzelania przez Ukraińców do bezbronnych cywilnych mieszkańców polskiej ludności Lwowa (tj. nie przejawiających udziału w trwającym konflikcie zbrojnym), jako że Sulimirska idąc jako zakonspirowana kurierka nie zdradzała się z wypełniania swojej roli.
Zarządzeniem prezydenta RP Ignacego Mościckiego z 4 listopada 1933 została pośmiertnie odznaczona Krzyżem Niepodległości "za pracę w dziele odzyskania niepodległości". Uchwałą Rady Miasta Lwowa z listopada 1938 jednej z ulic we Lwowie nadano imię Felicji Sulimirskiej.

</doc>
<doc id="4671987" url="https://pl.wikipedia.org/wiki?curid=4671987" title="Portret Józefa Ciechońskiego">
Portret Józefa Ciechońskiego

Portret Józefa Ciechońskiego – obraz polskiego malarza Jana Matejki z 1873 roku wykonany olejem na płótnie, znajdujący się w Galerii sztuki polskiej 1800-1945 Muzeum Śląskiego w Katowicach.
Obraz przedstawia ziemianina z Królestwa Kongresowego, wojewodę sandomierskiego Józefa Ciechońskiego. Model posiadał tytuł hrabiego papieskiego. Jest to portret w typie sarmackim. W 1873 Matejko był u szczytu swoich możliwości artystycznych. Był bardzo popularny w środowisku krakowskim. Napływały do niego zamówienia na portrety. Arrasowe tło jest nawiązaniem do świetności I Rzeczypospolitej. Układ ma podkreślić reprezentacyjność portretowanego. Chociaż jest osobą współczesną dla malującego, ubrany jest w historyczny żupan. Stojąc w centralnej części patrzy wprost na obserwującego. Prawą rękę opiera na oparciu fotela, na którym leży szabla. Gdy zamawiający portret zbankrutował, obraz ostatecznie trafił do kolekcji Abe Gutnajera. W jego antykwariacie w Warszawie kupiono go dla Muzeum Ślaskiego w 1927 roku.
Obraz ma wymiary 174 x 126 cm. Posiada sygnaturę w prawym dolnym rogu: . Muzealny nr inwentarzowy: MŚK/SzM/424.

</doc>
<doc id="4671994" url="https://pl.wikipedia.org/wiki?curid=4671994" title="Rząd Sanny Marin">
Rząd Sanny Marin

Rząd Sanny Marin – 76. gabinet w historii Finlandii, funkcjonujący od 10 grudnia 2019.
W czerwcu 2019, po wyborach parlamentarnych z kwietnia, powstał rząd Anttiego Rinne. Utworzyło go pięć ugrupowań: Socjaldemokratyczna Partia Finlandii (SDP), Partia Centrum (Kesk.), Liga Zielonych (Vihr.), Sojusz Lewicy (VAS) i Szwedzka Partia Ludowa (SFP). 3 grudnia 2019 Antti Rinne podał się do dymisji, która została przyjęta. Powodem była utrata zaufania ze strony koalicyjnej Partii Centrum w związku z długotrwałym masowym strajkiem pracowników państwowego przedsiębiorstwa pocztowego. Dotychczasowi koalicjanci zdecydowali się na utrzymanie koalicji. 8 grudnia Socjaldemokratyczna Partia Finlandii wskazała minister Sannę Marin jako swoją kandydatkę na nowego premiera. 10 grudnia parlament zatwierdził ją na tym stanowisku. Tego samego dnia jej gabinet (w porównaniu do składu poprzedniego rządu dokonano tylko nieznacznych zmian personalnych) został zaprzysiężony przez prezydenta Sauliego Niinistö, rozpoczynając tym samym urzędowanie.

</doc>
<doc id="4672006" url="https://pl.wikipedia.org/wiki?curid=4672006" title="Siergiej Nabokow (poeta)">
Siergiej Nabokow (poeta)

Siergiej Władimirowicz Nabokow (ur. w Petersburgu, zm. 9 stycznia 1945 w Neuengamme) – rosyjski pedagog i poeta, brat pisarza Władimira Nabokowa. Ofiara niemieckiego obozu koncentracyjnego.
Życiorys.
W Rosji.
Urodził się w szlacheckiej rodzinie Nabokowów: ojciec – słynny rosyjski prawnik Władimir Nabokow, matka, Elena Iwanowna – córka osoby publicznej i filantropa Iwana Rukawisznikowa. Siergiej był drugim synem w rodzinie po Vladimirze, będąc o 11 miesięcy młodszym od niego.
Siergiej, w przeciwieństwie do Vladimira, dorastał jako nieśmiały, niezręczny chłopiec, cierpiał na słaby wzrok i silne jąkanie. Od dziesięciu lat pasjonował się muzyką, godzinami grał fragmenty oper na fortepianie w pokoju na drugim piętrze i chodził na koncerty z ojcem. Niewiele rozmawiał ze swoim bratem Vladimirem.
Pierwsze lata życia spędził w domu Nabokowów na ulicy Bolszoj Morskiej w Petersburgu i ich podmiejskiej posiadłości w Wyrze (pod Gatczyną). Naukę rozpoczął w szkole Teniszewskiego, gdzie studiował przez pięć lat: następnie Siergiej został przeniesiony do Pierwszego Gimnazjum.
Kiedy Siergiej miał 15 lat, Vladimir przypadkowo znalazł na swoim biurku stronę z jego pamiętnika. I w „głupiej rozkoszy” dał go nauczycielowi domowemu do przeczytania, a on ojcu. Wyraźnie wynikało z niej, że Siergiej był homoseksualny. Rodzina zareagowała na ten fakt stosunkowo spokojnie (ponieważ wujowie Siergieja Konstantin Nabokow i Wasilij Rukawisznikow byli również homoseksualni), ale według Briana Boyda to opóźnione wyrzuty sumienia wywołały gwałtowność, z jaką Władimir Nabokow później chronił swoje życie prywatne przed jakąkolwiek ingerencją Pojawiło się jednak wyobcowanie Siergieja w relacjach w rodzinie. Ojciec, będąc postępowym liberalnym politykiem, prowadził kampanię mającą na celu zniesienie ścigania karnego osób homoseksualnych, ale raczej ze względu na zasadę prawa.
Rewolucja październikowa zmusiła Nabokowów do przeniesienia się na Krym. 2 listopada (15) 1917 r. Siergiej i Władimir Nabokow w wagonie sypialnym pociągu Symferopol wyjechali na zawsze z Piotrogrodu. Gdzieś w połowie sytuacja się pogorszyła: żołnierze uciekający z frontu wtłoczyli się do wagonu. Jak później przypomniał sobie Vladimir, jego brat, „aktor pierwszej klasy”, odegrał objawy tyfusu, a braci odsunięto na bok. W kwietniu 1919 r., przed początkiem bolszewizmu rodzina Nabokowów opuściła Rosję na zawsze i osiadła w Berlinie.
W Europie.
Siergiej i Władimir uzyskali wykształcenie na Uniwersytecie Cambridge (Trinity College), studiowali filologię rosyjską i francuską. Spędzali wtedy razem dużo czasu, w szczególności grając w tenisa. Współcześni zauważali znaczącą różnicę między braćmi. Siergiej był wysokim, szczupłym blondynem o różowej skórze, eleganckim, estetycznym, wesołym, ale wrażliwym.
W 1922 roku, po ukończeniu studiów, bracia wrócili do Berlina do swojej rodziny. Obaj próbowali pracować w sektorze bankowym, ale obaj nie byli zdolni do takiej pracy: Vladimir pracował przez kilka godzin, a Siergiej wytrwał tydzień. W Berlinie bracia się rozeszli. Czując wówczas atmosferę tolerancji w Niemczech, Siergiej zachowywał się stosunkowo swobodnie, aktywnie komunikując się w społeczności gejowskiej, spotykając Magnusa Hirschfelda. Wkrótce przeniósł się do Paryża, gdzie mieszkał w maleńkim mieszkaniu swojego przyjaciela-emigranta artysty Pawła Czeliszczewa i jego kochanka Allena Tannera. Dzięki nim poznał homoseksualne elity kulturalne Paryża, takie jak Jean Cocteau, Siergiej Diagilew, Virgil Thomson czy Gertrude Stein. W latach 1924–1926 nawiązał romans z mieszkającym w Paryżu polskim malarzem Józefem Czapskim; związek skończył się, kiedy chory na tyfus Czapski wyjechał na leczenie do Londynu.
Według wspomnień współczesnych Siergiej Nabokow był miłym, inteligentnym młodym mężczyzną, który płynnie mówił w czterech językach, znał poezję francuską i rosyjską, uwielbiał muzykę i teatr, czym znacznie różnił się od jego brata. W Paryżu uczył angielskiego i rosyjskiego i głodował. Pisał wiersze, ale nie zostały zachowane. W 1926 r. Siergiej przeszedł na katolicyzm.
Pod koniec lat dwudziestych w Paryżu Siergiej spotkał syna austriackiego potentata ubezpieczeniowego , Hermanna Thieme, który stał się miłością jego życia. Para przeniosła się do , Matrei we wschodnim Tyrolu. W latach 30. dużo podróżowali po Europie. Na początku lat 30. XX wieku stosunki z bratem Władimirem ustabilizowały się: Siergiej nauczył go nawet języka niemieckiego. Zarzuty, że Vladimir Nabokov rzekomo odmawiał komunikacji ze swoim homoseksualnym bratem, nie odpowiadają rzeczywistości.
Aresztowanie i śmierć.
W 1936 r. Żona Vladimira Wiera została zwolniona z pracy w wyniku intensyfikacji kampanii antysemickiej w Niemczech. W 1937 r. Nabokowowie wyjechali do Francji. W maju 1940 r. Vladimir Nabokow uciekł z Paryża przed posuwającymi się żołnierzami niemieckimi i przeniósł się do Stanów Zjednoczonych ostatnim lotem linii pasażerskiej Champlain. Siergiej, nie wiedząc o tym, po przybyciu do Paryża stwierdził, że mieszkanie jest puste. Postanowił pozostać w kraju ze swoim kochankiem. Jednak biorąc pod uwagę postępowanie karne wobec homoseksualnych mężczyzn, postanowili się spotykać rzadko, aby nie wzbudzać podejrzeń. Siergiej pracował jako tłumacz w Berlinie.
Pomimo środków ostrożności Siergiej został aresztowany przez gestapo w 1941 r. Pod zarzutem kontaktów homoseksualnych (paragraf 175 niemieckiego kodeksu karnego). Po pięciu miesiącach uwięzienia za brak dowodów zwolniono go dzięki staraniom jego kuzynki Oni (Sofia Dmitrijewna Fazold z domu Nabokowa, 1899–1982), starszej siostry kompozytora Nikołaja Nabokowa i wzięto pod obserwację. Jednak po tym incydencie Siergiej zaczął aktywnie krytykować nazistowskie władze w codziennych rozmowach. Dokładny powód jego drugiego aresztowania nie jest znany: Vladimir napisał, że jego brat został aresztowany jako „brytyjski szpieg”; Niektórzy współpracownicy Siergieja w obozie twierdzili, że wręcz przeciwnie, próbował ukryć zestrzelonego angielskiego pilota. 24 listopada 1943 r. Siergiej Nabokow został ponownie aresztowany pod zarzutem „oświadczeń wrogo nastawionych do państwa” i „sympatii anglosaskich” i 15 grudnia wysłany do obozu koncentracyjnego Neuengamme. W obozie otrzymał numer 28631. Naoczni świadkowie podali, że pod nadzorem Siergiej wykazywał się wyjątkową odpornością, pomagał słabym i dzielił jedzenie i odzież. 9 stycznia 1945 r., cztery miesiące przed wyzwoleniem obozu koncentracyjnego, Siergiej Nabokow zmarł z powodu czerwonki i głodu. Iwan Nabokow (syn Nikołaja Nabokowa, kuzyn Włodzimierza i Siergieja) przypomniał, że po wojnie często byli wywoływani, szukając ich w książce telefonicznej, aby z wdzięcznością opowiedzieć o odważnym zachowaniu Siergieja w obozie.
Hermann Thieme został również aresztowany, a następnie wysłany na front w Afryce. Pod koniec wojny mieszkał w swoim zamku, opiekując się niepełnosprawną siostrą, i zmarł w 1972 roku.
Pamięć.
Śmierć Siergieja i germanofobia Władimira Nabokowa.
Podczas wojny Vladimir Nabokov myślał, że Siergiej mieszkał całkowicie bezpiecznie w zamku Hermana. Nagle, jesienią 1945 r., miał sen, w którym Siergiej umarł na koi w obozie koncentracyjnym. Następnego dnia otrzymał list od swojego młodszego brata Cyryla, informujący o śmierci Siergieja. Śmierć Siergieja niewątpliwie wzmocniła germanofobię Nabokowa, panującą pod koniec lat 30. XX wieku. Na przykład w liście z 21.12.1945 r. Informuje pastora Christ Church w Cambridge, pastora Gardinera M. Daya, że jego jedenastoletni syn Dmitry nie będzie uczestniczył w zbiorze ubrań dla niemieckich dzieci. „Wierzę, że podawanie Niemcom żywności i odzieży oznacza zabieranie ich naszym sojusznikom na wszelkie sposoby... Gdybym wybrał między dziećmi greckimi, czeskimi, francuskimi, belgijskimi, chińskimi, holenderskimi, norweskimi, rosyjskimi, żydowskimi i niemieckimi, zdecydowanie nie wybrałbym ten ostatni”. Po powrocie do Europy Nabokow nigdy nie był w Niemczech, choć spędził 15 lat w kraju intensywnej pracy, która przyniosła mu rosyjską sławę. „Kiedy żyję, ci złoczyńcy, którzy zabijali i torturowali bezradnych i niewinnych, również mogą żyć. Skąd mam wiedzieć o tej otchłani w przeszłości mojego współczesnego, którego rękę przypadkowo uścisnęłam”.
W pracach Vladimira Nabokova.
Siergiej jest wspomniany w autobiografii Nabokova („Pamięci, przemów”). Według Briana Boyda „Vladimir był dręczony myślą, że nie kocha wystarczająco swojego brata – długa historia nieuwagi, bezmyślnego ośmieszenia, ciągłego zaniedbywania”. W 1945 r. Nabokov napisał w liście do E. Wilson: „Niemcy wysłali mojego drugiego brata do jednego z najgorszych obozów koncentracyjnych (pod Hamburgiem), gdzie zniknął. Ta wiadomość uderzyła mnie, ponieważ moim zdaniem Siergiej był ostatnią osobą, która, moim zdaniem, mogła zostać aresztowana (za jego „anglosaskie sympatie”): nieszkodliwa, bezczynna, wzruszająca osoba…”.
Niektórzy uczeni literaccy zwracają uwagę na możliwość odzwierciedlenia osobowości Siergieja Nabokowa w obrazach głównych bohaterów powieści „Prawdziwe życie Sebastiana Knighta”, „Bend Sinister”, „Ada albo Żar”. Inni zwracają uwagę na złożone interakcje obrazu homoseksualnego Kinboty w powieści Nabokova „Blady ogień” i prawdziwego wizerunku Siergieja. Śmierć jego brata i inne tragedie wojenne doprowadziły Nabokowa do głębokich przemyśleń na temat istoty zła na świecie, a jednocześnie do prób mentalnego zdystansowania się od strasznych wydarzeń.
Równolegle do Lolity Władimir Nabokow zaczął pisać powieść o bliźniętach nierozdzielonych, z których jedno było zakochane w drugim, ale pozostawił ten pomysł na korzyść Lolity.
W innych tekstach kultury.
W filmie Mademoiselle O. (1993), opartym na autobiograficznych dziełach Vladimira Nabokova, rolę Siergieja gra Grigorij Kłałow. Według krytyków film jest częściowo hołdem dla Siergieja Nabokowa. Jego wizerunek jest porównywany z wizerunkiem guwernantki „Mademoiselle”: po wielu latach autor czuje się winny i żałuje obu. W filmie Siergiej jest przedstawiany jako miły i czuły chłopak młodszy od Vladimira, w ostrym kontraście z zimnym i pozbawionym dystansu starszym bratem.

</doc>
<doc id="4672007" url="https://pl.wikipedia.org/wiki?curid=4672007" title="Puchar Rumunii w koszykówce mężczyzn">
Puchar Rumunii w koszykówce mężczyzn

Puchar Rumunii w koszykówce mężczyzn (rum. Cupa României baschet masculin) – cykliczne krajowe rozgrywki sportowe, prowadzone systemem pucharowym, organizowane corocznie (co sezon) przez Rumuńską Federację Koszykówki dla rumuńskich męskich klubów koszykarskich. Drugie – po mistrzostwach Rumunii – rozgrywki w hierarchii ważności, w rumuńskiej koszykówce.
Liderzy strzelców finałów.
¹ – 

</doc>
<doc id="4672013" url="https://pl.wikipedia.org/wiki?curid=4672013" title="Jože Toporišič">
Jože Toporišič

Jože Toporišič (ur. 11 października 1926 w miejscowości Mostec, zm. 9 grudnia 2014 w Lublanie) – słoweński językoznawca, czołowy przedstawiciel słoweńskiej lingwistyki. Zajmował się fonetyką, fonologią, morfologią, słowotwórstwem, składnią, stylistyką oraz zagadnieniami z dziedziny ortografii i ortoepii. Wniósł wkład w zakresie dialektologii, historii języka literackiego i krytyki językowej.
W latach 1947–1952 studiował filologię słoweńską i rosyjską na Uniwersytecie w Lublanie. W okresie 1954–1965 był lektorem języka słoweńskiego na Wydziale Filozoficznym Uniwersytetu Zagrzebskiego. Przez rok przebywał na stypendium Fundacji Humboldta w Hamburgu, gdzie uczył się fonetyki eksperymentalnej. W 1963 r. obronił rozprawę doktorską pt. "Nazorska in oblikovna struktura Finžgarjeve proze".
Był redaktorem naczelnym i odpowiedzialnym czasopisma „Jezik in slovstvo” (1966–1970). W latach 1967–1996 redagował czasopismo „Slavistična revija”. Tworzył także tłumaczenia z języka serbsko-chorwackiego. Wykładał przede wszystkim na Wydziale Filozoficznym Uniwersytetu Lublańskiego, gdzie wychował wiele pokoleń słowenistów. Gościł także na licznych uczelniach zagranicznych.

</doc>
<doc id="4672015" url="https://pl.wikipedia.org/wiki?curid=4672015" title="Haddadus">
Haddadus

Haddadus – rodzaj płaza bezogonowego z podrodziny Craugastorinae w rodzinie Craugastoridae.
Zasięg występowania.
Rodzaj obejmuje gatunki występujące w atlantyckim lesie przybrzeżnym wschodniej i południowej Brazylii.
Systematyka.
Etymologia.
"Haddadus": Célio Fernando Baptista Haddad (ur. 1959), brazylijski herpetolog.
Podział systematyczny.
Do rodzaju należą następujące gatunki:

</doc>
<doc id="4672016" url="https://pl.wikipedia.org/wiki?curid=4672016" title="Siergiej Nabokow">
Siergiej Nabokow



</doc>
<doc id="4672019" url="https://pl.wikipedia.org/wiki?curid=4672019" title="Marion Bauer">
Marion Bauer

Marion Eugenie Bauer (ur. 15 sierpnia 1887 w Walla Walla w stanie Waszyngton, zm. 9 sierpnia 1955 w South Hadley w stanie Massachusetts) – amerykańska kompozytorka, pisarka muzyczna i pedagog pochodzenia francuskiego.
Życiorys.
Jej rodzice byli Francuzami. Początkowo uczyła się muzyki w Portland w stanie Oregon, a następnie w Nowym Jorku u Henry’ego Holdena Hussa. Następnie studiowała w Paryżu u Raoula Pugno, André Gedalge’a i Nadii Boulanger oraz w Berlinie u Paula Ertela. Zaczęła komponować około 1904 roku, zachęcona przez Waltera Henry’ego Rothwella. Wykładała na Uniwersytecie Nowojorskim (1926–1951) oraz w Juilliard School (1940–1944). Wśród jej uczniów znajdował się Milton Babbitt i Miriam Gideon.
Współzałożycielka American Music Guild oraz członek zarządu League of Composers (od 1926). W 1940 roku wraz z Aaronem Coplandem, Howardem Hansonem, Quincy Porterem i Otto Lueningiem powołała do życia działające w Nowym Jorku American Music Center. Redaktorka czasopisma "Musical Leader", pisywała także artykuły krytyczne do "Evening Mail" i "Modern Music". Autorka prac "Twentieth Century Music" (Boston 1933), "Musical Questions and Quizzes" (1941) oraz napisanych wspólnie z Ethel Peyser "How Music Grew" (Nowy Jork 1925), "How Opera Grew" (Nowy Jork 1956) i "Music through the Ages" (Boston 1932).
Twórczość.
Komponowała przede wszystkim muzykę kameralną. Tworzyła w idiomie impresjonistycznym, w późniejszych dziełach zwróciła się w stronę neoklasycyzmu. Skomponowała m.in. "Orientale" na sopran i orkiestrę (1914, orkiestracja 1934), "New Hampshire Woods" na fortepian (1922–1923), "Four Poems" na głos i fortepian (1924), "A Lament on an African Theme" na orkiestrę (1927), "Turbulence" na fortepian (1924), kwartet smyczkowy (1925), "Dance Sonata" na fortepian (1932), "To Losers" na głos i fortepian (1932), "Duo" na obój i klarnet (1932), "Fantasia Quasi una Sonata" na skrzypce i fortepian (1932), "Four Songs" na głos i kwartet smyczkowy (1935), "The Thinker" na chór a cappella (1938), "Symphonic Suite for Strings" (1940), "American Youth Concerto" na fortepian i orkiestrę (1942), "China" na chór i orkiestrę (1943–1944), "Concertino" na obój, klarnet i kwartet smyczkowy (1939–1943), "Symphony No. 1" (1950), "Prelude and Fugue" na flet i smyczki (1952), "Patterns" na fortepian (1946), "Four Moods" na fortepian (1950–1954), poematy symfoniczne "Up the Ocklawaha" (1913), "Indian Pipes" (1927) i "Sun Splendor" (1936).

</doc>
<doc id="4672021" url="https://pl.wikipedia.org/wiki?curid=4672021" title="Arvo Aller">
Arvo Aller

Arvo Aller (ur. 28 lipca 1973 w Kohtla-Järve) – estoński polityk, rolnik i samorządowiec, od 2019 do 2021 minister rolnictwa.
Życiorys.
Absolwent agronomii na Estońskim Uniwersytecie Przyrodniczym. Kształcił się też na Uniwersytecie Technicznym w Tallinnie. Zawodowo związany z sektorem rolnym, od 1997 był doradcą organizacji branżowej. W latach 1999–2019 przewodniczył związkowi rolników w prowincji Virumaa Wschodnia.
Od 2002 członek Estońskiego Związku Ludowego. Po rozwiązaniu tej partii w 2012 dołączył do Estońskiej Konserwatywnej Partii Ludowej. W 2018 został radnym gminy Jõhvi. W grudniu 2019 z rekomendacji EKRE został powołany na ministra rolnictwa w drugim rządzie Jüriego Ratasa. Zakończył urzędowanie wraz z całym gabinetem w styczniu 2021.
W wyborach w 2023 uzyskał mandat posła do Zgromadzenia Państwowego.

</doc>
<doc id="4672026" url="https://pl.wikipedia.org/wiki?curid=4672026" title="Senahid Halilović">
Senahid Halilović

Senahid Halilović (ur. 22 marca 1958 w mieście Kladanj) – bośniacki językoznawca. Zajmuje się dialektologią, socjolingwistyką i normatywistyką.
Studia na Wydziale Filologicznym Uniwersytetu Belgradzkiego ukończył w 1980 r. W 1985 r. otrzymał stopień magistra. Doktoryzował się w 1990 r. Autor ponad stu artykułów naukowych z zakresu dialektologii i normatywistyki. Jest silnie zaangażowany w standaryzację języka bośniackiego. Do jego fundamentalnych prac należą: "Pravopis bosanskog jezika", "Bosanski jezik" i "Gramatika bosanskoga jezika". 

</doc>
<doc id="4672034" url="https://pl.wikipedia.org/wiki?curid=4672034" title="Strabomantis">
Strabomantis

Strabomantis – rodzaj płaza bezogonowego z podrodziny Craugastorinae w rodzinie Craugastoridae.
Zasięg występowania.
Rodzaj obejmuje gatunki występujące od Kostaryki przez mokre tropikalne regiony Kolumbii, północnej Wenezueli, Ekwadoru, wschodniego Peru i zachodniej Brazylii.
Systematyka.
Podział systematyczny.
Do rodzaju należą następujące gatunki:

</doc>
<doc id="4672039" url="https://pl.wikipedia.org/wiki?curid=4672039" title="Ewa Grabowska-Lis">
Ewa Grabowska-Lis

Ewa Joanna Grabowska-Lis – polska instrumentalistka, dr hab. sztuk muzycznych, profesor nadzwyczajny Katedry Muzyki i prodziekan (p.o.) Wydziału Sztuki Uniwersytetu Humanistyczno-Przyrodniczego im. Jana Długosza w Częstochowie.
Życiorys.
Obroniła pracę doktorską, 25 maja 2015 habilitowała się na podstawie oceny dorobku naukowego i pracy zatytułowanej "Edward Bogusławski - Suplement na akordeon, Polskie melodie ludowe na chór mieszany, zespół akordeonowy i perkusję oraz Andrzeja Krzanowskiego - Kwartet akordeonowy nr. 1 Acte Predable 2013". Została zatrudniona na stanowisku adiunkta w Instytucie Muzyki na Wydziale Sztuki Akademii im. Jana Długosza w Częstochowie.
Piastuje funkcję profesora nadzwyczajnego w Katedrze Muzyki, oraz prodziekana (p.o.) na Wydziale Sztuki Uniwersytetu Humanistyczno-Przyrodniczego im. Jana Długosza w Częstochowie.
W 2021 odznaczona Srebrnym Krzyżem Zasługi.

</doc>
<doc id="4672041" url="https://pl.wikipedia.org/wiki?curid=4672041" title="Dževad Jahić">
Dževad Jahić

Dževad Jahić (ur. 15 sierpnia 1948 w Mostarze) – bośniacki językoznawca. Zajmuje się dialektologią, socjolingwistyką i dziedzictwem literackim.
Studia w dziedzinie języka serbsko-chorwackiego i literatur jugosłowiańskich ukończył w Wyższej Szkole Pedagogiki w Sarajewie oraz na Wydziale Filozoficznym Uniwersytetu Belgradzkiego. Studia podyplomowe podjął na Uniwersytecie Sarajewskim, gdzie w 1977 roku uzyskał stopień magistra na podstawie pracy "Lovačka terminologija i lovački žargon u govoru rogatičkog kraj". W 1981 roku obronił rozprawę doktorską pt. "Ijekavskoštakavski govori istočne Bosne". W 1983 roku objął stanowisko docenta, a w 1989 roku stanowisko profesora nadzwyczajnego. Od 2002 roku piastuje stanowisko profesora zwyczajnego.
Jest zaangażowany w standaryzację języka bośniackiego.

</doc>
<doc id="4672043" url="https://pl.wikipedia.org/wiki?curid=4672043" title="Archidiakonat przemyski">
Archidiakonat przemyski

Archidiakonat przemyski – jeden z trzech archidiakonatów w diecezji przemyskiej w okresie przedrozbiorowym.
Historia.
Archidiakonat przemyski został utworzony 24 marca 1751 roku przez biskupa przemyskiego Wacława Hieronima Sierakowskiego. Archidiakon przemyski był również prałatem kapituły kolegiackiej w Przemyślu. Archidiakonaty przemyski, jarosławski i brzozowski zostały utworzone w celu usprawnienia wizytacji, kontroli duchowieństwa i parafii w diecezji.
4 marca 1784 roku w wyniku reform józefińskich kapituły kolegiackie zostały przez rząd austriacki skasowane. W 1785 roku skasowano archidiakonaty.
Dekanaty i parafie.
W skład archidiakonatu weszły 4 dekanaty z 86 parafiami:

</doc>
<doc id="4672044" url="https://pl.wikipedia.org/wiki?curid=4672044" title="Parafia Wszystkich Świętych w Czyżowie Plebańskim">
Parafia Wszystkich Świętych w Czyżowie Plebańskim

Parafia Wszystkich Świętych w Czyżowie Plebańskim – parafia rzymskokatolicka, znajdująca się w diecezji sandomierskiej, w dekanacie Zawichost.

</doc>
<doc id="4672045" url="https://pl.wikipedia.org/wiki?curid=4672045" title="Aszur-deni-amur">
Aszur-deni-amur

Aszur-deni-amur, Aszur-dini-amur (akad. "Aššur-dēnī-amur", "Aššur-dīnī-amur", w transliteracji z pisma klinowego zapisywane m"aš-šur-de-ni-a-mur", m"aš-šur-di-ni-a-mur"; tłum. „Aszurze, rozpatrz moją sprawę!”) – wysoki dostojnik za rządów asyryjskiego króla Adad-nirari II (911-891 p.n.e.), noszący na dworze królewskim tytuł „naczelnego dowódcy wojsk” ("turtānu"). We fragmencie roczników Adad-nirari II, opisującym szóstą wyprawę tego króla do kraju Hanigalbat (896 r. p.n.e.), „Aszur-dini-amur, "turtānu"” (m"aš-šur-di-ni-a-mur" LÚ "tar-ta-nu") przedstawiany jest jako dowódca asyryjskich wojsk oblegających miasto Nasibina. Identyfikować go najprawdopodobniej należy z jego imiennikiem, który zgodnie z asyryjskimi listami i kronikami eponimów sprawować miał w 907 r. p.n.e. urząd "limmu" (eponima).

</doc>
<doc id="4672048" url="https://pl.wikipedia.org/wiki?curid=4672048" title="Parafia Matki Bożej Bolesnej w Górach Wysokich">
Parafia Matki Bożej Bolesnej w Górach Wysokich

Parafia Matki Bożej Bolesnej w Górach Wysokich – parafia rzymskokatolicka, znajdująca się w diecezji sandomierskiej, w dekanacie Zawichost.

</doc>
<doc id="4672050" url="https://pl.wikipedia.org/wiki?curid=4672050" title="Parafia Najświętszej Maryi Panny Królowej Polski w Linowie">
Parafia Najświętszej Maryi Panny Królowej Polski w Linowie

Parafia Najświętszej Maryi Panny Królowej Polski w Linowie – parafia rzymskokatolicka, znajdująca się w diecezji sandomierskiej, w dekanacie Zawichost.

</doc>
<doc id="4672053" url="https://pl.wikipedia.org/wiki?curid=4672053" title="Barmu">
Barmu

Barmu (akad. "Barmu", w transliteracji z pisma klinowego zapisywane m"bar-mu" i m"ba-ar-mu"; tłum. „Nakrapiany”, „Pokryty plamkami”) – wysoki dostojnik (funkcja nieznana) za rządów asyryjskiego króla Adad-nirari II (911-891 p.n.e.); z asyryjskich list eponimów wiadomo, iż w 906 r. p.n.e. sprawował urząd "limmu" (eponima).

</doc>
<doc id="4672057" url="https://pl.wikipedia.org/wiki?curid=4672057" title="Parafia Matki Bożej Częstochowskiej w Mściowie">
Parafia Matki Bożej Częstochowskiej w Mściowie

Parafia Matki Bożej Częstochowskiej w Mściowie – parafia rzymskokatolicka, znajdująca się w diecezji sandomierskiej, w dekanacie Zawichost.

</doc>
<doc id="4672063" url="https://pl.wikipedia.org/wiki?curid=4672063" title="Abi-...">
Abi-...

Abi-... lub Abu-... (imię częściowo zachowane, w transliteracji z pisma klinowego zapisywane mAD-d"x" ["x x"]-"me"?; tłum. „Ojciec [...]” lub „Ojcze [...]”) – wysoki dostojnik (funkcja nieznana) za rządów asyryjskiego króla Adad-nirari II (911-891 p.n.e.); z asyryjskich list eponimów wiadomo, iż w 905 r. p.n.e. sprawował urząd "limmu" (eponima).

</doc>
<doc id="4672068" url="https://pl.wikipedia.org/wiki?curid=4672068" title="François De Smet">
François De Smet

François De Smet (ur. 3 maja 1977 w Brukseli) – belgijski dziennikarz, pisarz, filozof i polityk, parlamentarzysta, od 2019 lider DéFI.
Życiorys.
Z wykształcenia filozof, uzyskał doktorat w tej dziedzinie na Université Libre de Bruxelles. Jako dziennikarz związany z dziennikiem „La Libre Belgique” oraz stacją radiową La Première należącą do RTBF. Autor licznych publikacji książkowych z zakresu filozofii, a także współtwórca kilku filmów dokumentalnych.
W latach 1999–2004 był doradcą Hervé'a Hasquina, ministra-prezydenta wspólnoty francuskiej Belgii. Zajmował później inne stanowiska w administracji tej wspólnoty. Był też działaczem organizacji, zajmujących się zwalczaniem rasizmu i kwestiami równouprawnienia. W latach 2015–2019 kierował instytucją Myria, federalnym centrum do spraw migracji.
W wyborach w 2019 z ramienia partii DéFI, reprezentującej głównie francuskojęzycznych mieszkańców Regionu Stołecznego Brukseli, uzyskał mandat posła do federalnej Izby Reprezentantów. W grudniu 2019 został nowym przewodniczącym tego ugrupowania, zastępując jej wieloletniego lidera Oliviera Maingaina.

</doc>
<doc id="4672071" url="https://pl.wikipedia.org/wiki?curid=4672071" title="Aszur-taklak (eponim)">
Aszur-taklak (eponim)

Aszur-taklak (akad. "Aššur-taklāk", w transliteracji z pisma klinowego zapisywane m"aš-šur-tàk-lak"; tłum. „W Aszurze pokładam zaufanie”) – wysoki dostojnik (funkcja nieznana) za rządów asyryjskiego króla Adad-nirari II (911-891 p.n.e.); z asyryjskich list i kronik eponimów wiadomo, iż w 904 r. p.n.e. sprawował urząd "limmu" (eponima).

</doc>
<doc id="4672075" url="https://pl.wikipedia.org/wiki?curid=4672075" title="Aszur-taklak">
Aszur-taklak

Aszur-taklak – imię dwóch wysokich rangą asyryjskich urzędników:

</doc>
<doc id="4672078" url="https://pl.wikipedia.org/wiki?curid=4672078" title="Amazonka (obraz Piotra Michałowskiego)">
Amazonka (obraz Piotra Michałowskiego)

Amazonka – obraz olejny polskiego malarza Piotra Michałowskiego z 1853-1855 roku, znajdujący się w Galerii sztuki polskiej 1800-1945 Muzeum Śląskiego w Katowicach.
Tytuł, określenie kobiety jeżdżącej na koniu, nawiązuje do mitologicznych Amazonek. Autor przedstawił na obrazie Celinę Michałowską (1837-1916), swoją córkę. Nastolatka w czarnej sukni jedzie na białym koniu, mając w tle nieokreślony fragment krajobrazu i ciemne niebo. Muzeum zakupiło obraz od wnuka malarza Dominika Łempickiego, syna jego córki Marii oraz Adama Łempickiego. W skład kolekcji obraz wszedł w 1930 roku. Działo o wymiarach 63 x 49,5 cm nie jest sygnowane. Muzealny numer inwentarzowy: MŚK/SzM/435.
Około 1853 roku Piotr Michałowski namalował drugą córkę "Portret córki artysty Celiny na koniu". To dzieło stanowi część kolekcji Muzeum Narodowego w Warszawie.
Poczta Polska wydała w 28 września 1972 znaczek o nominale 0,30 zł z reprodukcją "Amazonki" w serii "Malarstwo polskie – Dzień Znaczka 1972". Nakład liczył 8 515 045 sztuk. Druk wykonano techniką rotograwiury na papierze kredowanym. Autorem projektu znaczka był Tadeusz Michaluk. Znaczek wyszedł z obiegu w 1994 roku.

</doc>
<doc id="4672088" url="https://pl.wikipedia.org/wiki?curid=4672088" title="35 Pułk Piechoty Austro-Węgier">
35 Pułk Piechoty Austro-Węgier



</doc>
<doc id="4672095" url="https://pl.wikipedia.org/wiki?curid=4672095" title="Wojciech Zalewski (prawnik)">
Wojciech Zalewski (prawnik)

Wojciech Zalewski – polski prawnik, doktor habilitowany nauk prawnych, profesor i dziekan Wydziału Prawa i Administracji Uniwersytetu Gdańskiego, specjalności naukowe: kryminologia, prawo karne.
Życiorys.
W 2001 na podstawie napisanej pod kierunkiem Michała Płachty rozprawy pt. "Naprawienie szkody na tle tendencji obiektywizacyjnych w prawie karnym" uzyskał na Wydziale Prawa i Administracji Uniwersytetu Gdańskiego stopień doktora nauk prawnych w dyscyplinie prawa w specjalności prawo karne. Na tym samym wydziale na podstawie dorobku naukowego oraz pracy pt. "Przestępca „niepoprawny” jako problem polityki kryminalnej" nadano mu w 2011 stopień naukowy doktora habilitowanego nauk prawnych w dyscyplinie prawo w specjalności prawo karne.
Został profesorem nadzwyczajnym Uniwersytetu Gdańskiego na Wydziale Prawa i Administracji w Katedrze Prawa Karnego Materialnego i Kryminologii. Był prodziekanem tego wydziału. Później został jego dziekanem.

</doc>
<doc id="4672096" url="https://pl.wikipedia.org/wiki?curid=4672096" title="Rycerz pucharów">
Rycerz pucharów

Rycerz pucharów (ang. "Knight of Cups") – amerykański melodramat z 2015 roku w reżyserii Terrence’a Malicka, wyprodukowany przez wytwórnię Broad Green Pictures. Główne role w filmie zagrali Christian Bale, Cate Blanchett i Natalie Portman.
Premiera filmu odbyła się 8 lutego 2015 podczas 65. Międzynarodowego Festiwalu Filmowego w Berlinie. Trzynaście miesięcy później, 4 marca 2016, obraz trafił do kin na terenie Stanów Zjednoczonych.
Fabuła.
Scenarzysta Rick (Christian Bale) odnosi sukcesy w Hollywood. Mężczyzna korzysta z życia i ze wszystkiego, co oferuje frywolny oraz pełen blichtru świat filmu. Nie przynosi mu to satysfakcji. Chcąc zagłuszyć smutek, nawiązuje kolejne romanse. Rozpaczliwie poszukuje kogoś, dzięki komu wypełni pustkę.
Odbiór.
Krytyka.
Film "Rycerz pucharów" spotkał się z mieszaną reakcją krytyków. W serwisie Rotten Tomatoes 47% ze stu siedemdziesięciu czterech recenzji filmu jest pozytywne (średnia ocen wyniosła 5,67 na 10). Na portalu Metacritic średnia ocen z 41 recenzji wyniosła 53 punkty na 100.

</doc>
<doc id="4672102" url="https://pl.wikipedia.org/wiki?curid=4672102" title="Władysław Młodzianowski">
Władysław Młodzianowski

Władysław Młodzianowski (ur. 21 kwietnia 1925 w Łapach, zm. 29 stycznia 2018 w Braniewie) – porucznik Wojska Polskiego, uczestnik szlaku bojowego do Berlina, odznaczony Orderem Virtuti Militari.
Życiorys.
Urodził się 21 kwietnia 1925 roku w Łapach w ówczesnym województwie białostockim. Jego rodzicami byli Jan i Czesława Młodzianowscy. W 1928 roku rodzina przeprowadziła się do Siemiatycz. Jego ojciec został rozstrzelany przez funkcjonariuszy NKWD w 1941 r., a rodzina została wysiedlona do Nowosybirska, a następnie rzekami Ob i Parabiel w głąb tajgi. Władysław Młodzianowski został skierowany do pracy przy wyrębie drzew. W 1943 roku zgłosił do Wojska Polskiego w Sielcach nad Oką. Ukończył szkołę podoficerską i przebył szlak bojowy do Berlina.
W 1947 roku osiedlił się w Braniewie i mieszkał tam do końca życia. Podjął pracę w Miejskim Zakładzie Budynków, w którym kierował grupą remontowo-budowlaną. Brał udział w odbudowie Braniewa i okolic. Przeprowadzał m.in. remonty oraz odbudowy takich obiektów jak: Dom Kultury przy ul. Przemysłowej, przedwojenny basen miejski przy ul. Olsztyńskiej, katedra we Fromborku, kościół św. Trójcy przy ul. Kościuszki w Braniewie, kaplica klasztorna „Regina Coeli” klasztoru Zgromadzenia Sióstr św. Katarzyny w Braniewie, kościół św. Krzyża, dworzec kolejowy, kamienice w Braniewie.
26 grudnia 1951 roku poślubił Janinę, z domu Założyńską. Mieli dwójkę dzieci.
Był członkiem Zarządu Związku Kombatantów RP i Byłych Więźniów Politycznych.
Odznaczenia.
Odznaczony został m.in.:

</doc>
<doc id="4672103" url="https://pl.wikipedia.org/wiki?curid=4672103" title="Souffle">
Souffle



</doc>
<doc id="4672110" url="https://pl.wikipedia.org/wiki?curid=4672110" title="Melissa Roxburgh">
Melissa Roxburgh

Melissa Roxburgh (ur. 10 grudnia 1992 w Vancouver) – kanadyjska aktorka, która wystąpiła m.in. w filmie "" oraz serialach "Valor" i "Turbulencje".

</doc>
<doc id="4672111" url="https://pl.wikipedia.org/wiki?curid=4672111" title="Spadochroniarstwo na Światowych Wojskowych Igrzyskach Sportowych 2011">
Spadochroniarstwo na Światowych Wojskowych Igrzyskach Sportowych 2011

Spadochroniarstwo na Światowych Wojskowych Igrzyskach Sportowych 2011 – zawody dla sportowców-żołnierzy zorganizowane przez Międzynarodową Radę Sportu Wojskowego, które odbyły się w brazylijskim Rio de Janeiro w dniach 16–22 lipca 2011 roku podczas igrzysk wojskowych. Mistrzostwa rozgrywane były w Academia Militar das Agulhas Negras oraz na Aeroporto de Resende w Resende. Polka Monika Sadowy-Naumienia indywidualnie zdobyła brązowy medal w skokach na celność lądowania.
Zawody były równocześnie traktowane jako XXXVI Wojskowe Mistrzostwa Świata w spadochroniarstwie.
Konkurencje.
W turnieju rozegrane zostało osiem konkurencji "(cztery damskie i cztery męskie)";

</doc>
<doc id="4672114" url="https://pl.wikipedia.org/wiki?curid=4672114" title="Notoseris">
Notoseris

 
Notoseris C.Shih – rodzaj roślin z rodziny astrowatych ("Asteraceae"). Według "The Plant List" w obrębie tego rodzaju znajduje się 13 zweryfikowanych gatunków. Rośliny te występują naturalnie w południowych Chinach i regionie Himalajów (północno-wschodnie Indie i Mjanma).
Systematyka.
Rodzaj z rodziny astrowatych ("Asteraceae") należącej do rzędu astrowców reprezentującego dwuliścienne właściwe. W obrębie rodziny reprezentuje plemię "Cichorieae" z podrodziny "Cichorioideae". 

</doc>
<doc id="4672115" url="https://pl.wikipedia.org/wiki?curid=4672115" title="God Control">
God Control

God Control – utwór muzyczny nagrany przez amerykańską piosenkarkę Madonnę do jej czternastego albumu studyjnego "Madame X".
Geneza i kompozycja.
„God Control” został napisany i skomponowany przez Madonnę oraz Mirwaisa, a wyprodukowany wraz z Mikiem Deanem. Piosenka jest utrzymana w stylu disco, eksperymentalnego popu oraz hi-NRG. Utwór zawiera wokale wspierające wykonane przez Tiffin Children’s Chorus, wystrzały z pistoletu, zauto-tune'owane wokale oraz disco beat. Na początku piosenkarka mamrocze słowa, które później pojawiają się ponownie w piosence.
Promocja.
Teledysk.
26 czerwca 2019 został opublikowany ośmiominutowy teledysk w reżyserii Jonasa Åkerlunda. Poza Madonną, w teledysku zagrali m.in. drag queen Monét X Change, hollywoodzka aktorka Sofia Boutella i youtuberka Gigi Gorgeous. Teledysk zaczyna się informacją o tym, że sceny w nim zawarte mogą być szokujące dla oglądających. Po wstępnej planszy z informacją pojawia się scena ukazująca strzelaninę w klubie nocnym, w którym Madonna się bawiła. Zdarzenia przedstawione w teledysku są przedstawiane od tyłu. Poza scenami w klubie nocnym, przez cały teledysk przewijają się sceny, w których Madonna w czarnej peruce i okularach pisze na maszynie do pisania słowa piosenki, a po chwili je wyrzuca. W szóstej minucie teledysku ukazane są sceny protesty krytykujące National Rifle Association. Zanim Madonna weszła do klubu, została okradziona, a jeszcze wcześniej oglądała wiadomości w telewizji, mówiące o ofiarach strzelanin. Pod koniec teledysku Madonna płacze oraz są pokazane plansze z napisami „Nikt nie jest bezpieczny” i „Regulacja dostępu do broni. Teraz.”.
Krótko po wydaniu teledysku magazyn „Billboard” opublikował listę dziewięciu najbardziej kontrowersyjnych teledysków Madonny, a „God Control” został wymieniony jako jeden z nich.
Wystąpienia na żywo.
Madonna wykonała „God Control”, wraz z „Vogue”, „American Life” oraz „I Rise” 30 czerwca 2019 roku na koncercie Stonewall 50 – WorldPride NYC 2019 w Nowym Jorku. Madonna wykonywała „God Control” jako pierwszą piosenkę na trasie koncertowej "Madame X Tour".
Odbiór krytyczny.
Piosenka otrzymała pozytywne opinie od krytyków, a wielu z nich uznało ją za główną atrakcję albumu. Jeremy Hellgar z magazynu „Variety” porównał „God Control” do „Bohemian Rhapsody”, opisując ją jako piosenkę „ambitną i rozległą, która zmienia się ze smutnej do pełnej nadziei, do wyzywającej i że to ona ustanawia przeważającą mroczną i polityczną atmosferę albumu”. W magazynie „The Independent”, Alexandra Pollard nazywa ten utwór „atakiem na łagodne amerykańskie prawo odnośnie posiadania broni”. Louise Bruton z „The Irish Times” stwierdził, że piosenka jest „eksperymentalnym stanowiskiem przeciwko autorytaryzmowi oraz wolnym dostępie do broni poprzez zniekształcony styl popu z serialu "Czarne lustro"”, która „łączy chór kościelny, wystrzały, syntezowane wokale oraz disco beaty, aby wywołać gęsią skórkę i powiedzieć, aby ludzie, którzy nie umieją samodzielnie myśleć, otrząsnęli się”. Rich Juzwiak ze strony "Pitchfork" zauważył, że piosenka jest podzielona na różne sekcje. Sal Cinquemani z tygodnika „Billboard” nazwał utwór „disco-gospelowym hymnem”.
Personel.
Źródło:.

</doc>
<doc id="4672118" url="https://pl.wikipedia.org/wiki?curid=4672118" title="Bożena Rejak">
Bożena Rejak

Bożena Rejak – polska językoznawczyni, dr hab. nauk humanistycznych, profesor nadzwyczajny Instytutu Bibliotekoznawstwa i Informacji Naukowej, oraz Instytutu Filologii Polskiej Wydziału Humanistycznego Uniwersytetu Marii Curie-Skłodowskiej w Lublinie.
Życiorys.
Obroniła pracę doktorską, 24 kwietnia 1995 habilitowała się na podstawie oceny dorobku naukowego i pracy zatytułowanej "Mechanizmy językowe w przekładzie związków frazeologicznych (na materiałach języka polskiego i słowackiego)". Objęła funkcję profesora nadzwyczajnego w Instytucie Bibliotekoznawstwa i Informacji Naukowej, a także w Instytucie Filologii Polskiej na Wydziale Humanistycznym Uniwersytetu Marii Curie-Skłodowskiej w Lublinie.

</doc>
<doc id="4672121" url="https://pl.wikipedia.org/wiki?curid=4672121" title="Muzeum Il-Ħaġar w Victorii">
Muzeum Il-Ħaġar w Victorii

Muzeum "Il-Ħaġar", znane również jako "Heart of Gozo", jest pierwszą placówką na Malcie, zbudowaną i zaprojektowaną od początku do celów muzealnych. Jest owocem współpracy "Fondazzjoni Belt Victoria", bazyliki św. Jerzego oraz Unii Europejskiej, przy wsparciu rządu maltańskiego oraz hojności darczyńców prywatnych i instytucjonalnych. Pomysłodawcą, motorem i aktualnym kustoszem placówki jest ks. dr Ġiużeppe Farrugia, emerytowany archiprezbiter bazyliki(s.72). Muzeum i Centrum Kultury zostało oficjalnie otwarte 23 lutego 2013 przez ówczesnego premiera Lawrence Gonziego.
Muzeum i Centrum Kultury "Heart of Gozo" znajduje się w samym sercu Victorii, głównego miasta wyspy Gozo. Stara się ono przedstawiać odwiedzającym gozitańskie dziedzictwo kultury chrześcijańskiej, tworzące tę wyspiarską społeczność. "Il-Ħaġar" opowiada historię tej wyspy przez jej mieszkańców: ich wierzenia, umiejętności i wytwory ich rąk.
Eksponaty rozmieszczone są na czterech poziomach budynku. Sale wystawowe, pokoje audiowizualne oraz punkty interaktywne pomagają odwiedzającym muzeum wczuć się w podstawowy wymiar dawnej i współczesnej historii wyspy(s.72). Wśród eksponatów można znaleźć różne przedmioty liturgiczne, przedmioty historyczne i dokumenty, oraz wyjątkową darowiznę kompozytora prof. Josepha Velli (1942-2018), na którą składa się cały jego dorobek obejmujący ponad 60 lat: oryginalne sklasyfikowane dzieła (156 utworów), oprócz licznych innych prac niesklasyfikowanych. Archiwum muzyczne Josepha Velli zawiera także szkice, płyty CD, pamiątki i krytyczne materiały historyczne.
Oprócz stałej kolekcji w muzeum znajdują również miejsce różne wystawy czasowe, wykłady publiczne i zajęcia edukacyjne (zwłaszcza dla dzieci). Z dostępnego dla zwiedzających tarasu na dachu roztaczają się spektakularne widoki na bazylikę św. Jerzego, Castello z panoramą Victorii oraz wiejski krajobraz Gozo(s.74).
"Il-Ħaġar" otwarte jest codziennie w godzinach 9–17. Jest w pełni klimatyzowane, dostępne dla osób niepełnosprawnych, oraz prowadzi obsługę grup zorganizowanych (na zamówienie). Obsługiwane jest przez wolontariuszy. Za wstęp do muzeum wnosi się niewielką opłatę, mile widziane są dodatkowe wolne datki(s.78). 

</doc>
<doc id="4672123" url="https://pl.wikipedia.org/wiki?curid=4672123" title="Trio Wiłkomirskich">
Trio Wiłkomirskich

Trio Wiłkomirskich – trio kameralne założone jako dziecięcy zespół.
Historia.
Pomysłodawcą i założycielem zespołu był Alfred Wiłkomirski w 1913 roku w Moskwie. W składzie tria była trójka jego dzieci: Kazimierz lat 13 grał na wiolonczeli, Michał lat 11 na skrzypcach oraz na fortepianie Maria lat 9. Pierwszy publiczny występ miał miejsce w rosyjskim miasteczku Bogorodosk dnia 13 lutego 1913. Pierwszy samodzielny koncert trio dało w Moskwie w 1915. Koncertowali w Rosji, w Moskwie, Riazaniu oraz od 1919 w Polsce: w Częstochowie, Łodzi, Poznaniu, Warszawie. W ciągu pierwszych 10 lat istnienia trio dało 58 koncertów.
Zespół miał w swoim repertuarze utwory Wolfganga Amadeusa Mozarta, Ludwiga van Beethovena, Fryderyka Chopina, Johannesa Brahmsa, Roberta Schumanna, Franza Schuberta, Piotra Czajkowskiego, Antona Arienskiego, Siergieja Taniejewa.
W 1925 Michał wyjeżdża na stypendium do Francji a następnie do USA. Stan zdrowia nie pozwala na koncertowanie i podróże i dlatego rezygnuje z występów publicznych. Zajmuje się hodowlą koni i uprawą pomarańczy. Do Polski wrócił w 1972.
W 1945 do tria dołącza Wanda, najmłodsza z rodzeństwa Wiłkomirskich. Trio Wiłkomirskich koncertuje do 1976.
W 2015 obchodzono Rok Rodziny Wiłkomirskich; w Kaliszu na inauguracji obchodów koncertowali: Celina Kotz na skrzypcach, Maciej Kułakowski na wiolonczeli i przy fortepianie Łukasz Trepczyński. Na widowni byli prof. Wanda Wiłkomirska oraz maestro Józef Wiłkomirski.
Młodzi wykonawcy otrzymali przywilej noszenia nazwy, po funkcjonującym rodzinnym trio, i występują jako Trio im. Wiłkomirskich.
Dyskografia.
Trio w składzie z rodzeństwem Wiłkomirskich wydało jedną płytę, Piotr Czajkowski – Trio na fortepian, skrzypce i wiolonczelę a-moll, op. 50 (Trio Wiłkomirskich: Maria Wiłkomirska – fortepian, Wanda Wiłkomirska – skrzypce, Kazimierz Wiłkomirski – wiolonczela), Polskie Nagrania „Muza” (SXL 0811).
W składzie z XXI wieku trio nagrało płytę – „Anton Arensky Piano Trios” – CD DUX 1320; Trio im. Wiłkomirskich.

</doc>
<doc id="4672124" url="https://pl.wikipedia.org/wiki?curid=4672124" title="Muzeum Il-Hagar w Victorii">
Muzeum Il-Hagar w Victorii



</doc>
<doc id="4672126" url="https://pl.wikipedia.org/wiki?curid=4672126" title="Likberu">
Likberu

Likberu ("Likberu", w transliteracji z pisma klinowego zapisywane m"lik-be-ru") – wysoki dostojnik (funkcja nieznana) za rządów asyryjskiego króla Adad-nirari II (911-891 p.n.e.), wzmiankowany w jednej z inskrypcji królewskich tego władcy. Zgodnie z asyryjskimi listami kronikami eponimów pełnił on w 898 r. p.n.e. urząd "limmu" (eponima). Za jego eponimatu Adad-nirari II poprowadzić miał czwartą wyprawę wojenną do kraju Hanigalbat, w trakcie której zdobył miasto Gidara.

</doc>
<doc id="4672128" url="https://pl.wikipedia.org/wiki?curid=4672128" title="Autoportret z chlebem">
Autoportret z chlebem

Autoportret z chlebem – obraz olejny autorstwa Macieja Bieniasza, powstały w 1976 roku, znajdujący się w „Galerii malarstwa polskiego po 1945 roku” Muzeum Śląskiego w Katowicach.
Muzeum Śląskie zakupiło autoportret od autora w Katowicach w 1987 roku. Maciej Bieniasz, absolwent Wydziału Malarstwa Akademii Sztuk Pięknych w Krakowie, przedstawił się na ciemnym tle, w ciemnym T-shircie i dżinsach. Szczególnym elementem surowego przedstawienia jest połowa bochenka chleba leżąca na stole. Brodaty mężczyzna w okularach ma na palcu obrączkę, a w ręce trzyma pędzel. Obraz jest sygnowany na odwrocie: . Muzealny numer inwentarzowy: MŚK/SzM/256 (Galeria malarstwa polskiego po 1945 roku).

</doc>
<doc id="4672131" url="https://pl.wikipedia.org/wiki?curid=4672131" title="Metal Ballads vol. 1">
Metal Ballads vol. 1

Metal Ballads vol. 1 - album studyjny polskiej grupy muzycznej Coma. Wydawnictwo ukazało się 20 października 2017 roku nakładem wytwórni muzycznej Mystic Production.
Nagrania były promowane teledyskiem do utworu pt. "Lajki", który zrealizowała Dominika Podczaska.
Lista utworów.
Opracowano na podstawie materiału źródłowego.

</doc>
<doc id="4672135" url="https://pl.wikipedia.org/wiki?curid=4672135" title="Ninuaja">
Ninuaja

Ninuaja, Ninuaju ("Ninuāja", "Ninuāju", w transliteracji z pisma klinowego zapisywane m"ni-nu-a-ia") – wysoki dostojnik (funkcja nieznana) za rządów asyryjskiego króla Adad-nirari II (911-891 p.n.e.), wzmiankowany w jednej z inskrypcji królewskich tego władcy. Zgodnie z asyryjskimi listami kronikami eponimów pełnił on w 899 r. p.n.e. urząd "limmu" (eponima). Za jego eponimatu Adad-nirari II poprowadzić miał trzecią wyprawę wojenną do kraju Hanigalbat, w trakcie której zdobył miasto Huzirina.

</doc>
<doc id="4672137" url="https://pl.wikipedia.org/wiki?curid=4672137" title="Ninuaju">
Ninuaju



</doc>
<doc id="4672143" url="https://pl.wikipedia.org/wiki?curid=4672143" title="Ili-emuqaja">
Ili-emuqaja

Ili-emuqaja, Illeqaju ("Ilī-emūqāja", "Illeqāju", w transliteracji z pisma klinowego zapisywane mDINGIR-"e-&lt;mu-&gt;qa-a-ia") – wysoki dostojnik (funkcja nieznana) za rządów asyryjskiego króla Adad-nirari II (911-891 p.n.e.), wzmiankowany w jednej z inskrypcji królewskich tego władcy. Zgodnie z asyryjskimi listami kronikami eponimów pełnił on w 900 r. p.n.e. urząd "limmu" (eponima). Za jego eponimatu Adad-nirari II poprowadzić miał drugą wyprawę wojenną do kraju Hanigalbat.

</doc>
<doc id="4672145" url="https://pl.wikipedia.org/wiki?curid=4672145" title="Illeqaju">
Illeqaju



</doc>
<doc id="4672154" url="https://pl.wikipedia.org/wiki?curid=4672154" title="Spiro T. Agnew">
Spiro T. Agnew



</doc>
<doc id="4672156" url="https://pl.wikipedia.org/wiki?curid=4672156" title="Dur-mati-Aszur">
Dur-mati-Aszur

Dur-mati-Aszur (akad. "Dūr-māti-Aššur", w transliteracji z pisma klinowego zapisywane mBÀD-KUR-d"a-šur"; tłum. „Murem ochronnym kraju jest Aszur”) – wysoki dostojnik (funkcja nieznana) za rządów asyryjskiego króla Adad-nirari II (911-891 p.n.e.), wzmiankowany w jednej z inskrypcji królewskich tego władcy. Zgodnie z asyryjskimi listami kronikami eponimów pełnił on w 901 r. p.n.e. urząd "limmu" (eponima). Za jego eponimatu Adad-nirari II poprowadzić miał pierwszą wyprawę wojenną do kraju Hanigalbat.

</doc>
<doc id="4672157" url="https://pl.wikipedia.org/wiki?curid=4672157" title="Operacja Checkmate">
Operacja Checkmate

Operacja Checkmate – kryptonim rajdu przeciwko niemieckim jednostkom pływającym w Haugesund w okupowanej Norwegii w kwietniu 1943 r. dokonanego podczas II wojny światowej przez brytyjskich komandosów. Grupa rajdowa składała się z siedmiu ludzi z No. 14 (Arctic) Commando, którym udało się zatopić jeden trałowiec za pomocą min magnetycznych. Czekając w ukryciu na transport z powrotem do Wielkiej Brytanii, komandosi zostali schwytani 14 i 15 maja 1943 r., po czym przewiezieni do obozów koncentracyjnych w Sachsenhausen i Belsen, gdzie rozstrzelano sześciu z nich. Siódmy uczestnik akcji zmarł na tyfus.
Tło sytuacyjne.
Operacja Checkmate była ostatnim z dwunastu rajdów brytyjskich komandosów na norweskie wybrzeże podczas II wojny światowej. Grupa przeznaczona do wykonania operacji składała się z jednego oficera i sześciu szeregowców z No. 14 (Arctic) Commando (dowodzonego przez ppłk E.A.M. Wedderburna). Commando zostało utworzone pod koniec 1942 r.w celu prowadzenia operacji za kołem podbiegunowym, na wniosek szefa Dowództwa Operacji Połączonych Louisa Mountbattena, aby zaspokoić popyt na kolejne rajdy w Norwegii. No. 14 (Arctic) Commando składało się z No. 1 (Boating) Troop, którego etatowy skład obejmował 9 oficerów i 18 szeregowców specjalizujących się w operacjach na małych łodziach oraz No. 2 Troop, który liczył sześciu oficerów i 22 innych szeregów specjalizujących się w narciarstwie biegowym oraz wspinaczce górskiej
Commando było przeznaczone do ataków na bazy Kriegsmarine i Luftwaffe w Norwegii, z których Niemcy atakowali alianckie konwoje arktyczne. Żołnierze wybrani do rajdu w ramach operacji Checkmate pochodzili z No. 1 (Boating) Troop. Dowódcą akcji był por. John Godwin z Korpusu Rezerwy Royal Navy, urodzony w Buenos Aires w Argentynie. Reszta grupy składała się z jednego sierżanta armii brytyjskiej – Victora Johna Coxa, dołączonego z No. 12 Commando; dwóch podoficerów Royal Navy – Alfreda Johna Roe i Harolda Hiscocka; oraz trzech marynarzy – Neville' a Arthura Burgessa, Keitha Mayora i Andrew Anthony’ego Westa. Ich misją było zaatakowanie statków transportowych z Oslo i Kopervik w Haugesund, wchodząc do port czółnem i zakładając miny magnetyczne na kadłuby statków.
Misja.
Komandosi zostali przetransportowani przez Morze Północne na pokładzie kutra torpedowego. Po przybyciu na wody norweskie założyli bazę patrolową na wyspie Bokn, po czym opuścił ją kuter i wrócił do Wielkiej Brytanii. Drużynie pozostawiono dwa ich własne kajaki oraz większą łódź rybacką znalezioną na miejscu. Planowano, aby kuter torpedowy powrócił później i przetransportował grupę z powrotem do domu.
Komandosi otrzymali dwa czółna, za pomocą których mieli wykonywać swoją misję. Por. Godwin i mar. Burgess utworzyli jedną załogę, a drugą tworzyli mar. Mayor i West. Ich plan polegał na tym, by poruszać się łodziami pod osłoną ciemności w bardzo bliskiej odległości od siebie, tak aby nie stracić ze sobą kontaktu, a następnie zbliżyć się do celów i podłożyć miny magnetyczne. Udało im się zatopić tylko jeden niemiecki statek, trałowiec u numerze M 5207. Przechwycony niemiecki meldunek stwierdzał: „wiele niemieckich parowców zatopiono w Oslo i Kopervik”. Raport obejmuje jednak zarówno statek zatopiony podczas operacji Checkmate, jak i te, które Oslogjengen (gang z Oslo) zatopił w tym samym czasie w stolicy Norwegii. Oba czółna wróciły do miejsca, w którym miała czekać na nich łódź rybacka. Została jednak przeniesiona przez trzech pozostałych żołnierzy, z pomocą norweskich cywilów, w bezpieczniejsze miejsce w głębi lądu. Oba czółna skierowały się następnie na zachód, w kierunku wysp Urter, gdzie czekali na odbiór przez resztę grupy. Łódź rybacka została przeniesiona jeszcze dalej w głąb lądu, aby ją naprawić, lecz została w końcu porzucona przez załogę. Trzyosobowa grupa została ostatecznie schwytana 14 maja 1943 r. po szeroko zakrojonych poszukiwaniach w wykonaniu sił armii niemieckiej, policji i norweskich kolaborantów. Następnego dnia schwytano także czterech mężczyzn na Urter. Wszyscy zostali przewiezieni do obozu koncentracyjnego Grini i przesłuchiwani, zanim przekazano ich Sicherheitsdienst (SD) i przetransportowano do obozu koncentracyjnego Sachsenhausen w Niemczech.
Następstwa.
Z siedmiu uczestników operacji Checkmate nie wrócił nikt. Wszyscy zostali schwytani w mundurach i powinni byli być traktowani jak jeńcy wojenni. Jednak w 1942 r. Adolf Hitler wydał słynny Kommandobefehl, który stanowił, że wszyscy pojmani komandosi, bez względu na to, czy mają na sobie mundur, czy nie, mają zostać straceni wkrótce po przesłuchaniu.
Podczas pobytu w obozie koncentracyjnym w Sachsenhausen żołnierze zostali zmuszeni do założenia butów armii niemieckiej i maszerowania 48 km dziennie po kostce brukowej. Pięciu członków zespołu, wszyscy z wyjątkiem Mayora i Roe zostali straceni 2 lutego 1945 r. Dwóch pozostałych przeniesiono do obozu koncentracyjnego w Belsen, gdzie Mayora rozstrzelano 7 kwietnia 1945 r., a Roe zmarł na tyfus. Godwin został pośmiertnie wymieniony w rozkazie w dniu 9 listopada 1945 r., „za wspaniałą waleczność i inspirujący przykład, gdy był jeńcem wojennym w rękach niemieckich w Norwegii, a następnie w Sachsenhausen w pobliżu Oranienburga w Niemczech, 1942–1945”. Jest też upamiętniony w Portsmouth Naval Memorial, jednym z miejsc pamięci poległych marynarzy Royal Navy, którzy nie mają własnego grobu. Mayor został pośmiertnie wspomniany w rozkazie z dnia 22 kwietnia 1947 r., „za wielki hart ducha i stanowczość w rękach Niemców, od chwili jego schwytania w 1943 r. do śmierci w Belsen w kwietniu 1945 r.” On z kolei jest upamiętniony na Plymouth Naval Memorial. Sierżant Cox jest upamiętniany na Brookwood Memorial na cmentarzu Brookwood. Roe upamiętnia się także w Portsmouth Naval Memorial, Hiscocka w Lowestoft Naval Memorial, Burgessa w Chatham Naval Memorial, a Westa w Plymouth Naval Memorial.

</doc>
<doc id="4672175" url="https://pl.wikipedia.org/wiki?curid=4672175" title="Anna Budzanowska">
Anna Budzanowska

Anna Teresa Budzanowska (ur. 14 lutego 1976 w Krakowie) – polska urzędniczka państwowa, politolożka i nauczycielka akademicka, w latach 2019–2020 podsekretarz stanu w Ministerstwie Nauki i Szkolnictwa Wyższego, w 2021 podsekretarz stanu w Ministerstwie Edukacji i Nauki.
Życiorys.
Absolwentka Wydziału Prawa i Administracji Uniwersytetu Jagiellońskiego, ukończyła też studia Executive MBA na Uniwersytecie Gdańskim i Rotterdam School of Management Uniwersytetu Erazma. Była stypendystką rządu francuskiego, specjalizowała się w zakresie doktryn politycznych i prawnych, francuskiej myśli politycznej oraz polityki publicznej. W 2008 na Wydziale Studiów Międzynarodowych i Politycznych UJ uzyskała stopień doktora nauk humanistycznych na podstawie pracy pt. "Charles Maurras – konserwatysta radykalny. Twórca doktryny nacjonalizmu integralnego" (promotor – Michał Jaskólski). Nauczała m.in. na Uniwersytecie Warszawskim, w Wyższej Szkole Europejskiej im. Ks. Józefa Tischnera i na macierzystej uczelni.
Pracowała na stanowisku wicedyrektor Instytutu Adama Mickiewicza, odpowiadając za inicjatywy dyplomacji kulturalnej. Koordynowała różne projekty publiczne, m.in. „Młodzi Kraków 2000”, działania kulturalno-naukowe w ramach „Europejskiego Miasta Kultury – Kraków 2000” czy programy Komisji Europejskiej. Była szefem Departamentu Sportu w Ministerstwie Sportu i Turystyki (zajmując się m.in. przygotowaniami do Igrzysk Olimpijskich w Vancouver w 2010 i Londynie w 2012), a w lutym 2011 objęła funkcję dyrektor ds. współpracy instytucjonalnej w Kancelarii Prezydenta. Wybrano ją do zarządu Polskiego Komitetu Olimpijskiego i Związku Piłki Ręcznej w Polsce. W 2016 została dyrektorem generalnym w Ministerstwie Nauki i Szkolnictwa Wyższego. W ramach resortu kierowała pracami zespołu ds. reformy szkolnictwa wyższego, była również współtwórcą Narodowego Kongresu Nauki i cyklu konferencji „Polonia Restituta. Dekalog dla Polski w 100-lecie odzyskania niepodległości”.
10 grudnia 2019 została powołana na stanowisko podsekretarza stanu w Ministerstwie Nauki i Szkolnictwa Wyższego (od stycznia 2021 podsekretarz stanu w Ministerstwie Edukacji i Nauki). W lutym 2021 zakończyła pełnienie tej funkcji. Zasiadła w zarządzie krajowym Porozumienia.
Życie prywatne.
Córka Ryszarda i Elżbiety. Jest żoną Mikołaja Budzanowskiego.

</doc>
<doc id="4672178" url="https://pl.wikipedia.org/wiki?curid=4672178" title="Teonim">
Teonim

Teonim – nazwa własna odnosząca się do boga, świętego czy też postaci/figury mitologicznej. Ogół takich imion określa się mianem teonimii.
Zdarza się, że teonimy przenikają do innych sfer nazewniczych. Przykładowo teonimy odnoszące się do bogów rzymskich zostały przyjęte w nomenklaturze astronomicznej (np. "Mars", "Uran").

</doc>
<doc id="4672180" url="https://pl.wikipedia.org/wiki?curid=4672180" title="Trybunał inkwizycji w Grenadzie">
Trybunał inkwizycji w Grenadzie

Trybunał inkwizycji w Grenadzie – jeden z trybunałów inkwizycji hiszpańskiej, mający swą siedzibę w Grenadzie. Działał w latach 1526–1820 (z przerwą 1808–1814).
Historia.
Kiedy w 1480 monarchowie Ferdynand II Aragoński i Izabela I Kastylijska utworzyli hiszpańską inkwizycję w celu sądzenia konwertytów z judaizmu podejrzewanych o potajemne praktykowanie swej dawnej wiary (tzw. marranów), Grenada pozostawała stolicą ostatniego muzułmańskiego emiratu na Półwyspie Iberyjskim. Podbita została dopiero w 1492. Blisko połowę mieszkańców emiratu stanowili muzułmanie, którym w układzie kapitulacyjnym zagwarantowano swobodę wyznania. Jednakże już po kilku latach władze hiszpańskie zaczęły odchodzić od polityki tolerancji. Wprawdzie arcybiskup Grenady Hernando de Talavera opowiadał się za stopniowym, pokojowym nawracaniem muzułmanów, jednak cieszący się poparciem monarchów arcybiskup Toledo Francisco Jiménez de Cisneros od 1499 realizował politykę masowych chrztów. Polityka ta doprowadziła do buntu, po którego stłumieniu w 1502 wszyscy muzułmanie w królestwie Kastylii zostali zobowiązani do przyjęcia chrztu lub wyjazdu z Hiszpanii. Zarazem jednak zagwarantowano im egzempcję spod jurysdykcji inkwizycji na okres 40 lat.
W tym samym czasie (1499/1500) podjęto pierwszą próbę zorganizowania w Grenadzie trybunału inkwizycyjnego, ale wówczas plany te nie zostały zrealizowane. W 1500 terytorium dawnego emiratu Grenady podporządkowano trybunałowi z Jerez de la Frontera, następnie (1502) przeszło pod jurysdykcję trybunału z Jaen, ale krótko potem (ok. 1503) znalazło się pod władzą trybunału z Kordoby. W 1506 inkwizytor Kordoby Diego Rodriguez Lucero oskarżył o kryptojudaizm arcybiskupa Grenady Hernando Talaverę. W obronie arcybiskupa stanęli jednak król Ferdynand oraz papież Juliusz II, a cała ta sprawa doprowadziła do dymisji inkwizytora generalnego Diego Dezy (1507). Sam Lucero wkrótce też został zdymisjonowany i aresztowany za liczne nadużycia, choć ostatecznie potraktowano go łagodnie.
Trybunał inkwizycyjny w Grenadzie został ostatecznie utworzony w 1526 po rozwiązaniu trybunału z Jaen. Dotychczasowi inkwizytorzy Jaen otrzymali zadanie zorganizowania trybunału w Grenadzie. Pierwsza ceremonia auto da fe odbyła się w 1529. Do 1550 działalność tego trybunału pozostaje jednak mało znana z uwagi na brak dokumentacji.
Około roku 1550 głównym celem inkwizycji z Grenady stała się licznie zamieszkująca tereny dawnego emiratu społeczność morysków, czy dawnych muzułmanów, ochrzczonych przeważnie pod przymusem w latach 1499-1502. Byli oni w większości niechętni narzuconej im wierze i potajemnie praktykowali islam. Jednocześnie w 1542 wygasł im 40-letni okres ochronny ustanowiony w 1502 i odtąd inkwizycja coraz śmielej kontrolowała ich prawowierność. Mimo że represje wobec morysków miały raczej łagodny przebieg na tle wcześniejszych prześladowań marranów, były wystarczająco dotkliwe dla morysków, by wywołać ich bunt w 1568 (tzw. powstanie w Alpujarra). Rebelię stłumiono dopiero po kilku latach, a w odwecie całe grupy morsyków deportowano i rozproszono po reszcie Kastylii. Ostatecznie w latach 1609-1614 wszystkich morysków wygnano z Hiszpanii.
W XVII wieku głównym celem trybunału z Grenady byli tzw. „nowi chrześcijanie” z Portugalii. Po powstaniu Unii Iberyjskiej w 1580 wielu portugalskich chrześcijan żydowskiego pochodzenia wyjeżdżało do Hiszpanii, by prowadzić tam interesy lub by uchronić się przed prześladowaniami ze strony portugalskiej inkwizycji. „Nowych chrześcijan” podejrzewano bowiem powszechnie o potajemne praktykowanie judaizmu. Portugalscy konwertyci byli licznie skazywani podczas autos da fe w 1615, 1653 i 1672. Ostatnia większa seria procesów przeciwko nim odbyła się w latach 1715-1727.
Trybunał w Grenadzie został po raz pierwszy zniesiony wraz z pierwszym zniesieniem hiszpańskiej inkwizycji przez króla Józefa Bonaparte w okresie okupacji napoleońskiej. W 1814 działalność inkwizycji wznowiono, ale w 1820 zniesiono ją definitywnie.
Obszar jurysdykcji.
Jurysdykcja trybunału w Grenadzie obejmowała obszar dawnego emiratu Grenady. Pod względem kościelnym obejmował on diecezje Grenady, Almerii, Malagi i Guadix.
Archiwum i statystyki wyroków.
Archiwum trybunału w Grenadzie zaginęło po ostatecznym zniesieniu tego trybunału w 1820. Do hiszpańskiego Narodowego Archiwum Historycznego (AHN) trafiła jedynie dokumentacja skonfiskowanego wówczas majątku tego trybunału (zbiór Tribunal de la Inquisición de Granada), Głównym źródłem do badania historii grenadzkiego trybunału jest zatem jego korespondencja z Radą Najwyższej i Generalnej Inkwizycji w Madrycie, przechowywana w archiwum tej instytucji w AHN. W skład tej korespondencji wchodzą m.in. tzw. "relaciones de causas despachadas", czyli doroczne raporty o zakończonych sprawach wysyłane Supremie przez lokalne trybunały od połowy XVI do końca XVII wieku. W przypadku Grenady zachowało się 79 takich raportów z lat 1560-1700, które dokumentują procesy 4157 osób, z których 33 skazano na śmierć i stracono, a 102 spalono jedynie in effigie. Z kolei w pierwszej połowie XVIII wieku (do 1746) odbyło się co najmniej 15 ceremonii "autos da fe", w wyniku których 36 osób spalono, 47 spalono in effigie, a wobec 369 osób zapadły inne wyroki.
Dane powyższe nie są jednak wyczerpujące. W zachowanych "relaciones de causas" jest sporo luk, a w XVIII wieku nie wszystkie sprawy kończyły się wyrokami na autos da fe. Adelina Sarrión Mora, biorąc pod uwagę wszystkie dostępne źródła, podaje, że w latach 1560-1619 inkwizycja z Grenady przeprowadziła 3977 procesów, w latach 1620-1699 – 2817 procesów, a w latach 1700-1820 – 895 procesów. Udokumentowanych egzekucji in persona jest co najmniej 73 w wieku XVI i XVII oraz 36 w wieku XVIII.
Najgorzej udokumentowany jest najwcześniejszy okres (1526-1559). Zachowały się z niego jedynie relacje z czterech ceremonii autos da fe (w 1529, 1530, 1550 i 1552). W 1529 „pojednano z Kościołem” 89 penitentów, w 1530 osądzono tylko dwóch alumbrados (z czego jednego spalono), w 1550 spalono 9 osób na 85 skazanych, a w 1552 skazano 83 osoby ale nikogo nie skazano na śmierć.

</doc>
<doc id="4672184" url="https://pl.wikipedia.org/wiki?curid=4672184" title="Alvaro Luis Tavares Vieira">
Alvaro Luis Tavares Vieira

Alvaro, właśc. Alvaro Luis Tavares Vieira (ur. 10 marca 1995 w São Paulo) – brazylijski piłkarz, grający na pozycji napastnika.
Kariera piłkarska.
Kariera klubowa.
Wychowanek klubu ECUS. W 2017 podpisał kontrakt z União Mogi. W następnym 2018 roku przeszedł do Monte Azul. Latem 2018 przeniósł się do AA Francana. 19 lutego 2019 został piłkarzem FK Lwów.

</doc>
<doc id="4672186" url="https://pl.wikipedia.org/wiki?curid=4672186" title="Windytv">
Windytv



</doc>
<doc id="4672193" url="https://pl.wikipedia.org/wiki?curid=4672193" title="Marta Smolińska">
Marta Smolińska

Marta Cecylia Smolińska (ur. 28 kwietnia 1975) – polska historyczka i krytyczka sztuki, kuratorka wystaw, wykładowczyni akademicka, profesora zwyczajna.
Życiorys.
W latach 1994–1999 studiowała w Instytucie Historii Sztuki Uniwersytetu im. Adama Mickiewicza w Poznaniu. Uniwersytet ukończyła pisząc rozprawę "Noce modernistów". Promotorem był dr hab. Wojciech Suchocki, prof UAM. W 2003 roku obroniła doktorat na Wydziale Historycznym, Uniwersytetu im. Adama Mickiewicza w Poznaniu na podstawie rozprawy "Młody Mehoffer". Promotorem jej pracy był dr hab. Wojciech Suchocki, prof UAM. W 2013 roku uzyskała stopień doktora habilitowanego rozprawą "Otwieranie obrazu. De(kon)strukcja uniwersalnych mechanizmów widzenia w nieprzedstawiającym malarstwie sztalugowym II połowy XX wieku" (Toruń 2012). Recenzentkami były: prof. dr hab. Maria Poprzęcka, dr hab. Maria Hussakowska, dr hab. Anna Markowska, prof. UW, oraz prof. dr hab. Piotr Piotrowski. W 2021 uzyskała tytuł profesory zwyczajnej (dziedzina nauk humanistycznych).
W latach 2003–2014 pracowała jako adiunktka w Zakładzie Historii Sztuki Nowoczesnej w Katedrze Historii Sztuki i Kultury UMK w Toruniu, od 2014 jest profesorką w Katedrze Historii Sztuki i Filozofii Wydziału Edukacji Artystycznej i Kuratorstwa na Uniwersytecie Artystycznym w Poznaniu, a od 1 października 2016 jest kierowniczką tejże Katedry.
Jest trzykrotną stypendystką Fundacja na rzecz Nauki Polskiej – dwa razy w Program Start. Stypendia dla Młodych Uczonych (edycja 2005 i 2006), raz w Program Kwerenda (edycja 2008). Jest stypendystką DAAD na Uniwersytecie Humboldta w Berlinie (2012); laureatką "fellowship" w Graduiertenschule für Ost- und Südosteuropastudien an der Ludwig-Maximilians-Universität w Monachium (2014); laureatką "fellowship" Stiftung Hans Arp w Berlinie (2015); stypendystką DAAD na Uniwersytecie Ludwika Maksymiliana w Monachium oraz w Centralnym Instytucie Historii Sztuki w Monachium (2018). Jest członkinią Stowarzyszenia Historyków Sztuki i Międzynarodowego Stowarzyszenia Krytyków Sztuki.
Marta Smolińska jest kuratorką wystaw sztuki współczesnej. Autorką publikacji z historii sztuki, a także tekstów krytycznych (m.in. na łamach „artluka”, „Arteonu”, „Exit”, „O.pl”).
W kręgu zainteresowań Marty Smolińskiej jest przede wszystkim sztuka i teoria sztuki oraz krytyka artystyczna II połowy XX wieku oraz wieku XXI. Zajmowała się również sztuką około 1900 roku, sztuką I połowy XX wieku, a także nieprzedstawiającym obrazem sztalugowym i procesami przemian, jakim podlegał on po roku 1945. Zajmuje się m.in. związkami projekcji wideo i obrazu sztalugowego od lat 60. do współczesności, zjawiskiem haptyczności w sztuce współczesnej i przewartościowaniem hierarchii zmysłów, zagadnieniem cielesności obrazu, antropologią skóry w malarstwie, motywem włosów w sztuce współczesnej oraz nieczytelnością w relacji do pisma i palimpsestu. Analizuje również nowe typy pomników i antypomników (np. antypomniki nomadyczne), a także wybranymi nurtami współczesnej sztuki austriackiej, rumuńskiej i tureckiej. Koncentruje się na przekraczaniu wizualności i pytaniach o materię sztuki oraz strategiach jej odbioru.
W swojej ostatniej książce z 2020 "Haptyczność poszerzona. Zmysł dotyku w sztuce polskiej II połowy XX i początku XXI wieku" napisała:

</doc>
<doc id="4672208" url="https://pl.wikipedia.org/wiki?curid=4672208" title="Miss Polonia 2019">
Miss Polonia 2019

Miss Polonia 2019 – 41. edycja konkursu piękności Miss Polonia. Gala finałowa odbyła się 24 listopada 2019 w sali balowej hotelu Narvil Conference &amp; Spa w Serocku.
Miss Polonią została Karolina Bielawska z Łodzi.

</doc>
<doc id="4672211" url="https://pl.wikipedia.org/wiki?curid=4672211" title="Martin Knutzen">
Martin Knutzen

Martin Knutzen (ur. 14 grudnia 1713 w Królewcu, zm. 29 stycznia 1751 w Królewcu) – niemiecki filozof, zwolennik Christiana Wolffa i nauczyciel Immanuela Kanta, którego zapoznał z fizyką Isaaca Newtona.

</doc>
<doc id="4672218" url="https://pl.wikipedia.org/wiki?curid=4672218" title="Miss Polonia 2018">
Miss Polonia 2018

Miss Polonia 2018 – 40. edycja konkursu piękności Miss Polonia. Gala finałowa odbyła się 10 listopada 2018 w sali balowej hotelu Narvil Conference &amp; Spa w Serocku.
Miss Polonią została Milena Sadowska z Babic.

</doc>
<doc id="4672219" url="https://pl.wikipedia.org/wiki?curid=4672219" title="Aleksiej Bogolubow (rewolucjonista)">
Aleksiej Bogolubow (rewolucjonista)

Aleksiej Stiepanowicz Bogolubow, właściwie Archip Piotrowicz Emilianow (ur. 14 marca 1854 w Siemikarakorsku, zm. po 1887 w chutorze Krymski stanicy Koczetowska na terenie Obwodu Wojska Dońskiego) ― rosyjski rewolucjonista, narodnik. 
Syn popa. Ukończył seminarium w Nowoczerkasku, studiował weterynarię w Charkowie. Od 1874 prowadził rewolucyjną propagandę nad Donem. W 1876 przeniósł się do Sankt Petersburga, gdzie wstąpił do Ziemi i Woli. 6 grudnia 1876 aresztowany za organizację młodzieżowej demonstracji na placu Kazańskim i skazany na 15 lat ciężkich robót. 
Będąc jeszcze w stołecznym areszcie na "spacerniaku" nie zdjął czapki przed gen. Fiodorem Trepowem, za co ten poddał go 24 czerwca 1877 chłoście rózgami (wbrew dekretowi Aleksandra II z 1863, znoszącemu kary cielesne). Wywołało to zamieszki w więzieniu ("afera Bogolubowa") i skłoniło Wierę Zasulicz do dokonania zamachu na Trepowa 24 stycznia 1878. 
Po dwóch latach katorgi w więzieniu w Charkowie Aleksiej Bogolubow zachorował psychicznie. Oddano go do szpitala psychiatrycznego w Kazaniu, a następnie 14 stycznia 1887 pod kuratelę ojca. Wkrótce potem zmarł. 

</doc>
<doc id="4672227" url="https://pl.wikipedia.org/wiki?curid=4672227" title="Górzna (powiat kłodzki)">
Górzna (powiat kłodzki)



</doc>
<doc id="4672228" url="https://pl.wikipedia.org/wiki?curid=4672228" title="Górzna (ujednoznacznienie)">
Górzna (ujednoznacznienie)



</doc>
<doc id="4672229" url="https://pl.wikipedia.org/wiki?curid=4672229" title="Mateusz Młyński">
Mateusz Młyński

Mateusz Młyński (ur. 2 stycznia 2001 w Gdyni) – polski piłkarz występujący na pozycji pomocnika lub skrzydłowego w polskim klubie Wisła Kraków oraz w reprezentacji Polski U-21.
Kariera klubowa.
Arka Gdynia.
10 sierpnia 2018 podpisał profesjonalny kontrakt z klubem Arka Gdynia. 11 sierpnia 2018 zadebiutował w Ekstraklasie w meczu przeciwko Górnikowi Zabrze (1:1). Pierwszą bramkę zdobył 20 października 2018 w meczu ligowym przeciwko Śląskowi Wrocław (1:2).
Wisła Kraków.
1 lipca 2021 przeszedł do drużyny Wisły Kraków. Zadebiutował 26 lipca 2021 w meczu Ekstraklasy przeciwko Zagłębiu Lubin (3:0), w którym zdobył swoją pierwszą bramkę.
Kariera reprezentacyjna.
Polska U-21.
W 2021 roku otrzymał powołanie do reprezentacji Polski U-21. Zadebiutował 3 września 2021 w meczu eliminacji do Mistrzostw Europy U-21 2023 przeciwko reprezentacji Łotwy U-21 (0:2).

</doc>
<doc id="4672233" url="https://pl.wikipedia.org/wiki?curid=4672233" title="Granicznik (powiat kłodzki)">
Granicznik (powiat kłodzki)



</doc>
<doc id="4672237" url="https://pl.wikipedia.org/wiki?curid=4672237" title="Blind Man’s Bluff. The Untold Story of American Submarine Espionage">
Blind Man’s Bluff. The Untold Story of American Submarine Espionage

Blind Man’s Bluff. The Untold Story of American Submarine Espionage – () ("„Ciuciubabka”. Nieopowiedziana historia amerykańskiego szpiegostwa podwodnego") historiograficzne opracowanie niejawnych operacji amerykańskich okrętów podwodnych podczas zimnej wojny. Książka powstała w oparciu o przeprowadzone przez dziennikarzy śledczych New York Timesa wywiady z byłymi oficerami floty podwodnej Stanów Zjednoczonych, członkami załóg niższego stopnia, byłymi oficerami wywiadu oraz politykami.
Książka podzielona jest na 12 rozdziałów, z których każdy opisuje inną tajną operację podwodną:

</doc>
<doc id="4672238" url="https://pl.wikipedia.org/wiki?curid=4672238" title="Jerzy Szwaj">
Jerzy Szwaj

Jerzy Ryszard Szwaj (ur. 6 listopada 1964 w Lublinie) – polski samorządowiec i weterynarz, od 2019 przewodniczący Sejmiku Województwa Lubelskiego.
Życiorys.
Pochodzi z Parczewa. Absolwent studiów z weterynarii na Akademii Rolniczej w Lublinie, kształcił się podyplomowo w Szkole Głównej Gospodarstwa Wiejskiego. Został współwłaścicielem przychodni weterynaryjnej w Parczewie. W 2002 uzyskał mandat radnego powiatu parczewskiego z ramienia lokalnego komitetu. Później zaangażował się w działalność polityczną w ramach Prawa i Sprawiedliwości, został jego pełnomocnikiem w powiecie. W 2006, 2010, 2014 i 2018 zdobywał mandat radnego sejmiku województwa lubelskiego. Ponadto w 2011, 2015 i 2019 bez powodzenia kandydował do Sejmu. 3 grudnia 2019 wybrano go na stanowisko przewodniczącego sejmiku w miejsce Michała Mulawy.

</doc>
<doc id="4672241" url="https://pl.wikipedia.org/wiki?curid=4672241" title="Francesco Compasso">
Francesco Compasso

Francesco (Franco) Compasso (ur. 20 kwietnia 1935 w Cellole, zm. 10 lutego 1997 tamże) – włoski polityk, dziennikarz i publicysta, od 1987 do 1989 poseł do Parlamentu Europejskiego.
Życiorys.
Absolwent studiów prawniczych na Uniwersytecie w Neapolu, uzyskał uprawnienia adwokata. Zajął się także działalnością dziennikarską i publicystyczną. Współpracował z czasopismem „Sudeuropeo”, współtworzył serię wydawniczą „Mezzogiorno ed Europa”. W 1985 założył kwartalnik „Campania Ottanta”, pracował również w centrum Campania Ottanta i jako dyrektor Mediocredito Centrale. Publikował książki i eseje poświęcone zwłaszcza sprawom południa Włoch. Otrzymywał liczne nagrody literackie i samorządowe za swoje dzieła, m.in. w 1982 uhonorowano go nagrodą za książkę roku (za „L’emergenza meridionale”). W 1976 został Wielkim Oficerem Orderu Zasługi Republiki Włoskiej.
Zaangażował się w działalność polityczną we Włoskiej Partii Liberalnej, został m.in. sekretarzem generalnym jej młodzieżówki Gioventù Liberale Italiana (1962–1964). W ramach ugrupowania był sekretarzem w prowincji Caserta (1964–1970), regionie Kampania (1981–1985) oraz zastępcą sekretarza generalnego (1970–1980). Od 1960 do 1972 zasiadał w radzie gminy Sessa Aurunca, później obejmował fotel radnego Cellole i prowincji Caserta. Od 1975 do 1980 był członkiem rady nadzorczej RAI-TV. W 1984 bez powodzenia kandydował do Parlamentu Europejskiego, mandat uzyskał 8 kwietnia 1987 w miejsce zmarłego Rosario Romeo. Przystąpił do frakcji liberalno-demokratycznej, należał m.in. do Komisji ds. Instytucjonalnych oraz Komisji ds. Polityki Regionalnej i Planowania Regionalnego. Po odejściu z parlamentu pracował w państwowym urzędzie audytowym, a od 1991 do 1993 kierował prowincjonalnym oddziałem Czerwonego Krzyża.
Jego imieniem nazwano ulice w kilku miastach. W 2018 jego córka Cristina została burmistrzem Cellole.

</doc>
<doc id="4672242" url="https://pl.wikipedia.org/wiki?curid=4672242" title="Superiorzy misji „sui iuris” Tadżykistanu">
Superiorzy misji „sui iuris” Tadżykistanu

Superiorzy misji „sui iuris” Tadżykistanu – superiorzy misji „sui iuris” Tadżykistanu.

</doc>
<doc id="4672249" url="https://pl.wikipedia.org/wiki?curid=4672249" title="Winter Wonderland">
Winter Wonderland

Winter Wonderland – piosenka napisana w 1934 roku przez Feliksa Bernarda i autora tekstów Richarda Bernharda Smitha. Piosenka znajduje się w czołówce najczęściej wykonywanych utworów świątecznych.
Historia.
Richard Bernhard Smith napisał tekst piosenki w 1934 roku podczas leczenia gruźlicy w West Mountain Sanitarium w Scranton. Muzykę skomponował przyjaciel Smitha – Felix Bernard – który następnie bezskutecznie poszukiwał wykonawcy. Piosenka trafiła w końcu do Joeya Nasha, wokalisty występującego z „Richard Himber Orchestra”, który namówił Richarda Himbera do nagrania utworu. RCA Victor wypuściła utwór kilka tygodni później.
Piosenkę usłyszał Guy Lombardo (1902–1977), który dokonał jej nagrania we własnej interpretacji wraz ze swoją orkiestrą „Royal Canadians”, przez wytwórnię Decca Records. Rozgłośnie radiowe preferowały wersję Lombardo, którego wcześniejsze utwory zdobywały wysokie lokaty na listach przebojów. Wydana na początku grudnia 1934 roku "Winter Wonderland" w wykonaniu Lombardo zajęła drugie miejsce w rankingu Hit Parade.
"Winter Wonderland" w wykonaniu Teda Weemsa (1901–1963) okazała się ponownie hitem w 1935 roku.
W wersji Johnny’ego Mathisa, na jego płycie „Wesołych Świąt” z 1958 roku, wstęp jest śpiewany między pierwszym a drugim refrenem.
W 1960 roku Ella Fitzgerald nagrała aranżację jazzową piosenki do swojego wydania w wytwórni płytowej Verve Records, „Ella Wishes You a Swinging Christmas”.
W 2016 roku Ronan Keating nagrał wersję piosenki w wersji dla półkuli południowej, zatytułowaną „Summer Wonderland”.
Wersja Guya Lombardo była najwyżej na listach przebojów w momencie jej wprowadzenia. Wersja piosenki w wykonaniu Johnny’ego Mercera znalazła się na 4. miejscu listy Billboard Hot 100 Airplay w 1946 roku. W tym samym sezonie wersja Perry’ego Como trafiła do pierwszej dziesiątki. Como ponownie nagrał piosenkę do świątecznego albumu z 1959 roku.
W listopadzie 2007 roku Amerykańskie Stowarzyszenie Kompozytorów, Autorów i Wydawców (ASCAP) wymieniło utwór „Winter Wonderland” jako najczęściej graną piosenkę świąteczną, napisaną przez członka ASCAP, w latach 2002–2007.
Wybrani wykonawcy.
Piosenka została nagrana przez ponad 200 różnych artystów, m.in.:
Piosenka znajduje się w czołówce najczęściej wykonywanych utworów świątecznych.

</doc>
<doc id="4672252" url="https://pl.wikipedia.org/wiki?curid=4672252" title="Maciej Zagórski">
Maciej Zagórski

Maciej Tomasz Zagórski (ur. 1965) – polski pianista, dr hab. sztuk muzycznych, profesor nadzwyczajny Katedry Muzyki i prodziekan Wydziału Sztuki Uniwersytetu Humanistyczno-Przyrodniczego im. Jana Długosza w Częstochowie.
Życiorys.
W 1989 ukończył studia pianistyczne w Akademii Muzycznej im. Fryderyka Chopina, natomiast 15 grudnia 1994 obronił pracę doktorską, 21 grudnia 2006 habilitował się na podstawie oceny dorobku naukowego i pracy. Objął funkcję profesora nadzwyczajnego w Katedrze Muzyki, oraz prodziekana na Wydziale Sztuki Uniwersytetu Humanistyczno-Przyrodniczego im. Jana Długosza w Częstochowie.
Piastuje stanowisko kierownika Katedry Muzyki Wydziału Sztuki Uniwersytetu Humanistyczno-Przyrodniczego im. Jana Długosza w Częstochowie, a także był dyrektorem w Instytucie Muzyki na Wydziale Sztuki Akademii im. Jana Długosza w Częstochowie.

</doc>
<doc id="4672254" url="https://pl.wikipedia.org/wiki?curid=4672254" title="Lekkoatletyka na Światowych Wojskowych Igrzyskach Sportowych 2011 – bieg na 100 m mężczyzn">
Lekkoatletyka na Światowych Wojskowych Igrzyskach Sportowych 2011 – bieg na 100 m mężczyzn

Bieg na 100 metrów mężczyzn – jedna z lekkoatletycznych konkurencji biegowych rozegranych w dniach 19–21 lipca 2011 roku podczas 5. Światowych Wojskowych Igrzyskach Sportowych na stadionie Estádio Engenhão w Rio de Janeiro.
Rekordy.
Tabela prezentuje rekord świata, a także rekord Igrzysk wojskowych (CSIM) przed rozpoczęciem mistrzostw.
Wyniki.
Półfinały.
Awans do finału: dwóch najlepszych zawodników z każdego biegu (Q), plus 2 z najlepszymi czasami (q).

</doc>
<doc id="4672257" url="https://pl.wikipedia.org/wiki?curid=4672257" title="Schronisko w Górze Smoleń Drugie">
Schronisko w Górze Smoleń Drugie

Schronisko w Górze Smoleń Drugie, Schronisko w Górze Smoleń II, Schronisko w Górze Smoleń III – schronisko pomiędzy wsiami Smoleń i Złożeniec w województwie śląskim, w powiecie zawierciańskim, w gminie Pilica. Pod względem geograficznym jest to obszar Wyżyny Ryczowskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej.
Opis obiektu.
Schronisko znajduje się u podstawy północno-wschodniej ściany skały Salceson, mniej więcej w połowie jej długości. Skała ta znajduje się w lesie, w tzw. Parku Jurajskim po lewej stronie drogi ze Smolenia do Złożeńca, w odległości około 150 m od drogi. W skale Salceson znajduje się płytka, ale wysoka nyża, za którą wąska szczelina doprowadza do bardzo wysokiej, owalnej salki.
Schronisko powstało w wapieniach z jury późnej z dwóch połączonych z sobą kominów. Ma pochodzenie krasowe. Prawdopodobnie w dnie salki znajduje się dalszy ciąg jednego z kominów. Brak nacieków. Namulisko gliniasto-próchniczne, prawdopodobnie o bardzo dużej miąższości. Nyża jest dobrze oświetlona, skały wokół niej porastają mchy i porosty. W salce jest ciemno.
Historia badań i dokumentacji.
Znane było od dawna. W salce ktoś podjął próbę przekopania namuliska. Przekopał się na głębokość kilkudziesięciu metrów nie dostając się jednak do spągu. Po raz pierwszy schronisko wzmiankował i zlokalizował na mapie Kazimierz Kowalski. Nadał mu nazwę Schronisko w Górze Smoleń III. Taką samą nazwę ma w wykonanej w 1991 roku dokumentacji dla Zarządu Zespołu Jurajskich Parków Krajobrazowych woj. katowickiego oraz w dokumentacji z roku 2000 wykonanej na zlecenie Ministerstwa Środowiska. W listopadzie 1991 r. schronisko pomierzyli A. Polonius i S. Kornaś, jego plan opracował A. Polonius i nadał mu nową nazwę – Schronisko w Górze Smoleń II.
W skale Salceson znajduje się jeszcze Schronisko w Górze Smoleń Szóste. Znajduje się na jej południowo-wschodnim końcu pod okapem.

</doc>
<doc id="4672259" url="https://pl.wikipedia.org/wiki?curid=4672259" title="Medal za Udział w Operacjach Bundeswehry">
Medal za Udział w Operacjach Bundeswehry

Medal za Udział w Operacjach Bundeswehry (niem. "Einsatzmedaillen der Bundeswehr") – odznaczenie Bundeswehry ustanowione w 1996, z przeznaczeniem dla jej żołnierzy biorących udział w misjach pokojowych, humanitarnych, stabilizacyjnych itp. Brązowy medal mogą ci, którzy przesłużyli podczas danej operacji co najmniej 30 dni, srebrny przysługuje po 360 dniach służby, a złoty można otrzymać po 690 dniach służby. Za każdą misję przysługuje oddzielny medal z okuciem z nazwą operacji lub jej skrótem. Do marca 2019 powstało 61 wersji medalu różniących się okuciem za misje, a także wersja z okuciem „GEFECHT” (walka, bój), przyznawana za co najmniej jednokrotny aktywny udział w walce lub za znalezienie się w bezpośrednim zagrożeniu życia (terrorystycznym lub wojskowym).

</doc>
<doc id="4672260" url="https://pl.wikipedia.org/wiki?curid=4672260" title="Chorągiew Maryi">
Chorągiew Maryi

Chorągiew Maryi – polskie czasopismo (miesięcznik) katolickie, które wydawane było w latach 1904–1939 w Tuchowie jako organ Sanktuarium maryjnego redemptorystów (1904–1925) oraz Arcybractwa Matki Bożej Nieustającej Pomocy (1926–1939).

</doc>
<doc id="4672261" url="https://pl.wikipedia.org/wiki?curid=4672261" title="Schronisko w Górze Smoleń Szóste">
Schronisko w Górze Smoleń Szóste

Schronisko w Górze Smoleń Szóste, Schronisko w Górze Smoleń VI – schronisko pomiędzy wsiami Smoleń i Złożeniec w województwie śląskim, w powiecie zawierciańskim, w gminie Pilica. Pod względem geograficznym jest to obszar Wyżyny Ryczowskiej, będącej częścią Wyżyny Częstochowskiej w obrębie Wyżyny Krakowsko-Częstochowskiej.
Opis obiektu.
Schronisko znajduje się pod sporym okapem skały Salceson (na jej południowo-wschodnim końcu). Skała ta znajduje się w lesie, w tzw. Parku Jurajskim po lewej stronie drogi ze Smolenia do Złożeńca, w odległości około 150 m od drogi. Wejście do schroniska jest niskie, tuż nad ziemią. Tuż za wejściem znajduje się niewysoki kominek, a w głąb skały ciągnie się ciasny korytarzyk możliwy do przejścia na czworakach. Korytarzyk rozwidla się i w końcowej części przechodzi w niemożliwą do przejścia szczelinę.
Schronisko powstało w wapieniach z jury późnej. Ściany silnie skorodowane, brak nacieków. Namulisko gliniasto-próchniczne, dość cienkie. Schronisko jest poddane wpływom środowiska zewnętrznego i w całości ciemne. Brak roślin, zwierząt nie zaobserwowano.
Historia eksploracji i dokumentacji.
Wzmiankowali go A. Polonius, J. Sławiński i A. Tyc w 1993 roku. W dokumentacji wykonanej dla Zarządu Zespołu Jurajskich Parków Krajobrazowych woj. katowickiego oraz w dokumentacji z roku 2000 wykonanej na zlecenie Ministerstwa Środowiska ma nazwę Schronisko w Górze Smoleń X. W 2003 r. A. Polonius nadaje mu nową nazwę – Schronisko w Górze Smoleń VI.
W skale Salceson znajduje się jeszcze Schronisko w Górze Smoleń Drugie. Znajduje się w środkowej części jej północno-wschodniej ściany.

</doc>
<doc id="4672264" url="https://pl.wikipedia.org/wiki?curid=4672264" title="Homo Dei (kwartalnik)">
Homo Dei (kwartalnik)

Homo Dei – polskie czasopismo (kwartalnik) katolickie, wydawane od 1932 roku. Obecnym wydawcą jest wydawnictwo redemptorystów Homo Dei. 
Założycielem kwartalnika był sługa Boży o. Kazimierz Smoroński CSsR. Współpracownikami kwartalnika zostali m.in.: o. Kazimierz Fryzeł CSsR, o. Gerard Siwek CSsR, o. Witold Kawecki CSsR, o. Marek Saj CSsR, o. Wojciech Bołoz CSsR o. Sławomir Badyna OSB, o. Ludwik Mycielski OSB, o. Ksawery Knotz OFMCap., ks. Andrzej Tulej, ks. Tadeusz Mrowiec, Ewa K. Czaczkowska, Grzegorz Górny, Sławomir Zatwardnicki, ks. Andrzej Ziółkowski CM, czy Tomasz Sekunda.
W roku 1953 kwartalnik został zamknięty przez ówczesne władze, pod pretekstem antypaństwowej działalności jego ówczesnego redaktora naczelnego o. Mariana Pirożyńskiego. Wznowił działalność w 1957 roku. 
Kwartalnik ten adresowany był przede wszystkim do duchowieństwa, a także wszystkich zaangażowanych w życie Kościoła. Tematyka pisma obejmuje przede wszystkim szeroko rozumiane zagadnienia teologiczne i duszpasterskie, ujęte obecnie w czterech działach: „artykuły i wywiady”, „zagadnienia duszpasterskie”, „pomoce duszpasterskie” oraz „recenzje”. 
Homo Dei jest jednym z najstarszych spośród obecnie istniejących polskich czasopism. Początkowo siedziba redakcji mieściła się w Tuchowie, natomiast po II wojnie światowej kolejno we Wrocławiu, Warszawie, Tuchowie i obecnie w Krakowie.

</doc>
<doc id="4672265" url="https://pl.wikipedia.org/wiki?curid=4672265" title="Rafał Nowak">
Rafał Nowak



</doc>
<doc id="4672269" url="https://pl.wikipedia.org/wiki?curid=4672269" title="Portret Tekli Bierkowskiej">
Portret Tekli Bierkowskiej

Portret Tekli Bierkowskiej – obraz polskiego malarza Wojciecha Korneli Stattlera z 1843–1845, znajdujący się w Galerii sztuki polskiej 1800–1945 Muzeum Ślaskiego w Katowicach.
Spory portret Tekli z Łakomickich Bierkowskiej, żony profesora chirurgii na Uniwersytecie Jagiellońskim Ludwika Józefa Bierkowskiego (1800–1860), został zakupiony przez Muzeum Śląskie w 1937 roku w Krakowie. Modelka ubrana jest w czarną suknię. Nosi białe rękawiczki. W tle znajduje się wzorzysta tapeta w zielonych bladych odcieniach. Dzieło ma wymiary 124 × 92 cm. Nie jest sygnowane. Muzealny numer inwentarzowy: MŚK/SzM/483.

</doc>
<doc id="4672270" url="https://pl.wikipedia.org/wiki?curid=4672270" title="Łużnik (roślina)">
Łużnik (roślina)

Łużnik ("Nitraria") – rodzaj roślin z rodziny łużnikowatych ("Nitrariaceae"). Obejmuje w zależności od ujęcia systematycznego od 5 do 12 gatunków. Występują na glebach słonych na terenach pustynnych od północnej Afryki i południowo-wschodniej części Europy, po Pakistan, Chiny i wschodnią Syberię, jeden gatunek ("N. billardierei") rośnie w południowo-zachodniej Australii.
Rośliny te lokalnie są spożywane (np. na Syberii i w Australii). Owoce gatunku australijskiego, których owocnia jest bogata w sól, są chętnie zjadane przez emu, co znacząco przyczynia się do rozprzestrzeniania gatunku (nasiona łatwiej kiełkują po przejściu przez przewód pokarmowy tego ptaka). Ponieważ łużniki gromadzą w komórkach chlorek sodu, po spaleniu z popiołu tych roślin pozyskuje się sól kuchenną. Sadzi się je także w celu zapobiegania erozji, a drewniejące pędy używane są jako opał
Systematyka.
Rodzaj w dawniejszych systemach klasyfikacyjnych zaliczany był zwykle do szeroko ujmowanej rodziny parolistowatych "Zygophyllaceae". W systemie AP IV z 2016 rodzaj zaliczany jest do rodziny łużnikowatych "Nitrariaceae" obejmującej poza nim także rodzaje poganek "Peganum" i "Tetradiclis". W niektórych wąskich ujęciach (np. w systemie Takhtajana) rodzina ta jest monotypowa, a dwa pozostałe rodzaje wyodrębniane są do własnych rodzin "Peganaceae" i "Tetradiclidaceae" .

</doc>
<doc id="4672271" url="https://pl.wikipedia.org/wiki?curid=4672271" title="Barycholos">
Barycholos

Barycholos – rodzaj płaza bezogonowego z podrodziny Holoadeninae w rodzinie Craugastoridae.
Zasięg występowania.
Rodzaj obejmuje gatunki występujące na tropikalnych nizinach Ekwadoru oraz w południowo-wschodniej Brazylii.
Systematyka.
Etymologia.
"Barycholos": "borukholos" „brutalny, dziki” (); nazwa ta honoruje Jaya M. Savage’a (ur. 1928), amerykańskiego herpetologa.
Podział systematyczny.
Do rodzaju należą następujące gatunki:

</doc>
<doc id="4672272" url="https://pl.wikipedia.org/wiki?curid=4672272" title="Kevin Dunn (duchowny)">
Kevin Dunn (duchowny)

Kevin John Dunn (ur. 9 lipca 1950 w Clayton, zm. 1 marca 2008 w Newcastle upon Tyne) – brytyjski duchowny katolicki, biskup Hexham i Newcastle w latach 2004-2008.
Życiorys.
Święcenia kapłańskie przyjął 17 stycznia 1976 i został inkardynowany do archidiecezji Birmingham. Był m.in. duszpasterzem wspólnoty karaibskiej w Birmingham, wikariuszem biskupim ds. zakonów oraz wikariuszem dla zachodniego rejonu archidiecezji.
26 marca 2004 papież Jan Paweł II mianował go biskupem Hexham i Newcastle. Sakry biskupiej udzielił mu 25 maja tegoż roku jego poprzednik, bp Michael Griffiths.
Zmarł w szpitalu w Newcastle 1 marca 2008.

</doc>
<doc id="4672275" url="https://pl.wikipedia.org/wiki?curid=4672275" title="Schronisko w Górze Smoleń VI">
Schronisko w Górze Smoleń VI



</doc>
<doc id="4672277" url="https://pl.wikipedia.org/wiki?curid=4672277" title="Hostel Reedom w Toruniu">
Hostel Reedom w Toruniu



</doc>
<doc id="4672278" url="https://pl.wikipedia.org/wiki?curid=4672278" title="Bryophryne">
Bryophryne

Bryophryne – rodzaj płaza bezogonowego z podrodziny Holoadeninae w rodzinie Craugastoridae.
Zasięg występowania.
Rodzaj obejmuje gatunki występujące na amazońskich stokach Kordyliery Wschodniej w Regionie Cuzco w Peru, na wysokości 2900–120 m n.p.m..
Systematyka.
Etymologia.
"Bryophryne": "bruon" „mech”; φρυνη "phrunē", φρυνης "phrunēs" „ropucha”.
Podział systematyczny.
Do rodzaju należą następujące gatunki:
Catenazzi i współpracownicy (2020) przenoszą jednak gatunki "B. flammiventris", "B. gymnotis" i "B. mancoinca" do odrębnego rodzaju "Qosqophryne".

</doc>
<doc id="4672279" url="https://pl.wikipedia.org/wiki?curid=4672279" title="Lekkoatletyka na Światowych Wojskowych Igrzyskach Sportowych 2011 – sztafeta 4 × 100 m mężczyzn">
Lekkoatletyka na Światowych Wojskowych Igrzyskach Sportowych 2011 – sztafeta 4 × 100 m mężczyzn

Sztafeta 4 × 100 metrów mężczyzn – jedna z lekkoatletycznych konkurencji biegowych, drużynowych, rozegranych w dniach 22–23 lipca 2011 roku podczas 5. Światowych Wojskowych Igrzyskach Sportowych na stadionie Estádio Engenhão w Rio de Janeiro.
Rekordy.
Tabela prezentuje rekord świata, a także rekord Igrzysk wojskowych (CSIM) przed rozpoczęciem mistrzostw.
Wyniki.
Półfinały.
Awans do finału: dwa najlepsze zespoły z każdego biegu półfinałowego (Q), plus 2 z najlepszymi czasami (q).

</doc>
<doc id="4672280" url="https://pl.wikipedia.org/wiki?curid=4672280" title="Stanisław Wolak">
Stanisław Wolak

Stanisław Wolak (ur. 20 maja 1891 w Drohobyczu, zm. 20 kwietnia 1919 na Persenkówce) – podporucznik piechoty Wojska Polskiego.
Życiorys.
Urodził się 20 maja 1891 w Drohobyczu. Pochodził z rodziny ziemiańskiej. Ukończył gimnazjum. Pracował jako urzędnik prywatny.
Podczas I wojny światowej w 1915 został wcielony do c. i k. armii. U kresu wojny brał udział w obronie Lwowa podczas wojny polsko-ukraińskiej, walcząc w stopniu podporucznika – pomimo tego, że z uwagi na chorobę serca nie był zobowiązany do służby wojskowej. W dniu 2 listopada kierowany przez niego oddział wraz z oddziałami Romana Abrahama i Wojciecha Kułakowskiego zaatakowały dworzec kolejowy, zajmując magazyn broni i amunicji. W dniu 5 listopada współkierował (według komunikatu Naczelnej Komendy WP wraz z ppor. Zygmuntem Rudólffem, dowodzącym oddziałem karabinów maszynowych) atakiem na stację skniłowską, w którym dokonano zdobycia łącznie 12 armat i pociągu wraz z transportem amunicji oraz wzięcia do niewoli 51 Ukraińców. 9 listopada dokonał zajęcia Skniłowa, a po kilku dniach dokonał podobnego przejęcia 6 armat pod Kulparkowem. 13 listopada 1918 został mianowany komendantem placówki w zakładach przemysłowych „Merkury” (fabryka chleba). Wówczas działał na obszarze Skniłówka. W dniach 13-14 listopada uczestniczył w bitwie kulparkowskiej, uznawanej za jedną z największych walk podczas obrony Lwowa. Od tego czasu do oswobodzenia Lwowa 22 listopada dowodzona przez niego placówka była szczególnie aktywna w atakach wypadowych. 
Pod koniec listopada był w grupie żołnierzy otrzymujących pochwałę od komendanta IV odcinka, kpt. Bronisława Pierackiego. W listopadzie i grudniu Wolak uczestniczył w wypadach i patrolach na zewnętrznych odcinkach miasta. 4 grudnia dowodził atakiem, zdobywając Bartatów. 16 grudnia kierował oddziałem przybyłym do pomocy po ataku Ukraińców na Sokolniki. W dniu 23 grudnia 1918 uczestniczył w ataku na Konopnicę oraz Bartatów. Pod koniec grudnia 1918 kierował oddziałem w sile 34 żołnierzy, realizującego brawurowo odbicie Skniłowa z rąk 10-krotnie liczniejszego oddziału Petlurowców, ponownie zdobywając broń i biorąc jeńców. Od tego czasu służy na moście skniłowskim skutecznie odznaczając się w walkach. Broniąc się i wyczerpując amunicję 11 stycznia 1919 został wzięty do niewoli przez Ukraińców, z której w trakcie zamieszania zdołał zbiec, po czym raz jeszcze był organizatorem kontrataku, skutkującego odbiciem Skniłowa. W marcu i kwietniu 1919 walczył w Persenkówce, będąc w tym okresie organizatorem odważnych ataków z pozycji w okopach. Służył w II pułku Strzelców Lwowskich, tj. późniejszej 7 kompanii 39 pułku Piechoty Strzelców Lwowskich. Jako podporucznik tego pułku podczas zwycięskiego ataku w Persenkówce, w niedzielę wielkanocną 20 kwietnia 1919 niosąc zdobyczny karabin maszynowy i prowadząc jeńców został postrzelony śmiertelnie.
Jego pogrzeb odbył się 23 kwietnia 1919 z kaplicy szpitala WP „Technika”. Został pochowany na Cmentarzu Obrońców Lwowa (katakumby, miejsce 5).
Upamiętnienie.
Nazwisko Stanisława Wolaka zostało wymienione na tablicy umieszczonej na Pomniku Obrońców Lwowa na Persenkówce.
Uchwałą Rady Miasta Lwowa z listopada 1938 jednej z ulic we Lwowie nadano imię Stanisława Wolaka.

</doc>
<doc id="4672286" url="https://pl.wikipedia.org/wiki?curid=4672286" title="Euparkerella">
Euparkerella

Euparkerella – rodzaj płaza bezogonowego z podrodziny Holoadeninae w rodzinie Craugastoridae.
Zasięg występowania.
Rodzaj obejmuje gatunki występujące w atlantyckich lasach przybrzeżnych w stanach Espírito Santo i Rio de Janeiro w Brazylii.
Systematyka.
Etymologia.
"Euparkerella": "eu" „prawda”; Hampton Wildman Parker (1897–1968), angielski zoolog i herpetolog; łac. przyrostek zdrabniający "-ella".
Podział systematyczny.
Do rodzaju należą następujące gatunki:

</doc>
<doc id="4672293" url="https://pl.wikipedia.org/wiki?curid=4672293" title="Holoaden">
Holoaden

Holoaden – rodzaj płaza bezogonowego z podrodziny Holoadeninae w rodzinie Craugastoridae.
Zasięg występowania.
Rodzaj obejmuje gatunki występujące w południowo-wschodniej Brazylii.
Systematyka.
Etymologia.
"Holoaden": "holos" „kompletny, cały”; αδην "adēn", αδενος "adenos" „gruczoł”.
Podział systematyczny.
Do rodzaju należą następujące gatunki:

</doc>
<doc id="4672296" url="https://pl.wikipedia.org/wiki?curid=4672296" title="Lynchius">
Lynchius

Lynchius – rodzaj płaza bezogonowego z podrodziny Holoadeninae w rodzinie Craugastoridae.
Zasięg występowania.
Rodzaj obejmuje gatunki występujące w Kordylierze Wschodniej w południowym Ekwadorze i w Cordillera de Huancabamba w północnym Peru, na wysokości 2215–3100 m n.p.m..
Systematyka.
Etymologia.
"Lynchius": John Douglas Lynch (ur. 1942), amerykańsko-kolumbijski herpetolog.
Podział systematyczny.
Do rodzaju należą następujące gatunki:

</doc>
<doc id="4672300" url="https://pl.wikipedia.org/wiki?curid=4672300" title="Grzegorz Osiecki">
Grzegorz Osiecki

Grzegorz Osiecki – polski dziennikarz związany od 2009 z „Dziennikiem Gazetą Prawną” (DGP).
Życiorys.
W swojej karierze pracował jako reporter i wydawca telewizyjnej Panoramy w TVP 2. Był także dziennikarzem, wydawcą i szefem działu krajowego Informacyjnej Agencji Radiowej oraz dziennikarzem i wydawcą radiowej „Trójki”. W ukazującym się do 2009 roku „Dzienniku Polska-Europa-Świat" zajmował się publicystyką. Po połączeniu w 2009 roku „Dziennika" (Ringier Axel Springer Polska) z „Gazetą Prawną" (Infor PL) pozostał w nowo utworzonym „Dzienniku Gazecie Prawnej" zajmując się tematyką polityczno-gospodarczo-społeczną (jego publikacje dotyczą m.in. budżetu, polityki gospodarczej oraz ubezpieczeń społecznych). W 2011 awansował w DGP na szefa działu „życie gospodarcze-kraj” (zastąpił Bartosza Marczuka). W 2019 został w ramach DGP zastępcą kierownika działu Ekonomia i Społeczeństwo.
W 2019 wyróżniony nagrodą Grand Press Economy (za „dociekliwość i drążenie zmian w finansach publicznych i systemie emerytalnym, a także za to, że w zrozumiały sposób potrafi pokazać skutki zmian w prawie, wyważyć racje, nie poddając się narracji żadnej opcji politycznej").
W styczniu 2022 jego nazwisko pojawiło się w tzw. "mailach Dworczyka". Ujawniona korespondencja pomiędzy ministrem Michałem Dworczykiem a jego współpracownikami z udziałem premiera Mateusza Morawieckiego odsłania kulisy ręcznego sterowania przekazem poprzez pełną kontrolę sprawowaną przez otoczenie premiera nad treścią wywiadu, którego Osieckiemu miała udzielić minister Teresa Czerwińska. Wywiad rzeczywiście został przeprowadzony i ukazał się 7 maja 2019 roku.

</doc>
<doc id="4672305" url="https://pl.wikipedia.org/wiki?curid=4672305" title="Rafał Nowak (polityk)">
Rafał Nowak (polityk)

Rafał Miłosz Nowak (ur. 31 marca 1978 w Kielcach) – polski polityk i nauczyciel, od 2019 wicewojewoda świętokrzyski.
Życiorys.
W 1997 ukończył III LO im. C.K. Norwida w Kielcach. W 2002 ukończył studia politologiczne na Akademii Świętokrzyskiej w Kielcach. Kształcił się podyplomowo w Wyższej Szkole Ekonomii i Administracji na kierunku przedsiębiorczość i w ramach programu Executive MBA w Wyższej Szkole Menadżerskiej w Warszawie. Pracował jako nauczyciel wiedzy o społeczeństwie i podstaw przedsiębiorczości. W latach 2007–2016 był dyrektorem III Liceum Ogólnokształcącego z Oddziałami Integracyjnymi im. Cypriana Kamila Norwida w Kielcach. W 2016 objął stanowisko dyrektora Wzgórza Zamkowego w Kielcach. Został również szefem rady programowej Polskiego Radia Kielce oraz prezesem Stowarzyszenia Patriotycznego.
W 2001 zaangażował się w działalność polityczną w ramach Prawa i Sprawiedliwości jako dziewiąta osoba w województwie. Objął funkcję szefa Forum Młodych PiS w świętokrzyskiem i lidera partii w okręgu Kielce IV. W 2017 został szefem struktur PiS w Kielcach, zasiadł też w zarządzie krajowym partii. W 2006 bez powodzenia kandydował do rady miejskiej Kielc, a w 2015 do Sejmu.
5 grudnia 2019 został powołany na stanowisko wicewojewody świętokrzyskiego.
Życie prywatne.
Jest żonaty, ma dwóch synów.

</doc>
<doc id="4672311" url="https://pl.wikipedia.org/wiki?curid=4672311" title="Pijalnia Wódki i Piwa">
Pijalnia Wódki i Piwa

Pijalnia Wódki i Piwa – nazwa marki sieci gastronomicznej należącej do grupy kapitałowej Mex Polska. Grupa ta w roku 2019 miała 45 lokali gastronomicznych, głównie własnych. 11 lokali otwarli inwestorzy franczyzowi. Najwięcej (33 lokale) działa pod szyldem "Pijalnia Wódki i Piwa". Pozostałe marki to "The Mexican", "PanKejk" i "Prosty Temat". 

</doc>
<doc id="4672313" url="https://pl.wikipedia.org/wiki?curid=4672313" title="Corey Gaines">
Corey Gaines

Corey Yasuto Gaines (ur. 1 czerwca 1965 w Los Angeles) – amerykański koszykarz, występujący na pozycji rzucającego obrońcy, po zakończeniu kariery zawodniczej trener koszykarski.
W 1983 został zaliczony do II składu Parade All-American oraz wystąpił w meczu gwiazd amerykańskich szkół średnich McDonald’s All-American.
Osiągnięcia.
¹ – 

</doc>
<doc id="4672314" url="https://pl.wikipedia.org/wiki?curid=4672314" title="Portret siostry artysty, Wandy Müller-Wandau">
Portret siostry artysty, Wandy Müller-Wandau

Portret siostry artysty, Wandy Müller-Wandau – obraz polskiego malarza Henryka Rodakowskiego z 1858, znajdujący się w Galerii sztuki polskiej 1800-1945 Muzeum Śląskiego w Katowicach.
Spory portret Wandy Müller-Wandau (1832-1863), siostry artysty, żony pułkownika armii austriackiej Augusta Müllera Edlera von Wandau. Obraz powstał, gdy modelka miała 26 lat. Ubrana jest w białą suknię i ciemny zielony płaszcz. Wchodząca do kościoła Wanda, spogląda w kierunku obserwatora. Do momentu zakupienia obrazu przez Muzeum Śląskie, pozostawał on w ręku rodziny. Muzeum kupiło portret od Zygmunta Rodakowskiego, syna autora, w Krakowie w 1935 roku. Dzieło jest sygnowane w lewym dolnym rogu: . Ma wymiary 121 × 91 cm. Muzealny nr inwentarzowy: MŚK/SzM/461.

</doc>
<doc id="4672319" url="https://pl.wikipedia.org/wiki?curid=4672319" title="Microkayla">
Microkayla

Microkayla – rodzaj płaza bezogonowego z podrodziny Holoadeninae w rodzinie Craugastoridae.
Zasięg występowania.
Rodzaj obejmuje gatunki występujące w lasach mglistych, lasach karłowatych i wilgotnej punie amazońskiej od wschodniej części Cordillera de Carabaya (Region Puno) w południowym Peru do zachodnich granic departamentu Santa Cruz w środkowej Boliwii (Serranía Syberia, na granicy Parku Narodowego Carrasco w departamencie Cochabamba – i Parku Narodowego Amboró w departamentcie Santa Cruz), na wysokości między 2466 a 4000 m n.p.m., obejmując odległość w linii prostej około 670 km.
Systematyka.
Podział systematyczny.
Do rodzaju należą następujące gatunki:

</doc>
<doc id="4672321" url="https://pl.wikipedia.org/wiki?curid=4672321" title="European Masters 2020">
European Masters 2020

European Masters 2020 – dziewiąty rankingowy turniej snookerowy sezonu 2019/2020 rozegrany został w dniach 22-26 stycznia 2020 roku w Dornbirn (Austria).
Kwalifikacje.
Mecze zostały rozegrane w dniach 17-19 grudnia w Barnsley Metrodome, Barnsley. Wszystkie mecze były rozgrywane do 5 wygranych frame’ów.

</doc>
<doc id="4672343" url="https://pl.wikipedia.org/wiki?curid=4672343" title="Niceforonia">
Niceforonia

Niceforonia – rodzaj płaza bezogonowego z podrodziny Holoadeninae w rodzinie Craugastoridae.
Zasięg występowania.
Rodzaj obejmuje gatunki występujące w Kordylierze Zachodniej, Środkowej i Wschodniej w Kolumbii na południe przez Ekwador do Kordyliery Wschodniej w środkowym Peru i na wschód do Niziny Amazonki w Ekwadorze i północnym Peru.
Systematyka.
Podział systematyczny.
Do rodzaju należą następujące gatunki:

</doc>
<doc id="4672348" url="https://pl.wikipedia.org/wiki?curid=4672348" title="Starzyna (rejon mostowski)">
Starzyna (rejon mostowski)

Starzyna (; ) – wieś na Białorusi, w obwodzie grodzieńskim, w rejonie mostowskim, w sielsowiecie Piaski.
Znajduje tu się przystanek kolejowy Starzyna, położony na linii kolejowej Mosty – Wołkowysk.
Historia.
Dawniej w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś leżała w Polsce, w województwie białostockim, w powiecie grodzieńskim, w gminie Wołpa.
Według Powszechnego Spisu Ludności z 1921 roku zamieszkiwało tu 225 osób, 236 było wyznania rzymskokatolickiego, 101 prawosławnego. Jednocześnie 236 mieszkańców zadeklarowało polską przynależność narodową a 101 białoruską. Było tu 40 budynków mieszkalnych .
Miejscowość należała do parafii prawosławnej i rzymskokatolickiej w Wołpie. Podlegała pod Sąd Grodzki w Skidlu, okręgowy w Grodnie; właściwy urząd pocztowy mieścił się w Wołpie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4672367" url="https://pl.wikipedia.org/wiki?curid=4672367" title="Honorata (chutor)">
Honorata (chutor)

Honorata (hist. "Honorata Stara"; ; ) – chutor na Białorusi, w obwodzie grodzieńskim, w rejonie mostowskim, w sielsowiecie Piaski, nad Zelwianką.
W dwudziestoleciu międzywojennym Honorata Stara leżała w Polsce, w województwie białostockim, w powiecie wołkowyskim, w gminie Piaski. W pobliżu znajdowała się obecnie nieistniejąca wieś Honorata Nowa, należąca do tej samej gminy.

</doc>
<doc id="4672368" url="https://pl.wikipedia.org/wiki?curid=4672368" title="August Eustachiewicz">
August Eustachiewicz

August Marceli Eustachiewicz (ur. 1861 w Starym Siole, zm. 1 grudnia 1919 w Wilnie) – polski inżynier, urzędnik kolejowy.
Życiorys.
August Marceli Eustachiewicz urodził się w 1861 w Starym Siole. Uzyskał maturę w kształceniu realnym. Od 1878 do 1884 studiował na Wydziale Inżynierii Szkoły Politechnicznej we Lwowie. W tym czasie był członkiem komisji lustracyjnej w uczelnianej Bratniej Pomocy (1881/1882 i 1882/1883).
Wstąpił do służby w C. K. Kolejach Państwowych i od około 1885 był urzędnikiem Dyrekcji Ruchu we Lwowie, od około 1886 urzędnikiem stacji Monasterzyska-Kalinowszczyzna (przydzielony do pracy w Buczaczu). Później przeszedł do pracy w C. K. Dyrekcji Ruchu w Krakowie, gdzie od około 1889 był asystentem w Oddziale VII (biuro rachunkowe) w C. K. Dyrekcji Ruchu w Krakowie, od około 1890 był asystentem w Oddziale II (inspektorat konserwacji), od około 1893 adjunktem tamże. Następnie, nadal w ramach C. K. Dyrekcji Kolei Państwowych w Krakowie, przeszedł do działu sekcji konserwacji linii i od około 1896 był zastępcą naczelnika sekcji Rzeszów.
W Rzeszowie działał społecznie. Działał w towarzystwie „Przyjaźń”. Był działaczem rzeszowskiego gniazda Polskiego Towarzystwa Gimnastycznego „Sokół”, w maju 1898 wybrany członkiem wydziału i zastępcą prezesa. Ponadto udzielał się w redakcji tygodnika „Głos Rzeszowski”.
Ze stanowiska zastępcy naczelnika c. k. sekcji konserwacji w Rzeszowie pod koniec 1898 został mianowany na stanowisko naczelnika c. k. sekcji konserwacji w Skale, w ramach sekcji konserwacji kolei C. K. Dyrekcji Kolei Państwowych w Stanisławowie, i sprawował tę posadę w randze starszego komisarza budownictwa. Około 1908 posada naczelnika w Skale była nieobsadzona, a Eustachiewicz pozostawał wówczas tamtejszym urzędnikiem. W sierpniu 1908 został zwolniony z posady zarządczej nadkomisarza budownictwa Austriackich Kolei Państwowych przy c. k. utrzymania kolei w Skale. Potem był emerytowanym urzędnikiem kolei austro-węgierskich.
W trakcie zatrudnienia w Skale na początku listopada 1907 odniósł obrażenia podczas jazdy drezyną, która pomiędzy Borszczowem a Wołkowcami wykoleiła się wskutek podłożenia na tory kamienia. Udzielał się w polskim życiu narodowym w pobliskim Borszczowie. 10 grudnia 1907 został uhonorowany przez radę gminną miasta Skały obywatelstwem honorowym. Wyróżnienie otrzymał "za gorliwą i ofiarną pracę obywatelską, szczególnie w czasie akcji ratunkowej dla pogorzelców w pożarach w 1899 i w 1907". W Borszczowie był działaczem Towarzystwa Szkoły Ludowej.
U kresu I wojny światowej mając 58 lat przyłączył się jako strzelec-ochotnik do obronie Lwowa podczas wojny polsko-ukraińskiej. Zyskał wtedy przydomek „Dziadzio”. W relacjach określony jako 60-letni starzec, przystąpił jako ochotnik do strony polskiej, a w pierwszych dniach listopada 1918 w jego mieszkaniu przy ulicy Kadeckiej 6 zbierali się i odpoczywali polscy żołnierze. Był uważany za najstarszego wiekiem żołnierza polskiego walczącego wówczas o Cytadelę.
Pod koniec maja 1919 został powołany do służby Wojskowych Kolei Litewskich i objął stanowisko zastępcy dowódcy tychże w Wilnie. Jednocześnie został mianowany inżynierem wojskowych kolei w randze majora. Wraz z powołanym pod koniec czerwca 1919 dowódcą WKL , kpt. Helebrandtem przyczynił się do rozwoju całej jednostki. W listopadzie 1919 Helebrandt został aresztowany na skutek intryg i nadużyć finansowych funkcjonariuszy dowództwa. Po jego śmierci Eustachiewicz doznał rozstroju nerwowego i zapadł na zdrowiu. 1 grudnia 1919 w Wilnie popełnił samobójstwo strzałem z broni palnej. W prasie informowano wtedy, że był w sprawę nadużyć popełnionych na kolejach wojskowych litewskich. Przeprowadzone później w powyższej sprawie wojskowe dochodzenie sądowe wykazało, że August Eustachiewicz w sprawę nadużyć nie był zamieszany ani bezpośrednio ani pośrednio i w tej sprawie żadnej winy nie ponosił, o czym poinformowano w październiku 1920.
Zarządzeniem prezydenta RP Ignacego Mościckiego z 4 listopada 1933 został pośmiertnie odznaczony Krzyżem Niepodległości "za pracę w dziele odzyskania niepodległości".

</doc>
<doc id="4672372" url="https://pl.wikipedia.org/wiki?curid=4672372" title="Noblella">
Noblella

Noblella – rodzaj płaza bezogonowego z podrodziny Holoadeninae w rodzinie Craugastoridae.
Zasięg występowania.
Rodzaj obejmuje gatunki występujące na Nizinie Amazonki w południowo-wschodniej Kolumbii, we wschodnim Peru, w północno-wschodniej Boliwii i przylegająca Brazylii; również wschodnie stoki Andów południowego Ekwadoru przez Peru do Boliwii.
Systematyka.
Podział systematyczny.
Do rodzaju należą następujące gatunki:

</doc>
<doc id="4672373" url="https://pl.wikipedia.org/wiki?curid=4672373" title="MOL Vidi FC">
MOL Vidi FC



</doc>
<doc id="4672379" url="https://pl.wikipedia.org/wiki?curid=4672379" title="Vladimir Anić">
Vladimir Anić

Vladimir Anić (ur. 21 listopada 1930 w Užice, zm. 30 listopada 2000 w Zagrzebiu) – chorwacki językoznawca i leksykograf. Autor publikacji "Rječnik hrvatskoga jezika" (1991), pierwszego współczesnego jednotomowego słownika języka chorwackiego.
Anić urodził się w serbskim mieście Užice. W 1956 r. uzyskał dyplom z zakresu jugoslawistyki i rusycystyki na Wydziale Filozoficznym Uniwersytetu Zagrzebskiego. W 1963 r. obronił rozprawę doktorską "Jezik Ante Kovačića". W latach 1960–1974 wykładał na Wydziale Filozoficznym w Zadarze. W 1974 r. przeniósł się na Uniwersytet Zagrzebski, gdzie w 1976 r. został mianowany profesorem zwyczajnym i kierownikiem Katedry Chorwackiego Języka Literackiego
Anić ogłosił ponad 200 prac, studiów, recenzji i esejów z zakresu składni, fonologii, akcentologii, morfologii, leksykografii, leksykologii, terminologii oraz stylistyki. Nauczał na uczelniach w Niemczech, Szwecji i Słowenii.
Najbardziej znaną publikacją Anicia jest jego słownik języka chorwackiego. Prace nad nim zapoczątkowano w 1972 r.; do publikacji doszło zaś w grudniu 1991, 90 lat po opublikowaniu porównywalnego słownika przez Ivana Broza i Franja Ivekovicia. Wydania rozszerzone pojawiły się w latach 1994 i 1998. Wydanie czwarte, uzupełnione o wersję CD-ROM, wydano pośmiertnie w 2003 r.
Do jego fundamentalnych prac należą również: "Pravopisni priručnik hrvatskoga jezika" (pierwsze wydanie jako "Pravopisni priručnik hrvatskoga ili srpskoga jezika" w 1986), podręcznik ortograficzny we współautorstwie z Josipem Siliciem, oraz "Rječnik stranih riječi" (1999), słownik zapożyczeń w języku chorwackim (współautorstwo: Ivo Goldstein).
Jako językoznawca Anić sprzeciwiał się preskryptywizmowi; swój słownik postrzegał „nie jako książkę najlepszych słów, lecz jako książkę wszystkich słów”. Podkreślał przy tym znaczenie kreatywności i swobody językowej jako przeciwwagi wobec puryzmu.
Zmarł w Zagrzebiu.

</doc>
<doc id="4672388" url="https://pl.wikipedia.org/wiki?curid=4672388" title="Portret pani Tabęckiej">
Portret pani Tabęckiej

Portret pani Tabęckiej – obraz polskiego malarza Jana Ksawerego Kaniewskiego z 1864, znajdujący się w Galerii sztuki polskiej 1800-1945 Muzeum Ślaskiego w Katowicach.
Portret dojrzałej kobiety w czarnej sukni namalowany został przez Jana Ksawerego Kaniewskiego w 1864. Obraz jest sygnowany w prawym dolnym rogu: . Na odwrociu, na górnej desce blejtramu znajduje się nalepka z napisem: . Obraz ma wymiary: 104 × 83,5 cm. Muzeum zakupiło portret w Domu Aukcyjnym Rempex w Warszawie w 2009 roku. Muzealny numer inwentarzowy: MŚK/SzM/850.

</doc>
<doc id="4672395" url="https://pl.wikipedia.org/wiki?curid=4672395" title="Oreobates">
Oreobates

Oreobates – rodzaj płaza bezogonowego z podrodziny Holoadeninae w rodzinie Craugastoridae.
Zasięg występowania.
Rodzaj obejmuje gatunki występujące na niższych zbocza Andów do górnej Niziny Amazonki od Kolumbii na południe do północnej Argentyny i na wschód do zachodniej Brazylii.
Systematyka.
Podział systematyczny.
Do rodzaju należą następujące gatunki:

</doc>
<doc id="4672403" url="https://pl.wikipedia.org/wiki?curid=4672403" title="Kiszone cytryny">
Kiszone cytryny



</doc>
<doc id="4672405" url="https://pl.wikipedia.org/wiki?curid=4672405" title="Sielsowiet Piaski (obwód grodzieński)">
Sielsowiet Piaski (obwód grodzieński)

Sielsowiet Piaski (biał. Пескаўскі сельсавет, ros. Песковский сельсовет) – sielsowiet na Białorusi, w obwodzie grodzieńskim, w rejonie mostowskim, z siedzibą w Piaskach.
Według spisu z 2009 sielsowiety Pacewicze, Piaski i Zarudawie zamieszkiwało 3999 osób, w tym 2214 Białorusinów (55,36%), 1567 Polaków (39,18%), 166 Rosjan (4,15%), 33 Ukraińców (0,83%) i 19 osób innych narodowości. W sielsowiecie Piaski dominowali Polacy (55,98%; Białorusini stanowili 38,89% mieszkańców), a w pozostałych Białorusini (w sielsowiecie Pacewicze 48,48% Białorusinów i 45,95% Polaków; w sielsowiecie Zarudawie 84,86% Białorusinów i 9,53% Polaków).
Historia.
28 sierpnia 2013 do sielsowietu Piaski przyłączono w całości likwidowany sielsowiet Pacewicze oraz sześć z dziesięciu miejscowości likwidowanego sielsowietu Zarudawie.

</doc>
<doc id="4672407" url="https://pl.wikipedia.org/wiki?curid=4672407" title="Phrynopus">
Phrynopus

Phrynopus – rodzaj płaza bezogonowego z podrodziny Holoadeninae w rodzinie Craugastoridae.
Zasięg występowania.
Rodzaj obejmuje gatunki występujące w wysokich, wilgotnych lasach górskich i trawach w Kordylierze Wschodniej w środkowym Peru oraz w jednym miejscu w Kordylierze Zachodniej w Peru.
Systematyka.
Etymologia.
"Phrynopus": "phrunē", φρυνης "phrunēs" „ropucha”; πους "pous", ποδος "podos" „stopa”.
Podział systematyczny.
Do rodzaju należą następujące gatunki:

</doc>
<doc id="4672416" url="https://pl.wikipedia.org/wiki?curid=4672416" title="Wydział Sztuki i Nauk o Edukacji Uniwersytetu Śląskiego">
Wydział Sztuki i Nauk o Edukacji Uniwersytetu Śląskiego

Wydział Sztuki i Nauk o Edukacji powstał 1 października 2019 roku, w wyniku zmian strukturalnych obejmujących Uniwersytet Śląski w Katowicach. Jako jeden z ośmiu wydziałów UŚ ma charakter interdyscyplinarny i skupia przedstawicieli nauk społecznych i humanistycznych oraz środowisk artystycznych-muzycznego i sztuk plastycznych. Zainteresowania badawcze i działalność artystyczna określają prowadzoną na Wydziale dydaktykę, co oznacza, że studenci nie tylko zdobywają wiedzę teoretyczną w zakresie danych dyscyplin, ale również poznają ich praktyczny wymiar. Szeroko zakrojona współpraca z otoczeniem pozwala na podnoszenie kompetencji zawodowych pracowników i studentów oraz budowanie kapitału społecznego w regionie.
Wydział Sztuki i Nauk o Edukacji jest jednostką interdyscyplinarną. W jego ramach znajdują się 2 instytuty. Aktualnie (rok 2019) zatrudnionych jest 187 pracowników naukowo-dydaktycznych (w tym 19 z tytułem naukowym profesora oraz 69 doktorów habilitowanych, 70 doktorów i 29 magistrów). Ponadto Wydział współpracuje również z emerytowanymi profesorami. Według stanu na 2019 rok na wydziale studiuje ponad 1000 studentów i 40 doktorantów, odbywających studia doktoranckie w ramach Szkoły Doktorskiej. Na Wydziale Sztuki i Nauk o Edukacji funkcjonują dwa kierunki studiów doktoranckich: w zakresie sztuk pięknych w Instytucie Sztuk Plastycznych, których kierowniczką jest dr hab. Joanna Wowrzeczka, oraz pedagogika w Instytucie Pedagogiki, których kierowniczką jest dr hab. Urszula Szuścik.
Wszystkie kierunki i specjalności oferowane na Wydziale Sztuki i Nauk o Edukacji są zgodne z programami nauczania i są realizowane w systemie punktowym ECTS, co umożliwia studentom uczestnictwo w wymianach międzynarodowych i studiach zagranicznych, a także poszukiwanie pracy za granicą.
Wydział Sztuki i Nauk o Edukacji mieści się w Cieszynie, jako kampus Uniwersytetu Śląskiego w Katowicach, na osiedlu Podgórze przy ulicy Bielskiej.
Historia.
Wydział kontynuuje tradycje swoich poprzedników, związane przede wszystkim z kształceniem nauczycieli. W 1911 roku powstało Polskie Męskie Seminarium Nauczycielskie, założone przez Macierz Szkolną dla Księstwa Cieszyńskiego, które ulokowano w wówczas nowo powstałym gmachu, będącym do dziś centralnym obiektem kampusu. W 1971 roku, wykorzystując sześćdziesięcioletnie tradycje Seminarium, utworzono Wyższe Studium Nauczycielskie – jako Filię Uniwersytetu Śląskiego w Katowicach – które rozwijało edukację w zakresie filologii polskiej, historii, wychowania obywatelskiego, nauczania początkowego i wychowania muzycznego. 
W 1977 roku Filia, zachowując swój dotychczasowy status, została przekształcona w Wydział Pedagogiczno-Artystyczny, co było zgodne z ówczesnym potencjałem kadry akademickiej. W 2002 roku dokonano reorganizacji Uniwersytetu Śląskiego w Katowicach, w której wyniku zostało powołanych dwanaście wydziałów, w tym dwa pozamiejscowe w Cieszynie – Wydział Etnologii i Nauk o Edukacji oraz Wydział Artystyczny. Taka struktura obowiązywała do 30 września 2019 roku.
Struktura.
Strukturę Wydziału Sztuki i Nauk o Edukacji tworzą:
oraz częściowo instytuty: 
Kierunki kształcenia.
Wydział Etnologii i Nauk o Edukacji Uniwersytetu Śląskiego w Katowicach prowadzi następujące kierunki studiów pierwszego stopnia, które trwają 3 lata i kończą się uzyskaniem tytułu zawodowego licencjata:
Po ukończeniu studiów pierwszego stopnia ich absolwenci mogą kontynuować dalsze kształcenie w ramach studiów drugiego stopnia (magisterskich uzupełniających), które kończą się po 2 latach zdobyciem stopnia magistra. Do wyboru są następujące kierunki i specjalności:
Ponadto wydział oferuje studia jednolite magisterskie na kierunkach:
W ofercie edukacyjnej wydziału znajdują się również studia podyplomowe na kierunkach:
W Instytucie Sztuk Plastycznych na Wydziale Sztuki i Nauk o Edukacji przeprowadzane są także przewody doktorskie oraz postępowania habilitacyjne w dziedzinie sztuki w dyscyplinie sztuki plastyczne i konserwacja dzieł sztuki.
Siedziba.
Siedziba mieści się w budynku powstałym w 1911 roku jako gmach Polskiego Męskiego Seminarium Nauczycielskiego (założonego przez Macierz Szkolną dla Księstwa Cieszyńskiego w 1904 roku). 
Otoczenie.
Malownicze położenie, bogactwo regionalnej kultury, specyfika miasta granicznego i wiele imprez kulturalnych to atuty, czyniące Cieszyn przyjemnym miejscem studiowania. Kampus jest pięknym obiektem uczelnianym. Starannie i funkcjonalnie zagospodarowany, z rozbudowanym zapleczem dydaktycznym i socjalnym, zapewnia wysoki komfort kształcenia. 
Kampus w Cieszynie realizuje ideę dzielnicy akademickiej. Ściśle przylegające do siebie uczelnia, domy studenta (także przystosowane do potrzeb osób niepełnosprawnych), obiekty sportowe (basen, hala, siłownie, boiska), aula, galerie sztuki, biblioteka, czytelnia, stołówka, centrum konferencyjne i klub studencki to sieć integrująca i budująca współpracę braci akademickiej. Kampus przysparza możliwości rozwoju naukowego, społecznego i osobistego. Sprzyjają temu koła naukowe, organizacje studenckie, warsztaty i szkolenia, obozy, imprezy sportowe, targi kariery, wystawy w galerii sztuki, przeglądy filmowe, konferencje na których są goszczeni wybitni pedagodzy, ludzie kultury i sztuki. Kampus gości uczestników: Letniej Szkoły Języka i Kultury Polskiej, Akademickich Mistrzostw Polski w różnych dyscyplinach, festiwalów kultury studenckiej (w tym Międzynarodowego Studenckiego Festiwalu Folklorystycznego, LAG Festival of Art and Independent Games) oraz Kina na Granicy. Kampus uczelni jest przestrzenią dla ludzi twórczych i szukających wszechstronnego wykształcenia, w którym splata się nauka, kultura i sztuka. Pełni wartościowe miejsce dla Cieszyna – współkształtuje społeczność lokalną miasta, buduje jego kulturę i tożsamość oraz ulepsza w nim jakość życia.

</doc>
<doc id="4672418" url="https://pl.wikipedia.org/wiki?curid=4672418" title="Psychrophrynella">
Psychrophrynella

Psychrophrynella – rodzaj płaza bezogonowego z podrodziny Holoadeninae w rodzinie Craugastoridae.
Zasięg występowania.
Rodzaj obejmuje gatunki występujące w Kordylierze Wschodniej w południowym Peru na wysokości 2550-3539 m n.p.m..
Systematyka.
Etymologia.
"Psychrophrynella": "psukhros" „zimny, chłodny”; φρυνη "phrunē", φρυνης "phrunēs" „ropucha”; łac. przyrostek zdrabniający "-ella".
Podział systematyczny.
Do rodzaju należą następujące gatunki:

</doc>
<doc id="4672420" url="https://pl.wikipedia.org/wiki?curid=4672420" title="Lekkoatletyka na Światowych Wojskowych Igrzyskach Sportowych 2011 – sztafeta 4 × 100 m kobiet">
Lekkoatletyka na Światowych Wojskowych Igrzyskach Sportowych 2011 – sztafeta 4 × 100 m kobiet

Sztafeta 4 × 100 metrów kobiet – jedna z lekkoatletycznych konkurencji biegowych, drużynowych, rozegranych w dniu 23 lipca 2011 roku podczas 5. Światowych Wojskowych Igrzyskach Sportowych na stadionie Estádio Engenhão w Rio de Janeiro.
Rekordy.
Tabela prezentuje rekord świata, a także rekord Igrzysk wojskowych (CSIM) przed rozpoczęciem mistrzostw.

</doc>
<doc id="4672426" url="https://pl.wikipedia.org/wiki?curid=4672426" title="Rajd Barbórka 2019">
Rajd Barbórka 2019

57 Rajd Barbórka – 57. edycja Rajdu Barbórki. Był to rajd samochodowy rozgrywany od 6 do 7 grudnia 2019 roku. Bazą rajdu było miasto Warszawa. Rajd obejmował sześć odcinków specjalnych. Po raz siódmy z rzędu wygrała załoga Kajetan Kajetanowicz i Maciej Szczepaniak, którzy wygrali dwa z sześciu odcinków specjalnych.
Lista startowa.
Poniższa lista spośród 99 zgłoszonych zawodników obejmuje tylko wybranych zawodników startujących w rajdzie w klasie R1.
Kryterium Asów na Karowej.
Odcinek specjalny na ulicy Karowej w Warszawie to zawsze ostatnia próba Rajdu Barbórki, która nie jest zaliczana do klasyfikacji generalnej. W tym roku do startu w kryterium dopuszczonych było 45 załóg.

</doc>
<doc id="4672430" url="https://pl.wikipedia.org/wiki?curid=4672430" title="Sielsowiet Mosty">
Sielsowiet Mosty

Sielsowiet Mosty (biał. Мастоўскі сельсавет, ros. Мостовский сельсовет) – sielsowiet na Białorusi, w obwodzie grodzieńskim, w rejonie mostowskim, z siedzibą w Mostach Prawych.
Według spisu z 2009 sielsowiety Mosty i Mikielewszczyzna zamieszkiwało 3733 osób, w tym 2085 Białorusinów (55,85%), 1459 Polaków (39,08%), 136 Rosjan (3,64%), 35 Ukraińców (0,94%), 6 Tatarów (0,16%) i 12 osób innych narodowości. W sielsowiecie Mosty dominowali Białorusini (59,16%, Polacy stanowili 35,23% mieszkańców), a w sielsowiecie Mikielewszczyzna Polacy (56,19%; Białorusini stanowili 41,19% mieszkańców).
Historia.
28 sierpnia 2013 do sielsowietu Mosty przyłączono w całości likwidowany sielsowiet Mikielewszczyzna oraz cztery z dziesięciu miejscowości likwidowanego sielsowietu Zarudawie.

</doc>
<doc id="4672432" url="https://pl.wikipedia.org/wiki?curid=4672432" title="Włókniak owłosiony">
Włókniak owłosiony

Włókniak owłosiony ("Inosperma calamistratum" (Fr.) Matheny &amp; Esteve-Rav.) – gatunek grzybów należący do rodziny strzępiakowatych ("Inocybaceae").
Systematyka i nazewnictwo.
Pozycja w klasyfikacji według Index Fungorum: "Inosperma, Inocybaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1821 r. Elias Fries, nadając mu nazwę "Agaricus calamistratus". Obecną, uznaną przez Index Fungorum nazwę nadali mu Matheny i Esteve-Rav. w 1876 r.
Synonimy:
Nazwę polską podał Andrzej Nespiak w 1990 r. Po przeniesieniu do rodzaju "Inosperma" stała się niespójna z nazwą naukową. W 2021 r. Komisja ds. Polskiego Nazewnictwa Grzybów przy Polskim Towarzystwie Mykologicznym zarekomendowała nazwę włókniak owłosiony.
Morfologia.
Średnica do 4(-5) cm, początkowo stożkowato wypukły lub dzwonkowaty z niewielkim garbkiem, potem rozpłaszczający się. Brzeg początkowo wyraźnie podgięty, potem wyprostowujący się. Powierzchnia sucha, włókienkowato-łuseczkowata o łuskach układających się koncentrycznie i odstających ku górze. Barwa na środku ciemnobrązowa lub kawowa, przy brzegu jaśniejsza.
Gęste, cienkie i szerokie, zatokowato wycięte i przyrośnięte. Początkowo białawe lub woskowe, potem ochrowobrązowe. Brzeg jaśniejszy i nierówny.
Wysokość 4–6 cm, grubość 0,3–0,5 cm, walcowaty, lub nieco tylko rozszerzony u podstawy. Powierzchnia podobnie jak kapelusz włóknisto-łuseczkowata, tylko szczyt czasami bywa nagi. Najgęściejsze łuseczki są u podstawy. U szczytu białawy, poza tym brązowy, przy podstawie o barwie od oliwkowej do niebieskozielonawej.
W kapeluszu i w górnej części trzonu białawy, u podstawy trzonu niebieskawozielony. Po uszkodzeniu różowieje. W smaku łagodny.
Zarodniki elipsoidalno-fasolkowate, gładkie i bez guzków, 9–12 × 5–6,5 µm. Znajdujące się w hymenium elementy płonne są cienkościenne o maczugowatym kształcie i wymiarach 30–50 × 12–18 µm.
Występowanie i siedlisko.
Włókniak owłosiony występuje na północnej półkuli. Podano jego stanowiska w Ameryce Północnej i Środkowej, Europie oraz w Korei i Japonii. W piśmiennictwie naukowym na terenie Polski do 2003 r. podano 4 stanowiska. Znajduje się na "Czerwonej liście roślin i grzybów Polski". Ma status V – gatunek, który zapewne w przyszłości przesunie się do kategorii wymierających, jeśli nadal działać będą czynniki zagrożenia.
Grzyb mikoryzowy. Występuje na ziemi w wilgotnych lasach, zwłaszcza pod wierzbami, olchami, świerkami, sosnami.

</doc>
<doc id="4672434" url="https://pl.wikipedia.org/wiki?curid=4672434" title="Inocybe calamistrata">
Inocybe calamistrata



</doc>
<doc id="4672437" url="https://pl.wikipedia.org/wiki?curid=4672437" title="Siergiej Dmitrijewicz Nabokow">
Siergiej Dmitrijewicz Nabokow



</doc>
<doc id="4672440" url="https://pl.wikipedia.org/wiki?curid=4672440" title="Siergiej Władimirowicz Nabokow">
Siergiej Władimirowicz Nabokow



</doc>
<doc id="4672445" url="https://pl.wikipedia.org/wiki?curid=4672445" title="Roman Felsztyn">
Roman Felsztyn

Roman Felsztyn, właśc. Feldstein (ur. 4 listopada 1901, zm. 19 kwietnia 1919 w Obroszynie) – polski gimnazjalista, Orlę Lwowskie, plutonowy piechoty Wojska Polskiego.
Życiorys.
Urodził się 4 listopada 1901 w rodzinie żydowskiej Feldsteinów, usposobionej patriotycznie dla sprawy polskiej. Był najmłodszym synem inż. Hermana Władysława (1864-1935, przemysłowiec, dziennikarz, założyciel banku Kupieckiego, organizacji Agudas Achim – Przymierze Braci, a wraz z Rogerem Battaglią „Gazety Porannej i Wieczornej”) i Heleny z domu Nossig (1860-1925, właścicielka pierwszej we Lwowie wytwórni tkanin i dywanów, działaczka niepodległościowa). Miał siostrę Łucję i brata Tadeusza (1897-1963, od 1920 pod nazwiskiem Felsztyn). Wraz z rodziną zamieszkiwał w domu przy ulicy Herburtów 7. Był gimnazjalistą, uczył się w C. K. Gimnazjum VIII we Lwowie, latem 1918 przygotowywał się do poprawek.
Podczas I wojny światowej usiłował wstąpić do służby w Legionach Polskich, jednak z uwagi na zbyt młody wiek (14 lat) nie został przyjęty. W związku z tym przystąpił do organizacji „Związek Wolności” oraz do Polskiej Organizacji Wojskowej, w której działał wraz ze swoim kolegą szkolnym, Henrykiem Piątkowskim i organizował zebrania w domu rodzinnym. W VIII Gimnazjum jako pierwszy zorganizował „dziesiątkę” oraz tworzył kółka samokształceniowe. U kresu wojny, mając wówczas niespełna 17 lat, uczestniczył w obronie Lwowa podczas wojny polsko-ukraińskiej. 1 listopada 1918 zgłosił się ochotniczo do załogi w Szkole Sienkiewicza, w której służył jego brat Tadeusz. W domu Feldsteinów podczas walk działał punkt opatrunkowy i odpoczynkowy dla walczących oraz prowizoryczny lazaret. Roman Felsztyn uczestniczył w walkach pod Cytadelą, Pocztą, pod Dublanami i na Persenkówce.
Po oswobodzeniu miasta przez Polaków, wobec przejścia batalionu kpt. Zdzisława Trześniowskiego do odwodu, chciał nadal brał udział w walkach i dlatego samowolnie przyłączył się do batalionu por. Bernarda Monda. W szeregach tej jednostki walczył w oddziale karabinów maszynowych i został awansowany na plutonowego. W karabinach maszynowych walczył pod Wrocowem, Karaczynowem, Bartatowem. Będąc już instruktorem w zakresie karabinów maszynowych, za sprawą brata Tadeusza został przydzielony przez gen. Tadeusza Rozwadowskiego do „batalionu radomskiego” (sformowanego z ochotników pochodzących z Radomia), wskutek czego był ujęty w karcie dezercyjnej przez por. Monda. Na przełomie zimy i wiosny 1919 zachorował na nerki, w związku z czym trafił do szpitala. 18 kwietnia 1919 przybył do batalionu z wnioskiem o dwutygodniowy urlop zdrowotny, jednak wobec zbliżających się walk – namówiony przez brata Tadeusza – pozostał w jego szeregach. Nazajutrz, 19 kwietnia 1919 przystąpił do walk w bitwie, ruszając z karabinem maszynowym do nacierającej pierwszej kompanii. Wówczas poległ w Obroszynie trafiony w serce.
Został pochowany na Cmentarzu Obrońców Lwowa (kwatera VIII, miejsce 522). Rodzice braci Felsztynów przebywali w Warszawie w chwili śmierci Romana i powrócili do Lwowa już po jego pogrzebie. Matka, Helena Felsztynowa (w 1931 odznaczona pośmiertnie Medalem Niepodległości) tak podsumowała żołnierską śmierć Romana:
Od 1916 do końca życia pisał skrycie wiersze, ostatni stworzył na cztery dni przed śmiercią, 15 kwietnia 1919. Pośmiertnie jego liryki w liczbie 32 zostały wydane przez matkę w zbiorze poezji pt. "Pójdźcie za mną". 

</doc>
<doc id="4672454" url="https://pl.wikipedia.org/wiki?curid=4672454" title="Lato Muminków (książka)">
Lato Muminków (książka)



</doc>
<doc id="4672472" url="https://pl.wikipedia.org/wiki?curid=4672472" title="Lekkoatletyka na Światowych Wojskowych Igrzyskach Sportowych 2011 – bieg na 800 m kobiet">
Lekkoatletyka na Światowych Wojskowych Igrzyskach Sportowych 2011 – bieg na 800 m kobiet

Bieg na 800 metrów kobiet – jedna z lekkoatletycznych konkurencji biegowych rozegranych w dniach 19–20 lipca 2011 roku podczas 5. Światowych Wojskowych Igrzyskach Sportowych na stadionie Estádio Engenhão w Rio de Janeiro.
Rekordy.
Tabela prezentuje rekord świata, a także rekord Igrzysk wojskowych (CSIM) przed rozpoczęciem mistrzostw.

</doc>
<doc id="4672474" url="https://pl.wikipedia.org/wiki?curid=4672474" title="Zwrotnik Raka">
Zwrotnik Raka

Zwrotnik Raka (zwrotnik północny) – równoleżnik znajdujący się na północnej półkuli Ziemi, wyznaczający najdalej na północ wysunięte miejsce, nad którym Słońce może znajdować się w zenicie. Dzieje się tak w czasie przesilenia czerwcowego (20-21 czerwca), kiedy półkula północna jest maksymalnie nachylona w kierunku promieni Słońca. Obecnie jest to 23°26′12.1″ szerokości geograficznej północnej.
Jego odpowiednikiem na półkuli południowej, oznaczającym miejsce najbardziej wysunięte na południe, w którym Słońce może znajdować się w zenicie, jest zwrotnik Koziorożca.
Są to dwa z pięciu głównych równoleżników, zaznaczanych na globusach i mapach. Pozostałe to: koło arktyczne, koło antarktyczne oraz równik. Pozycje tych równoleżników są wyznaczone poprzez graniczne wartości kąta padania promieni słonecznych na powierzchnię Ziemi, który zmienia się w ciągu roku. W czasie przesilenia letniego kąt ten wynosi 90° na Zwrotniku Raka, a w czasie przesilenia zimowego (21-22 grudnia) wynosi 90° na Zwrotniku Koziorożca. Koła podbiegunowe (arktyczne i antarktyczne) wyznaczają kierunki styczne w stosunku do promieni słonecznych w tych dniach. Na równiku zaś Słońce jest w zenicie w czasie równonocy wiosennej (20-21 marca) i w czasie równonocy jesiennej (22-23 września).
W czasie rzeczywistym, obserwowane parametry mogą się różnić się od podanych powyżej, ze względu na ruch precesyjny Ziemi i oddziaływania grawitacyjne innych ciał niebieskich na Ziemię. Obecnie w dniu przesilenia letniego Słońce pojawia się w gwiazdozbiorze Bliźniąt, ale około 2000 lat temu było obserwowane w gwiazdozbiorze Raka, dlatego równoleżnik ten został nazwany Zwrotnikiem Raka. Z powodu stopniowej zmiany kierunku osi obrotu Ziemi Słońce pojawi się, w tym dniu, ponownie w gwiazdozbiorze Raka za około 24 000 lat.

</doc>
<doc id="4672476" url="https://pl.wikipedia.org/wiki?curid=4672476" title="Wojtkiewicze (Białoruś)">
Wojtkiewicze (Białoruś)

Wojtkiewicze (; ) – agromiasteczko na Białorusi, w obwodzie grodzieńskim, w rejonie wołkowyskim, w sielsowiecie Wołkowysk.
Dawniej wieś i majątek ziemski. W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Biskupice.
Dawniej znajdowała się tu kaplica rzymskokatolicka, od XIX w. należąca do parafii św. Wacława w Wołkowysku (w 1893 już nie istniała). W 1994 powstała kolejna kaplica pw. NMP Matki Miłosierdzia przynależna do tej samej parafii.
Znajduje tu się przystanek kolejowy Wojtkiewicze, położony na linii Baranowicze – Wołkowysk.

</doc>
<doc id="4672477" url="https://pl.wikipedia.org/wiki?curid=4672477" title="Blind Man's Bluff. The Untold Story of American Submarine Espionage">
Blind Man's Bluff. The Untold Story of American Submarine Espionage



</doc>
<doc id="4672478" url="https://pl.wikipedia.org/wiki?curid=4672478" title="Kościół Świętego Krzyża w Pietrowicach Wielkich">
Kościół Świętego Krzyża w Pietrowicach Wielkich

Kościół Świętego Krzyża – rzymskokatolicki kościół filialny należący do parafii św. Wita, Modesta i Krescencji w Pietrowicach Wielkich (dekanat Pietrowice Wielkie diecezji opolskiej).
Jest to drewniana świątynia – pierwotnie wielkości kaplicy – wybudowana przez proboszcza Martina Moslera w 1667 roku niedaleko studzienki, w której według podań pasterze odnaleźli obraz Ukrzyżowanego Zbawiciela. Gdy wśród mieszkańców rozeszła się wiadomość o cudownych właściwościach wód studzienki, odtąd zaczęli do tego miejsca pielgrzymować.
Kościół posiada konstrukcję zrębową, nakryty jest gontem, wybudowany został na kształt stłoczonego ośmiokąta. Nawę prostokątną na planie prawie kwadratowym nakrywa płaskie sklepienie. Prezbiterium zamknięte jest dwubocznie i nakrywa go sklepienie pozorne. Świątynia jest otoczona podpartymi słupkami soboami. Budowla ma ośmiokątną wieżyczkę na sygnaturkę wybudowaną w 1822 roku z baniastym, pokrytym blachą dachem hełmowym, latarnią i krzyżem papieskim. Nakrywają ją dachy siodłowe. Charakterystycznymi elementami kościoła są także: przybudówka ze schodami prowadzącymi na chór w narożniku północno-zachodnim, zewnętrzna ambona z baldachimem, kruchta z przesuwanymi drzwiami oraz kwadratowa zakrystia od południowej strony.
Wnętrze świątyni nosi cechy stylu barokowego. Ołtarz główny jest ozdobiony obrazem Chrystusa Ukrzyżowanego, z kolei ołtarze boczne noszą wezwania: św. Anny i Matki Boskiej Różańcowej. Montrancję ofiarował uczestniczący w budowie świątyni gospodarz Kaffka w 1690 roku. Na belce tęczowej i nad nią są umieszczone słowa w języku morawskim, łacińskim i niemieckim upamiętniające nadanie świątyni w 1743 roku pełnego odpustu w dniu Podwyższenia Krzyża Świętego.

</doc>
<doc id="4672482" url="https://pl.wikipedia.org/wiki?curid=4672482" title="Zwrotnik Koziorożca">
Zwrotnik Koziorożca

Zwrotnik Koziorożca (zwrotnik południowy) – to równoleżnik znajdujący się na południowej półkuli Ziemi, wyznaczający najdalej na południe wysunięte miejsce, nad którym Słońce może znajdować się w zenicie. Dzieje się tak w czasie przesilenia grudniowego (21–22 grudnia), kiedy półkula południowa jest maksymalnie nachylona w kierunku promieni Słońca. Obecnie jest to 23°26′12.1″ szerokości geograficznej południowej.
Jego odpowiednikiem na półkuli północnej, oznaczającym miejsce najbardziej wysunięte na północ, w którym Słońce może znajdować się w zenicie, jest zwrotnik Raka.
Są to dwa z pięciu głównych równoleżników, zaznaczanych na globusach i mapach. Pozostałe to: koło podbiegunowe północne, koło podbiegunowe południowe oraz równik. Pozycje tych równoleżników są wyznaczone poprzez graniczne wartości kąta padania promieni słonecznych na powierzchnię Ziemi, który zmienia się w ciągu roku. W czasie przesilenia letniego (20–21 czerwca) kąt ten wynosi 90° na Zwrotniku Raka, a w czasie przesilenia zimowego wynosi 90° na Zwrotniku Koziorożca. Koła podbiegunowe (arktyczne i antarktyczne) wyznaczają kierunki styczne w stosunku do promieni słonecznych w tych dniach. Na równiku zaś Słońce jest w zenicie w czasie równonocy wiosennej (20–21 marca) i w czasie równonocy jesiennej (22–23 września).
W czasie rzeczywistym obserwowane parametry mogą się różnić się od podanych powyżej, ze względu na ruch precesyjny Ziemi i oddziaływania grawitacyjne innych ciał niebieskich na Ziemię.
Obecnie w dniu przesilenia zimowego Słońce pojawia się w gwiazdozbiorze Strzelca, ale około 2000 lat temu było obserwowane w gwiazdozbiorze Koziorożca, dlatego równoleżnik ten został nazwany Zwrotnikiem Koziorożca. Z powodu stopniowej zmiany kierunku osi obrotu Ziemi Słońce pojawi się w tym dniu ponownie w gwiazdozbiorze Koziorożca za około 24 000 lat.

</doc>
<doc id="4672483" url="https://pl.wikipedia.org/wiki?curid=4672483" title="Rupejki">
Rupejki

Rupejki (; ) – agromiasteczko na Białorusi, w obwodzie grodzieńskim, w rejonie wołkowyskim, w sielsowiecie Wołkowysk.
Dawniej wieś i uroczysko. W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Biskupice.

</doc>
<doc id="4672489" url="https://pl.wikipedia.org/wiki?curid=4672489" title="Parafia św. Stanisława Biskupa w Chruszczobrodzie">
Parafia św. Stanisława Biskupa w Chruszczobrodzie

Parafia świętego Stanisława Biskupa w Chruszczobrodzie – parafia rzymskokatolicka, znajdująca się w diecezji sosnowieckiej, w dekanacie łazowskim.

</doc>
<doc id="4672491" url="https://pl.wikipedia.org/wiki?curid=4672491" title="Ozierzysko">
Ozierzysko

Ozierzysko (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Wołkowysk.
W dwudziestoleciu międzywojennym leżało w Polsce, w województwie białostockim, w powiecie wołkowyskim, w gminie Izabelin.

</doc>
<doc id="4672492" url="https://pl.wikipedia.org/wiki?curid=4672492" title="Parafia św. Anny w Grabowej">
Parafia św. Anny w Grabowej

Parafia świętej Anny w Grabowej – parafia rzymskokatolicka, znajdująca się w diecezji sosnowieckiej, w dekanacie łazowskim.

</doc>
<doc id="4672493" url="https://pl.wikipedia.org/wiki?curid=4672493" title="Lekkoatletyka na Światowych Wojskowych Igrzyskach Sportowych 2011 – bieg na 100 m kobiet">
Lekkoatletyka na Światowych Wojskowych Igrzyskach Sportowych 2011 – bieg na 100 m kobiet

Bieg na 100 metrów kobiet – jedna z lekkoatletycznych konkurencji biegowych rozegranych w dniu 21 lipca 2011 roku podczas 5. Światowych Wojskowych Igrzyskach Sportowych na stadionie Estádio Engenhão w Rio de Janeiro.
Rekordy.
Tabela prezentuje rekord świata, a także rekord Igrzysk wojskowych (CSIM) przed rozpoczęciem mistrzostw.

</doc>
<doc id="4672494" url="https://pl.wikipedia.org/wiki?curid=4672494" title="Parafia św. Franciszka z Asyżu w Niegowonicach">
Parafia św. Franciszka z Asyżu w Niegowonicach

Parafia świętego Franciszka z Asyżu w Niegowonicach – parafia rzymskokatolicka, znajdująca się w diecezji sosnowieckiej, w dekanacie łazowskim.

</doc>
<doc id="4672495" url="https://pl.wikipedia.org/wiki?curid=4672495" title="Aleksandrówka (sielsowiet Wołkowysk)">
Aleksandrówka (sielsowiet Wołkowysk)

Aleksandrówka (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Wołkowysk.
W dwudziestoleciu międzywojennym leżała w Polsce, w województwie białostockim, w powiecie wołkowyskim, w gminie Izabelin.

</doc>
<doc id="4672500" url="https://pl.wikipedia.org/wiki?curid=4672500" title="Parafia Miłosierdzia Bożego w Rokitnie Szlacheckim">
Parafia Miłosierdzia Bożego w Rokitnie Szlacheckim

Parafia Miłosierdzia Bożego w Rokitnie Szlacheckim – parafia rzymskokatolicka, znajdująca się w diecezji sosnowieckiej, w dekanacie łazowskim.
Historia.
18 sierpnia 1987 roku biskup częstochowski Stanisław Nowak utworzył wikariat terenowy na terenie parafii pw. św. Michała Archanioła w Łazach. Parafię Miłosierdzia Bożego w Rokitnie Szlacheckim erygował 7 grudnia 1992 roku biskup Adam Śmigielski SDB. Budowę kościoła rozpoczęto 17 maja 1989 roku. 

</doc>
<doc id="4672502" url="https://pl.wikipedia.org/wiki?curid=4672502" title="Oszmiańce (rejon wołkowyski)">
Oszmiańce (rejon wołkowyski)

Oszmiańce (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Wołkowysk.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Biskupice.

</doc>
<doc id="4672503" url="https://pl.wikipedia.org/wiki?curid=4672503" title="Oszmiańce">
Oszmiańce



</doc>
<doc id="4672507" url="https://pl.wikipedia.org/wiki?curid=4672507" title="Baki (Białoruś)">
Baki (Białoruś)

Baki (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Wołkowysk.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Izabelin.

</doc>
<doc id="4672509" url="https://pl.wikipedia.org/wiki?curid=4672509" title="Parafia Najświętszego Serca Pana Jezusa w Wysokiej (diecezja sosnowiecka)">
Parafia Najświętszego Serca Pana Jezusa w Wysokiej (diecezja sosnowiecka)

Parafia Najświętszego Serca Pana Jezusa w Wysokiej – parafia rzymskokatolicka, znajdująca się w diecezji sosnowieckiej, w dekanacie łazowskim.

</doc>
<doc id="4672518" url="https://pl.wikipedia.org/wiki?curid=4672518" title="Parafia Świętego Wawrzyńca w Warzycach">
Parafia Świętego Wawrzyńca w Warzycach



</doc>
<doc id="4672533" url="https://pl.wikipedia.org/wiki?curid=4672533" title="Reprezentacja Związku Południowej Afryki w piłce nożnej mężczyzn">
Reprezentacja Związku Południowej Afryki w piłce nożnej mężczyzn



</doc>
<doc id="4672537" url="https://pl.wikipedia.org/wiki?curid=4672537" title="Homoglif">
Homoglif

Homoglif – znak alfanumeryczny (litera lub cyfra; glif), którego kształt interpretowany może być na więcej niż jeden sposób, na przykład cyfra zero i wielka litera O.
Wieloznaczności tego rodzaju jest więcej, niektóre z nich wyraźniej widoczne są przy określonych krojach czcionki (np. wielka litera I, cyfra jeden i mała litera l lub wspomniane wyżej zero i litera O), inne ujawniają się w różnych alfabetach, np. łacińska litera H (czyt. "ha", Unicode 0048) wyglądająca tak samo jak rosyjskie Н (czyt. "en", Unicode 041D) w cyrylicy i jak grecka litera Η (czyt. "eta", Unicode 0397).
W innych przypadkach homoglify oznaczać mogą takie same samogłoski (np. łacińskie A, tak samo brzmiąca samogłoska zapisywana cyrylicą - А - oraz grecka Α, "alfa").
Przed upowszechnieniem się technik komputerowych, dla których zasadnicze znaczenie mają różnice np. 0 i O albo 1 i l, podobieństwo tych znaków wykorzystywano np. celem uproszczenia konstrukcji maszyn do pisania, dzięki czemu oszczędzano np. czcionki 0 i 1, pozostawiając interpretacji kontekstowej przez człowieka, czy chodzi o cyfry czy litery.

</doc>
<doc id="4672538" url="https://pl.wikipedia.org/wiki?curid=4672538" title="ARVI Futbolo Arena">
ARVI Futbolo Arena



</doc>
<doc id="4672540" url="https://pl.wikipedia.org/wiki?curid=4672540" title="Żabka Czułowska">
Żabka Czułowska

Żabka Czułowska – skała w dolinie Zimny Dół na Garbie Tenczyńskim. Znajduje się we wsi Czułów w województwie małopolskim, w powiecie krakowskim, w gminie Liszki. U wylotu doliny Zimny Dół, przy asfaltowej drodze jest wybitna skała Łysina. Około 100 m od niej na południe w orograficznie lewych zboczach doliny, tuż przy drodze, stoi skała Żabka Czułowska.
Żabka Czułowska, podobnie jak inne skały Zimnego Dołu, zbudowana jest z twardych wapieni skalistych. Uprawiana jest na niej wspinaczka skalna. W bazie topo portalu wspinaczkowego opisana jest jako Sępia Czułowska I. Są na niej 4 drogi wspinaczkowe o trudności od VI.1+ do VI.3 w skali polskiej. Wszystkie mają zamontowane punkty asekuracyjne: 5-7 ringów (r) i stanowiska zjazdowe (st).

</doc>
<doc id="4672543" url="https://pl.wikipedia.org/wiki?curid=4672543" title="Dlaczego moja córka?">
Dlaczego moja córka?

Dlaczego moja córka? (ang. "Moment of Truth: Why My Daughter?") – amerykański dramat filmowy w reżyserii Chucka Bowmana.
Opis fabuły.
Akcja rozgrywa się w latach 80. XX wieku. Prostytutka, Diana Moffitt zostaje zamordowana przez swojego chłopaka, po jej śmierci Gayle Moffit usiłuje znaleźć zabójcę swojej córki. Matka dokonuje miażdżącego odkrycia, w jaki sposób prawo postrzega prostytutki, niestety policja nie chce jej wierzyć z powodu braku dowodów.
Obsada.
i inni

</doc>
<doc id="4672544" url="https://pl.wikipedia.org/wiki?curid=4672544" title="La Belleza">
La Belleza

La Belleza – miasto w Kolumbii, w departamencie Santander.

</doc>
<doc id="4672545" url="https://pl.wikipedia.org/wiki?curid=4672545" title="Landázuri">
Landázuri

Landázuri – miasto w Kolumbii, w departamencie Santander.

</doc>
<doc id="4672549" url="https://pl.wikipedia.org/wiki?curid=4672549" title="La Paz (Kolumbia)">
La Paz (Kolumbia)

La Paz – miasto w Kolumbii, w departamencie Santander.

</doc>
<doc id="4672550" url="https://pl.wikipedia.org/wiki?curid=4672550" title="Lebrija (Kolumbia)">
Lebrija (Kolumbia)

Lebrija – miasto w Kolumbii, w departamencie Santander.

</doc>
<doc id="4672551" url="https://pl.wikipedia.org/wiki?curid=4672551" title="Los Santos (Kolumbia)">
Los Santos (Kolumbia)

Los Santos – miasto w Kolumbii, w departamencie Santander.

</doc>
<doc id="4672552" url="https://pl.wikipedia.org/wiki?curid=4672552" title="Macaravita">
Macaravita

Macaravita – miasto w Kolumbii, w departamencie Santander.

</doc>
<doc id="4672553" url="https://pl.wikipedia.org/wiki?curid=4672553" title="Málaga (Kolumbia)">
Málaga (Kolumbia)

Málaga – miasto w Kolumbii, w departamencie Santander.

</doc>
<doc id="4672555" url="https://pl.wikipedia.org/wiki?curid=4672555" title="Adam Regiewicz">
Adam Regiewicz

Adam Regiewicz (ur. 1972 w Zabrzu) – prof. zw. dr hab. nauk humanistycznych w zakresie literaturoznawstwa, filolog i filmoznawca, dyrektor Instytutu Literaturoznawstwa Wydziału Humanistycznego Uniwersytetu Humanistyczno-Przyrodniczego im. Jana Długosza w Częstochowie. Zajmuje się pracami z zakresu komparatystyki kulturowej. Zainicjował badania nad mediewalizmem w popkulturze, audioantropologią odgłosów w literaturze polskiej. Rozwinął zagadnienie kerygmatyczności literatury i badań nad audiowizualnością literatury.
Życiorys.
12 grudnia 2000 obronił pracę doktorską "Wizerunek heretyka w średniowiecznym piśmiennictwie polskim", 8 czerwca 2010 habilitował się na podstawie oceny dorobku naukowego i pracy zatytułowanej "Ślady obecności średniowiecznego wizerunku inkwizytora i Civitas Diaboli w polskiej literaturze fantasy po roku 1989". 9 maja 2018 nadano mu tytuł profesora w zakresie nauk humanistycznych. Został zatrudniony na stanowisku profesora nadzwyczajnego w Instytucie Filologii Polskiej na Wydziale Filologicznym i Historycznym Uniwersytetu Humanistyczno-Przyrodniczego im. Jana Długosza w Częstochowie.
Od 2019 objął funkcję profesora w Instytucie Literaturoznawstwa na Wydziale Humanistycznym Uniwersytetu Humanistyczno-Przyrodniczego im. Jana Długosza w Częstochowie.
Jest także autorem powieści kryminalnych: "Kamienica przy Antycznej" (2017), "Ucieczki Jakuba Krafta" oraz rozgrywającej się w Zabrzu trylogii "Hubertus", "Krojcok" i "Krampus" (2021).

</doc>
<doc id="4672556" url="https://pl.wikipedia.org/wiki?curid=4672556" title="Dom przy ul. Rwańskiej 6 w Piotrkowie Trybunalskim">
Dom przy ul. Rwańskiej 6 w Piotrkowie Trybunalskim

Dom przy ul. Rwańskiej 6 – zabytkowy budynek w Piotrkowie Trybunalskim na Starym Mieście przy ul. Rwańskiej 6, należący do parafii ewangelicko-augsburskiej w Piotrkowie.
W 1795 ewangelicy objęli budynek dawnego kościoła katolickiego, będący częścią byłego klasztoru pijarów, który pozostawał nieużytkowany po przenosinach pijarów do kolegium pojezuickiego. Ewangelicy zaadaptowali obiekt na świątynię ewangelicko-augsburską. W 1830 ewangelicy dokupili od księży pijarów działkę sąsiadującą z kościołem z przeznaczeniem na mieszkanie pastora, jednak z powodu braku funduszy rozpoczęcie budowy przedłużało się. Budynek został ukończony w 1846. Funkcję domu parafialnego parafii ewangelicko-augsburskiej w Piotrkowie pełni do dziś. Od 1851 w budynku działała szkoła prowadzona przez Bogumiła Rondthalera, przeniesiona następnie do budynku na rogu ul. Wojska Polskiego i ul. Mickiewicza.
Obiekt wpisany jest do rejestru zabytków pod numerem 674 z 12.09.1967. Znajduje się też w gminnej ewidencji zabytków miasta Piotrkowa Trybunalskiego.

</doc>
<doc id="4672557" url="https://pl.wikipedia.org/wiki?curid=4672557" title="Koszykówka na Światowych Wojskowych Igrzyskach Sportowych 2011">
Koszykówka na Światowych Wojskowych Igrzyskach Sportowych 2011

Koszykówka na 5. Światowych Wojskowych Igrzyskach Sportowych – turniej mężczyzn rozegrany w Rio de Janeiro podczas igrzysk wojskowych w dniach 17-24 lipca 2011 roku. Zawody zostały rozegrane w HSBC Arena, gdzie wystąpiło 12 drużyn męskich.
Uczestnicy.
W turnieju brało udział łącznie dwanaście reprezentacji.
System rozgrywek.
Faza grupowa.
Drużyny uczestniczące w rozgrywkach zostały podzielone na dwie grupy po sześć zespołów. Każda drużyna grała ze wszystkimi innymi drużynami w grupie tzw systemem kołowym (tj. każdy z każdym, po jednym meczu). Zwycięzca meczu otrzymywał 2 punkty, natomiast przegrany 1 punkt. O kolejności w grupie decydowały zdobyte punkty. W przypadku równej ilości punktów o miejscu w grupie decydował bilans - różnica punktowa "(co miało miejsce w przypadku ustalenia pozycji w grupie B)". Nie rozgrywano meczów pocieszenia pomiędzy drużynami, które w grupach zajęły 5-6 miejsca. Zespołom zajmującym piąte miejsca w swoich grupach przyznano 9 i 10. miejsce w klasyfikacji końcowej. To samo dotyczyło szóstych miejsc w grupach, którym przyznano 11 i 12 pozycję.
Faza pucharowa.
Cztery pierwsze z każdej grupy awansowały do fazy pucharowej "(ćwierćfinałów)". Zwycięzcy tych starć awansowali do półfinałów. Drużyny, które przegrały mecze półfinałowe, rozegrały mecz o 3. miejsce, natomiast zwycięzcy rywalizowali w finale o mistrzostwo igrzysk wojskowych.

</doc>
<doc id="4672558" url="https://pl.wikipedia.org/wiki?curid=4672558" title="Matanza (Kolumbia)">
Matanza (Kolumbia)

Matanza – miasto w Kolumbii, w departamencie Santander.

</doc>
<doc id="4672559" url="https://pl.wikipedia.org/wiki?curid=4672559" title="Mogotes">
Mogotes

Mogotes – miasto w Kolumbii, w departamencie Santander.

</doc>
<doc id="4672564" url="https://pl.wikipedia.org/wiki?curid=4672564" title="Molagavita">
Molagavita

Molagavita – miasto w Kolumbii, w departamencie Santander.

</doc>
<doc id="4672565" url="https://pl.wikipedia.org/wiki?curid=4672565" title="Ocamonte">
Ocamonte

Ocamonte – miasto w Kolumbii, w departamencie Santander.

</doc>
<doc id="4672566" url="https://pl.wikipedia.org/wiki?curid=4672566" title="Oiba">
Oiba

Oiba – miasto w Kolumbii, w departamencie Santander.

</doc>
<doc id="4672567" url="https://pl.wikipedia.org/wiki?curid=4672567" title="Onzaga">
Onzaga

Onzaga – miasto w Kolumbii, w departamencie Santander.

</doc>
<doc id="4672570" url="https://pl.wikipedia.org/wiki?curid=4672570" title="MSBS">
MSBS



</doc>
<doc id="4672572" url="https://pl.wikipedia.org/wiki?curid=4672572" title="Palmar (Kolumbia)">
Palmar (Kolumbia)

Palmar – miasto w Kolumbii, w departamencie Santander.

</doc>
<doc id="4672578" url="https://pl.wikipedia.org/wiki?curid=4672578" title="Gabbija-ana-Aszur">
Gabbija-ana-Aszur

Gabbija-ana-Aszur (akad. "Gabbija-ana-Aššur", w transliteracji z pisma klinowego zapisywane m"gab-bi-ia-a-na-aš-šur") – wysoki dostojnik za rządów asyryjskiego króla Adad-nirari II (911-891 p.n.e.), wzmiankowany w jednej z inskrypcji tego władcy. W inskrypcji tej, datowanej na 909 r. p.n.e., Adad-nirari II wyznacza Gabbija-ana-Aszura, noszącego tytuł gubernatora prowincji Aszur ("šá-kín" KUR URU.ŠÀ.URU) oraz Adad-ahu-iddinę, „zarządcę miasta” ("ša muḫḫi-āli", zapisywane "ša" UGU URU), do sprawowania nadzoru nad naprawą licowania muru nabrzeża portowego w Aszur. W jakiś czas później Gabbija-ana-Aszura na jego stanowisku zastąpić musiał Adad-ahu-iddina, gdyż jako eponim w 897 r. p.n.e. to on nosi już tytuł gubernatora prowincji Aszur ("šakin libbi-āli", zapisywane "šá-kìn" URU.ŠÀ.URU).

</doc>
<doc id="4672583" url="https://pl.wikipedia.org/wiki?curid=4672583" title="Odlotowe szaleństwo">
Odlotowe szaleństwo

Odlotowe szaleństwo () - amerykański komediodramat, w reżyserii Roba Bowmana.
Opis fabuły.
Mitchell Goosen to szesnastoletni chłopiec z Kalifornii, który uwielbia surfować, jednak jego rodzice, którzy są zoologami otrzymali stypendium do pracy w Australii. Chłopiec zostaje wysłany do ciotki, wuja i kuzyna w Cincinnati w stanie Ohio. Po przybyciu spotyka kuzyna, Wileya, który jest także jego nowym współlokatorem przez następne pół roku. Mitchell idzie do szkoły i stawia w złym świetle hokeistów ze szkół średnich. W końcu Mitchell i Wiley znoszą tygodnie tortur ze strony chłopców. Tak więc Mitchell i Wiley muszą nauczyć się, jak się dogadywać, aby pokonać rywali Central High School w konkursie Devil's Backbone.

</doc>
<doc id="4672589" url="https://pl.wikipedia.org/wiki?curid=4672589" title="Palmas del Socorro">
Palmas del Socorro

Palmas del Socorro – miasto w Kolumbii, w departamencie Santander.

</doc>
<doc id="4672593" url="https://pl.wikipedia.org/wiki?curid=4672593" title="Pinchote">
Pinchote

Pinchote – miasto w Kolumbii, w departamencie Santander.

</doc>
<doc id="4672600" url="https://pl.wikipedia.org/wiki?curid=4672600" title="Wojciech Kułakowski">
Wojciech Kułakowski

Wojciech Kułakowski (ur. 17 lutego 1888 w Starymieście, zm. 7 listopada 1918 we Lwowie) – podporucznik piechoty Wojska Polskiego, kawaler Orderu Virtuti Militari.
Życiorys.
Urodził się 17 lutego 1888 w Starymieście, w ówczesnym powiecie podhajeckim Królestwa Galicji i Lodomerii, w rodzinie Józefa. Podjął studia prawa
Podczas I wojny światowej był oficerem c. k. armii, służył w szeregach 55 pułku piechoty. Ponadto działał w Polskiej Organizacji Wojskowej, a latem 1918 został zaprzysiężony do organizacji Polskie Kadry Wojskowe. U kresu wojny w listopadzie 1918 brał udział w obronie Lwowa podczas wojny polsko-ukraińskiej. 1 listopada obsadził swoim plutonem koszary na Janowskim. Dowodził wtedy oddziałem operującym na ulicy Kordeckiego. W dniu 2 listopada kierowany przez niego oddział wraz z oddziałami Roman Abrahama i Stanisława Wolaka zaatakowały dworzec kolejowy, zajmując magazyn broni i amunicji. W stopniu podporucznika dowodził oddziałem, który wraz z innymi jednostkami w dniach 2-3 listopada 1918 zdobyli ulicę Bema. Następnie był organizatorem polskich pozycji tamże (polscy obrońcy w tym miejscu byli określani jako "bemacy") i objął komendę placówki na roku ulic Bema i Janowskiej, po czym skutecznie odpierał ataki Ukraińców w czasie najcięższych walk 4 listopada. Następnie objął komendę nad oddziałem operującym na ulicy Janowskiej i chroniącym magazyn na rogu Bema i Janowskiej. 5 listopada mając zaledwie pięciu ludzi, dokonał skutecznego kontrataku na pluton ukraiński, przejmując karabin maszynowy. Wieczorem 5 listopada dowodził oddziałem, skierowanym przez por. Jerzego Schwarzenberg-Czernego, atakującym koszary Ferdynanda przy ulicy Gródeckiej. Atakującym lewym skrzydłem Polakom kierowanych przez ppor. Kułakowskiego udało się wtargnąć na teren koszar, objąć stajnie oraz zająć magazyny sanitarny i garnizonowy, jednak nie utrzymali go wskutek nieporozumienia, jako że następnie zostali oni ostrzeliwani przez oddział z placówki Jur ogniem z ciężkich karabinów maszynowych. W wyniku bratniego ostrzału Wojciech Kułakowski odniósł śmiertelnie rany w brzuch. Został przeniesiony przez żołnierzy do Zgromadzenia Sióstr Felicjanek przy ul. Janowskiej. Zmarł w wyniku odniesionych ran 7 listopada 1918 w szpitalu na Politechnice we Lwowie. Według relacji umierał z uśmiechem na ustach oraz szczęśliwy, że walczył za Polskę. W ostatnich słowach obawiał się jedynie o polskich obrońców Lwowa, mówiąc: "czy nasi się utrzymają, czy nasi się obronią".
Został pochowany na Cmentarzu Obrońców Lwowa (katakumba V, miejsce 2).
We wspomnieniach Romana Abrahama podporucznik Wojciech Kułakowski był "jednym z dzielniejszych oficerów obrony Lwowa", zaś Czesław Mączyński określił go słowami: "najdzielniejszy z dzielnych" oraz "bohater nad bohatery".
Uchwałą Rady Miasta Lwowa z listopada 1938 jednej z ulic we Lwowie nadano imię Wojciecha Kułakowskiego.

</doc>
<doc id="4672602" url="https://pl.wikipedia.org/wiki?curid=4672602" title="IV Liceum Ogólnokształcące im. Stanisława Anioła w Tarnowie">
IV Liceum Ogólnokształcące im. Stanisława Anioła w Tarnowie



</doc>
<doc id="4672606" url="https://pl.wikipedia.org/wiki?curid=4672606" title="Sąd przemysłowy">
Sąd przemysłowy

Sąd przemysłowy – sąd austro-węgierski rozstrzygający spory wynikające ze stosunku pracy. Działały one na podstawie ustawy z 1869 r., zmienionej w 1896 r. Ich skład tworzyli: sędzia zawodowy oraz ławnicy wybierani oddzielnie, ale w równej liczbie przez pracodawców i pracowników. Instancją odwoławczą od ich orzeczeń był sąd krajowy, który orzekał w takich sprawach w składzie 3 sędziów zawodowych i 2 ławników. Na terenie Galicji funkcjonowały w Bielsku (poza Galicją), Krakowie i Lwowie. Działalność tych sądów była raczej nikła.
Historia powstania.
Konstytucja grudniowa z 1867 roku, która ugruntowała rządy liberalno-burżuazyjne w monarchii austro-węgierskiej, przeprowadziła ostateczny rozdział sądownictwa od administracji; gwarantowała niezawisłość sądów, oddając je w ręce nieusuwalnych dożywotnich sędziów, mianowanych przez cesarza; przewidywała instytucję sędziów przysięgłych, orzekających o winie w najcięższych sprawach karnych; przyznawała sędziom prawo badania zgodności rozporządzeń rządowych z ustawami; zapowiadała utworzenie obok sądów powszechnych sądownictwa prawa publicznego. Te ogólne zasady konstytucyjne wcielane były w życie powoli i w pełni nie zostały zrealizowane. Zajmowały się tym ustawy z szeregu lat (1868, 1869, 1873, 1895, 1896), nadając sądom powszechnym trwałą strukturę. Analogiczna struktura sądownictwa jak w Galicji istniała także w innych krajach habsburskich.
Sądy powszechne powstałe po wprowadzeniu Konstytucji grudniowej:
Szczególne sądy powstałe po wprowadzeniu Konstytucji grudniowej:
Reformy w austriackim prawie pracy.
W Austrii od połowy XIX w. obowiązywały w zakresie zatrudnienia robotników przepisy ABGB (1811), stanowiące zasadę wolności zawierania umowy formalnej i równości stron. Dopiero w okresie neoabsolutyzmu, po Wiośnie Ludów, ustanowiono jednolite prawo górnicze (1854) oraz ordynację przemysłową (1859). Dalsze reformy wprowadziły między innymi: sądy przemysłowe (1869), zniesienie karalności strajków i koalicji (1870), inspekcję pracy (1883), ubezpieczenia robotników od wypadków (1887).
Reformy II RP.
W II Rzeczypospolitej 2 lipca 1936 r. zostało opublikowane rozporządzenie Rady Ministrów o przekształceniu sądów przemysłowych i kupieckich na sądy pracy. Na jego podstawie sądy przemysłowe, działające ma podstawie ustawy o sądach przemysłowych z dnia 29 lipca 1890 r. i sądy kupieckie, działające na obszarze województw poznańskiego, pomorskiego i górnośląskiej części województwa śląskiego zostały przekształcone z dniem 1 października 1936 r. na sądy pracy na zasadach opisanych w ustawie.
Na podstawie rozporządzenia ustanowiono:
Art. 7 rozporządzenia o przekształceniu sądów przemysłowych i kupieckich na sądy pracy stanowił, że spory wszczęte przed dniem 1 października 1936 r. przed sądami przemysłowymi lub kupieckimi będą przekazane do rozpatrzenia nowo powołanym sądom pracy lub sądom grodzkim w miejscowościach, które nie należą do okręgu żadnego sądu pracy. Spory te miały być rozpatrywane według przepisów prawa o sądach pracy; sądy te miały orzekać z uwzględnieniem już dokonanych przez sąd przemysłowy lub kupiecki czynności, zebranego materiału i pobranych opłat.

</doc>
<doc id="4672607" url="https://pl.wikipedia.org/wiki?curid=4672607" title="Qurdi-ilima">
Qurdi-ilima

Qurdi-ilima ("Q"["urdi-ili"]"ma?" - odczyt imienia niepewny) – wysoki dostojnik (funkcja nieznana) za rządów asyryjskiego króla Adad-nirari II (911-891 p.n.e.); z asyryjskich list i kronik eponimów wiadomo, iż w 903 r. p.n.e. sprawował urząd "limmu" (eponima).

</doc>
<doc id="4672608" url="https://pl.wikipedia.org/wiki?curid=4672608" title="...-inanni">
...-inanni

...-inanni (tylko koniec imienia zachowany) – wysoki dostojnik (funkcja nieznana) za rządów asyryjskiego króla Adad-nirari II (911-891 p.n.e.); z asyryjskich list i kronik eponimów wiadomo, iż w 902 r. p.n.e. sprawował urząd "limmu" (eponima).

</doc>
<doc id="4672609" url="https://pl.wikipedia.org/wiki?curid=4672609" title="Krzyż i Medal honorowy Bundeswehry">
Krzyż i Medal honorowy Bundeswehry



</doc>
<doc id="4672615" url="https://pl.wikipedia.org/wiki?curid=4672615" title="Archidiakonat brzozowski">
Archidiakonat brzozowski

Archidiakonat brzozowski – jeden z trzech archidiakonatów diecezji przemyskiej w okresie przedrozbiorowym.
Historia.
Archidiakonat brzozowski został utworzony 24 marca 1751 roku przez biskupa przemyskiego Wacława Hieronima Sierakowskiego. Archidiakon brzozowski był równocześnie prałatem kapituły kolegiackiej w Brzozowie. Archidiakonaty przemyski, jarosławski i brzozowski zostały utworzone w celu usprawnienia wizytacji, kontroli duchowieństwa i parafii w diecezji.
7 czerwca 1788 roku w wyniku reform józefińskich decyzją gubernium lwowskiego kapituła kolegiacka została zniesiona, ale formalne istniała do śmierci ks. Józefa Łabaszewskiego w 1811 roku. W 1785 roku skasowano archidiakonaty.
Dekanaty i parafie.
W skład archidiakonatu weszły 4 dekanaty z 66 parafiami:

</doc>
<doc id="4672617" url="https://pl.wikipedia.org/wiki?curid=4672617" title="Prezydenci Tarnowa">
Prezydenci Tarnowa



</doc>
<doc id="4672618" url="https://pl.wikipedia.org/wiki?curid=4672618" title="Burmistrzowie Tarnowa">
Burmistrzowie Tarnowa



</doc>
<doc id="4672619" url="https://pl.wikipedia.org/wiki?curid=4672619" title="Protée (1930)">
Protée (1930)

Protée (Q155) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 31 lipca 1930 w stoczni Société Nouvelle des Forges et Chantiers de la Méditerranée w La Seyne-sur-Mer, a do służby w Marine nationale wszedł w listopadzie 1932. Podczas wojny jednostka pełniła służbę na Morzu Śródziemnym i Atlantyku, a od zawarcia zawieszenia broni między Francją a Niemcami znajdowała się pod kontrolą Brytyjczyków w Aleksandrii. Po lądowaniu Aliantów w Afryce Północnej „Protée” wszedł w skład marynarki Wolnych Francuzów. 29 grudnia 1943 okręt zatonął nieopodal Marsylii po wejściu na minę. Wrak jednostki został odnaleziony w 1995 roku.
Projekt i budowa.
„Protée” zamówiony został na podstawie programu rozbudowy floty francuskiej z 1926 roku. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Okręty typu "Redoutable" miały duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętów był inż. Jean-Jacques Roquebert.
„Protée” zbudowany został w stoczni Société Nouvelle des Forges et Chantiers de la Méditerranée w La Seyne-sur-Mer. Stępkę okrętu położono 4 października 1928, a zwodowany został 31 lipca 1930.
Dane taktyczno-techniczne.
„Protée” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Sulzer o łącznej mocy 6000 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 17 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów w zanurzeniu. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76.
Załoga okrętu składała się z 4 oficerów oraz 57 podoficerów i marynarzy.
Służba.
„Protée” został przyjęty do służby w Marine nationale 1 listopada 1932. Jednostka otrzymała numer burtowy Q155. W momencie wybuchu II wojny światowej okręt pełnił służbę na Morzu Śródziemnym, będąc jednostką flagową 3. dywizjonu 3. eskadry 1. Flotylli okrętów podwodnych w Tulonie (jednostka przechodziła remont, który zakończył się 1 grudnia 1939). Dowódcą okrętu był w tym okresie kmdr ppor. E.J.J. Gras. 3 lutego 1940 „Protée” oraz niszczyciele „Simoun” i „Le Fortune” wyszły z Oranu w rejs do Casablanki. Po pokonaniu 4 lutego Cieśniny Gibraltarskiej zostały wysłane w celu zbadania wybuchu w pobliżu duńskiego parowca „Java” o pojemności 8681 BRT (na pozycji ). 23 lutego „Protée” próbował zatrzymać napotkany statek handlowy, który odpowiedział ogniem z działa pokładowego, zmuszając okręt do zanurzenia. Niedoszłym niemieckim łamaczem blokady okazał się francuski parowiec „Aragaz” (5009 BRT), a do zdarzenia doszło na pozycji . 18 kwietnia okręt opuścił Casablankę i w eskorcie niszczyciela „Trombe” 19 kwietnia pokonał Cieśninę Gibraltarską, dopływając 21 kwietnia do Bizerty.
W czerwcu 1940 okręt znajdował się w Bejrucie w składzie 3. dywizjonu okrętów podwodnych (wraz z „Actéon” i „Achéron”), a jego dowódcą był kmdr ppor. J.M.L.J. Garreau. 10 czerwca, po wypowiedzeniu wojny przez Włochy jednostka opuściła bazę, udając się na patrol w rejon archipelagu Dodekanez, na wschód od Leros. Po podpisaniu przez Francję zawieszenia broni z Niemcami, Brytyjczycy podjęli kroki zmierzające do zapobieżenia przejęcia floty francuskiej przez III Rzeszę. Efektem tego była operacja "Catapult", przeprowadzona na początku lipca 1940. W dniach 3-7 lipca w Aleksandrii doszło do neutralizacji okrętów francuskich tworzących tzw. Zespół „X” (pancernik „Lorraine”, krążowniki ciężkie „Duquesne”, „Tourville” i „Suffren”, krążownik lekki „Duguay-Trouin”, niszczyciele „Forbin” i „Le Fortune” oraz okręt podwodny „Protée”). Jednostki zostały rozbrojone, wypompowano z nich paliwo oraz zredukowano ich załogi.
Po lądowaniu Aliantów w Afryce Północnej, „Protée” w styczniu 1943 został reaktywowany i 30 maja 1943 wszedł w skład marynarki Wolnych Francuzów. 29 grudnia 1943 okręt, patrolujący rejon między Tulonem a Marsylią, nieopodal tej ostatniej wszedł na minę i zatonął. Wraz z francuską załogą śmierć poniosło trzech Brytyjczyków: oficer łącznikowy ppor. rez. A.N. DeWael oraz dwóch marynarzy – sygnalistów.
Odnalezienie wraku.
W 1995 roku francuskie przedsiębiorstwo „Comex”, specjalizujące się w badaniach podwodnych, przypadkowo odkryło wrak „Protée” leżący na głębokości 130 metrów 20 km od wybrzeża, między Marsylią a Tulonem, testując nowy sonar zamontowany na miniaturowym okręcie podwodnym „Remora 2000”. Uszkodzenia wraku potwierdziły wersję o zatopieniu jednostki w wyniku wejścia na pole minowe.

</doc>
<doc id="4672638" url="https://pl.wikipedia.org/wiki?curid=4672638" title="Alberto Fernández">
Alberto Fernández

Alberto Ángel Fernández (ur. 2 kwietnia 1959 w Buenos Aires) – argentyński polityk i prawnik, w latach 2003–2007 szef gabinetu prezydenta Néstora Kirchnera oraz w latach 2007–2008 prezydent Cristiny Fernández de Kirchner. Od 10 grudnia 2019 prezydent Argentyny.
Życiorys.
Urodził się 2 kwietnia 1959 w Buenos Aires, gdzie tam ukończył prawo na Uniwersytecie w Buenos Aires. Wstąpił do służby publicznej jako doradca Rady Deliberatywnej Buenos Aires i Argentyńskiej Izby Deputowanych. Został Zastępcą Dyrektora ds. Prawnych w Ministerstwie Gospodarki i pełnił jako główny argentyński negocjator podczas Rundy Urugwajskiej GATT. Nominowany przez nowo wybranego Prezydenta Carlos Saúl Menem do pełnienia funkcji Krajowego Kuratora ds. Ubezpieczeń. W latach 1989–1992 był Prezesem Stowarzyszenia Menedżerów Ubezpieczeń Ameryki Łacińskiej i współzałożycielem Międzynarodowego Stowarzyszenia Menedżerów Ubezpieczeń. Pełnił również funkcję doradcy Mercosur i ALADI w zakresie prawa ubezpieczeniowego, a także był zaangażowany w firmy ubezpieczeniowe i służby zdrowia w sektorze prywatnym. Fernández został uznany za jednego z dziesięciu wybitnych młodych ludzi w Argentynie i w 1992 roku został nagrodzony nagrodą Millennium Award jako jeden z narodowych biznesmenów stulecia.
25 maja 2003 Néstor Kirchner powołał go na szefa jego gabinetu. Stanowisko te sprawował przez całą prezydenturę Nestora oraz jego żony Cristyny do 23 lipca 2008. Nowy system zmiennych podatków od eksportu produktów rolnych doprowadził do konfliktu rządu argentyńskiego w 2008 r. z sektorem rolnym, podczas którego Fernández działał jako główny negocjator rządu. Negocjacje zakończyły się jednak niepowodzeniem, i rozstrzygającym głosowaniu przeciwko ustawie w Senacie Fernández podał się do dymisji.
W maju 2019 został ogłoszony przez Cristię Fernandez de Kirchner kandydatem na urząd Prezydenta Argentyny w wyborach prezydenckich ten natomiast ogłosił ją jako kandydatkę na urząd wiceprezydenta Argentyny. Wyborach tych odnieśli zwycięstwo, wygrywając już w pierwszej turze ze swoim konkurentem Mauricio Macrim, który ubiegał się o reelekcję.
10 grudnia 2019 Alberto Fernández został zaprzysiężony na kolejnego prezydenta zaś Cristina de Kirchner na urząd wiceprezydenta Argentyny.
Życie prywatne.
Fernández poślubił Marcelę Luchetti, koleżankę z Uniwersytetu w Buenos Aires, studentkę prawa, w 1993. Rozstali się w 2005. Fernández i Luchetti mają jedno dziecko, Tani Fernández Luchetti (ur. 1994) znanego w Argentynie z tego, że jest drag performerem i cosplayerem, który posługuje się pseudonimem scenicznym Dyhzy.
Od 2014 roku Fernández jest w związku z dziennikarką i aktorką Fabiolą Yáñez, która od początku prezydentury Fernándeza pełni rolę Pierwszej Damy Argentyny. Para jest właścicielami trzech psów: Dylan (nazwany na cześć Boba Dylana, którego Fernández chwalił i wymieniał jako inspirację) oraz dwa szczeniaki Dylana, Prócer i Kaila. 23 września 2021 jednostka medyczna urzędu prezydenta ogłosiła, że Yáñez spodziewa się swojego pierwszego dziecka. Syn Yáñez i Fernándeza, Francisco Fernández Yáñez, urodził się 11 kwietnia 2022 roku w Sanatorio Otamendi, w Buenos Aires.
Fernández jest Honorowym Profesorem Uniwersytetu Tsinghua.
Fernández jest kibicem drużyny piłkarskiej Argentinos Juniors.

</doc>
<doc id="4672639" url="https://pl.wikipedia.org/wiki?curid=4672639" title="Saksoński Order Pomocy przy Powodzi 2002">
Saksoński Order Pomocy przy Powodzi 2002



</doc>
<doc id="4672642" url="https://pl.wikipedia.org/wiki?curid=4672642" title="Berliński Order Zasługi">
Berliński Order Zasługi



</doc>
<doc id="4672643" url="https://pl.wikipedia.org/wiki?curid=4672643" title="Andrzej Urbisz">
Andrzej Urbisz

Andrzej Piotr Urbisz (ur. 5 lipca 1963 w Rydułtowach) – polski biolog i botanik.
W 1987 roku ukończył studia na Wydziale Biologii i Ochrony Środowiska Uniwersytetu Śląskiego w Katowicach (kierunek biologia). Od 1 września 1988 r. jest zatrudniony w Katedrze Botaniki Systematycznej Wydziału Biologii i Ochrony Środowiska (od 2019 roku Wydziału Nauk Przyrodniczych) Uniwersytetu Śląskiego w Katowicach. Od października 1996 r. zatrudniony na stanowisku adiunkta w Katedrze Botaniki Systematycznej (od 2014 do 2019 r. w Katedrze Botaniki i Ochrony Przyrody, a od 2019 r. w Instytucie Biologii, Biotechnologii i Ochrony Środowiska). Od 1 grudnia 2019 r. profesor uczelni.
Praca doktorska: „Flora naczyniowa Płaskowyżu Rybnickiego na tle antropogenicznych przemian tego obszaru” (1996). Rozprawa habilitacyjna: „Różnorodność i rozmieszczenie roślin naczyniowych, jako podstawa regionalizacji geobotanicznej Wyżyny Krakowsko-Częstochowskiej” (2009). Andrzej Urbisz jest autorem lub współautorem około 100 publikacji naukowych (w tym 10 monografii).
Główne kierunki działalności naukowej i specjalności: fitogeografia, florystyka, ochrona przyrody, geobotanika.
Tematyka badawcza: rośliny naczyniowe Wyżyny Śląskiej i Wyżyny Krakowsko-Częstochowskiej, przemiany szaty roślinnej pod wpływem działalności człowieka, ginące i zagrożone gatunki roślin naczyniowych.

</doc>
<doc id="4672649" url="https://pl.wikipedia.org/wiki?curid=4672649" title="Nazistowskie Niemcy">
Nazistowskie Niemcy



</doc>
<doc id="4672653" url="https://pl.wikipedia.org/wiki?curid=4672653" title="Historia polskich Żydów">
Historia polskich Żydów



</doc>
<doc id="4672660" url="https://pl.wikipedia.org/wiki?curid=4672660" title="4 Pułk Artylerii Górskiej Austro-Węgier">
4 Pułk Artylerii Górskiej Austro-Węgier



</doc>
<doc id="4672661" url="https://pl.wikipedia.org/wiki?curid=4672661" title="Joanna Chudy">
Joanna Chudy

Joanna Chudy (ur. 1976 w Bielsku-Białej) – polska artystka fotograf. Członkini Okręgu Górskiego Związku Polskich Artystów Fotografików. Wykładowca w Policealnej Szkole Fotograficznej "Fotoedukacja".
Życiorys.
Joanna Chudy w 2002 roku została absolwentką Akademii Sztuk Pięknych im. Jana Matejki w Krakowie (Wydział Konserwacji i Restauracji Dzieł Sztuki), w 2009 roku ukończyła (z wyróżnieniem) Wyższe Studium Fotografii w Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi. W 2013 roku obroniła doktorat w Akademii Sztuk Pięknych w Warszawie. Związana ze śląskim środowiskiem fotograficznym – mieszka i tworzy w Bielsku-Białej. Miejsce szczególne w jej twórczości zajmuje fotografia abstrakcyjna, fotografia aktu, fotografia architektury, fotografia dokumentalna, fotografia krajobrazowa, fotografia kreacyjna, fotografia podróżnicza, fotografia portretowa. Dużą część swoich fotografii tworzy w technice czarno-białej oraz analogowej. W 2006 podjęła pracę jako nauczycielka w Zespole Sztuk Plastycznych, w Bielsku-Białej. Jest wykładowcą w Policealnej Szkole Fotograficznej "Fotoedukacja".
Joanna Chudy jest autorką kilkudziesięciu wystaw indywidualnych, współautorką wielu wystaw zbiorowych w Polsce i za granicą (między innymi w Bułgarii, Francji, Niemczech). Jej fotografie prezentowane na wystawach pokonkursowych wielokrotnie doceniano akceptacjami, nagrodami, wyróżnieniami (m.in. Grand Prix VI Warszawskiego Festiwalu Fotografii Artystycznej w Warszawie, w 2010 roku, I nagroda w Ogólnopolskim Konkursie Fotograficznym "Portret 2009" w Kole, wyróżnienie w XVII Biennale fotografii w technikach fotograficznych i cyfrowym przetwarzaniu obrazu "Remis 2009" w Ostrowie Wielkopolskim, I nagroda w konkursie "Aura Hogan &amp; Hartson" w Warszawie, w 2009 roku, wyróżnienie w konkursie The Independent Photographer w Berlinie, w 2017 roku, Nagroda Dyrektora Galerii Bielskiej BWA w Bielsku-Białej w IV Bielskim Festiwalu Sztuk Wizualnych, w 2018 roku). 
W 2010 roku otrzymała stypendium Ministerstwa Kultury i Dziedzictwa Narodowego, w 2018 ponownie została stypendystką MKiDN. W 2011 roku otrzymała stypendium Marszałka Województwa Śląskiego. W 2014 roku została przyjęta w poczet członków rzeczywistych Związku Polskich Artystów Fotografików (legitymacja nr 1132), w którym obecnie pełni funkcję sekretarza w Zarządzie Okręgu Górskiego ZPAF (kadencja na lata 2017–2020). Jest autorką fotografii do książki "Niepamięć. Tożsamość ukryta", wydanej przez Galerię Bielską Biura Wystaw Artystycznych, w 2019 roku.
Fotografie Joanny Chudy mają w swoich zbiorach (między innymi) Galeria Bielska Biura Wystaw Artystycznych oraz Muzeum Historyczne w Bielsku-Białej – Zamek książąt Sułkowskich. 
Wystawy indywidualne.
Źródło.
Wystawy zbiorowe.
Źródło.

</doc>
<doc id="4672663" url="https://pl.wikipedia.org/wiki?curid=4672663" title="Puente Nacional">
Puente Nacional

Puente Nacional – miasto w Kolumbii, w departamencie Santander.

</doc>
<doc id="4672665" url="https://pl.wikipedia.org/wiki?curid=4672665" title="Puerto Parra">
Puerto Parra

Puerto Parra – miasto w Kolumbii, w departamencie Santander.

</doc>
<doc id="4672667" url="https://pl.wikipedia.org/wiki?curid=4672667" title="Adler (maskotka)">
Adler (maskotka)

Adler (Adlerek) – oficjalna maskotka Ruchu Chorzów. Jest nią muskularny górnośląski orzeł w niebieskiej koszulce z herbem Ruchu.
Maskotkę wyłoniono w konkursie przeprowadzonym przez klub na początku 2008 roku, gdzie z przesłanych prawie 50 prac, zakwalifikowało się 38. Zwyciężył projekt stylizowanego orła z godła górnośląskiego, uzyskując aż 96% głosów. Autorem maskotki jest Karol Gwóźdź.
Symbolika nie jest przypadkowa, ponieważ kibice od zawsze utożsamiali się w pierwszej kolejności z Górnym Śląskiem, a sam klub jest synonimem śląskości.
Debiut maskotki nastąpił w sezonie 2009/2010, podczas 27 kolejki Ekstraklasy (1 maja 2010), w meczu Ruchu Chorzów z Legią Warszawa wygranym przez Ślązaków 1-0.
Maskotka początkowo nazywana była zdrobniale „Adlerkiem”, lecz od 2016 roku przyjęła pełne imię „Adler”, co w przełożeniu na język polski oznacza „orzeł”.
W kwietniu 2016 roku maskotka przeszła lifting i przybrała bardziej muskularny wizerunek. Odświeżona postać orła „Adlera” wykreowana została na śląskiego superbohatera. Maskotka Ruchu obecna jest nie tylko na stadionie w czasie meczów „Niebieskich”, lecz także na wielu eventach organizowanych przez klub i kibiców.
Pluszowy orzeł zdobył dużą popularność w całej Polsce, biorąc udział w światowej zabawie „Mannequin Challenge”.
W 2016 roku, w sondzie przeprowadzonej przez portal „Niebiescy.pl”, maskotka okazała się być „Osobowością Roku 2016”, wyprzedzając nawet napastnika Ruchu, Mariusza Stępińskiego.

</doc>
<doc id="4672668" url="https://pl.wikipedia.org/wiki?curid=4672668" title="Puerto Wilches">
Puerto Wilches

Puerto Wilches – miasto w Kolumbii, w departamencie Santander.

</doc>
<doc id="4672674" url="https://pl.wikipedia.org/wiki?curid=4672674" title="Rionegro (Santander)">
Rionegro (Santander)

Rionegro – miasto w Kolumbii, w departamencie Santander.

</doc>
<doc id="4672678" url="https://pl.wikipedia.org/wiki?curid=4672678" title="Szkoła Filmowa im. Krzysztofa Kieślowskiego UŚ">
Szkoła Filmowa im. Krzysztofa Kieślowskiego UŚ



</doc>
<doc id="4672679" url="https://pl.wikipedia.org/wiki?curid=4672679" title="Miss Polonia 2016">
Miss Polonia 2016

Miss Polonia 2016 – 38. edycja konkursu piękności Miss Polonia. Gala finałowa odbyła się 12 listopada 2016 w sali balowej hotelu Narvil Conference &amp; Spa w Serocku.
Miss Polonią została Izabella Krzan z Olsztyna.

</doc>
<doc id="4672707" url="https://pl.wikipedia.org/wiki?curid=4672707" title="Eustachiewicz">
Eustachiewicz



</doc>
<doc id="4672716" url="https://pl.wikipedia.org/wiki?curid=4672716" title="Portret Zofii Dzieduszyckiej">
Portret Zofii Dzieduszyckiej

Portret Zofii Dzieduszyckiej, także Portret Juliuszowej Dzieduszyckiej – obraz polskiego malarza Henryka Rodakowskiego z 1874, znajdujący się w Galerii Sztuki Polskiej 1800–1945 Muzeum Śląskiego w Katowicach.
Malarz przedstawił na portrecie o wymiarach 112,3 × 80 cm żonę swojego przyjaciela Juliusza Dzieduszyckiego. Dzieduszycki był m.in. właścicielem stadniny koni w Jarczowcach. Muzeum Narodowe w Warszawie posiada wykonany ołówkiem szkic do obrazu. Zofia z Bobrów Dzieduszycka (1830–1904) ma zarzucony ciemny płaszcz obszyty futrem. Na szyi kilka naszyjników z pereł. Na głowie czarny welon. Do 1938 portret był własnością Marii Lubomirskiej. W 1939 Muzeum Śląskie zakupiło obraz wystawiony na sprzedaż w Domu Sztuki w Warszawie. Dzieło jest sygnowane na ⅓ wysokości: . Muzealny numer inwentarzowy: MŚK/SzM/462.
Zofia Dzieduszycka, przedstawiona na portrecie, była w 1844 roku adresatką wiersza "W pamiętniku Zofii Bobrówny" Juiliusza Słowackiego.

</doc>
<doc id="4672718" url="https://pl.wikipedia.org/wiki?curid=4672718" title="Wiedza i Praktyka">
Wiedza i Praktyka

Wiedza i Praktyka – firma działająca w branży wydawniczej, jeden z największych dostawców informacji fachowej w Polsce w formie drukowanej (publikacje cykliczne i jednorazowe) i elektronicznej (portali branżowych, e-letterów) a także organizator szkoleń stacjonarnych i konferencji.
Historia firmy.
Wydawnictwo Wiedza i Praktyka Sp. z o.o. powstało w 1997 roku na bazie współpracy właścicieli Wydawnictwa KiK, Panów Witolda Koniecznego i Romana Kruszewskiego oraz niemieckiego wydawnictwa VNR „Verlag Norman Rentrop”, Pana Normana Rentrop. Ideą twórców firmy było stworzenie wydawnictwa dla fachowców i specjalistów, które dzięki profesjonalnym publikacjom będzie wspierać czytelników w praktycznym stosowaniu przepisów. Od 2017 r. firma nosi nazwę Wiedza i Praktyka sp. z o.o.
Od 2004 roku siedziba spółki mieści się w Warszawie przy ul. Łotewskiej 9A.
Autorem projektu logotypu Wiedzy i Praktyki jest polski malarz Wojciech Fangor.
Publikacje.
W formie drukowanej:
Portale internetowe:

</doc>
<doc id="4672721" url="https://pl.wikipedia.org/wiki?curid=4672721" title="Rain Pilve">
Rain Pilve

Rain Pilve (ur. 10 października 1970 w Tallinnie) – estoński kierowca wyścigowy.
Biografia.
Karierę rozpoczynał w kartingu. W 1986 roku został mistrzem Estonii w klasie Sojuz Junior (do 125 cm³). W 1989 roku ukończył studia na Uniwersytecie Nauk Stosowanych w Tallinnie. Zadebiutował wówczas również w wyścigach samochodów jednomiejscowych, rywalizując Estonią 21.10. W 1990 roku zdobył mistrzostwo Estońskiej Formuły Easter, jednocześnie zadebiutował w Sowieckiej Formule Easter. W sezonie 1991 wygrał dwa wyścigi i został mistrzem ZSRR. Po rozpadzie ZSRR ścigał się w Estonii oraz za granicą. W 1992 roku zdobył tytuł mistrzowski w Estońskiej Formule 1300 oraz wicemistrzowski w Estońskiej Formule 4. W 1992 roku zadebiutował również w Formule Opel Lotus, w której rywalizował do 1995 roku. Do 1995 roku uczestniczył także w Pucharze Narodów Formuły Opel Lotus, najlepszy wynik osiągając w sezonie 1995 (ósme miejsce).
W latach 1996–1999 Estończyk ścigał się w amerykańskiej serii Toyota World Sport Racer, zdobywając w 1999 roku trzecie miejsce w klasyfikacji końcowej. W 2002 roku wygrał estońską serię Yaris Cup. Następnie ścigał się Renault w serii Baltic GT, zdobywając mistrzostwo w 2004 roku oraz wicemistrzostwo dwa lata później. W sezonach 2007–2008 zdobywał trzecie miejsce w klasyfikacji końcowej FIA NEZ GT.

</doc>
<doc id="4672722" url="https://pl.wikipedia.org/wiki?curid=4672722" title="Portret Juliuszowej Dzieduszyckiej">
Portret Juliuszowej Dzieduszyckiej



</doc>
<doc id="4672729" url="https://pl.wikipedia.org/wiki?curid=4672729" title="1 Dywizja Piechoty (austro-węgierska)">
1 Dywizja Piechoty (austro-węgierska)

1 Dywizja Piechoty (1. ITDiv.) – wielka jednostka piechoty cesarskiej i królewskiej Armii.
Historia dywizji.
W 1867 roku I Dywizja z komendą w Wiedniu była podporządkowana Generalnej Komendzie w Wiedniu właściwej dla terytorium Dolnej i Górnej Austrii, Salzburga, Moraw i Śląska. W skład dywizji wchodziły:
Od 1878 roku dywizja okupowała terytorium Bośni i Hercegowiny. Początkowo podlegała FZM Wilhelmowi Wirtemberskiemu, generałowi komenderującemu i szefowi krajowego rządu w Bośni i Hercegowinie z siedzibą w Sarajewie.
W 1897 roku w skład dywizji została włączona 39 Brygada Piechoty w Tuzli (ówcześnie "Dolnja Tuzla"), która dotychczas była bezpośrednio podporządkowana komendantowi 15 Korpusu.
W 1901 roku dokonano zmian w składzie dywizji. Włączono do niej 40 Brygadę Piechoty w Banja Luce, która dotychczas była bezpośrednio podporządkowana komendantowi 15 Korpusu, natomiast wyłączono 1 Brygadę Piechoty w Pljevlji i oddano do dyspozycji komendanta 15 Korpusu.
W 1904 roku przeprowadzono kolejną reorganizację dywizji, w ramach której:
Pozostająca w dyspozycji komendanta 15 Korpusu 1 Brygada Piechoty w Pljevlji została przemianowana na 9 Brygadę Górską i włączona w skład dywizji.
W 1908 roku 11 i 12 Brygady Górskie zostały podporządkowane komendantowi nowo utworzonej 48 Dywizji Piechoty w Banja Luce.
W tym samym roku 8 i 10 Brygady Górskie zostały podporządkowane komendantowi 48 Dywizji Piechoty.
1 marca 1913 roku dotychczasowy Pułk Artylerii Górskiej Nr 4 został rozformowany. W tym samym roku komendantowi dywizji ponownie podporządkowano 8 Brygadę Górską w Fočy, która dotychczas wchodziła w skład 48 Dywizji Piechoty.

</doc>
<doc id="4672732" url="https://pl.wikipedia.org/wiki?curid=4672732" title="Wymok">
Wymok

Wymok (inaczej: zagłębienie bezodpływowe) - mikroforma rzeźby obszarów lessowych. Są one charakterystyczne dla wierzchowin lessowych. Zagłębienia te pełnią wyjątkową funkcję na obszarach rolniczych ze względu na okresowe gromadzenie się w nich wody podczas długotrwałych opadów lub roztopów. Skutkuje to wymakaniem upraw. Długość okresu retencji jest zróżnicowana, zależy ona od warunków pogodowych panujących w danym sezonie.

</doc>
<doc id="4672744" url="https://pl.wikipedia.org/wiki?curid=4672744" title="Cuadrilla de Vitoria">
Cuadrilla de Vitoria

Cuadrilla de Vitoria (bask. Gasteizko Kuadrilla) – comarca w Hiszpanii, w Kraju Basków, w prowincji Álava. Jej siedzibą jest Vitoria-Gasteiz. Jej powierzchnia wynosi 277 km². W 1840 roku z jej części utworzono comarkę Cuadrilla de Añana.
Podział administracyjny.
Comarca Cuadrilla de Vitoria składa się z jednej gminy i 65 miejscowości.

</doc>
<doc id="4672745" url="https://pl.wikipedia.org/wiki?curid=4672745" title="Aiaraldea">
Aiaraldea



</doc>
<doc id="4672747" url="https://pl.wikipedia.org/wiki?curid=4672747" title="Aguraingo kuadrila">
Aguraingo kuadrila



</doc>
<doc id="4672750" url="https://pl.wikipedia.org/wiki?curid=4672750" title="Arabako Errioxako kuadrila">
Arabako Errioxako kuadrila



</doc>
<doc id="4672753" url="https://pl.wikipedia.org/wiki?curid=4672753" title="Mistrzostwa Świata w Wędkarstwie Spławikowym (2003)">
Mistrzostwa Świata w Wędkarstwie Spławikowym (2003)

Mistrzostwa Świata w Wędkarstwie Spławikowym – mistrzostwa Świata w wędkarstwie spławikowym, które odbyły się w dniach 13-14 września 2003 w Pieszczanach i Hlohovcu na Słowacji.
Areną zmagań był brzeg kanału rzeki Wag prowadzący do lokalnej elektrowni. W mistrzostwach udział wzięło 39 drużyn narodowych. Najczęściej używanym spławikiem był dysk Gutkiewicza. Polską ekipą kierował trener Andrzej Borkowski. Polacy zdobyli tu pierwszy w historii drużynowy medal mistrzostw świata. 
Wyniki indywidualne:
Wyniki zespołowe:

</doc>
<doc id="4672754" url="https://pl.wikipedia.org/wiki?curid=4672754" title="Zuia-Gorbeialdea">
Zuia-Gorbeialdea



</doc>
<doc id="4672756" url="https://pl.wikipedia.org/wiki?curid=4672756" title="Jaan Küünemäe">
Jaan Küünemäe

Jaan Küünemäe (ur. 6 października 1919 w Sindi, zm. 26 stycznia 2006 w Tallinnie) – radziecki (estoński) kierowca wyścigowy.
Biografia.
Uprawianie sportów motorowych rozpoczął w 1946 roku. Początkowo ścigał się motocyklami, a w 1959 roku zdobył tytuł mistrza ZSRR w klasie 350 cm³. Następnie zmienił dyscyplinę na wyścigi samochodowe. Początkowo ścigał się Estonią 3. W latach 1962–1963 rywalizował Estonią 4, natomiast od 1964 roku używał Melkusa 63. W 1965 roku zadebiutował w Sowieckiej Formule 3. Jednocześnie w tym samym roku został mistrzem Estońskiej Formuły 1. W sezonie 1966 zajął czwarte miejsce w Sowieckiej Formule 3. W roku 1968 zmienił pojazd na Estonię 9. Zdobył wówczas mistrzostwo Bałtyckiej Formuły 3, natomiast rok później był wicemistrzem tej serii.
W 1971 roku powrócił na jeden sezon do rywalizacji w Sowieckiej Formule 3. Rok później ścigał się Estonią 16M w Sowieckiej Formule 2. Z kolei w 1973 roku został wicemistrzem Estońskiej Formuły 2. Po 1975 roku zakończył karierę zawodniczą.
Pełnił funkcję trenera takich kierowców, jak Ago i Endel Tobiasowie, Arvo Küünemäe, Jaan i Mart Lajalowie czy Juhan Laansoo. W 1969 roku został członkiem honorowym Kalevu.

</doc>
<doc id="4672757" url="https://pl.wikipedia.org/wiki?curid=4672757" title="Powrót z balu">
Powrót z balu

Powrót z balu, także Sanna – obraz polskiego malarza Józefa Chełmońskiego z 1879 roku, znajdujący się w Galerii sztuki polskiej 1800-1945 Muzeum Śląskiego w Katowicach.
Obraz jest powtórzeniem z niewielkimi zmianami starszego dzieła Chełmońskiego, noszącego ten sam tytuł (także "Dziewczyna w saniach") z 1873 roku. Jest to scena rodzajowa. Malarz przedstawił pędzący w zimowy wieczór zaprzęg konny. Z tyłu siedzi dziewczyna z warkoczem. Obraz o wymiarach 80,5 × 160 cm powstał w 1879 w Paryżu. Sygnatura znajduje się w lewym dolnym rogu: . Muzeum Śląskie zakupiło obraz w Domu Sztuki w Warszawie w 1928 roku.

</doc>
<doc id="4672763" url="https://pl.wikipedia.org/wiki?curid=4672763" title="Iwaszko Wiażewicz">
Iwaszko Wiażewicz

Iwaszko Wiażewicz herbu Leliwa (zm. przed 30 maja 1482 roku) – bojar wielkolitewski, marszałek hospodarski (1452–1477), namiestnik smoleński (1460–1466 i 1469–1472), wojewoda trocki (po 1466–przed 30 maja 1482).
Życiorys.
Iwaszko pełnił za życia wiele funkcji dygnitarskich. W latach 1452–1477 był marszałkiem hospodarskim. Od tego samego roku występował jako członek rady hospodarskiej Wielkiego Księstwa Litewskiego jednakże pełnił ten urząd znacznie krócej, bo do 1466 roku. 
W latach 1460–1466, a następnie 1469–1472 pełnił namiestnictwo smoleńskie. Po roku 1466 zajmował pozycję wojewody trockiego, na której zasiadał do 30 maja 1482 roku.
Życie prywatne.
Iwaszko był protoplastą rodziny Wiażewiczów, których nazwa rodu pochodzi od imienia ojca Iwaszki – Wiaża. Miał dwóch braci, Hleba i Fedora.

</doc>
<doc id="4672765" url="https://pl.wikipedia.org/wiki?curid=4672765" title="Ina-ilija-allak">
Ina-ilija-allak

Ina-ilija-allak (akad. "Ina-ilīja-allak", w transliteracji z pisma klinowego zapisywane m"i-na"-DINGIR-"ia-a-lak") – wysoki dostojnik (funkcja nieznana) na dworze asyryjskiego króla Adad-nirari II (911-891 p.n.e.), wzmiankowany w jednej z inskrypcji tego władcy. Zgodnie z asyryjskimi listami eponimów pełnił on w 895 r. p.n.e. urząd "limmu" (eponima). Za jego eponimatu Adad-nirari II poprowadzić miał wyprawę wojenną przeciw miastom w krainie Habhu, które zaatakowały miasto Kummu, sojusznika Asyrii.

</doc>
<doc id="4672767" url="https://pl.wikipedia.org/wiki?curid=4672767" title="Szamasz-abua">
Szamasz-abua

Szamasz-abua – imię dwóch wysokich rangą asyryjskich urzędników:

</doc>
<doc id="4672768" url="https://pl.wikipedia.org/wiki?curid=4672768" title="Ants Vaino">
Ants Vaino

Ants Vaino (ur. 15 lutego 1940 w Vändrze, zm. 15 czerwca 1971 w Mińsku) – radziecki (estoński) kierowca wyścigowy.
Biografia.
Rywalizację w sportach motorowych rozpoczął w 1965 roku. W latach 1968–1969 został kartingowym mistrzem Estonii w klasie 125 cm³. W 1969 roku zadebiutował Estonią 15 w Sowieckiej Formule 4. W swoim pierwszym sezonie zdobył wicemistrzostwo, które obronił rok później. W 1970 roku został ponadto mistrzem edycji estońskiej. Zmarł na skutek obrażeń odniesionych w wypadku, który miał miejsce na torze Barawaja 30 maja 1971 roku.

</doc>
<doc id="4672769" url="https://pl.wikipedia.org/wiki?curid=4672769" title="Andrés Lioi">
Andrés Lioi

Andrés Lioi (ur. 7 marca 1997 w Rosario) – argentyński piłkarz występujący na pozycji pomocnika w Koronie Kielce.
Kariera klubowa.
Grę w piłkę nożną rozpoczął w CA Central Córdoba z Santiago del Estero, gdzie na pierwszy trening zaprowadził go dziadek. Następnie szkolił się w amatorskim zespole Club Renato Cesarini. Jako piętnastolatek przeniósł się do akademii CA Rosario Central. W sezonie 2017 wywalczył z zespołem rezerw Copa Santa Fe, pokonując w finale Atlético de Rafaela II.
W listopadzie 2017 roku podpisał z Rosario Central profesjonalny kontrakt. 25 stycznia 2018 zadebiutował w Primera División w zremisowanym 1:1 meczu przeciwko CA Independiente i rozpoczął od tego momentu regularne występy. 18 lutego zdobył swoje pierwsze bramki w argentyńskiej ekstraklasie, zaliczając hat trick w spotkaniu z Club Olimpo (5:0). W grudniu 2018 roku zdobył Puchar Argentyny po pokonaniu w meczu finałowym w serii rzutów karnych Gimnasia y Esgrima La Plata. Po objęciu funkcji trenera przez Diego Coccę, który oznajmił, iż z powodu zagrożenia relegacją stawiał będzie na doświadczonych zawodników, nie rozegrał on żadnego ligowego spotkania. Przed sezonem 2019/20 otrzymał zgodę na wypożyczenie bądź transfer definitywny do innego klubu i został wykluczony ze składu pierwszego zespołu.
W sierpniu 2019 roku został na zasadzie rocznego wypożyczenia graczem Korony Kielce, prowadzonej przez Gino Lettieriego. 30 sierpnia zadebiutował w Ekstraklasie w przegranym 0:2 meczu z Jagiellonią Białystok.

</doc>
<doc id="4672770" url="https://pl.wikipedia.org/wiki?curid=4672770" title="Juan Bauzá">
Juan Bauzá

Juan Francisco Bauzá (ur. 3 maja 1996 w Gualeguaychú) – argentyński piłkarz występujący na pozycji pomocnika w Górniku Zabrze.
Kariera klubowa.
Grę w piłkę nożną rozpoczął w amatorskim zespole Club Central Entrerriano z rodzinnego miasta Gualeguaychú. Jako szesnastolatek przeniósł się do akademii klubu CA Colón z Santa Fe. Jesienią 2016 roku trener Paolo Montero włączył go do składu drużyny seniorów. 22 października 2016 zadebiutował on w Primera División w przegranym 0:1 meczu przeciwko CA Patronato. Na początku 2017 roku podpisał z CA Colón profesjonalny kontrakt. W sezonie 2016/17 zanotował łącznie 4 występy, po czym został wypożyczony na rok do CD Juventud Unida (Primera B Nacional), gdzie zaliczył 19 spotkań i zdobył 2 gole. W sezonie 2018/19 grał na wypożyczeniu w klubie Gimnasia y Esgrima Mendoza, z którym dotarł do play-off o awans do Primera División, w których jego zespół odpadł w I rundzie.
W lipcu 2019 roku został na zasadzie rocznego wypożyczenia graczem Górnika Zabrze, prowadzonego przez Marcina Brosza. 5 sierpnia 2019 zadebiutował w Ekstraklasie w przegranym 0:1 wyjazdowym meczu z Wisłą Kraków.
Życie prywatne.
Jego ojciec Marcelo Bauzá (ur. 1965) był profesjonalnym piłkarzem występującym na pozycji obrońcy.

</doc>
<doc id="4672771" url="https://pl.wikipedia.org/wiki?curid=4672771" title="Szamasz-abua (eponim)">
Szamasz-abua (eponim)

Szamasz-abua, Szamasz-abuja (akad. "Šamaš-abūa", "Šamaš-abūja"; w transliteracji z pisma klinowego zapisywane mdUTU-AD-"ia") – wysoki dostojnik (funkcja nieznana) na dworze asyryjskiego króla Adad-nirari II (911-891 p.n.e.), wzmiankowany w jednej z inskrypcji tego władcy. Zgodnie z asyryjskimi listami eponimów pełnił on w 894 r. p.n.e. urząd "limmu" (eponima). Za jego eponimatu Adad-nirari II poprowadzić miał drugą wyprawę wojenną przeciw miastom w krainie Habhu, które ponownie zagroziły miastu Kummu, sojusznikowi Asyrii.

</doc>
<doc id="4672772" url="https://pl.wikipedia.org/wiki?curid=4672772" title="Benedikt Zech">
Benedikt Zech

Benedikt Zech (ur. 3 listopada 1990 w Feldkirch) – austriacki piłkarz występujący na pozycji obrońcy w Pogoni Szczecin.
Kariera klubowa.
Grę w piłkę nożną rozpoczął w wieku 5 lat w amatorskim klubie SV Ludesch z rodzinnej miejscowości Ludesch w zachodniej Austrii. W latach 2005–2009 szkolił się w akademii AKA Vorarlberg. W międzyczasie w maju 2007 roku zanotował krótki epizod w macierzystym SV Ludesch, dla którego rozegrał jeden mecz na poziomie Vorarlbergligi (IV kategoria rozgrywkowa). W 2009 roku rozpoczął karierę na zawodowym poziomie, przechodząc do Austrii Lustenau (Erste Liga). W barwach tego klubu rozegrał 57 ligowych spotkań i dotarł do finału Pucharu Austrii 2010/11, w którym jego zespół uległ 0:2 SV Ried.
W czerwcu 2012 roku nie przedłużył wygasającego kontraktu i odbył testy w SC Paderborn 07 (2. Bundesliga, Niemcy). We wrześniu 2012 roku podpisał dwuletnią umowę z SC Rheindorf Altach. W sezonie 2013/14 wywalczył z tym klubem awans do austriackiej Bundesligi. Zadebiutował w niej 21 lutego 2015 w przegranym 2:5 meczu przeciwko Austrii Wiedeń. W sezonie 2014/15 zajął z Altach 3. miejsce w lidze, co było najlepszym osiągnięciem w historii klubu. W lipcu 2015 roku zaliczył pierwszy występ w europejskich pucharach w spotkaniu z Vitória SC (2:1) w kwalifikacjach Ligi Europy 2015/16. W latach 2012–2019 rozegrał łącznie w barwach Altach 187 ligowych meczów i zdobył 3 bramki.
Przed sezonem 2018/19 Zech został na zasadzie wolnego transferu graczem Pogoni Szczecin, prowadzonej przez Kostę Runjaicia. 21 lipca 2019 zadebiutował w Ekstraklasie w wygranym 2:1 wyjazdowym meczu z Legią Warszawa i rozpoczął od tego momentu regularne występy w podstawowym składzie.
Życie prywatne.
Urodził się w 1990 roku w Feldkirch jako syn Ronalda i Ursuli Zech. Wychowywał się w miejscowości Ludesch. Ukończył niższe gimnazjum w Bludenz oraz wyższe gimnazjum Collegium Bernardi w Bregencji, w którym w 2009 roku zdał egzamin maturalny. W 2018 roku wstąpił w związek małżeński z Anną Hagen.

</doc>
<doc id="4672798" url="https://pl.wikipedia.org/wiki?curid=4672798" title="Lipnik lepki">
Lipnik lepki

Lipnik lepki ("Holwaya mucida" (Schulzer) Korf &amp; Abawi) – gatunek grzybów, jedyny w Polsce przedstawiciel rodzaju "Holwaya".
Systematyka i nazewnictwo.
"Incertae sedis, Incertae sedis, Leotiomycetidae, Leotiomycetes, Pezizomycotina, Ascomycota, Fungi".
Rodzaj "Holwaya" był wcześniej zaliczany do rodziny prószykowatych "Bulgariaceae" (Lumbsch i Huhndorf 2010), ale został usunięty z tej rodziny przez Crous (2014). W 2006 roku rodzaj "Holwaya" umieszczany został w rodzinie "Tympanidaceae" (Baral 2016). Jednak przegląd rodziny "Tympanidaceae" oraz wyniki filogenezy genów klasy patyczniaków ("Leotiomycetes") wykazały, że rodzaj nie jest spokrewniony z rodzajem "Tympanis", ale tworzy siostrzany klad "Thelebolales" w klasie patyczniaków ("Leotiomycetes") jako "incertae sedis". Luis Quijada i in. (2019) dostarczając morfologiczne i filogenetyczne dowody łączące rodzaje "Holwaya" i "Patinella" dążą do poprawy klasyfikacji patyczniaków ("Leotiomycetes") poprzez umieszczenie dwóch rodzajów o obecnie niepewnej pozycji w nowej rodzinie za pomocą wielofazowej taksonomii. w najnowszym wydaniu "Dictionary of the Fungi" rodzaj "Holwaya" został sklasyfikowany jako "incertae sedis" w klasie patyczniaków ("Leotiomycetes") bez określenia rodziny i rzędu.
Jako pierwszy nazwę systematyczną dla obu postaci doskonałej i niedoskonałej podał Schulzer von Müggenburg (1860), które opisał jako nowy gatunek "Ditiola mucida". Rodzaj "Holwaya" wniósł do systematyki Saccardo (1889), a nazwa gatunkowa została utrwalana poprzez badania, które przeprowadzili Richard P. Korf i George S. Abawi.
Nazwę polską podał Marcin Stanisław Wilga i inni (2010) ze względu na to, że występuje w większości przypadków na korze lip i ma lepkie, szare główki anamorfy.
Morfologia.
Grzyb ten w postaci bezpłciowej (anamorfa) ma wygląd zapałki, z czarnym trzonkiem i szarym łebkiem, i który często może występować bez postaci rozmnażającej się płciowo (teleomorfy), która jest czarną, często błyszczącą miseczką (apotecjum) i osiąga wielkość od 7 do 15 mm średnicy. Postać bezpłciowa tworząca tzw. koremium ma błyszczący czarny trzon o grubości około 2 mm i wysokości od 3 do 10 mm, który zwęża się w górę do obłej, zasadniczo eliptycznej, lepkiej, szarej główki z konidiami.
Czarna, gumowata struktura.
Worki są 1–8 zarodnikowe, mierzą (120–)160–220 × 9–13,5 µm, z przegrodami i sprzążkami w kształcie zakrzywionych haków. Wstawki (parafizy, parafyzy) są cylindryczne, mają poszerzone końcówki i są osadzone w brązowej materii. Zarodniki cylindryczne, 12–20–komórkowe o wymiarach 30–65 × 2,5–4 μm.
Występowanie i siedlisko.
W Polsce gatunek rzadki, występuje na kilkunastu zaledwie stanowiskach: w Puszczy Białowieskiej, Puszczy Knyszyńskiej, Puszczy Piskiej, Puszczy Niepołomickiej, w Wigierskim Parku Narodowym, Kazimierskim Parku Krajobrazowym, w rejonie Gdańska (m.in. na terenie „Jaru rzeki Raduni” i Trójmiejskiego Parku Krajobrazowego) (2010), Pogórzu Śląskim (Cieszyn), Wysoczyźnie Elbląskiej (2013), Pogórzu Kaczawskim (2018) i na Mazowszu (w rezerwacie przyrody „Rezerwat im. Króla Jana Sobieskiego” (2010) i w rezerwacie przyrody „Skarpa Ursynowska” (2008)). Do 2020 r. podano 36 jego stanowisk. W latach 1995–2004 i powtórnie od roku 2014 objęty ochroną częściową bez
możliwości zastosowania wyłączeń spod ochrony uzasadnionych względami gospodarki rolnej, leśnej lub rybackiej.
Saprotrof rozwijający się na korze powalonych drzew. Prawie zawsze ogranicza się do gatunków z rodzaju lipa ("Tilia" sp.), choć jest przenoszony na innych gospodarzy, w tym na gatunki z rodzaju: jawor ("Acer" sp.), kasztan ("Castanea" sp.), buk ("Fagus" sp.), jesion ("Fraxinus" sp.), magnolia ("Magnolia" sp.), dąb ("Quercus" sp.) i wiąz ("Ulmus" sp.).
W strefie umiarkowanej Europy owocniki pojawiają się od lipca do marca, a w Polsce głównie jesienią i wczesną zimą.

</doc>
<doc id="4672799" url="https://pl.wikipedia.org/wiki?curid=4672799" title="Martes Sport">
Martes Sport

Martes Sport – polska sieć wielkopowierzchniowych sklepów sportowych.
Firmę w 1993 roku w Bielsku–Białej założyli Jarosław Droździk z Michałem Kowalikiem. Przedsiębiorstwo zajmuje się dystrybucją odzieży, obuwia, sprzętu i akcesoriów sportowych oraz wyposażenia trekkingowego na terenie Europy Środkowej, Południowej i Wschodniej głównie przez własną sieć salonów sportowych. Firma obecna jest w Polsce, na Ukrainie, w Czechach, a od 1998 roku również na Słowacji, Węgrzech, Rumunii, Bułgarii, Chorwacji, Bośni, Serbii, Słowenii, Mołdawii, Czarnogórze, Albanii, Macedonii Północnej, Kosowie, Łotwie, Litwie i Estonii. 
Salony Martes w Polsce znajdują się głównie w galeriach handlowych. Pierwszy salon sieci otwarty został w Czeladzi w 2005. W 2015 roku sieć liczyła poniżej 200 placówek a w 2019 roku Martes Sport posiadał już 329 sklepów. Pod koniec 2021 roku liczba sklepów przekroczyła 360. 
Oprócz salonów, przedsiębiorstwo prowadzi outlety marek , Elbrus, Brugi, Iguana oraz sklepy marki AquaWave. Martes Sport jest również pośrednikiem handlowym francuskich sklepów sportowych Go Sport, Tesco, Auchan, Metro GroupW 2013 i 2014 roku firma otrzymała „Gazelę Biznesu” w konkursie organizowanym przez dziennik „Puls Biznesu”, w 2017 została wyróżniona „Diamentem” miesięcznika „Forbes”. W czerwcu 2019 roku właściciele sieci debiutowali w rankingu „100 najbogatszych Polaków” tygodnika „Wprost”, zajmując ex aequo 86. miejsce z majątkiem szacownym na 452 miliony złotych.
Martes Sport jest sponsorem bielskiego klubu BKS Stal. 

</doc>
<doc id="4672801" url="https://pl.wikipedia.org/wiki?curid=4672801" title="Leszek Wieciech">
Leszek Wieciech

Leszek Maciej Wieciech (ur. 25 grudnia 1958 w Krakowie) – polski menedżer, konsul generalny RP w Edynburgu (1995–1999).
Życiorys.
Leszek Wieciech ukończył studia w zakresie stosunków międzynarodowych (z specjalnością Azja Południowa) w Moskiewskim Państwowym Instytucie Stosunków Międzynarodowych (1984) oraz studia podyplomowe na Wydziale Prawa i Administracji Uniwersytetu Warszawskiego (1994). Był stypendystą Instytutu Hoovera na Uniwersytecie Stanforda.
W latach 1984–1999 pracował w Ministerstwie Spraw Zagranicznych, zajmując stanowiska zastępcy ambasadora w Pakistanie (1986–1990), wicedyrektora Biura Personalnego MSZ, Konsula Generalnego RP w Edynburgu (1995–1999). Od 1999 związany z branżami energii i klimatu, najpierw jako menedżer w BP Polska (1999–2006), a następnie dyrektor w Clinton Climate Initiative (2008–2009). W latach 2009–2019 w Polskiej Organizacji Przemysłu i Handlu Naftowego, początkowo jako Dyrektor Generalny, a po czterech latach jako Prezes-Dyrektor Generalny, będąc odpowiedzialnym za działania lobbingowe związane z sektorem paliwowym. Od 2020 w Network Poland jako dyrektor programu przeciwdziałania korupcji.
Jeden z pionierów edukacji w zakresie odpowiedzialnego biznesu w Polsce. Członek założyciel stowarzyszenia Partnerstwo dla Bezpieczeństwa Drogowego.
Członek Polskiego Komitetu UNICEF (2002–2004), zarządu Brytyjsko-Polskiej Izby Handlowej (2003–2006), Kapituły Orderu Uśmiechu.
Deklaruje znajomość angielskiego, rosyjskiego i urdu.

</doc>
<doc id="4672802" url="https://pl.wikipedia.org/wiki?curid=4672802" title="Tradycja piśmiennicza">
Tradycja piśmiennicza



</doc>
<doc id="4672805" url="https://pl.wikipedia.org/wiki?curid=4672805" title="Dressed To Kill Tour">
Dressed To Kill Tour

Dressed To Kill Tour – szósta solowa trasa koncertowa amerykańskiej piosenkarki Cher, promująca jej dwudziesty piąty album Closer To The Truth wydany w 2013. Rozpoczęła się 22 marca 2014 w Phoenix, a zakończyła 11 lipca tego samego roku w San Diego. Trasa zebrała pozytywne recenzje ze strony krytyków, którzy chwalili umiejętności wokalne Cher, stroje sceniczne oraz elementy show.
Po licznych opóźnieniach w planowanym uruchomieniu drugiego etapu tournée, Cher ogłosiła odwołanie ogłoszonych występów ze względów zdrowotnych. Mimo anulowania drugiego etapu, trasa koncertowa zagościła na liście Top 20 Worldwide Tours 2014 Pollstar, zajmując ostatecznie 19 miejsce z wynikiem 55 milionów USD oraz liczbą ponad 600 tysięcy sprzedanych biletów.
Przebieg koncertu.
Koncert rozpoczął się od pojawienia się Cher na piedestale w błyszczącej sukni i pierzastym nakryciu głowy, śpiewającej „Woman's World" w otoczeniu tancerzy oraz chóru, a następnie wykonującej utwór „Strong Enough". Po przywitaniu się z publicznością, pojawiła się na scenie w stroju wampira i zaśpiewała utwór „Dressed To Kill", który zakończył efektownym ugryzienie tancerza w szyję. W międzyczasie pojawiło się interludium, by Cher mogła powrócić i zaśpiewać utwory: "The Beat Goes On" oraz "I Got You Babe"; ten ostatni z materiałem filmowym przedstawiającym jej zmarłego męża Sonny’ego Bono. 
W trzeciej części koncertu Cher zaśpiewała utwory: „Gypsys, Tramps &amp; Thieves” i „Dark Lady”, po czym włożyła indiański strój z pióropuszem sięgającym ziemi i wykonała „Half-Breed”. Po krótkim przerywniku przedstawiającym role filmowe Cher, pojawiła się na scenie i dziękując za możliwość zagrania w filmie Burleska, zaśpiewała „Welcome To Burlesque” oraz „You Haven’t Seen The Last of Me”.
Akt piąty rozpoczął się wraz z pojawieniem się na scenie złotego konia trojańskiego, z którego wyłoniła się Cher w stroju gladiatora, inspirowanym Heleną Trojańską i zaśpiewała utwór „Take It Like a Man”. Później wykonała utwór „Walking in Memphis”, który jest jej wspomnieniem z momentu, kiedy wraz ze swoją matką zobaczyła Elvisa Presleya na koncercie. Akt szósty zakończył się wykonaniem utworów: „Just Like Jesse James”, „Heart of Stone” oraz „The Shoop Shoop Song (It’s in His Kiss)”.
W ostatnim akcie Cher pojawia się na scenie w prześwitującym czarnym body, by zaśpiewać „I Found Someone” oraz „If I Could Turn Back Time”. Główna część koncertu zakończyła się wykonaniem utworu „Believe”. Wróciła na zmianę kostiumu i powróciła na scenę, by zaśpiewać ostatni utwór „I Hope You Find It”, podczas którego została podniesiona na platformie i przeleciała nad widownią wśród błyszczących świateł.
Lista utworów.
Źródło:
Podczas pierwszego koncertu Cher wykonała utwór The Shoop Shoop Song (It’s in His Kiss).

</doc>
<doc id="4672820" url="https://pl.wikipedia.org/wiki?curid=4672820" title="Wrześnik (osada)">
Wrześnik (osada)



</doc>
<doc id="4672857" url="https://pl.wikipedia.org/wiki?curid=4672857" title="Jack Moore">
Jack Moore

Jack Moore (ur. 12 października 1987) – brytyjski muzyk, gitarzysta i kompozytor.
Syn Gary’ego Moore’a, z którym występował na światowych scenach przez wiele lat. Grał też m.in. w Royal Albert Hall, uświetniając koncert Joe Bonamassy i Deep Purple. Do wspólnych koncertów zaprosił go również zespół Thin Lizzy (z którym karierę zaczynał jego ojciec). Występował na festiwalach w całej Europie (w tym wielokrotnie w Polsce). Jack Moore grywa stale z zespołem Cassie Taylor, realizując równocześnie własne projekty muzyczne. Związany z projektem Gary Moore Tribute Band.

</doc>
<doc id="4672862" url="https://pl.wikipedia.org/wiki?curid=4672862" title="Związek Bibliotekarzy Polskich">
Związek Bibliotekarzy Polskich



</doc>
<doc id="4672863" url="https://pl.wikipedia.org/wiki?curid=4672863" title="Związek Bibliotekarzy i Archiwistów Polskich">
Związek Bibliotekarzy i Archiwistów Polskich



</doc>
<doc id="4672865" url="https://pl.wikipedia.org/wiki?curid=4672865" title="SG-7">
SG-7

SG-7 – polski szybowiec wyczynowy, zbudowany w dwudziestoleciu międzywojennym.
Historia.
Inżynier Szczepan Grzeszczyk na przełomie 1936 i 1937 opracował projekt kolejnego szybowca wyczynowego. Nowa konstrukcja była rozwinięciem szybowca SG-3bis/36. W stosunku do pierwowzoru nowa konstrukcja miała zmniejszone rozmiary, płat został zamontowany bezpośrednio na kadłubie, usterzenie zostało przekonstruowane i statecznik poziomy został przesunięty do góry. Konstruktor wprowadził zmiany w systemie sterowania tak, aby szybowiec lepiej zachowywał się w trudnych warunkach lotu.
Budowę dwóch prototypów rozpoczęto w Warsztatach Szybowcowych w Warszawie. Pierwszy został ukończony i oblatany późną wiosną 1937 przez konstruktora w Warszawie, otrzymał znaki rejestracyjne SP-860. Drugi egzemplarz, o znakach SP-863, został ukończony w lipcu i skierowany na badania w Instytucie Technicznym Lotnictwa. Zbudowane szybowce odbiegały od danych obliczeniowych - były cięższe, mniej zwrotne i sterowne.
W dniach 29 lipca-19 sierpnia 1937 szybowiec wziął udział w V Światowym Jamboree Skautowym w Vogelenzang. Dotarł tam lotem na holu za samolotem, lecąc na trasie Warszawa – Wrocław – Berlin – Hanower – Amsterdam – Haga i z powrotem. W trakcie Jamboree szybowiec wykonywał loty pokazowe.
Na drugim egzemplarzu Wanda Modlibowska w dniach 5-15 sierpnia 1937 wystartowała w V Krajowych Zawodach Szybowcowych w Inowrocławiu, gdzie zajęła 26. miejsce.
Gorsze osiągi od Orlika i brak sukcesów sportowych spowodował przerwanie prac nad rozwojem konstrukcji. Istniejące egzemplarze były używane do lotów treningowo-wyczynowych, na jesień 1939 planowano ich przebudowę w Śląskich Warsztatach Szybowcowych. Wybuch II wojny światowej uniemożliwił te plany. Żaden z istniejących egzemplarzy nie przetrwał działań wojennych.
Konstrukcja.
Jednomiejscowy szybowiec wyczynowy w układzie wolnonośnego górnopłatu o konstrukcji drewnianej.
Kadłub o konstrukcji półskorupowej i przekroju owalnym. Wykonany jako całość ze statecznikiem pionowym, kryty sklejką. Kabina pilota zakryta jednoczęściową zdejmowaną osłoną, fotel pilota dostosowany do spadochronu plecowego. Z przodu kadłuba był umieszczony hak do startu z lin gumowych i zaczep do lotów na holu.
Płat dwudzielny o obrysie trapezowym, o kształcie spłaszczonego „M”. Dwudźwigarowy, kryty do dźwigara sklejką, dalej płótnem. Wyposażony w lotki o napędzie linkowym.
Usterzenie klasyczne, krzyżowe. Statecznik poziomy dwudzielny, zamontowany na stateczniku pionowym. Stateczniki kryte sklejką, stery płótnem
Podwozie jednotorowe złożone z podkadłubowej płozy amortyzowanej dętką i stalowej płozy ogonowej.
Malowanie.
Cały szybowiec malowany na kolor kremowy, przód kadłuba pomalowany na czerwono.

</doc>
<doc id="4672877" url="https://pl.wikipedia.org/wiki?curid=4672877" title="Łysa (Fiala)">
Łysa (Fiala)



</doc>
<doc id="4672880" url="https://pl.wikipedia.org/wiki?curid=4672880" title="Fiala">
Fiala

Fiala:

</doc>
<doc id="4672903" url="https://pl.wikipedia.org/wiki?curid=4672903" title="Jedlina (Jerzmanowice)">
Jedlina (Jerzmanowice)

Jedlina (ok. 473 m) – porośnięty lasem skalisty pagór w miejscowości Jerzmanowice w województwie małopolskim, w powiecie krakowskim, w gminie Jerzmanowice-Przeginia. Znajduje się w prawych zboczach Doliny Będkowskiej. Pod względem geograficznym znajduje się w mezoregionie Wyżyny Olkuskiej będącej częścią Wyżyny Krakowsko-Częstochowskiej.
Jedlina, podobnie jak pozostałe wzniesienia Wyżyny Olkuskiej zbudowana jest z odporniejszych na wietrzenie wapieni skalistych z okresu jury późnej. Stoki północno-wschodnie porasta las, południowo-zachodnie i południowo-wschodnie, bardziej łagodne, są w większości bezleśne. Znajdują się na nich zabudowania i pola uprawne Jerzmanowic. W lesie kilka zbudowanych z wychodni wapieni. Dwie największe z nich (Paśnik i Turnia Skwira) są obiektem wspinaczki skalnej.

</doc>
<doc id="4672906" url="https://pl.wikipedia.org/wiki?curid=4672906" title="Homo Dei">
Homo Dei



</doc>
<doc id="4672929" url="https://pl.wikipedia.org/wiki?curid=4672929" title="Apache Lucene">
Apache Lucene

Apache Lucene – otwartoźródłowa biblioteka programistyczna oferująca funkcje wyszukiwania informacji (ang. "information retrieval"). Pozwala zarówno na zbieranie, indeksowanie oraz wyszukiwanie tekstu, co umożliwia stosunkowo proste dodanie funkcji wyszukiwania tekstu do istniejących serwisów jak i budowanie nowych serwisów wyszukiwania informacji (w tym wyszukiwarek internetowych). Jest rozwijana przez Apache Software Foundation i wydana na licencji Apache Software License.
Biblioteka Apache Lucene jest napisana w języku Java i oferuje API z poziomu Javy (stąd pozwalała na integrację z aplikacjami Javowymi). Obecnie istnieje zarówno jednak szereg tzw. „wrapperów” dla innych języków, m.in. dla Pythona (projekt "PyLucene" – część projektu Apache Lucene), dla Perla (projekt "plucene") czy dla jęz. Ruby (projekt "Lucene.rb"). Istnieją również tzw. „porty” – wersje stworzone niezależnie od implementacji oryginalnej napisane od początku w innych językach programowania a będące z nią kompatybilne (należą do nich m.in. "Clucene" napisany w jęz. C++ oraz "pucene" napisany w jęz. PHP).
Częścią projektu jest narzędzie Solr, które pozwala zbudować wyszukiwarki bez wykorzystania API z języków programowania.
Historia.
Projekt Lucene został zapoczątkowany przez Douga Cuttinga w roku 1997 jako własny projekt (który – jak przyznaje autor – miał na celu samodoskonalenie się w jęz. Java). Projekt został opublikowany jako otwarte oprogramowanie w roku 2000 (wersja 0.01). Następnie, w połowie roku 2001, biblioteka została przekazana Apache Software Foundation (ASF). Pierwszym oficjalnym wydaniem ASF była wersja 1.2, opublikowana w październiku 2001. Od tego czasu wydano kilka „dużych” wersji (wer. 2 – w roku 2006, wer. 3 – 2010, wer. 4 – 2012, wer. 5 – 2015, wer. 6 – 2016, wer. 7 – 2017 i wer. 8 – 2019). Obecnie biblioteka Lucene (napisana w Javie) jest jedną z części projektu Lucene i jest nazywana "Lucene-core". Innymi częściami projektu Lucene są, wspomniane wyżej, narzędzia "Apache Solr" oraz "PyLucene".
Cechy i działanie.
W systemie Lucene kluczowym i niepodzielnym elementem jest tzw. "dokument". W dokumentach wyróżnia się części zwane "polami", które służą do ustrukturyzowania dokumentów (polem może być np. tytuł dokumentu lub data jego powstania). Na podstawie dokumentów tworzony jest tzw. "indeks" Lucene'a, czyli struktura danych umożliwiająca wyszukiwanie danych.
Indeksowanie danych.
Żeby być w stanie wyszukiwać dane, biblioteka Lucene musi najpierw dokonać tzw. „indeksowania dokumentów”. To użytkownik biblioteki (używając API) wskazuje dokumenty do zindeksowania oraz pola, które będą podlegały indeksacji (pozostałe pola nie będą mogły posłużyć do wyszukiwania danych). Ponieważ dane dostarczane do systemu Lucene muszą mieć zawsze formę dokumentów w sensie Lucene'a (z co najmniej jednym polem), w wielu przypadkach istniejące materiały przed zindeksowaniem należy odpowiednio dostosować – m.in. wyodrębniając tekst z dokumentu binarnego i nadając mu formę dokumentu Lucene'owego. Dopiero po poprawnym zindeksowaniu można wyszukiwać dokumenty.
Wyszukiwanie danych.
Możliwość wyszukiwania danych pojawia się natychmiast po ich zindeksowaniu. Lucene pozwala na wyszukiwanie dokumentów zarówno na podstawie pojedynczych słów jak i ich fragmentów. Budując zapytania dopuszczalne jest używanie różnego rodzaju symboli wieloznacznych (ang. "wildcards") oraz używanie operatorów logicznych. Zwrócone wyniki mogą być posortowane według wybranych kryteriów.
Lucene zawiera funkcje wyszukiwania rozmytego, które mogą być realizowane z użyciem różnych technik, m.in. obliczania tzw. odległości Levenshteina między terminami. Stąd można wyszukiwać informacje również z użyciem częściowo błędnych/niepoprawnych zapytań, m.in. z błędów wynikających z niepoprawnego zapisu brzmieniowego danego słowa (ang. "sounds-like querying"). Ponadto, Lucene pozwala użyć istniejących wyników zapytań do kolejnych wyszukiwań (przykładem jest tu klasa „MoreLikeThis” z biblioteki Lucene, która zwraca dokumenty o podobnej strukturze dokumentów).
Lucene a relacyjne bazy danych.
Lucene różni się od relacyjnych baz danych tym, że nie wymaga zdefiniowania odpowiednika tzw. schematu bazy danych. W systemie Lucene możliwe jest indeksowanie dokumentów o różnej strukturze (w skrajnym przypadku każdy z dokumentów może mieć niepowtarzalną strukturę). W praktyce, indeksowane dokumenty mają często zbliżoną bądź identyczną strukturę, co pozwala na budowanie algorytmów przeszukiwania według znanego zestawu kluczy (pól). Inną cechą biblioteki Lucene jest to, że zindeksowanie określonych pól niekoniecznie musi pociągać zarazem zapisanie do bazy danych ich oryginalnej treści. Stąd możliwe jest wyszukiwanie dokumentów z użyciem pól, których treści nie będzie można wyświetlić, bo nie będzie w systemie zapisana (takie podejście nie występuje w tradycyjnych bazach danych).
Zastosowania biblioteki Lucene.
Naturalnym zastosowaniem biblioteki Lucene jest jej wykorzystanie w budowaniu wyszukiwarek internetowych jak również – podobnych w swoim sposobie działania – funkcji wyszukiwania danych w ramach pojedynczej witryny internetowej czy też korporacyjnych systemów gromadzenia i wyszukiwania wiedzy. Z racji swojego niewielkiego rozmiaru, Lucene może być wykorzystany jako jedna z bibliotek pomocniczych przez programy zainstalowane na komputerze użytkownika, m.in. w celu wyszukiwania informacji w e-mailach, materiałach i dokumentach zgromadzonych na dysku czy też w newsach i czasopismach, których użytkownik nie może lub nie chce przeglądać samodzielnie w całości. Wbudowane funkcje wykrywania podobieństw między dokumentami mogą posłużyć do budowy systemów wykrywających plagiaty. Lucene wykazała również swoją użyteczność przy budowaniu systemów rekomendacji.
Projekty używające biblioteki Lucene.
Sama Lucene jest tylko biblioteką indeksowania i wyszukiwania i nie zawiera funkcji indeksowania, analizy HTML czy innych funkcji wykraczających poza podstawowe możliwości. Stąd można wskazać wiele serwisów i aplikacji (w tym innych projektów otwartoźródłowych), które używają Lucene. Należą do nich m.in.:

</doc>
<doc id="4672932" url="https://pl.wikipedia.org/wiki?curid=4672932" title="F404">
F404



</doc>
<doc id="4672933" url="https://pl.wikipedia.org/wiki?curid=4672933" title="F101">
F101



</doc>
<doc id="4672935" url="https://pl.wikipedia.org/wiki?curid=4672935" title="F110">
F110



</doc>
<doc id="4672937" url="https://pl.wikipedia.org/wiki?curid=4672937" title="Jezioro Bukowe">
Jezioro Bukowe

Jezioro Bukowe (niem. "Buckow See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Krzęcin.
Akwen leży na Pojezierzu Choszczeńskim od południowego wschodu przylega do miejscowości Objezierze. Jezioro o bardzo rozbudowanej linii brzegowej, z licznymi zatokami i półwyspami.

</doc>
<doc id="4672940" url="https://pl.wikipedia.org/wiki?curid=4672940" title="Jezioro Czyste (Pojezierze Choszczeńskie)">
Jezioro Czyste (Pojezierze Choszczeńskie)

Jezioro Czyste (niem. "Tief See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Krzęcin.
Akwen leży na Pojezierzu Choszczeńskim około 1 km na północny zachód od miejscowości Krzęcin.

</doc>
<doc id="4672942" url="https://pl.wikipedia.org/wiki?curid=4672942" title="Jezioro Żeńskie">
Jezioro Żeńskie

Jezioro Żeńskie (niem. "Schonfelder See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Krzęcin.
Akwen leży na Pojezierzu Choszczeńskim około 1 km na południe od miejscowości Żeńsko.

</doc>
<doc id="4672943" url="https://pl.wikipedia.org/wiki?curid=4672943" title="Krzęcin (jezioro)">
Krzęcin (jezioro)

Krzęcin (niem. "Hoff See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Krzęcin.
Akwen leży na Pojezierzu Choszczeńskim w zachodniej części miejscowości Krzęcin. Jezioro posiada bardzo charakterystyczne przewężenie w środkowej części.

</doc>
<doc id="4672945" url="https://pl.wikipedia.org/wiki?curid=4672945" title="Mielęcino (jezioro)">
Mielęcino (jezioro)

Mielęcino (niem. "Mellenthin See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Krzęcin.
Akwen leży na Pojezierzu Choszczeńskim około 1,5 km na północ od miejscowości Chłopowo.

</doc>
<doc id="4672947" url="https://pl.wikipedia.org/wiki?curid=4672947" title="Objezierze (jezioro)">
Objezierze (jezioro)

Objezierze (niem. "Boviser See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Krzęcin.
Akwen leży na Pojezierzu Choszczeńskim około 300 metrów na zachód od miejscowości Objezierze.

</doc>
<doc id="4672948" url="https://pl.wikipedia.org/wiki?curid=4672948" title="Paprzyca Średnia">
Paprzyca Średnia

Paprzyca Średnia (niem. "Muhl Teich") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Krzęcin.
Akwen leży w komplekcie leśnym na Pojezierzu Choszczeńskim, około 1,5 km na południę od miejscowości Chłopowo. Jezioro podlega silnym procesom eutrofizacji.

</doc>
<doc id="4672949" url="https://pl.wikipedia.org/wiki?curid=4672949" title="Vincent Bueno">
Vincent Bueno

Vincent Mendoza Bueno (ur. 10 grudnia 1985 w Wiedniu) – austriacki piosenkarz, kompozytor i muzyk pochodzenia filipińskiego. Reprezentant Austrii w Konkursie Piosenki Eurowizji 2021.
Życiorys.
Zainspirowany występami ojca w lokalnym zespole rockowym, w wieku 11 lat nauczył się gry na gitarze, pianinie i perkusji. W 2008 został laureatem pierwszej edycji programu "Musical! Die Show". W 2010 brał udział w filipińskim programie telewizyjnym "All-Star Sunday Afternoon Party XV""."
W 2020 miał reprezentować Austrię z utworem „Alive” w Konkursie Piosenki Eurowizji w Rotterdamie, jednak konkurs został odwołany przez organizatorów z powodu pandemii COVID-19. W 2021 został ogłoszony reprezentantem Austrii z utworem „Amen” w 65. Konkursie Piosenki Eurowizji w Rotterdamie. 20 maja wystąpił w drugim półfinale, w którym zajął 12. miejsce, przez co nie awansował do finału.

</doc>
<doc id="4672950" url="https://pl.wikipedia.org/wiki?curid=4672950" title="Paprzyca (jezioro)">
Paprzyca (jezioro)

Paprzyca (niem. "Paperitz") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Krzęcin.
Akwen leży w komplekcie leśnym na Pojezierzu Choszczeńskim, około 2 km na południę od miejscowości Chłopowo. Jezioro od strony zachodniej podlega silnym procesom eutrofizacji.

</doc>
<doc id="4672951" url="https://pl.wikipedia.org/wiki?curid=4672951" title="Piaseczno (jezioro w gminie Krzęcin)">
Piaseczno (jezioro w gminie Krzęcin)

Piaseczno (niem. "Patznick See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Krzęcin.
Akwen leży na Pojezierzu Choszczeńskim, przylega do południowych krańców miejscowości Chłopowo.

</doc>
<doc id="4672954" url="https://pl.wikipedia.org/wiki?curid=4672954" title="Rakowo (jezioro)">
Rakowo (jezioro)

Rakowo (niem. "Raakow See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Krzęcin.
Akwen leży na Pojezierzu Choszczeńskim około 600 metrów na południe od miejscowości Rakowo.

</doc>
<doc id="4672956" url="https://pl.wikipedia.org/wiki?curid=4672956" title="Strzępiak palczastozarodnikowy">
Strzępiak palczastozarodnikowy

Strzępiak palczastozarodnikowy, strzępiak palczasty ("Inocybe calospora" Quél.) – gatunek grzybów należący do rodziny strzępiakowatych ("Inocybaceae").
Systematyka i nazewnictwo.
Pozycja w klasyfikacji według Index Fungorum: "Inocybe, Inocybaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską strzępiak palczasty podał Andrzej Nespiak w 1990 r., Władysław Wojewoda w 2003 r. zaproponował nazwę strzepiak palczastozarodnikowy.
Morfologia.
Średnica do 3 cm, początkowo stożkowato-dzwonkowaty, potem rozpłaszczający się, z małym garbkiem o kształcie brodawki. Brzeg filcowaty, początkowo wyraźnie podgięty, potem wyprostowujący się, nieznacznie pogięty. Powierzchnia sucha, na środku drobno łuseczkowata, ku brzegom włóknisto-kosmkowata. Pomiędzy włókienkami prześwituje biały miąższ. Barwa od rdzawej do rdzawobrązowej, kosmki szaro połyskujące.
Dość grube, z blaszeczkami, wolne lub zatokowato wycięte. Początkowo jasnopłowe, potem ciemniejsze, u starych okazów brudnobrązowe. Ostrza białawo orzęsione.
Wysokość zwykle 2–4 cm, rzadko do 6 cm, grubość 0,1–0,3 cm, walcowaty, wygięty, prawie tej samej barwy co kapelusz, z czerwonawym odcieniem, lekko błyszczący. Na szczycie nieco oszroniony, przy podstawie gładki i niemal biały.
W kapeluszu cienki, białawy, w trzonie włóknisty, rdzawobrązowy. Zapach pylisty, nieprzyjemny. Smak nieco kwaskowaty.
Zarodniki mniej więcej kuliste z licznymi, palczastymi wyrostkami o długości 20–40 µm. Wraz z wyrostkami mają wymiary 21–14(-18) × 10–15 µm. Podstawki o wymiarach 27–30 × 8–10 µm, z dwoma sterygmami. Cheilocysty i pleurocysty 35–40(-54) × 10–13 µm, cienkościenne lub tylko miejscami zgrubiałe, z kryształkami lub bez na szczycie.
Występowanie i siedlisko.
Strzępiak palczastozarodnikowy występuje na północnej półkuli. Podano jego stanowiska w Ameryce Północnej i Środkowej, Europie oraz w Korei i Japonii. Najdalej na północy występuje w Islandii. W piśmiennictwie naukowym na terenie Polski do 2003 r. podano co najmniej 6 stanowisk. Znajduje się na "Czerwonej liście roślin i grzybów Polski". Ma status V – gatunek, który zapewne w przyszłości przesunie się do kategorii wymierających, jeśli nadal działać będą czynniki zagrożenia.
Grzyb mikoryzowy. Występuje na ziemi w lasach liściastych. Owocniki zazwyczaj od czerwca do września.
Gatunki podobne.
Jest kilka podobnych strzępiaków. Pewna jest identyfikacja na podstawie zarodników; u strzępiaka palczastozarodnikowego są one charakterystycznie urzeźbione.

</doc>
<doc id="4672959" url="https://pl.wikipedia.org/wiki?curid=4672959" title="Gardno (Pojezierze Choszczeńskie)">
Gardno (Pojezierze Choszczeńskie)

Gardno (niem. "Garn See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Pełczyce.
Akwen leży w kompleksie leśnym na Pojezierzu Choszczeńskim, około 1 km na południe od jeziora Pełcz.

</doc>
<doc id="4672962" url="https://pl.wikipedia.org/wiki?curid=4672962" title="Apache Solr">
Apache Solr

Solr (wym. „solar”) – otwartoźródłowa platforma wyszukiwania, napisana w Javie, będąca częścią projektu Apache Lucene. Główne możliwości platformy Solr obejmują: wyszukiwanie pełnotekstowe (z funkcjami typu wyróżnianie trafień, sugestie terminów oraz sprawdzanie pisowni), wykrywanie języka, wyszukiwanie fasetowe (ang. "faceted search"), dynamiczne klastrowanie oraz obsługę formatów takich jak np. MS Word (doc/docx) czy PDF (ang. "rich documents support"). Indeksowanie danych następuje w czasie bliskim do rzeczywistego (ang. "near real time", NRT).
Solr został zaprojektowany pod kątem skalowalności i odporności na uszkodzenia (funkcje wyszukiwania rozproszonego i replikacji indeksu). Solr jest szeroko stosowany w systemach wyszukiwania korporacyjnego i analiz, ma aktywną społeczność programistów i regularne wydania.
Zarówno Apache Lucene jak i Apache Solr są obecnie rozwijane przez ten sam zespół programistów w Apache Software Foundation. 
Sposób działania i użycie.
Solr działa jako samodzielny serwer wyszukiwania pełnotekstowego. Jako silnik do indeksowania i wyszukiwania pełnotekstowego wykorzystuje bibliotekę wyszukiwania Apache Lucene (która w ramach wspólnego projektu nosi nazwę "Lucene-core"). Udostępnia interfejsy API oparte na HTTP + JSON / XML podobne do podejścia REST (ang. "REST-like"), co pozwala na łatwą integrację z aplikacjami i serwisami bez konieczności kodowania w języku Java. Dzięki zastosowanej architekturze „wtyczek” pozwala rozszerzanie jego funkcji i dostosowanie do wielu rodzajów aplikacji. Dla platformy Solr jest dostępnych szereg bibliotek klienckich m.in. dla języków C++, C#, Java, PHP, Python, Ruby, Scala i innych.
Aby przeszukać dokument, Apache Solr wykonuje kolejno następujące operacje:
Użytkownicy systemu Solr.
Solr jest używany m.in. przez firmy Adobe, AOL, Apple, AT&amp;T, Bank of America, Bloomberg, Cisco, Disney, E-Trade, Ford, The Guardian, Instagram, MTV Networks, Netflix, SourceForge, Verizon, Walmart i Zappos, jak również przez serwisy instytucji takich jak Departament Bezpieczeństwa Krajowego Stanów Zjednoczonych, NASA Planetary Data System oraz Whitehouse.gov.

</doc>
<doc id="4672963" url="https://pl.wikipedia.org/wiki?curid=4672963" title="Strzępiak palczasty">
Strzępiak palczasty



</doc>
<doc id="4672964" url="https://pl.wikipedia.org/wiki?curid=4672964" title="Inocybe calospora">
Inocybe calospora



</doc>
<doc id="4672966" url="https://pl.wikipedia.org/wiki?curid=4672966" title="W ogrodzie (obraz Władysława Podkowińskiego)">
W ogrodzie (obraz Władysława Podkowińskiego)

W ogrodzie – obraz polskiego malarza Władysława Podkowińskiego z ok. 1892 roku, znajdujący się w Galerii sztuki polskiej 1800-1945 Muzeum Śląskiego w Katowicach.
Artysta przedstawił scenę spotkania w ogrodzie. W centralnej części ukazana została spacerująca z parasolką kobieta, którą zza płotu pozdrawia jadący na koniu mężczyzna. Przez korony drzew przeświecają promienie słoneczne. Impresjonista często gościł w majątku rodziny Kotarbińskich w Chrzęsnem na Mazowszu. Spacerująca to najprawdopodobniej Ewa Kotarbińska, zaś zdejmujący kapelusz to sam Podkowiński.
Obraz powstał w ok. 1892 roku. Malarz użył techniki olejnej. Dzieło o wymiarach 82,5 × 118,5 cm jest sygnowane w prawym dolnym rogu: . Muzeum Śląskie w Katowicach zakupiło go od osoby prywatnej za pośrednictwem Instytutu Propagandy Sztuki w Warszawie w 1935 roku. Muzealny numer inwentarzowy: MŚK/SzM/451. Eksponowane jest w Galerii sztuki polskiej 1800-1945 Muzeum Śląskiego w Katowicach.

</doc>
<doc id="4672968" url="https://pl.wikipedia.org/wiki?curid=4672968" title="Tõnu Teesalu">
Tõnu Teesalu

Tõnu Teesalu (ur. 3 maja 1939 w Vihterpalu) – radziecki (estoński) kierowca wyścigowy.
Biografia.
Od 1971 roku ścigał się Estonią 15 w Formule 4. W 1972 roku zadebiutował w mistrzostwach ZSRR, zostając jednocześnie mistrzem Estonii. Rok później został wicemistrzem Estonii. W sezonie 1974 został mistrzem Estonii oraz wicemistrzem ZSRR. Rok później był czwarty w edycji radzieckiej. W 1977 roku zadebiutował w Formule 3, zdobywając trzecie miejsce w klasyfikacji mistrzostw Estonii. Z aktywności zawodniczej zrezygnował po 1979 roku.
Był bratem Lembita, również kierowcy wyścigowego.

</doc>
<doc id="4672975" url="https://pl.wikipedia.org/wiki?curid=4672975" title="Maria Sadzewiczowa">
Maria Sadzewiczowa

Maria Sadzewiczowa z d. Paszkowska (ur. 24 września 1881 w Petersburgu, zm. 23 lutego 1957 w Warszawie) – polska fizyk, nauczycielka, autorka opracowań dydaktycznych.
Życiorys.
Maria była córką Adolfa Paszkowskiego (1847-1884), inżyniera komunikacji i Marii z Rodziewiczów, miała brata Kazimierza Paszkowskiego, inżyniera metalurga i siostrę Adolfinę Paszkowską (1884-1968), tancerkę i reżyserkę. 
W 1899 ukończyła gimnazjum w Pskowie, następnie studiowała na Uniwersytecie Jagiellońskim, Uniwersytecie Lwowskim i Uniwersytecie w Genewie.
Od 1908 do 1914 pracowała jako nauczycielka w warszawskich gimnazjach; wobec trudnej sytuacji warszawskich szkół, zorganizowała międzyszkolną pracownię fizyczną dla uczniów szkół warszawskich, brała udział w pracach nad programem nauczania fizyki w szkołach średnich.
Była wykładowcą i kierowniczką trzyletnich kursów handlowych dla kobiet w Warszawie, prowadzonych przez Katolicki Związek Kobiet Polskich. 
W latach 1920-1932 była nauczycielką w Seminarium Nauczycielskim Związku Polek w Warszawie, a od 1933 dyrektorką gimnazjum żeńskiego Anieli Hoene-Przesmyckiej w Warszawie.
W okresie okupacji hitlerowskiej prowadziła tajne nauczanie dla młodzieży w zakresie matematyki i fizyki. W swym domu w Baczkach ukrywała rodziny żydowskie.
W październiku 1944 Łochowie założyła liceum ogólnokształcące, w którym pracowała jako nauczycielka i dyrektorka do przejścia na emeryturę w 1955. W 1964 liceum w Łochowie otrzymało imię Marii Sadzewiczowej, w 1970 odsłonięto tablicę pamiątkową.
Jest patronką ulicy w Łochowie.
Publikacje.
W 1913 wraz z Marianem Grotowskim, Wacławem Wernerem, Stanisławem Landauem wydała pracę "Z dziejów rozwoju fizyki" (Warszawa 1913; wyd. 2, zmienione ukazało się pt. "Dzieje rozwoju fizyki" Warszawa 1931); była autorką rozdziału "Mechanika".
Rodzina.
W 1904 zawarła związek małżeński z Antonim Sadzewiczem; miała pięcioro dzieci: w tym: syna Marka (1907-1975, dziennikarza), córkę Barbarę (1915-1988, uczestniczka powstania warszawskiego). 
Została pochowana na cmentarzu Powązkowskim (kwatera 291-2-7).

</doc>
<doc id="4672978" url="https://pl.wikipedia.org/wiki?curid=4672978" title="Inocybe catalaunica">
Inocybe catalaunica

Inocybe catalaunica Singer – gatunek grzybów należący do rodziny strzępiakowatych ("Inocybaceae").
Systematyka i nazewnictwo.
Pozycja w klasyfikacji według Index Fungorum: "Inocybe, Inocybaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Holotyp: Hiszpania, Katalonia, Pireneje, Valle De Arán, Bosc de Baricauba, in Abieto, IX.1934 Singer (LE 12646, examined). GenBank acc. nr.KJ399954.
Występowanie i siedlisko.
"Inocybe catalaunica" znany jest tylko w niektórych krajach Europy. Andrzej Nespiak w monografii strzępiaków Polski nie wspomina o nim. Na terenie Polski jego stanowisko podano później (w 2005 r.) w okolicach Olkusza. Bardziej aktualne stanowiska tego gatunku podaje internetowy atlas grzybów. "I catalaunica" zaliczony w nim jest do grupy grzybów chronionych i zagrożonych.
Gatunki podobne.
Nasza wiedza o tym gatunku jest ograniczona do holotypu. Można go łatwo odróżnić od innych podobnych gatunków przez migdałowate zarodniki z jednym wyrostkiem i niesymetryczną budowę; jedna strona jest bardziej wypukła od drugiej. Ma też dość cienkościenne kaulocystydy.

</doc>
<doc id="4672979" url="https://pl.wikipedia.org/wiki?curid=4672979" title="Phyzelaphryninae">
Phyzelaphryninae

Phyzelaphryninae – podrodzina płazów bezogonowych z rodziny Eleutherodactylidae.
Zasięg występowania.
Rodzaj obejmuje gatunki występujące we wschodniej i północno-wschodniej Brazylii oraz w regionie Wyżyny Gujańskiej w północno-wschodniej Ameryce Południowej oraz w górnym dorzeczu Amazonki.
Podział systematyczny.
Do rodzaju należą następujące gatunki:

</doc>
<doc id="4672982" url="https://pl.wikipedia.org/wiki?curid=4672982" title="Dan Hughes">
Dan Hughes

Dan Hughes (ur. 14 kwietnia 1955 w Lowell) – amerykański trener koszykarski, obecnie asystent trenera kadry USA kobiet.
Nie trenował Storm w sezonie 2020 ze względu na ryzyko zarażenia się COVID-19. Rok wcześniej przeszedł operację wycięcia guza nowotworowego.

</doc>
<doc id="4672983" url="https://pl.wikipedia.org/wiki?curid=4672983" title="Bałtycka Formuła 3">
Bałtycka Formuła 3

Bałtycka Formuła 3 – cykl wyścigów samochodowych odbywających się w ZSRR w latach 1968–1987.
Historia.
Pierwsze mistrzostwa przeznaczone dla kierowców Litewskiej SRR, Łotewskiej SRR i Estońskiej SRR odbyły się w 1968 roku. Ich zwycięzcą został Jaan Küünemäe. Początkowo na sezon składały się dwa wyścigi. W 1970 roku o mistrzostwie decydował pojedynczy wyścig, który był organizowany na torze Bikernieki. W roku 1971 zorganizowano łączone mistrzostwa Formuły 1, 2 i 3.
W latach 1972–1978 nie rozgrywano mistrzostw Bałtyku. Kolejna edycja odbyła się w 1979 roku w Bikerniekach, a wygrał ją Mati Pentus. W tamtym okresie mistrzostwa Bałtyku były łączone z mistrzostwami Litwy, Łotwy czy Estonii. Ostatnia edycja odbyła się w 1987 roku, po czym Formułę 3 zastąpiono Formułą Mondial.
Po rozpadzie ZSRR serią wyścigową typu formuła dla kierowców z Litwy, Łotwy i Estonii była Formuła Baltic.

</doc>
<doc id="4672986" url="https://pl.wikipedia.org/wiki?curid=4672986" title="Diasporus">
Diasporus

Diasporus – rodzaj płaza bezogonowego z podrodziny Eleutherodactylinae w rodzinie Eleutherodactylidae.
Zasięg występowania.
Rodzaj obejmuje gatunki występujące w skrajnie wschodnim Hondurasie na południe wzdłuż atlantyckiej równiny przybrzeżnej Nikaragui do Kostaryki (po obu stronach wybrzeża), a następnie na wschód do zachodniej Kolumbii i północno-zachodniego Ekwadoru.
Systematyka.
Etymologia.
"Diasporus": "diaspora" „rozproszenie”.
Podział systematyczny.
Do rodzaju należą następujące gatunki:

</doc>
<doc id="4672989" url="https://pl.wikipedia.org/wiki?curid=4672989" title="Zwrotnik (geografia)">
Zwrotnik (geografia)



</doc>
<doc id="4672992" url="https://pl.wikipedia.org/wiki?curid=4672992" title="Baczeńce 1">
Baczeńce 1

Baczeńce 1 (hist. Masiuki; ; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Wołkowysk.
W dwudziestoleciu międzywojennym Masiuki leżały w Polsce, w województwie białostockim, w powiecie wołkowyskim, w gminie Biskupice.

</doc>
<doc id="4672998" url="https://pl.wikipedia.org/wiki?curid=4672998" title="Jan Hołowiński">
Jan Hołowiński

Jan Włodzimierz Hołowiński (ur. 10 stycznia 1892 w Wadowicach, zm. 29 kwietnia 1960 w Gdyni) – polski inżynier, urzędnik, współtwórca i znawca polskiej gospodarki morskiej, jeden z twórców portu w Gdyni.
Życiorys.
Urodził się 10 stycznia 1892 w Wadowicach. Ukończył studia na Wydziale Komunikacyjnym Politechniki Lwowskiej uzyskując tytuły magistra i inżyniera. Po I wojnie światowej przez pewien czas był starszym asystentem na macierzystej uczelni. Następnie podjął pracę w sektorze gospodarki morskiej. Od 1925 pracował w Dyrekcji Okręgowej Kolei Państwowej (DOKP) Gdańsk, zajmując się kwestiami kolejowej obsługi portów.
Po powstaniu w 1927 Polsko-Skandynawskiego Towarzystwa Okrętowego „Polskarob” w Gdyni (które w imieniu największego w Polsce hurtownika w handlu węglem Robur utworzyło w porcie gdyńskim Basen Węglowy, bazę przeładunkową węgla dla sześciu posiadanych rudowęglowców), został w nim pierwszym prokurentem. W przedsiębiorstwie odpowiadał za inwestycje i sprawy przeładunkowe, a do jego zadań należało wdrażanie właściwych rozwiązań technicznych i organizacyjnych w celu uzyskania wysokiej jakości pracy obiektów portowych. W tym celu w firmie „Demag” w Duisburgu zakupił pierwszą w Europie wywrotnicę wagonową. Kierował powstawaniem głównego zrębu portu węglowego w Gdyni. Pracował w tym mieście do 1939.
Okres II wojny światowej spędził w Sanoku, gdzie podczas okupacji niemieckiej pracował w urzędzie gospodarczym ("Wirtschaftsamt"), prawdopodobnie jako referent, zaś równolegle jako członek konspiracji wykorzystywał swoje stanowisko i możliwości, przekazując przydziały na towary różnego typu na rzecz działaczy podziemia oraz rodzin więźniów. W konspiracji prowadził referat zaopatrzenia. W ramach obwodu „San” Związku Walki Zbrojnej–Armii Krajowej prowadził wywiad gospodarczy funkcjonując pod pseudonimem „Młot”. Przekazywał informacje Władysławowi Pruchniakowi i Władysławowi Skałkowskiemu, przyczyniając się do ostrzegania ludzi przed planowanymi przez Niemców obławami.
Po wojnie zajmował się przygotowaniem do uruchomienia portu w Szczecinie. W latach PRL nadal pracował w sferze gospodarki morskiej (spedycja, sprawy socjalne robotników portowych, organizowanie nowych form prac portowych). W 1948 był doradcą handlowo-organizacyjnym Dyrekcji Robotniczego Przedsiębiorstwa Przeładunkowego „Portorob”, którego był współorganizatorem. Nawiązał współpracę z organizacją Funduszu Wyrównawczego dla robotników portowych, był też doradcą techniczno-organizacyjnym „C. Hartwig Gdynia”. Ponadto był doradcą organizacyjno-ekonomicznym Centralnego Zarządu Transportu i Spedycji Międzynarodowej przy Ministerstwie Handlu Zagranicznego. Związany z Instytutem Morskim w Gdańsku.
W ostatnich latach życia poświęcił się pracy edytorsko-publicystycznej oraz opiniodawczej. Autor publicystycznych artykułów prasowych poświęconych gospodarce i spedycji morskiej, a także wspomnień z pracy portu "Brama na świat Gdynia 1918–1939", które stanowią źródło dla historii polskiego handlu zagranicznego. Publikował w czasopismach „Technika i Gospodarka Morska”, „Transport”, „Biuletyn Ekonomiczny” (CZTiSM), „Życie Gospodarcze”, „Tygodnik Morski”. Był uważany za znawcę i współtwórcę polskiej gospodarki morskiej.
Życie prywatne.
Prawdopodobnie w 1922 zawarł związek małżeński z Kazimierą z domu Czelny. Okres wojny jego rodzina spędziła w Krośnie. Ojciec Jana Tomasza Hołowińskiego (1924–2011) oraz Zofii Jolanty Hołowińskiej. Przed wojną zamieszkiwał w Sopocie przy obecnej ulicy Antoniego Abrahama pod numerem 1, mieszkanie nr 4 (po wojnie mógł użytkować tylko połowę tego apartamentu). Zmarł 29 kwietnia 1960 w Gdyni z powodu zawału serca. Został pochowany na cmentarzu katolickim w Sopocie 3 maja 1960, gdzie spoczęła także jego żona (kwatera F4-6-3).

</doc>
<doc id="4672999" url="https://pl.wikipedia.org/wiki?curid=4672999" title="Brian Agler">
Brian Agler

Brian Agler (ur. 2 sierpnia 1958) – amerykański trener koszykarski.
14 października 2020 opuścił Dallas Wings.

</doc>
<doc id="4673000" url="https://pl.wikipedia.org/wiki?curid=4673000" title="Baczeńce 2">
Baczeńce 2

Baczeńce 2 (hist. "Baczeńce"; ; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Wołkowysk.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Biskupice.

</doc>
<doc id="4673003" url="https://pl.wikipedia.org/wiki?curid=4673003" title="Masiuki (obwód grodzieński)">
Masiuki (obwód grodzieński)



</doc>
<doc id="4673005" url="https://pl.wikipedia.org/wiki?curid=4673005" title="Nusinersen">
Nusinersen

Nusinersen – organiczny związek chemiczny z grupy oligonukleotydów, lek stosowany w leczeniu rzadkiej, genetycznie uwarunkowanej choroby neurologicznej, rdzeniowego zaniku mięśni (SMA). Wszedł do lecznictwa w grudniu 2016 roku i był pierwszym lekiem zatwierdzonym do leczenia tego schorzenia. Nusinersen ma w Stanach Zjednoczonych i Unii Europejskiej status leku sierocego.
Mechanizm działania.
Rdzeniowy zanik mięśni (SMA) jest spowodowany mutacjami utraty funkcji genu "SMN1" (), który koduje białko SMN. Bez tego białka nie jest możliwe przeżycie, ale osoby z SMA żyją dzięki niewielkiej ilości białka SMN wytwarzanego z genu "SMN2". Przy mutacjach zarówno genu "SMN1", jak i "SMN2" dochodzi do wewnątrzmacicznej śmierci płodu.
Nusinersen jest oligonukleotydem antysensowym, w którym grupy 2′-hydroksylowe pierścieni rybozy są zastąpione grupami 2′-"O"-2-metoksyetylowymi (), a wiązania fosforanowe są zastąpione wiązaniami tiofosforanowymi. Lek moduluje splicing alternatywny genu "SMN2", funkcjonalnie przekształcając go w gen "SMN1", zwiększając w ten sposób poziom białka SMN w ośrodkowym układzie nerwowym.
Lek został opracowany przez przedsiębiorstwa Ionis Pharmaceuticals i Biogen na podstawie prac Adriana Krainera z Cold Spring Harbor Laboratory nad możliwością zwiększenia produkcji białka SMN z wykorzystaniem genu "SMN2".
Okres półtrwania nusinersenu szacuje się na 135–177 dni w płynie mózgowo-rdzeniowym i 63–87 dni w osoczu krwi. Lek jest metabolizowany przez egzonukleazę i nie zależy od cytochromu P450. Główną drogą eliminacji nusinersenu i jego metabolitów prawdopodobnie są nerki.
Zastosowanie medyczne.
Nusinersen stosuje się w leczeniu rdzeniowego zaniku mięśni związanego z mutacją w genie "SMN1". Jest podawany bezpośrednio do ośrodkowego układu nerwowego (OUN) za pomocą wstrzyknięcia dooponowego.
Wyniki badań klinicznych wskazują na wstrzymanie postępu choroby. U około 60% dzieci dotkniętych dochodzi do poprawy funkcji motorycznej.
Nusinersen jest dostępny w Polsce w ramach programu lekowego refundowanego przez Ministerstwo Zdrowia. Koszt pojedynczej iniekcji wynosi ponad 340 tys. złotych.
Dawkowanie.
Nusinersen stosuje się w postaci wstrzyknięć dooponowych, w dawce 12 mg. Wstrzyknięcia powtarza się w 14, 28 i 63 dniu, a następnie 1 raz co 4 miesiące.

</doc>
<doc id="4673009" url="https://pl.wikipedia.org/wiki?curid=4673009" title="Deutsche Tourenwagen Masters 2016">
Deutsche Tourenwagen Masters 2016

Deutsche Tourenwagen Masters 2016 – trzydziesty sezon serii DTM a zarazem siedemnasty po jej wznowieniu w 2000 roku.

</doc>
<doc id="4673014" url="https://pl.wikipedia.org/wiki?curid=4673014" title="Smagliczówka">
Smagliczówka

Smagliczówka ("Alyssoides") – rodzaj roślin z rodziny kapustowatych. Obejmuje dwa gatunki. Jeden z nich – "Alyssoides cretica" – jest endemitem Krety i Karpatos, a drugi – smagliczówka mieszkowata "A. utriculata" jest szerzej rozprzestrzeniony i rośnie od francuskich i szwajcarskich Alp, poprzez Półwysep Apeniński i Półwysep Bałkański (na północy po południową Rumunię), Azję Mniejszą po południowe krańce Rosji w rejonie Kaukazu. Jako gatunek introdukowany występuje także w Niemczech. Smagliczówki rosną na terenach skalistych, w szczelinach skał.
Smagliczówka mieszkowata uprawiana jest jako roślina ozdobna, zalecana do ogrodów skalnych, zwłaszcza do obsadzania szczelin skalnych, ale też na obwódki rabat. Roślina rozmnażana zwykle z nasion, uprawiana w strefach mrozoodporności 6–9.
Systematyka.
Rodzaj tworzy klad wspólnie z rodzajami "Clastopus", "Degenia", "Physoptychis" i "Fibigia" w ramach plemienia "Alysseae" w obrębie rodziny kapustowatych "Brassicaceae".
Zaliczana tu dawniej " Alyssoides sinuatum" uznawana jest za synonim złotki powcinanej "Aurinia sinuata" . Opisywana jako osobny gatunek smagliczówka bułgarska "Alyssoides bulgarica" uznawana jest za odmianę bułgarską smagliczówki mieszkowatej "Alyssoides utriculata" var. "bulgarica" .

</doc>
<doc id="4673015" url="https://pl.wikipedia.org/wiki?curid=4673015" title="Alyssoides">
Alyssoides



</doc>
<doc id="4673018" url="https://pl.wikipedia.org/wiki?curid=4673018" title="Holy Island">
Holy Island



</doc>
<doc id="4673024" url="https://pl.wikipedia.org/wiki?curid=4673024" title="Włókniak płowy">
Włókniak płowy

Włókniak płowy ("Inosperma cervicolor" (Pers.) Matheny &amp; Esteve-Rav.) – gatunek grzybów należący do rodziny strzępiakowatych ("Inocybaceae").
Systematyka i nazewnictwo.
Pozycja w klasyfikacji według Index Fungorum: "Inosperma, Inocybaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1801 r. Christiaan Hendrik Persoon nadając mu nazwę "Agaricus cervicolor". Obecną, uznaną przez Index Fungorum nazwę nadali mu Matheny &amp; Esteve-Rav. w 2019 r.
Synonimy:
Nazwę polską podał Andrzej Nespiak w 1990 r. dla synonimu "Inocybe umbrina" Bres. Po przeniesieniu do rodzaju "Inosperma" stała się niespójna z nazwą naukową. W 2021 r. Komisja ds. Polskiego Nazewnictwa Grzybów przy Polskim Towarzystwie Mykologicznym zarekomendowała nazwę włókniak płowy.
Morfologia.
Średnica do 5 cm, początkowo stożkowato wypukły potem płasko wypukły, na środku mięsisty. Brzeg długo pozostaje podwinięty; w młodych owocnikach czasami połączony z trzonem białą i delikatną zasnówką. Powierzchnia włókienkowato-łuseczkowata, sucha. W młodych owocnikach spod łuseczek i włókienek prześwituje wyraźnie jaśniejszy miąższ. Barwa kapelusza płowa, z nieco oliwkowym odcieniem, rzadziej rdzawobrązowa.
Cienkie, niemal przyrośnięte. Początkowo brudnobiałe, potem brudnooliwkowe. Brzeg jaśniejszy, nierówny.
Wysokość 4–13 cm, grubość 0,4–1 cm. Na szczycie dość mięsisty i delikatnie oszroniony, w środkowej części brudnobeżowy, u nasady białawy. Pokryty jest delikatnymi włókienkami nadającymi mu czerwonawy odcień.
Biały, po uszkodzeniu słabo różowiejący. Zapach nieprzyjemny – gnijącego sera, zatęchłych szmat lub fermentującego moszczu. Smak łagodny.
Zarodniki migdałkowato-fasolowate, 10–13,5 × 6–8,5 µm. Podstawki maczugowate, 28–35 × 8–10 µm. Bazydiole maczugowate, cienkościenne, o takich samych wymiarach jak podstawki. Pomiędzy nimi pojawiają się różowobrunatne płonne i wyraźnie grubościenne elementy hymenium.
Występowanie i siedlisko.
Włókniak płowy znany jest głównie w Europie. Poza nią podano jego występowanie w Japonii i na pojedynczych stanowiskach w USA i Kanadzie. W piśmiennictwie naukowym na terenie Polski do 2003 r. podano trzy stanowiska.
Grzyb mikoryzowy. Występuje pojedynczo lub grupami na wapiennej glebie pod świerkami i modrzewiami.

</doc>
<doc id="4673027" url="https://pl.wikipedia.org/wiki?curid=4673027" title="Portret Józefa Piłsudskiego (obraz Konrada Krzyżanowskiego)">
Portret Józefa Piłsudskiego (obraz Konrada Krzyżanowskiego)

Portret Józefa Piłsudskiego – obraz polskiego malarza Konrada Krzyżanowskiego z 1920 roku, znajdujący się w Galerii sztuki polskiej 1800–1945 Muzeum Śląskiego w Katowicach.
Krzyżanowski namalował marszałka Józefa Piłsudskiego z charakterystycznymi dla niego długimi wąsami. Obraz należał do Piłsudskiego, który ofiarował go być może komuś z bliskich Józefa Leśniewskiego, sądząc z odręcznego napisu w lewym górnym roku. Dzieło jest sygnowane u dołu: . Muzeum Śląskie otrzymało obraz od osoby prywatnej z Katowic w 1936 roku.
Obraz ma wymiary 46 × 35,5 cm. Muzealny numer inwentarzowy: MŚK/SzM/410. Portret stanowi część kolekcji w Galerii sztuki polskiej 1800–1945 muzeum Śląskiego w Katowicach. Podobny portret marszałka namalowany przez Krzyżanowskiego posiada Muzeum Wojska Polskiego w Warszawie.

</doc>
<doc id="4673028" url="https://pl.wikipedia.org/wiki?curid=4673028" title="Alberto Fernández (ujednoznacznienie)">
Alberto Fernández (ujednoznacznienie)



</doc>
<doc id="4673029" url="https://pl.wikipedia.org/wiki?curid=4673029" title="Alberto Fernández (ur. 1959)">
Alberto Fernández (ur. 1959)



</doc>
<doc id="4673032" url="https://pl.wikipedia.org/wiki?curid=4673032" title="Kazimierz Krzywda-Bogucki">
Kazimierz Krzywda-Bogucki

Kazimierz Bogucki herbu Krzywda (ur. 4 kwietnia 1896 we Lwowie) – porucznik Wojska Polskiego, kawaler Orderu Virtuti Militari.
Życiorys.
Urodził się 4 kwietnia 1896 we Lwowie, w rodzinie Jana. Studiował na Politechnice Lwowskiej.
Podczas I wojny światowej działał w Polskiej Organizacji Wojskowej. U kresu wojny od początku listopada 1918 w stopniu podporucznika brał udział w obronie Lwowa podczas wojny polsko-ukraińskiej. W pierwszych dniach listopada służył i walczył na Wulce i w szkole kadeckiej. Następnie, w dniach 5-10 listopada jako dowódca I plutonu (rozlokowanego na wzgórzach wzdłuż ulicy Kadeckiej) w składzie oddziału por. Bernarda Monda, uczestniczył w walkach o Cytadelę. Pod koniec grudnia 1918 był na pozycjach w Snopkowie.
Został pochowany na Cmentarzu Obrońców Lwowa (kwatera II, miejsce 48) (według innej wersji w katakumbach I, miejsce 7).
Uchwałą Rady Miasta Lwowa z listopada 1938 jednej z ulic we Lwowie nadano imię Kazimierza Krzywda-Boguckiego.

</doc>
<doc id="4673033" url="https://pl.wikipedia.org/wiki?curid=4673033" title="Inocybe cervicolor">
Inocybe cervicolor



</doc>
<doc id="4673035" url="https://pl.wikipedia.org/wiki?curid=4673035" title="Biskupice (Białoruś)">
Biskupice (Białoruś)

Biskupice (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Wołkowysk.
Dawniej wieś i chutor. W dwudziestoleciu międzywojennym leżały w Polsce, w województwie białostockim, w powiecie wołkowyskim. W czasach carskich i w II Rzeczypospolitej siedziba gminy Biskupice.

</doc>
<doc id="4673037" url="https://pl.wikipedia.org/wiki?curid=4673037" title="Sian Ka'an">
Sian Ka'an



</doc>
<doc id="4673038" url="https://pl.wikipedia.org/wiki?curid=4673038" title="Święty Flannan">
Święty Flannan

Święty Flannán – żyjący w VII wieku w Irlandii, kaznodzieja, opat i biskup Killaloe, święty Kościoła katolickiego. Od jego imienia swoją nazwę biorą Wyspy Flannana położone na zachód od Lewis (Szkocja). 
Flannan był synem irlandzkiego wodza Turlough of Thomond. Wstąpił do klasztoru Mo Lua w Killaloe, gdzie miał zostać opatem. Jest pamiętany jako wielki kaznodzieja. Odbył pielgrzymkę do Rzymu, gdzie papież Jan IV wyświęcił go na pierwszego biskupa Killaloe, którego jest też do dziś patronem. Głosił również kazania w Hebrydach. Jego liturgiczne wspomnienie przypada na 18 grudnia.

</doc>
<doc id="4673039" url="https://pl.wikipedia.org/wiki?curid=4673039" title="Adrian Galbas">
Adrian Galbas

Adrian Józef Galbas (ur. 26 stycznia 1968 w Bytomiu) – polski duchowny rzymskokatolicki, pallotyn, doktor teologii duchowości, prowincjał księży pallotynów w Poznaniu w latach 2011–2019, biskup pomocniczy ełcki w latach 2020–2021, arcybiskup koadiutor katowicki od 2021.
Życiorys.
Urodził się 26 stycznia 1968 w Bytomiu. W 1987 wstąpił do Stowarzyszenia Apostolstwa Katolickiego. Pierwszą profesję złożył 29 września 1989, a śluby wieczyste 10 września 1993 w Zakopanem. W latach 1987–1993 studiował w Wyższym Seminarium Duchownym w Ołtarzewie. 7 maja 1994 został tam wyświęcony na prezbitera przez arcybiskupa Józefa Kowalczyka, nuncjusza apostolskiego w Polsce. W latach 1995–1998 studiował teologię i dziennikarstwo na Katolickim Uniwersytecie Lubelskim. W 2012 uzyskał doktorat z teologii duchowości na Uniwersytecie Kardynała Stefana Wyszyńskiego w Warszawie na podstawie dysertacji "Duchowość komunijna Zjednoczenia Apostolstwa Katolickiego".
W latach 1994–1995 pracował jako wikariusz w parafii św. Michała Archanioła w Łodzi, a w latach 2003–2011 jako proboszcz w parafii św. Wawrzyńca w Poznaniu. W latach 1998–2002 był prefektem w Wyższym Seminarium Duchownym w Ołtarzewie. W latach 2002–2005 i 2008–2011 pełnił funkcję radcy w zarządzie prowincji Zwiastowania Pańskiego w Poznaniu, a w latach 2002–2003 zajmował stanowisko sekretarza ds. Apostolstwa w Częstochowie. W latach 2011–2019 był przełożonym prowincji Zwiastowania Pańskiego w Poznaniu.
12 grudnia 2019 papież Franciszek mianował go biskupem pomocniczym diecezji ełckiej ze stolicą tytularną Naissus. Święcenia biskupie przyjął 11 stycznia 2020 w katedrze św. Wojciecha w Ełku. Głównym konsekratorem był Jerzy Mazur, biskup diecezjalny ełcki, a współkonsekratorami arcybiskup Salvatore Pennacchio, nuncjusz apostolski w Polsce, i Józef Górzyński, arcybiskup metropolita warmiński. Jako zawołanie biskupie przyjął słowa „"Pax Christi"” ("Pokój Chrystusa"). W kurii diecezjalnej pełnił funkcje wikariusza generalnego, moderatora kurii i przewodniczącego komisji ds. architektury i sztuki. Ponadto przydzielone mu zostały sprawy formacji stałej kapłanów z młodszych roczników święceń.
4 grudnia 2021 papież Franciszek przeniósł go na urząd arcybiskupa koadiutora archidiecezji katowickiej, który kanonicznie objął 15 grudnia 2021. 5 lutego 2022, w trakcie liturgicznej inauguracji posługi, został wikariuszem generalnym diecezji.
W ramach Konferencji Episkopatu Polski został w 2020 przewodniczącym Rady ds. Apostolstwa Świeckich, w 2022 delegatem ds. Ruchu Szensztackiego w Polsce, a w 2021 członkiem Komisji ds. Polonii i Polaków za Granicą (następnie przemianowanej na Zespół przy Delegacie KEP ds. Duszpasterstwa Emigracji Polskiej).

</doc>
<doc id="4673040" url="https://pl.wikipedia.org/wiki?curid=4673040" title="Adrian Józef Galbas">
Adrian Józef Galbas



</doc>
<doc id="4673041" url="https://pl.wikipedia.org/wiki?curid=4673041" title="Józef Zdzisław Świątek">
Józef Zdzisław Świątek



</doc>
<doc id="4673044" url="https://pl.wikipedia.org/wiki?curid=4673044" title="Donald DeGrood">
Donald DeGrood

Donald Edward DeGrood (ur. 14 lutego 1965 w Faribault) – amerykański duchowny katolicki, biskup Sioux Falls od 2020.
Życiorys.
Święcenia kapłańskie otrzymał 31 maja 1997 i został inkardynowany do archidiecezji Saint Paul i Minneapolis. Pracował głównie jako duszpasterz parafialny. W latach 2000–2004 był ojcem duchownym archidiecezjalnego seminarium, a w latach 2013–2017 pełnił funkcję wikariusza biskupiego ds. duchowieństwa.
12 grudnia 2019 papież Franciszek mianował go ordynariuszem diecezji Sioux Falls. Sakry udzielił mu 13 lutego 2020 arcybiskup Bernard Hebda.

</doc>
<doc id="4673048" url="https://pl.wikipedia.org/wiki?curid=4673048" title="Donald Edward DeGrood">
Donald Edward DeGrood



</doc>
<doc id="4673051" url="https://pl.wikipedia.org/wiki?curid=4673051" title="Luis Augusto Campos Flórez">
Luis Augusto Campos Flórez

Luis Augusto Campos Flórez (ur. 23 sierpnia 1958 w Bogocie) – kolumbijski duchowny katolicki, biskup Socorro y San Gil od 2020.
Życiorys.
Święcenia kapłańskie otrzymał 8 grudnia 1982 i został inkardynowany do archidiecezji Bogoty. Był m.in. wychowawcą, wykładowcą i rektorem stołecznego seminarium, a także (2011–2019) wikariuszem biskupim dla rejonu "Espíritu Santo".
12 grudnia 2019 papież Franciszek mianował go ordynariuszem diecezji Socorro y San Gil. Sakry udzielił mu 8 lutego 2020 kardynał Rubén Salazar Gómez.

</doc>
<doc id="4673052" url="https://pl.wikipedia.org/wiki?curid=4673052" title="Jerzy Sieradzki">
Jerzy Sieradzki

Jerzy Sieradzki (ur. 17 kwietnia 1899 we Lwowie, zm. 7 listopada 1918 tamże) – polski student, Orlę Lwowskie.
Życiorys.
Urodził się 17 kwietnia 1899 we Lwowie. Był jedynym synem Włodzimierza Sieradzkiego (1880-1941, lekarz, profesor i rektor Uniwersytetu Jana Kazimierza, ofiara mordu profesorów lwowskich) i Karoliny (Liną) z domu Zaremba (1878-1955). Miał siostrę Aleksandrę (1900-1978, żona kapitana Wojska Polskiego Kazimierza Nieżychowskiego. Studiował na Wydziale Budowy Maszyn Politechnice Lwowskiej.
U kresu I wojny światowej w listopadzie 1918 jako ochotnik brał udział w obronie Lwowa podczas wojny polsko-ukraińskiej. Przebywał w załodze polskiej, która 4 listopada zajęła Pałac Sapiehów. 7 listopada 1918 nieostrożnie wychylił się poza pałac został śmiertelnie trafiony w głowę strzałem pochodzącym z zajmowanej przez nieprzyjaciela Cytadeli (położej powyżej).
Został pochowany na Cmentarzu Obrońców Lwowa (kwatera V, miejsce 298) (według innej wersji w kwaterze XI, miejsce 748).
Zarządzeniem prezydenta RP Ignacego Mościckiego z 4 listopada 1933 został pośmiertnie odznaczony Krzyżem Niepodległości "za pracę w dziele odzyskania niepodległości".
Uchwałą Rady Miasta Lwowa z listopada 1938 jednej z ulic we Lwowie nadano imię Jerzego Sieradzkiego.

</doc>
<doc id="4673056" url="https://pl.wikipedia.org/wiki?curid=4673056" title="Daniel Nzika">
Daniel Nzika

Daniel Franck Nzika (ur. 16 lutego 1971 w Ouésso) – kongijski duchowny katolicki, biskup diecezjalny Impfondo od 2020.
Życiorys.
Święcenia kapłańskie otrzymał 9 grudnia 2000 i został inkardynowany do diecezji Ouésso. Po kilkuletnim stażu wikariuszowskim został ojcem duchownym seminarium propedeutycznego. W 2010 mianowany proboszczem parafii katedralnej oraz wikariuszem generalnym diecezji. W latach 2012–2015 studiował w Angers, a po powrocie do kraju ponownie objął funkcję wikariusza generalnego.
12 grudnia 2019 papież Franciszek mianował go biskupem diecezjalnym Impfondo. Sakry udzielił mu 1 marca 2020 nuncjusz apostolski w Kongo – arcybiskup Francisco Escalante Molina.

</doc>
<doc id="4673058" url="https://pl.wikipedia.org/wiki?curid=4673058" title="Igor Pogorzelski">
Igor Pogorzelski

Igor Pogorzelski (ur. 28 marca 1953 w Łodzi) – polski reżyser dźwięku, konsultant muzyczny i operator dźwięku, wykładowca akademicki.
Życiorys.
Ukończył studia na wydziale reżyserii dźwięku w warszawskim Uniwersytecie Muzycznym. W zakresie zaawansowanych technologii dźwięku i systemów radiowych odbył staże w Niemczech, Szwajcarii, Francji i Wielkiej Brytanii.
Jako reżyser dźwięku zadebiutował w filmie "Prognoza pogody" w reżyserii Antoniego Krauze.
W ramach współpracy ze szwajcarskim koncernem Merging Technologies opracował i wdrożył technologie nagrań muzycznych wysokiej definicji m.in. w Akademii Muzycznej w Łodzi. Współpracuje z Filharmonią Narodową, Narodową Orkiestrą Polskiego Radia i Operą Narodową w ramach cyfrowej rejestracji oraz masteringu nagrań i multimediów.
Jest nauczycielem akademickim w Polsko–Japońskiej Akademii Technik Komputerowych na wydziale Sztuki Nowych Mediów. Prowadzi seminaria z muzyki i dźwięku w filmie oraz technik radiowych. Współpracuje z Uniwersytetami Trzeciego Wieku, prowadząc jako filmoznawca wykłady z muzyki, dźwięku i technologii multimedialnych. Jest członkiem Stowarzyszenia Filmowców Polskich.
Filmografia.
Źródło: Filmpolski.pl

</doc>
<doc id="4673059" url="https://pl.wikipedia.org/wiki?curid=4673059" title="Julius Yakubu Kundi">
Julius Yakubu Kundi

Julius Yakubu Kundi (ur. 15 lutego 1968 w Danladi) – nigeryjski duchowny katolicki, biskup Kafanchan od 2020.
Życiorys.
Prezbiterat.
Święcenia kapłańskie przyjął 14 czerwca 1997 i został inkardynowany do archidiecezji Kaduna. Po rocznym stażu wikariuszowskim przez kilka lat pracował jako misjonarz w diecezji Jalingo. W 2000 został włączony do duchowieństwa nowo powstałej diecezji Zaria. Był m.in. wicerektorem niższego seminarium w Zarii i wyższego seminarium w Kadunie, ekonomem diecezjalnym, wikariuszem generalnym oraz kapelanem policjantów. 
Episkopat.
12 grudnia 2019 papież Franciszek prekonizował go biskupem diecezji Kafanchan. Sakry udzielił mu 20 lutego 2020 nuncjusz apostolski w Nigerii – arcybiskup Antonio Filipazzi.

</doc>
<doc id="4673060" url="https://pl.wikipedia.org/wiki?curid=4673060" title="Giorgio Barbetta">
Giorgio Barbetta

Giorgio Barbetta Manzocchi (ur. 1 września 1971 w Berbenno di Valtellina) – włoski duchowny katolicki, biskup pomocniczy Huarí od 2020.
Życiorys.
Święcenia kapłańskie przyjął 20 września 1998 i został inkardynowany do diecezji Gubbio. Przez trzy lata pracował duszpastersko w rodzinnej diecezji. W 2001 wyjechał do Peru i podjął pracę duszpasterską w diecezji Huarí. W 2007 został mianowany rektorem seminarium tej diecezji.
12 grudnia 2019 papież Franciszek mianował go biskupem pomocniczym diecezji Huarí oraz biskupem tytularnym "Isola". Sakry udzielił mu 11 lutego 2020 nuncjusz apostolski w Peru – arcybiskup Nicola Girasoli.

</doc>
<doc id="4673061" url="https://pl.wikipedia.org/wiki?curid=4673061" title="Henryk Burbon (3. książę de Condé)">
Henryk Burbon (3. książę de Condé)



</doc>
<doc id="4673063" url="https://pl.wikipedia.org/wiki?curid=4673063" title="Gręplarz">
Gręplarz

Gręplarz – rzemieślnik, zajmujący się rozczesywaniem i czyszczeniem wełny, z której później produkowane jest sukno. Nazwa zawodu pochodzi od czynności gręplowania.

</doc>
<doc id="4673065" url="https://pl.wikipedia.org/wiki?curid=4673065" title="Dƶ (dwuznak)">
Dƶ (dwuznak)



</doc>
<doc id="4673066" url="https://pl.wikipedia.org/wiki?curid=4673066" title="Nawiedzenie">
Nawiedzenie



</doc>
<doc id="4673067" url="https://pl.wikipedia.org/wiki?curid=4673067" title="Weronika Świerczyńska-Głownia">
Weronika Świerczyńska-Głownia

Weronika Świerczyńska-Głownia – profesor Uniwersytetu Jagiellońskiego, doktor habilitowany nauk społecznych w dyscyplinie nauk o mediach. Medioznawca. Od 2019 roku kierownik programu doktorskiego: nauki o komunikacji społecznej i mediach - Szkoła Doktorska Nauk Społecznych UJ. Od 2020 roku Prodziekan ds. dydaktyki Wydziału Zarządzania i Komunikacji Społecznej Uniwersytetu Jagiellońskiego.
Życiorys.
Weronika Świerczyńska-Głownia ukończyła studia magisterskie na kierunku politologia (specjalizacja: stosunki międzynarodowe) na Wydziale Prawa i Administracji Uniwersytetu Jagiellońskiego w 2000 roku. W 1996 roku ukończyła Studium Zarządzania i Biznesu w Zakładzie Ekonomii Stosowanej Uniwersytetu Jagiellońskiego. W 2006 roku ukończyła Podyplomowe Studium Menadżerskie w Szkole Głównej Handlowej w Warszawie. W 2000 roku rozpoczęła studia doktoranckie na Wydziale Zarządzania i Komunikacji Społecznej UJ. W 2005 roku uzyskała stopień doktora nauk humanistycznych w dyscyplinie nauki o zarządzaniu (tytuł rozprawy: Z"arządzanie tworzeniem oferty programowej w TVP i TVN: analiza porównawcza"). W 2017 roku uzyskała stopień doktora habilitowanego w obszarze nauk społecznych w dyscyplinie nauk o mediach na podstawie rozprawy „"Funkcjonowanie nadawców telewizyjnych w Polsce i cyfryzacja mediów"” na Wydziale Dziennikarstwa, Informacji i Bibliologii Uniwersytetu Warszawskiego.
Od 2005 roku pracuje w Instytucie Dziennikarstwa, Mediów i Komunikacji Społecznej Uniwersytetu Jagiellońskiego. Od 2015 roku jest kierownikiem Zakładu Dziennikarstwa i Komunikowania Międzynarodowego w Instytucie Dziennikarstwa, Mediów i Komunikacji Społecznej. Od 2019 roku jest profesorem Uniwersytetu Jagiellońskiego.
Jest członkiem Kolegium Redakcyjnego Zeszytów Prasoznawczych (UJ), współredaktorem serii wydawniczej: Wiedza – Komunikacja – Działanie (IDMiKS), członkiem Rady Redakcyjnej serii wydawniczej Dziennikarstwo, Media i Komunikacja Społeczna (WUJ).

</doc>
<doc id="4673068" url="https://pl.wikipedia.org/wiki?curid=4673068" title="Bitwa nad Addą (490)">
Bitwa nad Addą (490)



</doc>
<doc id="4673069" url="https://pl.wikipedia.org/wiki?curid=4673069" title="Zawodnik miesiąca Tauron Basket Ligi">
Zawodnik miesiąca Tauron Basket Ligi



</doc>
<doc id="4673070" url="https://pl.wikipedia.org/wiki?curid=4673070" title="MVP miesiąca Tauron Basket Ligi">
MVP miesiąca Tauron Basket Ligi



</doc>
<doc id="4673082" url="https://pl.wikipedia.org/wiki?curid=4673082" title="Raido Rüütel">
Raido Rüütel

Raido Rüütel (ur. 19 września 1951 w Tallinnie) – radziecki, następnie estoński kierowca wyścigowy i rajdowy.
Biografia.
Jest synem Hansa, kierowcy rajdowego. Starty w sportach motorowych rozpoczął w 1970 roku pod kierunkiem Enna Griffela i Richarda Laura. W 1972 roku zadebiutował w Sowieckiej Formule 1, zajmując siódme miejsce w klasyfikacji końcowej. W tym samym roku został mistrzem Estońskiej Formuły 2. W sezonie 1973 zajął w mistrzostwach Estonii trzecie miejsce. W 1977 roku rozpoczął starty w Estońskiej Formule Easter i został wówczas wicemistrzem serii.
Po 1979 roku zrezygnował ze startów w wyścigach, koncentrując się na rajdach. W 1981 roku został wicemistrzem ZSRR w klasie 8. W 1986 roku został wicemistrzem Estonii, był również regularnym uczestnikiem Pucharu Pokoju i Przyjaźni. Do momentu rozpadu ZSRR rywalizował Ładą, przeważnie modelami VFTS i Samara. Następnie do 1996 roku rywalizował Toyotą Celiką Turbo 4WD. W 1995 roku został mistrzostwo Estonii w klasie A 2000, a rok później w klasie A,E 2000+.
Startował również w rallycrossie oraz w wyścigach na lodzie i śniegu. Ogółem w różnych dyscyplinach trzynaście razy został mistrzem Estonii.

</doc>
<doc id="4673086" url="https://pl.wikipedia.org/wiki?curid=4673086" title="Sierpień (ujednoznacznienie)">
Sierpień (ujednoznacznienie)



</doc>
<doc id="4673087" url="https://pl.wikipedia.org/wiki?curid=4673087" title="Portret Heleny Chmielarczykowej">
Portret Heleny Chmielarczykowej

Portret Heleny Chmielarczykowej – obraz olejny polskiej malarki Olgi Boznańskiej z 1909 roku, znajdujący się w Galerii sztuki polskiej 1800-1945 Muzeum Śląskiego w Katowicach.
Boznańska sportretowała żonę krakowskiego adwokata Władysława Chmielarczyka. W 1906 namalowała portrety Władysława i dwóch córek Chmielarczyków: Heleny i Władysławy. Jest to portret siedzącej kobiety, ubranej w ciemną suknię. Helena z Kwiatkowskich Chmielarczykowa ma założone ręce, spogląda na postronnego obserwującego. Portret powstał w 1909 roku. Obraz ma wymiary 110 × 80 cm. Jest sygnowany w lewym górnym rogu: . Dla Muzeum Śląskiego zakupiono go od osoby prywatnej w Krakowie w 1938 roku. Muzealny numer inwentarzowy: MŚK/SzM/360.

</doc>
<doc id="4673088" url="https://pl.wikipedia.org/wiki?curid=4673088" title="Wiktorija Georgiewa">
Wiktorija Georgiewa

Victoria, właśc. Wiktorija Georgiewa (bułg. Виктория Георгиева; ur. 21 września 1997 w Warnie) – bułgarska piosenkarka i autorka tekstów.
Życiorys.
Zaczęła śpiewać w wieku 11 lat. Po pewnym czasie zapisała się do studia wokalnego „Angel Voices”, gdzie jej nauczycielką muzyki była Atanaska Lipcheva. Brała udział na przesłuchaniu w pierwszych trzech sezonach "X Factor Bulgaria", ale w żadnym nie doszła do etapu oceniania przez jury, głównie ze względu na swój wiek. W 2016, przy czwartej próbie, zakwalifikowała się do odcinków na żywo programu, odpadła w 9. tygodniu.
25 listopada 2019 ogłoszono, że będzie reprezentować Bułgarię z utworem „Tears Getting Sober” w 65. Konkursie Piosenki Eurowizji odbywającym się w maju 2020. 18 marca 2020 poinformowano o odwołaniu konkursu z powodu pandemii koronawirusa. W kwietniu 2020 roku wystąpiła w projekcie Eurovision Home Concerts, w którym wykonała „Tears Getting Sober” i cover zwycięskiego utworu Duncana Laurence’a „Arcade”. 20 maja wystąpiła jako trzynasta w kolejności startowej w drugim półfinale i z trzeciego miejsca awansowała do finału, który odbył się 22 maja. Wystąpiła w nim z siedemnastym numerem startowym i zajęła 11. miejsce po zdobyciu 170 punktów w tym 30 punktów od telewidzów (18. miejsce) i 140 pkt od jurorów (6. miejsce).

</doc>
<doc id="4673089" url="https://pl.wikipedia.org/wiki?curid=4673089" title="Reakcja eliminacji Cope’a">
Reakcja eliminacji Cope’a

Reakcja eliminacji Cope’a – reakcja eliminacji opracowana przez Arthura C. Cope’a, prowadząca do otrzymania alkenu oraz hydroksyaminy z odpowiedniego "N"-tlenku aminy.
Reakcja przebiega w dwóch etapach. W pierwszym etapie otrzymuje się "N"-tlenek aminy w wyniku utleniania aminy trzeciorzędowej (na przykład za pomocą "m"CPBA lub ). W drugim etapie w wyniku ogrzewania "N"-tlenku aminy następuje reakcja eliminacji, prowadząca do otrzymania alkenu oraz hydroksyaminy.
Eliminacja Cope’a przebiega według mechanizmu eliminacji wewnątrzcząsteczkowej Ei (eliminacja "syn").

</doc>
<doc id="4673090" url="https://pl.wikipedia.org/wiki?curid=4673090" title="Leopold Wannowski">
Leopold Wannowski

Leopold Wannowski (ur. 5 września 1798, zm. 28 kwietnia 1849 w Słucku) – duchowny Jednoty Litewskiej, nadzorca (inspektor) gimnazjum w Słucku.
Biografia.
Syn pastora Michała i Ludwiki Aleksandry z Hazlerów (1877-1867), brat Felicjana i Konstantego.
W latach 1806–1814 Leopold Wannowski studiował w gimnazjum w Słucku (w 1809 r. zmieniono status gimnazjum na szkołę powiatową). W 1810 r. otrzymał stypendium od Petrozolina. Ksiądz Bogusław Kurnatowski (1783–1820), nauczyciel literatury, zaszczepił w nim miłość do swojego przedmiotu. W szkole przyjaźnił się, podobnie jak jego bracia Felicjan i Konstanty, z Wawrzyńcem Puttkamerem (1794–1850), późniejszym wieloletnim dyrektorem i kuratorem Synodu Jednoty Litewskiej, lidzkim marszałkiem powiatowym, który był znany jako liberał i obrońca chłopów.
W roku ukończenia szkoły słuckiej Synod Wileński przyznał Leopoldowi Wannowskiemu stypendium na studia na Uniwersytecie Wileńskim, na którym ukończył Wydział Fizyko-Matematyczny oraz doskonalił język polski, i gdzie studiował z Adamem Mickiewiczem i Tomaszem Zanem, założycielami Towarzystwa Filomatycznego.
Po ukończeniu studiów, prawdopodobnie z powodu problemów zdrowotnych, powrócił do Słucka i spędził rok w domu rodziców.
W 1817 r., otrzymawszy stypendium Synodu Wileńskiego, wyjechał na studia teologiczne do Królewca, gdzie studiował także filozofię. Zły stan zdrowia nie pozwolił mu na dalsze studia, więc po dwóch latach powrócił do Słucka.
Został zatrudniony jako nauczyciel języka niemieckiego w słuckiej szkole powiatowej, a po śmierci Bogusława Kurnatowskiego został nauczycielem historii, języka polskiego i łaciny. Był także korepetytorem.
W 1825 r. zdał egzamin na diakona i w tym samym roku, po rezygnacji ojca, księdza Michała Wannowskiego, został nadzorcą (prefektem, inspektorem) szkoły.
Jego pierwszym ważnym zadaniem było ponowne przekształcenie słuckiej szkoły powiatowej w gimnazjum, co stało się w 1827 r. Wannowskiemu udało się uzyskać dotację w wysokości 2600 rubli rocznie i prawo wyboru nauczycieli rekomendowanych przez Uniwersytet Wileński.
Jako kurator słuckiego gimnazjum Leopold Wannowski dołożył wszelkich starań, aby poprawić jakość nauczania. Pomagali mu w tym profesorowie: Henryk Kurnatowski (1809-1889), Erazm Petrozolin (1807-1870 lub 1884), Marcin Reczyński (1802-1876), Józef Sewruk (1792-1836) oraz bracia Felicjan i Konstanty. W wyniku działań pedagogów wzrosła liczba studentów, a tym samym poprawiła się sytuacja finansowa szkoły.
Miejscowa szlachta, z której rekrutowała się większość uczniów, wspierała finansowo słuckie gimnazjum. Dzięki temu w 1829 r. Leopold Wannowski rozpoczął budowę nowego przestronnego budynku szkoły według projektu architekta guberni wileńskiej Karola Gregotowicza i profesora architektury na Uniwersytecie Wileńskim, Karola Podczaszyńskiego. Nieco później, dzięki interwencji Wannowskiego i darowiznom Lwa Wittgensteina (1799–1866), zbudowano budynek konwiktu (internatu), który mógł pomieścić 50 studentów. Uroczyste otwarcie nowego budynku gimnazjum odbyło się w 1840 r.
Ksiądz Wannowski stał również na czele komitetu budowlanego nowego murowanego kościoła, który został ukończony po jego śmierci w 1853 r.
Do 1824 r., kiedy kuratorem okręgu szkolnego w Wilnie był Adam Jerzy Czartoryski, utrzymywany był polski charakter edukacji. Liberalna polityka władz rosyjskich zakończyła się wraz z nadejściem nowego kuratora, Nikołaja Nowosilcowa. Rozpoczęła się wówczas rusyfikacja i stopniowe zmniejszanie się wpływu Kościoła Ewangelicko-Reformowanego na działalność gimnazjum. Wileński okręg szkolny wraz z Uniwersytetem Wileńskim przestały istnieć w 1832 r. Gimnazjum w Słucku włączono do białoruskiego okręgu edukacyjnego, którego kuratorem był . Przejawami rusyfikacji stały się m.in. dominacja rosyjskich nauczycieli i dyskryminacja miejscowej szlachty. 
Pomimo starań Synodu Wileńskiego, wspartych przez Stefana Grabowskiego, i pomimo odwołań do ministra Siergieja Uwarowa gimnazjum słuckie upodobniono do innych instytucji tego typu. Istota reformy polegała na tym, że wpływ Synodu na działalność pedagogiczną został ograniczony, mianowanie dyrektora oraz nauczycieli języka rosyjskiego i historii odbywało się za zgodą cara, a inspektora (tzw. nadzorcę) wybieranego przez Synod zatwierdzał minister oświaty. Językiem wykładowym stał się język rosyjski, jedynie nauka religii dla uczniów wyznania kalwińskiego pozostała w języku polskim.
Podczas pracy Wannowskiego na stanowisku nadzorcy dyrektorami gimnazjum byli Nikołaj Czasznikow (Николай Васильевич Чашников, od 1836 r.), Iwan Andriejewski (Иван Иоакимович Андреевский, od 1837 r.) i Kristien Adamowicz (Кристен Михайлович Адамович, od 1838 r.). 
31 lipca 1832 r. superintendent białoruski Józef Kühn (1769–1843) mianował Wannowskiego honorowym wicesuperintendentem, a w 1833 r. – wicesuperintendentem białoruskim. Podczas synodu, który odbył się w Wilnie 22 lipca 1843 r., Aleksander Aniszewski mianował Wannowskiego na stanowisko superintendenta. Leopold Wannowski, mimo złego stanu zdrowia, nadal pracował jako inspektor oraz nauczyciel języka polskiego w starszych klasach gimnazjum.
Cieszył się uznaniem swoich uczniów (m.in. Antoniego Pietkiewicza), a także kuratora . 
Wannowski nie założył rodziny, oddając się pracy na rzecz swojego Kościoła i szkoły. Wiele czasu poświęcał na kontakty z uczniami, ale także na pogłębianie swojej wiedzy, m.in. nauczył się języka greckiego i hebrajskiego oraz rosyjskiego, w którym wykładał, zastępując nieobecnych nauczycieli. Znany był także ze swoich kazań, z których drukiem wydane zostało jedno, wygłoszone z okazji otwarcia nowego kościoła w Wilnie. Pracował nad monografią historii reformacji na Litwie oraz działał w komitecie przygotowującym wydanie kancjonału.
1 listopada 1838 roku otrzymał Order Świętego Stanisława IV klasy. 
Leopold Wannowski zmarł na tyfus 28 kwietnia 1849 w Słucku. Został pochowany na słuckim cmentarzu miejskim w części protestanckiej. Jego pamięci poświęcona była tablica umieszczona w nieistniejącym już kościele.

</doc>
<doc id="4673091" url="https://pl.wikipedia.org/wiki?curid=4673091" title="Fibigia">
Fibigia

Fibigia ("Fibigia" Medik.) – rodzaj roślin z rodziny kapustowatych. Obejmuje 13 gatunków (według "Plants of the World Online" tylko 7, a w dawniejszych, szerszych ujęciach zaliczano tu 26 gatunków).
Występują one w południowej Europie (Półwysep Apeniński i Bałkański, na Krymie i w regionie Kaukazu oraz na Bliskim Wschodzie od Egiptu po Afganistan. Uprawiana jako roślina ozdobna jest fibigia tarczowata "Fibigia clypeata" rejestrowana jako dziczejąca w Hiszpanii, we Francji i w Krajach Bałtyckich.
Systematyka.
Rodzaj tworzy klad wspólnie z rodzajami "Clastopus", "Degenia", "Physoptychis" i "Alyssoides" w ramach plemienia "Alysseae" w obrębie rodziny kapustowatych "Brassicaceae".

</doc>
<doc id="4673092" url="https://pl.wikipedia.org/wiki?curid=4673092" title="Mati Savolainen">
Mati Savolainen

Mati Savolainen (ur. 27 kwieetnia 1952 w Tiumeni) – radziecki, następnie estoński kierowca motocyklowy i wyścigowy.
Biografia.
Uprawianie sportów motorowych rozpoczął w 1973 roku pod kierunkiem Jüri Millera. W 1980 roku został brązowym medalistą mistrzostw ZSRR w klasie motocykli turystycznych do 350 cm³. Dwa lata później zdobył trzecie miejsce w klasie do 500 cm³. W latach 1973 oraz 2004 został mistrzem kraju w klasie motocykli z bocznym wózkiem. Trzykrotnie był mistrzem Estonii w klasie do 500 cm³ oraz z wózkiem bocznym. W 2003 roku został mistrzem Bałtyku.
Jego syn Aivo jest kierowcą wyścigowym.

</doc>
<doc id="4673094" url="https://pl.wikipedia.org/wiki?curid=4673094" title="Shishi-odoshi">
Shishi-odoshi

 – (1) w szerokim sensie urządzenia odstraszające szkodniki (ptaki, zwierzęta) w rolnictwie, podobnie jak: "kakashi", "naruko". (2) W wąskim znaczeniu synonim "sōzu". 
Opis.
"Sōzu" to wycięta z bambusa rurka-zbiornik z jednej strony zamknięta, a z drugiej otwarta do pobierania napływającej wody. Rurka jest tak ustawiona w swoim punkcie podparcia, że po napełnieniu wodą opada w dół, wylewając nagromadzoną wewnątrz wody. To proste urządzenie służyło pierwotnie do odstraszania szkodników, obecnie pełni rolę estetyczną, zdobiąc ogrody i wejścia do domostw. Woda wnosi do nich życie, ruch. 

</doc>
<doc id="4673095" url="https://pl.wikipedia.org/wiki?curid=4673095" title="Parafia Najświętszego Serca Pana Jezusa w Samarze">
Parafia Najświętszego Serca Pana Jezusa w Samarze

Parafia Najświętszego Serca Pana Jezusa w Samarze – rzymskokatolicka parafia znajdująca się w Samarze, w diecezji św. Klemensa w Saratowie w dekanacie środkowopowołżańskim.
Historia.
Pierwsze kościoły katolickie w rejonie Samary powstały na początku XIX w. Tutejszą ludność katolicką stanowili głównie niemieccy koloniści, a w późniejszym okresie również Polacy. Pierwszy kościół katolicki w mieście wybudowano w 1864, lecz z powodu powstania styczniowego nowo wybudowany budynek został przekazany luteranom. Msze katolickie w kolejnych latach odbywały się w wynajętych pomieszczeniach i w prywatnych mieszkaniach. W 1883 otwarto kaplicę w wynajętym mieszkaniu, która jednak trzy miesiące później została zamknięta przez władze carskie. W 1891 w guberni samarskiej istniało 11 kościołów katolickich należących do dekanatu samarskiego diecezji tyraspolskiej. Z powodu ograniczeń prawnych żaden z nich nie mieścił się jednak w Samarze.
W marcu 1892 car wydał zgodę na budowę kościoła katolickiego w Samarze. Parafia powstała kilka lat wcześniej. Po zebraniu funduszy w 1902 przystąpiono do budowy świątyni, która została konsekrowana 12 lutego 1906.
W 1918 parafia liczyła ok. 180 wiernych. Działała ona do 18 stycznia 1930, gdy komuniści znacjonalizowali kościół i zamienili go na teatr dziecięcy, a od 1938 na muzeum. Katolikom zezwolono korzystać z kaplicy cmentarnej, gdzie z powodu braku kapłana w mieście nabożeństwa odbywały się nieregularnie. Jednak już w 1931 zamknięto również kaplicę.
Parafia odrodziła się po upadku komunizmu za sprawą samarskich Polaków. W sierpniu 1991 ks. Josef Gunchaga odprawił mszę świętą w mieszczącym się w budynku dawnego kościoła Muzeum Krajoznawczym. 22 listopada 1991 kościół został zwrócony i w kolejnych latach wyremontowany, głównie ze środków irlandzkich katolików. Od 1992 w parafii na stałe rezyduje kapłan.

</doc>
<doc id="4673098" url="https://pl.wikipedia.org/wiki?curid=4673098" title="Phénix (1930)">
Phénix (1930)

Phénix (Q157) – francuski oceaniczny okręt podwodny z okresu międzywojennego, jedna z 31 jednostek typu "Redoutable". Okręt został zwodowany 12 kwietnia 1930 w stoczni Chantiers Dubigeon w Nantes, a do służby w Marine nationale wszedł w 1932 roku. 15 czerwca 1939 podczas ćwiczeń okręt zatonął wraz z całą załogą nieopodal Cam Ranh w wyniku wypadku.
Projekt i budowa.
„Phénix” zamówiony został na podstawie programu rozbudowy floty francuskiej z 1926 lub 1927 roku. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Okręty typu "Redoutable" miały duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętów był inż. Jean-Jacques Roquebert.
„Phénix” zbudowany został w stoczni Chantiers Dubigeon w Nantes. Stępkę okrętu położono w 1928 roku, a zwodowany został 12 kwietnia 1930.
Dane taktyczno–techniczne.
„Phénix” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Sulzer o łącznej mocy 6000 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 17 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów w zanurzeniu. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76.
Załoga okrętu składała się z 4 oficerów oraz 57 podoficerów i marynarzy.
Służba.
„Phénix” został przyjęty do służby w Marine nationale w 1932 roku. Jednostka otrzymała numer burtowy Q157. W 1939 roku okręt pełnił służbę w Indochinach Francuskich. 15 czerwca 1939 „Phénix” nieopodal Cam Ranh uczestniczył w ćwiczeniach wraz z krążownikiem „La Motte-Picquet” i siostrzanym okrętem „L’Espoir”. Okręt zatonął w wyniku wypadku, a na jego pokładzie śmierć poniosło 71 osób, w tym dowódca kmdr ppor. G. Bouchacourt.

</doc>
<doc id="4673099" url="https://pl.wikipedia.org/wiki?curid=4673099" title="Grażyna Ulicka">
Grażyna Ulicka

Grażyna Jadwiga Ulicka (ur. 30 kwietnia 1950) – polska politolożka, dr hab, profesor uczelni Katedry Teorii Polityki i Myśli Politycznej Wydziału Nauk Politycznych i Studiów Międzynarodowych Uniwersytetu Warszawskiego.
Życiorys.
Obroniła pracę doktorską, następnie uzyskała stopień doktor habilitowanej. Została zatrudniona na stanowisku profesora w Akademii Humanistycznej im. Aleksandra Gieysztora w Pułtusku na Wydziale Nauk Politycznych, oraz profesora nadzwyczajnego w Instytucie Nauk Politycznych na Wydziale Nauk Politycznych i Studiów Międzynarodowych Uniwersytetu Warszawskiego.
Była dziekanem na Wydziale Dziennikarstwa i Nauk Politycznych Uniwersytetu Warszawskiego, przewodniczącą Komitetu Nauk Politycznych I Wydziału Nauk Humanistycznych i Społecznych Polskiej Akademii Nauk i prezeską (1998–2001) i wiceprezeską Polskiego Towarzystwa Nauk Politycznych.
Piastuje funkcję profesora uczelni w Katedrze Teorii Polityki i Myśli Politycznej na Wydziale Nauk Politycznych i Studiów Międzynarodowych Uniwersytetu Warszawskiego, a także członka Komitetu Nauk Politycznych na I Wydziale Nauk Humanistycznych i Społecznych PAN.

</doc>
<doc id="4673100" url="https://pl.wikipedia.org/wiki?curid=4673100" title="Jan (jezioro)">
Jan (jezioro)

Jan (niem. "Grune Aue See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Pełczyce.
Akwen położony jest pośród użytków rolnych na Pojezierzu Choszczeńskim, około 1 km na wschód od miejscowości Płotno.

</doc>
<doc id="4673104" url="https://pl.wikipedia.org/wiki?curid=4673104" title="Jezioro Krzywe (Pojezierze Choszczeńskie)">
Jezioro Krzywe (Pojezierze Choszczeńskie)

Jezioro Krzywe (niem. "Krummer See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Pełczyce.
Akwen leży na Pojezierzu Choszczeńskim w granicach miasta Pełczyce. Posiada bardzo charakterystyczny kształt odwróconej litery L, z którego wzięła się nazwa jeziora.

</doc>
<doc id="4673107" url="https://pl.wikipedia.org/wiki?curid=4673107" title="Jezioro Łąkie (Pojezierze Choszczeńskie)">
Jezioro Łąkie (Pojezierze Choszczeńskie)

Łąkie (niem. "Lunk See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Pełczyce.
Akwen leży na Pojezierzu Choszczeńskim w granicach miasta Pełczyce.

</doc>
<doc id="4673109" url="https://pl.wikipedia.org/wiki?curid=4673109" title="Mały Pełcz">
Mały Pełcz

Mały Pełcz (niem. "Klein Puls") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Pełczyce.
Akwen leży na Pojezierzu Choszczeńskim w granicach miasta Pełczyce.

</doc>
<doc id="4673111" url="https://pl.wikipedia.org/wiki?curid=4673111" title="Wrocław Wojnów Wschodni">
Wrocław Wojnów Wschodni

Wrocław Wojnów Wschodni – przystanek osobowy na wrocławskim Wojnowie na linii kolejowej nr 292 Jelcz Miłoszyce – Wrocław Osobowice. Otwarty 12 grudnia 2021, wraz z przywróceniem połączeń kolejowych na linii do Jelcza-Laskowic.

</doc>
<doc id="4673112" url="https://pl.wikipedia.org/wiki?curid=4673112" title="Mogilno (jezioro)">
Mogilno (jezioro)

Mogilno (niem. "Moglin See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Pełczyce.
Akwen leży w kompleksie leśnym na Pojezierzu Choszczeńskim, około 1 km na południe od jeziora Pełcz. Od strony zachodniej silnie porastające roślinnością wodną, powierzchnia tafli wody w 2019 roku wynosiła około 7 ha.

</doc>
<doc id="4673113" url="https://pl.wikipedia.org/wiki?curid=4673113" title="Jezioro Panieńskie (Pojezierze Choszczeńskie)">
Jezioro Panieńskie (Pojezierze Choszczeńskie)

jezioro Panieńskie (niem. "Jungfern See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Pełczyce.
Akwen leży na Pojezierzu Choszczeńskim w granicach miasta Pełczyce.

</doc>
<doc id="4673114" url="https://pl.wikipedia.org/wiki?curid=4673114" title="Dekanat środkowopowołżański">
Dekanat środkowopowołżański

Dekanat środkowopowołżański (ros. Деканат Средне-Поволжский) – rzymskokatolicki dekanat diecezji św. Klemensa w Saratowie, w Rosji. W jego skład wchodzi 12 parafii.
Dekanat obejmuje:

</doc>
<doc id="4673115" url="https://pl.wikipedia.org/wiki?curid=4673115" title="Wrocław Popiele">
Wrocław Popiele

Wrocław Popiele – przystanek osobowy na wrocławskich Popielach na linii kolejowej nr 292 Jelcz Miłoszyce – Wrocław Osobowice. Aktualnie zatrzymują się na nim pociągi Kolei Dolnośląskich relacji Jelcz Laskowice - Wrocław Główny.

</doc>
<doc id="4673116" url="https://pl.wikipedia.org/wiki?curid=4673116" title="Jezioro Przekoleńskie">
Jezioro Przekoleńskie

Jezioro Przekoleńskie (niem. "Trunen See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Pełczyce.
Akwen leży na Pojezierzu Choszczeńskim, około 1,5 km na wschód od miejscowości Przekolno.

</doc>
<doc id="4673117" url="https://pl.wikipedia.org/wiki?curid=4673117" title="Władysław Kolbuszowski">
Władysław Kolbuszowski

Władysław Kolbuszowski herbu Korab (ur. 5 lutego 1896 we Lwowie, zm. 4 listopada 1918 tamże) – podchorąży Legionów Polskich i piechoty Wojska Polskiego.
Życiorys.
Urodził się 5 lutego 1896 we Lwowie. Był synem Edmunda (1865-1919, dziennikarz) i Zofii (córka dziennikarza i literata Mieczysława Chamskiego-Dzikowskiego) oraz bratem Marii. Kształcił się w C. K. IV Gimnazjum we Lwowie, gdzie w 1914 ukończył VIII klasę i zdał egzamin dojrzałości. Po maturze miał podjąć studia filozoficzne.
Po wybuchu I wojny światowej w 1914 był oddziale Franciszka Sikorskiego. Był podchorążym Legionów Polskich. Działał w Polskiej Organizacji Wojskowej. U kresu wojny w stopniu chorążego (wzgl. aspiranta oficerskiego) brał udział w obronie Lwowa podczas wojny polsko-ukraińskiej. 1 listopada 1918 zgłosił się do załogi Szkoły Sienkiewicza, jako nieliczny mając przy sobie broń w postaci granatów ręcznych. Był w grupie Polaków, którzy 2 listopada zajęli główny dworzec kolejowy, służąc w plutonie ppor. Włodzimierza Jankowskiego. Po opanowaniu dworca zaniósł do redakcji „Gazety Porannej” telegramy o treści wojskowej i politycznej. Pozostał na dworcu, mając za zadanie dokonywanie obchodów placówek obronnych i kontrolować zachowanie przez nich czujności. Bronił dolnego obszaru głównego dworca kolejowego, obsługiwał wówczas karabin maszynowy. W dniu 3 listopada około godz. 23 od strony zachodniej nadszedł atak na dworzec przeważających sił nieprzyjacielskich. Po wywołaniu strzelaniny i chaosu – według relacji Juliana Hermanowskiego – Kolbuszowski otworzył przeszklone drzwi wahadłowe, pomiędzy wejściem a westybulem, wołając „Kto strzela?” i rzucając granat w stronę zgromadzonej w poczekalni grupy „Heimkehrerów” (przeważnie narodowości rosyjskiej), od której padały strzały. Tuż po tym został śmiertelnie trafiony strzałem z karabinu. Zmarł ma dworcu 4 listopada 1918. 
Upamiętnienie.
W latach 20. w westybulu gmachu IV Państwowego Gimnazjum im. Jana Długosza we Lwowie została ustanowiona tablica upamiętniająca uczniów szkoły poległych w walkach w obronie Lwowa i Kresów, a wśród wymienionych na niej był Władysław Kolbuszowski.
Uchwałą Rady Miasta Lwowa z listopada 1938 jednej z ulic we Lwowie nadano imię Władysława Korab-Kolbuszowskiego.

</doc>
<doc id="4673119" url="https://pl.wikipedia.org/wiki?curid=4673119" title="Wrocław Strachocin">
Wrocław Strachocin

Wrocław Strachocin – przystanek osobowy na wrocławskim Strachocinie na linii kolejowej nr 292 Jelcz Miłoszyce – Wrocław Osobowice. Aktualnie zatrzymują się na nim pociągi Kolei Dolnośląskich relacji Jelcz Laskowice – Wrocław Główny.

</doc>
<doc id="4673120" url="https://pl.wikipedia.org/wiki?curid=4673120" title="Portret rzeźbiarza Jana Szczepkowskiego">
Portret rzeźbiarza Jana Szczepkowskiego

Portret rzeźbiarza Jana Szczepkowskiego – obraz olejny polskiej malarki Olgi Boznańskiej z ok. 1906 roku, znajdujący się w Galerii sztuki polskiej 1800-1945 Muzeum Śląskiego w Katowicach.
Malarka sportretowała Jana Szczepkowskiego w ok. 1906 roku. Model siedzi w ciemnej marynarce, spoglądając na obserwatora. Dzieło ma wymiary 76 × 63 cm. Wykonane zostało farbą olejną na tekturze. Muzeum Śląskie w Katowicach nabyło je w antykwariacie Salo Schmausa w Krakowie w 1929 roku. W prawym górnym rogu znajduje się sygnatura wykonana ołówkiem: . Muzealny numer inwentarzowy: MŚK/SzM/361.

</doc>
<doc id="4673121" url="https://pl.wikipedia.org/wiki?curid=4673121" title="Zwrotnik północny">
Zwrotnik północny



</doc>
<doc id="4673122" url="https://pl.wikipedia.org/wiki?curid=4673122" title="Zwrotnik południowy">
Zwrotnik południowy



</doc>
<doc id="4673123" url="https://pl.wikipedia.org/wiki?curid=4673123" title="Nadolice Małe (przystanek kolejowy)">
Nadolice Małe (przystanek kolejowy)

Nadolice Małe – budowany przystanek osobowy w Nadolicach Małych w powiecie wrocławskim województwa dolnośląskiego na linii kolejowej nr 292 Jelcz Miłoszyce – Wrocław Osobowice.

</doc>
<doc id="4673124" url="https://pl.wikipedia.org/wiki?curid=4673124" title="Stawisko (jezioro)">
Stawisko (jezioro)

Stawisko (niem. "Teich See") – niewielkie jezioro rynnowe w Polsce położone w województwie zachodniopomorskim, w powiecie choszczeńskim, w gminie Pełczyce.
Akwen leży w kompleksie leśnym na Pojezierzu Choszczeńskim.

</doc>
<doc id="4673125" url="https://pl.wikipedia.org/wiki?curid=4673125" title="Mistrzostwa Świata w Piłce Ręcznej Mężczyzn 2025">
Mistrzostwa Świata w Piłce Ręcznej Mężczyzn 2025

Mistrzostwa Świata w Piłce Ręcznej Mężczyzn 2025 – dwudzieste dziewiąte mistrzostwa świata w piłce ręcznej mężczyzn, oficjalny międzynarodowy turniej organizowany przez IHF mający na celu wyłonienie najlepszej męskiej reprezentacji narodowej w piłce ręcznej na świecie, który odbędą się w Chorwacji, Danii i Norwegii w dniach 8–26 styczniu 2025 roku.
Wybór organizatora.
W październiku 2018 roku Międzynarodowa Federacja Piłki Ręcznej ogłosiła wstępną listę zainteresowanych krajów, a aplikację zgłosiły Chorwacja, Serbia oraz wspólnie Dania, Norwegia i Szwajcaria. Ostatecznie listy intencyjne złożyły osobno Szwajcaria i Węgry, zaś wspólnie Chorwacja, Norwegia i Dania, a decyzja o przyznaniu praw do organizacji turnieju miała zostać podjęta na spotkaniu Rady IHF w lutym 2020 roku. Zadecydowano wówczas o przyznaniu organizacji mistrzostw kandydaturze chorwacko-duńsko-norweskiej.
Każdy z tych krajów miał doświadczenie w organizowaniu imprez najwyższej rangi – odbyło się w nich do tej pory łącznie siedem edycji mistrzostw świata zarówno męskich, jak i żeńskich.

</doc>
<doc id="4673126" url="https://pl.wikipedia.org/wiki?curid=4673126" title="Boholuby">
Boholuby

Boholuby () – wieś na Ukrainie, w obwodzie wołyńskim, w rejonie łuckim.

</doc>
<doc id="4673129" url="https://pl.wikipedia.org/wiki?curid=4673129" title="Stawno (Pojezierze Choszczeńskie)">
Stawno (Pojezierze Choszczeńskie)

Stawno (niem. "Staven See") – niewielkie jezioro rynnowe w Polsce położone w województwie zachodniopomorskim, w powiecie choszczeńskim, w gminie Pełczyce.
Akwen leży na Pojezierzu Choszczeńskim w granicach miasta Pełczyce, około 50 metrów na wschód od jeziora Panieńskiego z którym jest połączone kanałem.

</doc>
<doc id="4673130" url="https://pl.wikipedia.org/wiki?curid=4673130" title="Parafia Matki Bożej Fatimskiej w Niżnym Tagile">
Parafia Matki Bożej Fatimskiej w Niżnym Tagile

Parafia Matki Bożej Fatimskiej w Niżnym Tagile – rzymskokatolicka parafia znajdująca się w Niżnym Tagile, w diecezji Przemienienia Pańskiego w Nowosybirsku, w dekanacie uralskim. Parafię prowadzą lazaryści.
Historia.
W archiwach archidiecezji mohylewskiej zachowały się informacje, że już pod koniec XIX wieku w Niżnym Tagile katolicy (głównie Polacy i Niemcy) gromadzili się na wspólnej modlitwie. Jednak nie istniał tu wówczas kościół. Po rewolucji październikowej katolicy ponownie zaczęli się gromadzić w domach prywatnych i na cmentarzu od 1956. Od 1991 miasto regularnie odwiedzili księża. Parafia powstała w 1996 i od tego roku w Niżnym Tagile rezyduje kapłan katolicki. Zbudowano wówczas świątynię, którą 5 października 1997 konsekrował administrator apostolski Syberii bp Joseph Werth. Powstała ona głównie ze środków katolików z Niemiec.

</doc>
<doc id="4673131" url="https://pl.wikipedia.org/wiki?curid=4673131" title="Trzebień (jezioro)">
Trzebień (jezioro)

Trzebień (niem. "Trepehner See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Pełczyce.
Akwen leży na Pojezierzu Choszczeńskim w granicach miasta Pełczyce.

</doc>
<doc id="4673132" url="https://pl.wikipedia.org/wiki?curid=4673132" title="Boguszówka (Ukraina)">
Boguszówka (Ukraina)

Boguszówka (, "Bohusziwka") – wieś na Ukrainie, w obwodzie wołyńskim, w rejonie łuckim.

</doc>
<doc id="4673136" url="https://pl.wikipedia.org/wiki?curid=4673136" title="Chrząstawa Mała (przystanek kolejowy)">
Chrząstawa Mała (przystanek kolejowy)

Chrząstawa Mała – budowany przystanek osobowy w Chrząstawie Małej w powiecie wrocławskim województwa dolnośląskiego na linii kolejowej nr 292 Jelcz Miłoszyce – Wrocław Osobowice.

</doc>
<doc id="4673137" url="https://pl.wikipedia.org/wiki?curid=4673137" title="Tyrno">
Tyrno

Tyrno (niem. "Langer See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Pełczyce.
Akwen leży pośród użytków rolnych na Pojezierzu Choszczeńskim, około 1,5 km na wschód od miejscowości Przekolno.

</doc>
<doc id="4673139" url="https://pl.wikipedia.org/wiki?curid=4673139" title="Jezioro Kołeckie">
Jezioro Kołeckie

Jezioro Kołeckie (niem. "Kolk See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Choszczno.
Akwen leży w kompleksie leśnym na Pojezierzu Choszczeńskim około 1,5 km na wschód od miejscowości Golcza, w podobnej odległości na północ od jeziora znajduje się miejscowość Kołki.

</doc>
<doc id="4673140" url="https://pl.wikipedia.org/wiki?curid=4673140" title="Korytowo Małe">
Korytowo Małe

Korytowo Małe (niem. "Klein Kurtow See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Choszczno.
Akwen leży na Pojezierzu Choszczeńskim około 1 km na południe od miejscowości Korytowo. Jezioro płytkie, typu eutroficznego, od wschodniej strony silnie porośnięte roślinnością wodną.

</doc>
<doc id="4673141" url="https://pl.wikipedia.org/wiki?curid=4673141" title="Mistrzostwa Świata w Piłce Ręcznej Kobiet 2025">
Mistrzostwa Świata w Piłce Ręcznej Kobiet 2025

Mistrzostwa Świata w Piłce Ręcznej Kobiet 2025 – dwudzieste siódme mistrzostwa świata w piłce ręcznej kobiet, oficjalny międzynarodowy turniej organizowany przez IHF mający na celu wyłonienie najlepszej żeńskiej reprezentacji narodowej w piłce ręcznej na świecie, które odbędą się w Niemczech i Holandii w grudniu 2025 roku.
Wybór organizatora.
W październiku 2018 roku Międzynarodowa Federacja Piłki Ręcznej ogłosiła wstępną listę zainteresowanych krajów, a aplikację zgłosiły Korea Południowa i Serbia. Ostatecznie wspólny list intencyjny złożyły Niemcy z Holandią, a decyzja o przyznaniu praw do organizacji turnieju miała zostać podjęta na spotkaniu Rady IHF w lutym 2020 roku. Zadecydowano wówczas o przyznaniu organizacji mistrzostw kandydaturze niemiecko-holenderskiej.
Niemcy były już gospodarzem turniejów rangi mistrzowskiej mężczyzn w 1938, 2007 i 2019 oraz kobiet w 1997 i 2017, Holandia zaś gościła mistrzostwa kobiet w 1971 i 1986.

</doc>
<doc id="4673142" url="https://pl.wikipedia.org/wiki?curid=4673142" title="Trio im. Wiłkomirskich">
Trio im. Wiłkomirskich



</doc>
<doc id="4673144" url="https://pl.wikipedia.org/wiki?curid=4673144" title="Korytowo (jezioro)">
Korytowo (jezioro)

Korytowo (niem. "Klein Stavenitz See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Choszczno.
Akwen leży na Pojezierzu Choszczeńskim około 1,3 km na wschód od miejscowości Korytowo.

</doc>
<doc id="4673145" url="https://pl.wikipedia.org/wiki?curid=4673145" title="Tomasz Nawrocki (socjolog)">
Tomasz Nawrocki (socjolog)

Tomasz Nawrocki (ur. 16 grudnia 1959 w Bielsku-Białej) – polski socjolog, doktor habilitowany nauk społecznych. Profesor nadzwyczajny i dyrektor Instytutu Socjologii Uniwersytetu Śląskiego. Specjalizuje się w socjologii miasta i funkcjonowaniu przestrzeni publicznych.
Życiorys.
Syn Witolda Nawrockiego oraz Marii Nawrockiej z domu Pajda. Dyplom magistra socjologii uzyskał na Wydziale Nauk Społecznych Uniwersytetu Śląskiego w Katowicach w 1983. Doktoryzował się na tym samym wydziale w 1992 na podstawie pracy pt. "Władza lokalna jako czynnik integracji społecznej ludności Śląska Opolskiego". Habilitował się w 2010 na podstawie oceny dorobku naukowego i monografii "Trwanie i zmiana lokalnej społeczności górniczej na Górnym Śląsku na przykładzie Murcek".
Pracuje jako profesor nadzwyczajny w Instytucie Socjologii Wydziału Nauk Społecznych Uniwersytetu Śląskiego, którego od 2016 jest dyrektorem. Prowadzi zajęcia m.in. z teorii rozwoju społecznego, socjologii makrostruktur społecznych oraz polityki miejskiej. W ramach Kolegium Indywidualnych Studiów Międzyobszarowych Uniwersytetu Śląskiego pełni funkcję koordynatora ds. studentów.
Prowadzi badania nad miastami śląskimi. Jego zainteresowania badawcze dotyczą przede wszystkim funkcjonowania przestrzeni publicznych. Autor i współautor książek oraz artykułów poświęconych przede wszystkim tematyce miejskiej i regionalnej.

</doc>
<doc id="4673147" url="https://pl.wikipedia.org/wiki?curid=4673147" title="Dekanat uralski">
Dekanat uralski

Dekanat uralski (ros. Уральский деканат) – rzymskokatolicki dekanat diecezji Przemienienia Pańskiego w Nowosybirsku, w Rosji. W jego skład wchodzi 6 parafii.
Dekanat obejmuje:

</doc>
<doc id="4673148" url="https://pl.wikipedia.org/wiki?curid=4673148" title="Boratyn (obwód wołyński)">
Boratyn (obwód wołyński)

Boratyn () – wieś na Ukrainie, w obwodzie wołyńskim, w rejonie łuckim.
Pod koniec XIX w. wieś w powiecie łuckim, w gminie Połonka.

</doc>
<doc id="4673149" url="https://pl.wikipedia.org/wiki?curid=4673149" title="Stobnica (jezioro)">
Stobnica (jezioro)

Stobnica (niem. "Grosse Stavenitz See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Choszczno.
Akwen leży na Pojezierzu Choszczeńskim około 1,8 km na wschód od miejscowości Korytowo.

</doc>
<doc id="4673151" url="https://pl.wikipedia.org/wiki?curid=4673151" title="Pernambuco (piłkarz)">
Pernambuco (piłkarz)

Pernambuco, właśc. José Vitor Rodrigues da Silva dos Santos (ur. 28 kwietnia 1998 w Ilha de Itamaracá) – brazylijski piłkarz występujący na pozycji skrzydłowego w norweskim klubie FK Bodø/Glimt, do którego jest wypożyczony z FK Lwów.
Kariera klubowa.
Portuguesa.
W 2018 roku został przesunięty do pierwszego zespołu Portuguesa. Zadebiutował 10 lutego 2018 w meczu Paulista Série A2 przeciwko Votuporanguense (2:2).
FK Lwów.
22 lutego 2019 podpisał kontrakt z klubem FK Lwów. Zadebiutował 23 lutego 2019 w meczu Premier-liha przeciwko Czornomoreć Odessa (0:1). Pierwszą bramkę zdobył 30 lipca 2019 w meczu ligowym przeciwko Desna Czernihów (1:2).
Dinamo Tbilisi.
14 lutego 2020 został wysłany na wypożyczenie do drużyny Dinamo Tbilisi. Zadebiutował 25 czerwca 2020 w meczu Erownuli Liga przeciwko Saburtalo Tbilisi (0:3). Pierwszą bramkę zdobył 3 lipca 2020 w meczu ligowym przeciwko Lokomotiwi Tbilisi (4:0). 19 sierpnia 2020 zadebiutował w kwalifikacjach do Ligi Mistrzów UEFA w meczu przeciwko KF Tirana (0:2). 24 września 2020 zdobył pierwszą bramkę w kwalifikacjach do Ligi Europy UEFA w meczu przeciwko KÍ Klaksvík (6:1).
FK Bodø/Glimt.
27 marca 2021 udał się na wypożyczenie do zespołu FK Bodø/Glimt. Zadebiutował 13 czerwca 2021 w meczu Eliteserien przeciwko Mjøndalen IF (2:0). Pierwszą bramkę zdobył 7 lipca 2021 w meczu kwalifikacji do Ligi Mistrzów UEFA przeciwko Legii Warszawa (2:3).

</doc>
<doc id="4673153" url="https://pl.wikipedia.org/wiki?curid=4673153" title="Wielka Chojnica">
Wielka Chojnica

Wielka Chojnica (niem. "Grosser Konitz See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Choszczno.
Akwen leży w kompleksie leśnym na Pojezierzu Choszczeńskim przylega od zachodu do miejscowości Golcza.

</doc>
<doc id="4673154" url="https://pl.wikipedia.org/wiki?curid=4673154" title="Buków (Ukraina)">
Buków (Ukraina)

Buków (, "Bukiw") – wieś na Ukrainie, w obwodzie wołyńskim, w rejon łuckim.

</doc>
<doc id="4673155" url="https://pl.wikipedia.org/wiki?curid=4673155" title="Żeńsko (jezioro)">
Żeńsko (jezioro)

Żeńsko (niem. "Senzig See") – jezioro rynnowe w Polsce położone w województwie zachodniopomorskim, w powiecie choszczeńskim, w gminie Choszczno.
Akwen leży na Pojezierzu Choszczeńskim kilkaset metrów na południe od Choszczna, od zachodu przylega do miejscowości Sulechówek.

</doc>
<doc id="4673156" url="https://pl.wikipedia.org/wiki?curid=4673156" title="Czarny Las (obwód wołyński)">
Czarny Las (obwód wołyński)

Czarny Las (, "Czornyj Lis") – wieś na Ukrainie, w obwodzie wołyńskim, w rejonie łuckim.

</doc>
<doc id="4673172" url="https://pl.wikipedia.org/wiki?curid=4673172" title="Horodyszcze (rejon łucki)">
Horodyszcze (rejon łucki)

Horodyszcze () – wieś na Ukrainie, w obwodzie wołyńskim, w rejonie łuckim.

</doc>
<doc id="4673173" url="https://pl.wikipedia.org/wiki?curid=4673173" title="Mistrzostwa Świata w Piłce Ręcznej Mężczyzn 2027">
Mistrzostwa Świata w Piłce Ręcznej Mężczyzn 2027

Mistrzostwa Świata w Piłce Ręcznej Mężczyzn 2027 – trzydzieste mistrzostwa świata w piłce ręcznej mężczyzn, oficjalny międzynarodowy turniej organizowany przez IHF mający na celu wyłonienie najlepszej męskiej reprezentacji narodowej w piłce ręcznej na świecie, które odbędą się w Niemczech w styczniu 2027 roku.
Wybór organizatora.
We wrześniu 2019 roku Międzynarodowa Federacja Piłki Ręcznej ogłosiła wstępną listę zainteresowanych krajów – listy intencyjne złożyły osobno Niemcy i Węgry, zaś wspólnie Chorwacja, Norwegia i Dania, a decyzja o przyznaniu praw do organizacji turnieju miała zostać podjęta na spotkaniu Rady IHF w lutym 2020 roku. Zadecydowano wówczas o przyznaniu organizacji mistrzostw Niemcom.
Niemcy były już gospodarzem turniejów rangi mistrzowskiej mężczyzn w 1938, 2007 i 2019 oraz kobiet w 1997 i 2017.

</doc>
<doc id="4673175" url="https://pl.wikipedia.org/wiki?curid=4673175" title="Hryhorowicze">
Hryhorowicze

Hryhorowicze (, "Hryhorowyczi") – wieś na Ukrainie, w obwodzie wołyńskim, w rejonie łuckim.

</doc>
<doc id="4673179" url="https://pl.wikipedia.org/wiki?curid=4673179" title="Jeziorany (obwód wołyński)">
Jeziorany (obwód wołyński)

 
Jeziorany (, "Ozeriany") – wieś na Ukrainie, w obwodzie wołyńskim, w rejonie łuckim.

</doc>
<doc id="4673183" url="https://pl.wikipedia.org/wiki?curid=4673183" title="Mistrzostwa Świata w Piłce Ręcznej Kobiet 2027">
Mistrzostwa Świata w Piłce Ręcznej Kobiet 2027

Mistrzostwa Świata w Piłce Ręcznej Kobiet 2027 – dwudzieste ósme mistrzostwa świata w piłce ręcznej kobiet, oficjalny międzynarodowy turniej organizowany przez IHF mający na celu wyłonienie najlepszej żeńskiej reprezentacji narodowej w piłce ręcznej na świecie, które odbędą się na Węgrzech w grudniu 2027 roku.
Wybór organizatora.
We wrześniu 2019 roku Międzynarodowa Federacja Piłki Ręcznej ogłosiła wstępną listę zainteresowanych krajów – listy intencyjne złożyły Węgry i Korea Południowa, a decyzja o przyznaniu praw do organizacji turnieju miała zostać podjęta na spotkaniu Rady IHF w lutym 2020 roku. Zadecydowano wówczas o przyznaniu organizacji mistrzostw Węgrom.
Węgry były już gospodarzem turniejów rangi mistrzowskiej kobiet w 1982 i 1995.

</doc>
<doc id="4673184" url="https://pl.wikipedia.org/wiki?curid=4673184" title="Parafia Świętego Antoniego Padewskiego w Jaśle">
Parafia Świętego Antoniego Padewskiego w Jaśle



</doc>
<doc id="4673186" url="https://pl.wikipedia.org/wiki?curid=4673186" title="Parafia Świętego Józefa Robotnika w Gliniku Polskim">
Parafia Świętego Józefa Robotnika w Gliniku Polskim



</doc>
<doc id="4673187" url="https://pl.wikipedia.org/wiki?curid=4673187" title="Parafia św. Józefa w Gliniku Polskim">
Parafia św. Józefa w Gliniku Polskim



</doc>
<doc id="4673193" url="https://pl.wikipedia.org/wiki?curid=4673193" title="Magdalena Ujma">
Magdalena Ujma



</doc>
<doc id="4673196" url="https://pl.wikipedia.org/wiki?curid=4673196" title="Magdalena Ujma (historyk)">
Magdalena Ujma (historyk)



</doc>
<doc id="4673202" url="https://pl.wikipedia.org/wiki?curid=4673202" title="Kahat">
Kahat

Kahat – starożytne miasto w północnej Mezopotamii, identyfikowane z syryjskim stanowiskiem archeologicznym Tell Barri, leżącym ok. 12 kilometrów na północny wschód od Tell Brak.
Dzieje.
Miasto to po raz pierwszy wzmiankowane jest w tekstach z okresu starobabilońskiego (1 połowa II tys. p.n.e.). Zgodnie z listami z archiwów w Mari było ono wówczas stolicą niewielkiego królestwa. Królowie Kahat znani nam z imienia to Akin-Amar, Kapija i Attaja. Zimri-Lim, król Mari (1774-1762 p.n.e.), wkrótce po wstąpieniu na tron zdobył Kahat, a wydarzenie to było na tyle ważne, iż wspominane jest w dwóch „nazwach rocznych” tego władcy. W pewien czas po upadku Mari w 1761 r. p.n.e. Jamsi-Hadnu, król Kahat, podpisał traktat z Till-Abnu, królem kraju Apum (którego stolicą była Szehna). 
W okresie późniejszym Kahat należało do królestwa Mitanni. W traktacie sojuszniczym pomiędzy Suppiluliumą I, królem Hetytów, a Szattiwazą, królem Mitanni, świątynia Teszuba w tym mieście wymieniana jest jako miejsce, w którym kopia traktatu powinna być złożona. Po podboju Mitanni przez Hetytów w 2 połowie XIV w. p.n.e. ze wschodniej części ziem tego królestwa (na których leżało Kahat) Hetyci utworzyli państewko wasalne, występujące w tekstach pod nazwą królestwa Hanigalbat. Kontrolę nad tym królestwem wkrótce przejęli Asyryjczycy, a gdy Wasaszatta, król Hanigalbatu, zbuntował się przeciw nim, asyryjski król Adad-nirari I (1305-1274 r. p.n.e.) najechał Hanigalbat, zdobył szereg jego miast (w tym Kahat) i stłumił bunt. Za czasów panowania Salmanasara I (1273-1244 p.n.e.), syna Adad-nirari I, sytuacja w tym regionie była już na tyle opanowana, iż król ten mógł odbudować świątynię boga Adada w mieście Kahat.
Na początku IX w. p.n.e. prace budowlane w Kahat prowadził asyryjski król Tukulti-Ninurta II (890-884 p.n.e.), o czym świadczą dwie płyty kamienne z jego inskrypcjami odnalezione przypadkowo na zboczu wzgórza w Tell Barri. Inskrypcja na każdej z płyt kończy się zdaniem „płyta kamienna (należąca) do miasta Kahat” (KUN4 "šá" URU "ka-ḫa-at"), co dowodzi, że to właśnie Tell Barri identyfikować należy ze starożytnym Kahat. W 2 połowie IX w. p.n.e. jednym z asyryjskich gubernatorów Kahat był dostojnik dworski o imieniu Szar-patti-beli, który był eponimem ("limmu") w 831 i 815 r. p.n.e. W inskrypcji na jego steli odnalezionej w Aszur nosi on tytuł „gubernatora Aszur, Nasibiny, Urakki, Kahat i Masaku”. Pod koniec panowania Salmanasara III (858-824 p.n.e.) Kahat wraz z wieloma innymi asyryjskimi miastami dołączyło do wielkiej rebelii zainicjowanej przez Aszur-da’’in-apla, syna króla, który podjął próbę przejęcia władzy w Asyrii. Rebelię tą udało się dopiero stłumić Szamszi-Adadowi V (823-811 p.n.e.), innemu synowi i następcy Salmanasara III. Miasto wspominane jest jeszcze od czasu do czasu w późniejszych asyryjskich tekstach, z których zdaje się wynikać, iż nie odgrywało ono już wówczas ważniejszej roli.

</doc>
<doc id="4673203" url="https://pl.wikipedia.org/wiki?curid=4673203" title="Cadillac CT4">
Cadillac CT4

Cadillac CT4 – samochód osobowy klasy średniej produkowany pod amerykańską marką Cadillac od 2019 roku.
Historia i opis modelu.
Cadillac CT4 został zaprezentowany po raz pierwszy pod koniec maja 2019 roku jako zupełnie nowy model klasy średniej, zastępując model ATS. Pierwszym wariantem, jaki przedstawiono, była sportowa odmiana CT4-V wyróżniająca się sportowym pakietem stylistycznym i 320-konnym, turbodoładowanym czterocylindrowym silnikiem o pojemności 2,7 litra. 
Pierwsze oficjalne fotografie i informacje na temat podstawowej odmiany CT4 Cadillac zaprezentował we wrześniu 2019 roku. Samochód oparto na wspólnej platformie z większym, przedstawionym w tym samym czasie modelem CT5, z którym dzieli identyczny projekt deski rozdzielczej. 
Stylistyka.
Cadillac CT4 utrzymany został w kierunku stylistycznym zaprezentowanym po raz pierwszy w styczniu 2019 roku za pomocą SUV-a XT6, wyróżniając się większą, pozbawioną chromowanych ozdobników atrapą chłodnicy i trójramiennymi, tylnymi lampami. 
Sprzedaż.
Oficjalna specyfikacja i ceny na rynku Ameryki Północnej zostały przedstawione w październiku 2019 roku, zapowiadając początek sprzedaży Cadillaca CT4 na początek 2020 roku.

</doc>
<doc id="4673204" url="https://pl.wikipedia.org/wiki?curid=4673204" title="Cadillac CT5">
Cadillac CT5

Cadillac CT5 – samochód osobowy klasy wyższej produkowany pod amerykańską marką Cadillac od 2019 roku.
Historia i opis modelu.
Pierwsze informacje i fotografie nowego modelu CT5 zostały zaprezentowane po raz pierwszy przez Cadillaca w marcu 2019 roku, jako część ofensywy modelowej tego producenta zapoczątkowanej w styczniu przez SUV-a XT6.
Samochód zastąpił w dotychczasowej ofercie marki dwa duże sedany - modele Cadillac CTS i XTS, wdrażając nowy kierunek stylistyczny producenta. CT5 zyskał węższe reflektory, pozbawiony chromowanych ozdobników grill i charakterystyczne, trójramienne tylne lampy. 
Od innych sedanów w ofercie, samochód odróżniono też plastikową lotką w słupku C za tylnymi drzwiami. Samochód został oparty na nowej platformie koncernu General Motors, na której oparto także przedstawiony 2 miesiące później mniejszy model CT4. Poza wspólną techniką, CT5 dzieli też z CT4 m.in. wspólny projekt deski rozdzielczej.
Sprzedaż.
Oficjalny cennik i specyfikacja Cadillaca CT5 została przedstawiona w Stanach Zjednoczonych w lipcu 2019 roku, a sprzedaż modelu rozpoczęła się w drugiej połowie tego samego roku w Ameryce Północnej i Chinach.

</doc>
<doc id="4673205" url="https://pl.wikipedia.org/wiki?curid=4673205" title="Cadillac XT4">
Cadillac XT4

Cadillac XT4 – samochód osobowy typu SUV klasy średniej produkowany pod amerykańską marką Cadillac od 2018 roku.
Historia i opis modelu.
XT4 to zupełnie nowy model w ofercie Cadillaca, który pojawił się na rynku w marcu 2018 roku jako najmniejszy SUV w ofercie producenta plasujący się poniżej modelu XT5 i adaptujący zapoczątkowany przez niego nowy porządek w nazewnictwie.
Samochód utrzymano we wówczas najświeższej estetyce stylistycznej producenta - XT4 wyróżnia się charakterystycznymi podłużnymi diodami LED tworzącymi reflektory. Średniej wielkości SUV Cadillaca zyskał projekt kokpitu nawiązujący do m.in. limuzyny CT6, wyróżniający się wysoko poprowadzonym pasem nawiewów i dużym ekranem dotykowym dominującym konsolę centralną. 
Lifting.
W lutym 2023 Cadillac XT4 przeszedł obszerną restylizację, w ramach której pas przedni zyskał przeprojektowane zderzaki, większy wlot powietrza, a także zmodyfikowany układ reflektorów. Główny klosz został przesunięty niżej, a jego obramowanie zachowało dotychczasowy układ podłużnych pasów LED do jazdy dziennej. Największe zmiany zaadaptowano w kabinie pasażerskiej, gdzie dotychczasowy projekt masywnego kokpitu zastąpiła bardziej cyfrowa aranżacja inspirowana takimi modelami jak Escalade czy Lyriq. Nawiewy i panel klimatyzacji przesunięto niżej, a od krawędzi dzwi po środek kokpitu rozciągnął się rozbudowany, 33-calowy ekran składający się z panelu, cyfrowych wskaźników i dotykowy ekran systemu multimedialnego.
Sprzedaż.
Samochód oferowany jest na rynku Ameryki Północnej i Chin oddrugiej połowy 2018 roku z 2-litrowym, czterocylindrowym silnikiem benzynowym z turbodoładowaniem. Od lutego 2019 roku samochód jest również oferowany w europie za pośrednictwem niemieckiego, wyłącznego importera marki.

</doc>
<doc id="4673206" url="https://pl.wikipedia.org/wiki?curid=4673206" title="Cadillac XT6">
Cadillac XT6

Cadillac XT6 – samochód osobowy typu SUV klasy wyższej produkowany pod amerykańską marką Cadillac od 2019 roku.
Historia i opis modelu.
Pierwsze zdjęcia zamaskowanych, przedprodukcyjnych egzemplarzy nowego SUV-a Cadillaca zostały opublikowane w internecie w lecie 2018 roku. Oficjalne informacje i fotografie modelu XT6 Cadillac opublikował w pierwszej połowie stycznia 2019 roku, a światowy debiut odbył się podczas salonu samochodowego w Detroit w tym samym miesiącu. Samochód uzupełnił ofertę SUV-ów marki, plasując się między modelami XT5 a Escalade. 
Pojazd powstał jako odpowiedź Cadillaca na duże SUV-y marek premium, takich jak m.in. Audi Q7 czy Lexus LX, przedstawiając zarazem nowy kierunek stylistyczny amerykańskiej marki - XT6 zyskał charakterystyczne, trójramienne tylne lampy, a także wąskie przednie reflektory i ozdobiony mniejszą ilością chromu grill. Samochód wyposażony jest w trzy rzędy siedzeń, mogąc przetransportować do 7 pasażerów.
Sprzedaż.
Sprzedaż Cadillaca XT6 ruszyła na rynku Ameryki Północnej i Chin w lipcu 2019 roku. Z kolei w Rosji producent rozpoczął sprzedaż XT6 w lutym 2020 roku.

</doc>
<doc id="4673207" url="https://pl.wikipedia.org/wiki?curid=4673207" title="Vicente de Paula Mercedes">
Vicente de Paula Mercedes

Vicente, właśc. Vicente de Paula Mercedes (ur. 2 marca 1996 w São Paulo) – brazylijski piłkarz, grający na pozycji obrońcy.
Kariera piłkarska.
Kariera klubowa.
W 2017 rozpoczął karierę piłkarską w barwach Cajazeirense. Potem przeszedł do Audax. W następnym roku wrócił do Cajazeirense. 19 lutego 2019 podpisał kontrakt z FK Lwów, w którym grał do 17 grudnia 2019 roku. 20 stycznia 2020 zasilił skład albańskiego Bylisu Ballsh.

</doc>
<doc id="4673210" url="https://pl.wikipedia.org/wiki?curid=4673210" title="Bombogeneza">
Bombogeneza



</doc>
<doc id="4673211" url="https://pl.wikipedia.org/wiki?curid=4673211" title="Nagroda Literacka Prezydenta Miasta Białegostoku im. Wiesława Kazaneckiego">
Nagroda Literacka Prezydenta Miasta Białegostoku im. Wiesława Kazaneckiego

Nagroda Literacka Prezydenta Miasta Białegostoku im. Wiesława Kazaneckiego – nagroda za najlepszą książkę autora związanego z Białymstokiem albo autora, którego twórczość dotyczy Białegostoku. Po raz pierwszy przyznana w 1992 roku za rok 1991. W 2019 pojawiła się nowa kategoria: najlepszy ogólnopolski poetycki debiut roku.

</doc>
<doc id="4673212" url="https://pl.wikipedia.org/wiki?curid=4673212" title="Jesteś tym co jesz">
Jesteś tym co jesz



</doc>
<doc id="4673215" url="https://pl.wikipedia.org/wiki?curid=4673215" title="Butyrea">
Butyrea

Butyrea Miettinen – rodzaj grzybów z rodziny ząbkowcowatych ("Steccherinaceae").
Systematyka i nazewnictwo.
W Polsce stwierdzono występowanie "Butyrea luteoalba" (opisanego jako " Junghuhnia lacera").

</doc>
<doc id="4673216" url="https://pl.wikipedia.org/wiki?curid=4673216" title="Magiczne drzewo (seria książek)">
Magiczne drzewo (seria książek)

Magiczne drzewo – cykl 14 powieści wydany przez Andrzeja Maleszkę.
Opis fabuły.
W 2000 r. w Dolinie Warty rozpoczęła się wielka burza, wskutek której Magiczne Drzewo (olbrzymi, stary dąb) zostało powalone i przetworzone na setki zaczarowanych przedmiotów. Kuki wraz z rodziną i przyjaciółmi mają za zadanie odnaleźć zaczarowane przedmioty. 

</doc>
<doc id="4673255" url="https://pl.wikipedia.org/wiki?curid=4673255" title="Carina Alexandra Militaru">
Carina Alexandra Militaru



</doc>
<doc id="4673257" url="https://pl.wikipedia.org/wiki?curid=4673257" title="Koszykówka na Światowych Wojskowych Igrzyskach Sportowych 2019">
Koszykówka na Światowych Wojskowych Igrzyskach Sportowych 2019

Koszykówka na 7. Światowych Wojskowych Igrzyskach Sportowych –zawody, które odbywały się w chińskim Wuhan podczas igrzysk wojskowych w dniach 19-26 października 2019 roku. Turniej kobiet zostały rozegrany w HUST Optics Valley Gymnasium, a drużyny męskie rywalizowały w Hongshan Gymnasium.
Uczestnicy.
W zawodach brało udział łącznie 181 koszykarek i koszykarzy z 12 państw.
Kobiety.
W turnieju kobiet brało udział 6 drużyn narodowych.
Każda drużyna grała ze wszystkimi innymi drużynami w grupie tzw systemem kołowym (tj. każdy z każdym, po jednym meczu). Do fazy finałowej rozgrywek awansowały dwie najlepsze drużyny, które zgrały mecz o mistrzostwo igrzysk wojskowych. Zespoły, które zajęły miejsca 3 i 4 rozegrały spotkanie o brązowy medal.
Mężczyźni.
W turnieju mężczyzn brało udział 10 drużyn narodowych (111 koszykarzy).
W fazie grupowej drużyny męskie rywalizowały w dwóch grupach. Każdy zespół grał ze wszystkimi innymi drużynami w grupie systemem kołowym "(tj. każdy z każdym, po jednym meczu)". Do fazy pucharowej "(półfinałów)" awansowały 2 najlepsze drużyny z każdej z grup, które rywalizowały o medale. Zwycięzcy meczów grali o mistrzostwo igrzysk wojskowych, a pokonani o medal brązowy. Pozostałe zespoły po zakończonej rundzie zasadniczej rozegrały tzw mecze pocieszenia; trzecia drużyna z każdej z grupy grały mecz o miejsce 5–6, czwarte drużyny o pozycję 7–8, a piąte o lokatę 9–10.
Klasyfikacja medalowa.
"Źródło:"

</doc>
<doc id="4673261" url="https://pl.wikipedia.org/wiki?curid=4673261" title="Portret dwóch dziewczynek">
Portret dwóch dziewczynek

Portret dwóch dziewczynek – obraz olejny polskiej malarki Olgi Boznańskiej z 1896 roku, znajdujący się w Galerii sztuki polskiej 1800-1945 Muzeum Śląskiego w Katowicach.
Boznańska namalowała portret w 1896 roku w Monachium. Jest to obraz olejny na tekturze o wymiarach 70 × 49,5 cm. Dzieło prezentowano na wystawach, m.in. w 1898 roku na wystawie sztuki w Berlinie i w 1909 na wystawie Towarzystwa Artystów Polskich w Krakowie. Obraz jest sygnowany w lewym dolnym rogu: . Do Muzeum Śląskiego w Katowicach obraz kupiono w antykwariacie Vladimira Raykisa w Paryżu w 1938 roku. Muzealny nr inwentarzowy: MŚK/SzM/358.

</doc>
<doc id="4673262" url="https://pl.wikipedia.org/wiki?curid=4673262" title="Slavica Slovaca">
Slavica Slovaca

Slavica Slovaca – słowackie czasopismo slawistyczne. Od 2011 r. jest wydawane przez Słowacki Komitet Slawistów we współpracy z Instytutem Slawistyki im. Jána Stanislava Słowackiej Akademii Nauk. Wychodzi trzy razy w roku na 294 stronach formatu B5.
Na łamach czasopisma ukazują się badania naukowe, materiały poglądowe, relacje z wydarzeń naukowych oraz recenzje z zakresu językoznawstwa, historii, etnologii, kulturologii, dziejów slawistyki i muzykologii. Treść artykułów determinuje zasadniczo orientacja naukowa Instytutu Slawistyki Jána Stanislava, który nastawiony jest na badania interdyscyplinarne w zakresie związków języka i kultury słowackiej z innymi językami i kulturami słowiańskimi. Bada się także związki słowacko-łacińskie, słowacko-niemieckie i słowacko-węgierskie w ujęciu porównawczym.
Artykuły są publikowane w słowacczyźnie i innych językach słowiańskich, a także w języku angielskim, niemieckim i francuskim. Opatrzone są szczegółowym aparatem pojęciowym oraz cytatami z literatury krajowej i zagranicznej.

</doc>
<doc id="4673263" url="https://pl.wikipedia.org/wiki?curid=4673263" title="Nabulu">
Nabulu

Nabulu, Nabula, Nabul – starożytne miasto w północnej Mezopotamii, identyfikowane z tureckim stanowiskiem archeologicznym Girnavaz, leżącym 4 kilometry na północ od miasta Nusaybin (asyryjska Nasibina).
Identyfikacja.
W trakcie prac wykopaliskowych prowadzonych w Girnavaz w 1984 roku odnaleziono dwa nowoasyryjskie dokumenty, a w jednym z nich wymieniona została nazwa miasta – Nabul.
Dzieje.
W końcu XIV w. p.n.e. Nabula była jednym z ważniejszych miast należących do huryckiego królestwa Hanigalbat. Gdy Wasaszatta, król Hanigalbatu, zbuntował się przeciw asyryjskiemu zwierzchnictwu, Nabula znalazła się wśród miast zdobytych przez asyryjskiego króla Adad-nirari I (1307-1275 r. p.n.e.) w trakcie tłumienia tego buntu. W XI w. p.n.e. asyryjski król Aszur-bel-kala (1073-1056 p.n.e.) stoczył pod Nabulą bitwę z Aramejczykami. Pod koniec panowania Salmanasara III (858-824 p.n.e.) Nabulu wraz z wieloma innymi asyryjskimi miastami dołączyło do wielkiej rebelii zainicjowanej przez Aszur-da’’in-apla, syna króla, który podjął próbę przejęcia władzy w Asyrii. Rebelię tą udało się dopiero stłumić Szamszi-Adadowi V (823-811 p.n.e.), innemu synowi i następcy Salmanasara III. 

</doc>
<doc id="4673264" url="https://pl.wikipedia.org/wiki?curid=4673264" title="42 Pułk Piechoty Austro-Węgier">
42 Pułk Piechoty Austro-Węgier



</doc>
<doc id="4673265" url="https://pl.wikipedia.org/wiki?curid=4673265" title="Teresa Sasińska-Klas">
Teresa Sasińska-Klas

Teresa Sasińska-Klas – polska socjolog, dr hab. nauk humanistycznych, profesor nadzwyczajny Wyższej Szkoły Zarządzania i Bankowości w Krakowie i Instytutu Dziennikarstwa, Mediów i Komunikacji Społecznej Wydziału Zarządzania i Komunikacji Społecznej Uniwersytetu Jagiellońskiego.
Życiorys.
W 1970 ukończyła studia socjologiczne na Uniwersytecie Jagiellońskim, następnie obroniła pracę doktorską, 30 maja 1994 habilitowała się na podstawie oceny dorobku naukowego i pracy zatytułowanej "Socjalizacja polityczna. Teorie. Badania. Ustalenia". 27 lutego 2017 nadano jej tytuł profesora w zakresie nauk społecznych.
Została zatrudniona na stanowisku profesora w Wyższej Szkole Zarządzania w Rzeszowie, oraz profesora nadzwyczajnego w Wyższej Szkole Zarządzania i Bankowości w Krakowie i w Instytucie Dziennikarstwa, Mediów i Komunikacji Społecznej na Wydziale Zarządzania i Komunikacji Społecznej Uniwersytetu Jagiellońskiego.
Była wiceprezesem i prezesem Polskiego Towarzystwa Nauk Politycznych, a także przewodniczącą Komitetu Narodowego do spraw Współpracy z Międzynarodowym Stowarzyszeniem Nauk Politycznych (IPSA) I Wydziału Nauk Społecznych Polskiej Akademii Nauk.

</doc>
<doc id="4673267" url="https://pl.wikipedia.org/wiki?curid=4673267" title="Ząbkowcowate">
Ząbkowcowate

Ząbkowcowate ("Steccherinaceae" Parmasto) – rodzina grzybów z rzędu żagwiowców ("Polyporales"). Dawniej rodzina miała nazwę szmaciakowate.
Charakterystyka.
Owocnik rozpostarty, rozpostarto-odgięty, biały lub żółty do brązowego w różnych odcieniach. Hymenofor gładki, ziarnisty, gruzełkowaty lub poroidalny. Kontekst skórzasty do korkowatego, białawy do bladego. System strzępkowy mniej lub bardziej dimityczny, lub złożony ze strzępek szkieletowych. Strzępki generatywne nie nabrzmiałe, rozgałęzione, septowane, ze sprzążkami. Podstawki maczugowate, 2-4-zarodnikowe. Zarodniki cylindryczne, elipsoidalne lub prawie kuliste, gładkie, bezbarwne, nieamyloidalne. Brak cystyd lub są o ścianach różnej grubości, inkrustowane lub nie.
Systematyka.
Pozycja w klasyfikacji według Index Fungorum: " Steccherinaceae, Polyporales, Incertae sedis, Agaricomycetes, Agaricomycotina, Basidiomycota, Fungi".
Według Index Fungorum bazującego na "Dictionary of the Fungi" do rodziny "Steccherinaceae" należą rodzaje:
Polskie nazwy na podstawie pracy Władysława Wojewody z 2003 r.

</doc>
<doc id="4673269" url="https://pl.wikipedia.org/wiki?curid=4673269" title="Jezik in slovstvo">
Jezik in slovstvo

Jezik in slovstvo („język i literatura”) – słoweńskie czasopismo naukowe, wychodzące od 1955 r. Wydawane jest cztery razy w roku przez Słoweńskie Towarzystwo Slawistyczne (). Zajmuje się problematyką języka i literatury słoweńskiej.
Czasopismo porusza aktualne pytania, trendy i nowe kierunki w dziedzinie językoznawstwa słowenistycznego, teorii literatury oraz glottodydaktyki. Na jego łamach prezentuje się także raporty kongresowe, traktaty naukowe i recenzje krytyczne. Autorami artykułów są zarówno specjaliści z kraju, jak i z zagranicy. Pisane są w języku słoweńskim, przy czym opatruje się je anglojęzycznymi streszczeniami.
Od 1991 roku wydania czasopisma udostępniane są także w internecie.

</doc>
<doc id="4673272" url="https://pl.wikipedia.org/wiki?curid=4673272" title="Steccherinaceae">
Steccherinaceae



</doc>
<doc id="4673273" url="https://pl.wikipedia.org/wiki?curid=4673273" title="Parafia św. Jana Chrzciciela w Chociszewie">
Parafia św. Jana Chrzciciela w Chociszewie

Parafia św. Jana Chrzciciela w Chociszewie – parafia rzymskokatolicka, terytorialnie i administracyjnie należąca do diecezji zielonogórsko-gorzowskiej, do dekanatu Babimost. W parafii posługują księża archidiecezjalni. Według stanu na styczeń 2020 proboszczem parafii był ks. Ryszard Fido. 
Obszar parafii.
Terytorium parafii: Chociszewo, Lutol Suchy, Rogoziniec.

</doc>
<doc id="4673274" url="https://pl.wikipedia.org/wiki?curid=4673274" title="Parafia Świętych Apostołów Szymona i Judy Tadeusza w Kosieczynie">
Parafia Świętych Apostołów Szymona i Judy Tadeusza w Kosieczynie

Parafia Świętych Apostołów Szymona i Judy Tadeusza w Kosieczynie – parafia rzymskokatolicka, terytorialnie i administracyjnie należąca do diecezji zielonogórsko-gorzowskiej, do dekanatu Babimost. W parafii posługują księża diecezjalni. Od 1 sierpnia 2019 proboszczem parafii jest ks. Andrzej Drutel. 
Obszar parafii.
Terytorium parafii: Kosieczyn, Kręcko, Nowa Wieś, Kręcka Winnica, Stradzewo.

</doc>
<doc id="4673275" url="https://pl.wikipedia.org/wiki?curid=4673275" title="Diagram w greckiej geometrii">
Diagram w greckiej geometrii

Diagram w greckiej geometrii – rysunek linii prostych i zazwyczaj też okręgów wraz z towarzyszącymi im symbolami literowymi, stanowiący integralną część przekazu geometrycznego (konstrukcji lub twierdzenia) w "Elementach" Euklidesa oraz w dziełach Archimedesa i innych greckich geometrów. 
Diagramy, chociaż od czasów Euklidesa towarzyszą nauce geometrii, dopiero w ostatnim półwieczu zaczęły być systematycznie badane. Były one osiągnięciem Greków, stanowiły istotną, nieodłączną część ich rozumowania geometrycznego, na równi ze słowem pisanym. Tworzenie diagramu (διάγραμμα, "dia-gramma", „przez linie”) było sednem przekazu, umożliwiało odniesienie tekstu do szczegółów rysowanych figur. Diagram nie był jednak obrazem; był schematycznym przedstawieniem pewnej sytuacji geometrycznej. 
W geometrii zasadniczą różnicą między przekazem werbalnym a rysunkowym jest to, że np. trójkąt – jeśli jest narysowany – musi mieć jakiś określony stosunek długości boków, m.in. musi być albo ostrokątny, albo prostokątny, albo rozwartokątny. Natomiast słowo "trójkąt" jest ogólne i niczego nie zakłada. To jest wyraźna przewaga tekstu i – ogólniej – nowożytnej matematyki opartej na pojęciach. 
Osiągnięciem Greków było to, że potrafili rysunkowo przekazywać ogólne treści geometryczne, nie popełniając przy tym błędów logicznych. W stale powtarzanym schemacie prezentacji twierdzeń w "Elementach" najpierw była werbalna teza, potem schematyczny diagram z oznaczeniami literowymi, a w trzecim kroku – przeformułowana teza wykorzystująca te oznaczenia. Rozumowanie greckie wykorzystujące pojedynczy diagram było traktowane jako ogólne, dotyczyło wszystkich obiektów, o których była mowa w twierdzeniu. Euklides nie popełnił nigdzie błędu wynikającego z zasugerowania się jednostkowym rysunkiem. 
Do niewypowiedzianych założeń "Elementów" należy przypisywane – poprzez narysowany diagram – takich cech, jak ciągłość linii tam przedstawionych, uporządkowanie punktów narysowanych na danej prostej, leżenie we wnętrzu ograniczonym przez figurę. 
Nie zachował się żaden oryginalny starożytny diagram; badacze dysponują jedynie nielicznymi kopiami bizantyjskimi i arabskimi. Dopiero pod koniec XX wieku zaczęto szczegółowo analizować zachowane egzemplarze. Okazało się m.in., że duński historyk nauki Johan Ludvig Heiberg w swym epokowym, krytycznym wydaniu "Elementów" (po grecku i w przekładzie łacińskim) nie reprodukował bynajmniej wiernie zachowanych diagramów, lecz je świadomie dostosował do współczesnego nastawienia. Nauczyciele liceum wymagają n.p., by trójkąt na rysunku – jeżeli z założenia ma być dowolny – był „typowy”, tj. nie miał żadnych specjalnych cech, by nie był ani równoramienny, ani prostokątny, ani rozwartokątny. Badania jednak wykazały, że na greckim diagramie schematyczny rysunek trójkąta równobocznego mógł reprezentować trójkąt dowolny, a cięciwy okręgu bywały celowo rysowane lekkim łukiem.

</doc>
<doc id="4673276" url="https://pl.wikipedia.org/wiki?curid=4673276" title="Parafia Najświętszego Serca Jezusowego w Trzebiczu">
Parafia Najświętszego Serca Jezusowego w Trzebiczu

Parafia Najświętszego Serca Jezusowego w Trzebiczu – parafia rzymskokatolicka, terytorialnie i administracyjnie należąca do diecezji zielonogórsko-gorzowskiej, do dekanatu Drezdenko. W parafii posługują księża archidiecezjalni. Według stanu na styczeń 2020 proboszczem parafii był ks. Tadeusz Wołoszyn. 

</doc>
<doc id="4673277" url="https://pl.wikipedia.org/wiki?curid=4673277" title="Lipoksyny">
Lipoksyny

Lipoksyny (LX) – cząsteczki organiczne będące produktami przemian kwasu arachidonowego (C20), chemicznie są kwasami karboksylowymi z czterema sprzężonymi wiązaniami podwójnymi. Lipoksyny powstają pod wpływem połączonego działania więcej niż jednej lipooksygenazy (LOX). 
Przykłady lipoksyn: LXA4, LXB4, LXC4, LXD4, LXE4. Lipoksyny powstają w leukocytach.
Jednocześnie z nimi powstają leukotrieny.
Doświadczenia wykazały, że lipoksyny przejawiają funkcję immunoregulacyjną i wazoaktywną np. jako negatywnych regulatorów odpowiedzi immunologicznej.

</doc>
<doc id="4673278" url="https://pl.wikipedia.org/wiki?curid=4673278" title="Portret pani w białym kapeluszu">
Portret pani w białym kapeluszu

Portret pani w białym kapeluszu – obraz olejny polskiej malarki Olgi Boznańskiej z 1906 roku, znajdujący się w Galerii sztuki polskiej 1800-1945 Muzeum Śląskiego w Katowicach.
Malarka sportretowała kobietę w szarym kostiumie i białym kapeluszu w postawie siedzącej. Portret powstał w 1906 roku. W prawym dolnym rogu znajduje się sygnatura: . Ponadto widoczne są jeszcze dwie sygnatury ołówkiem, zapewne z wcześniejszych obrazów, m.in.: . Muzeum Śląskie w Katowicach kupiło dzieło od osoby prywatnej w Krakowie w 1937 roku. Nr inwentarzowy: MŚK/SzM/359.

</doc>
<doc id="4673280" url="https://pl.wikipedia.org/wiki?curid=4673280" title="Pringlea antiscorbutica">
Pringlea antiscorbutica

Pringlea antiscorbutica – gatunek roślin z rodziny kapustowatych ("Brassicaceae"), zwyczajowo zwany kapustą kerguleńską. Jest jedynym przedstawicielem monotypowego w efekcie rodzaju "Pringlea". Jest to jeden z dwóch rodzajów roślin naczyniowych endemicznych dla subantarktyki (drugim jest "Lyallia"). Rośliny te występują na czterech grupach wysp południowej części Oceanu Indyjskiego: Kerguelena, Księcia Edwarda, Heard i McDonalda oraz Crozeta. Rośliny te tworzą własne zbiorowisko w obrębie tundry subantarktycznej kształtujące się w miejscach stosunkowo zacisznych i wilgotnych. Na wyspach, na które zawleczono króliki, rośliny te utrzymują się tylko w miejscach dla nich niedostępnych – najbardziej wilgotnych i na stromych klifach.
Ze względu na warunki ekologiczne (silne wiatry, brak owadów latających) kwiaty są wiatropylne, choć czasem bywają odwiedzane przez wciornastki. Łupina nasion umożliwia rozprzestrzenianie ich za pomocą wody.
Roślina stanowiła ważne źródło witamin dla podróżników, wielorybników, łowców fok i pingwinów przemierzających Ocean Indyjski, zapobiegając szkorbutowi. Duże, podobne do kapuścianych liście spożywano świeże w postaci ostrej w smaku sałatki lub po ugotowaniu (wówczas w smaku przypominają jarmuż). Jadano także grube pędy kwiatostanowe, obfitujące w skrobię, podobne w smaku z kolei do skorzonery. Smak kłączy opisywany jest jako podobny do chrzanu, a podobne zastosowanie i smak do tego gatunku mają też korzenie kapusty kerguleńskiej. Roślina uznawana jest za potencjalnie wartościowe warzywo dla obszarów znajdujących się pod wpływem klimatu chłodnego.
Systematyka i pochodzenie.
Gatunek z monotypowego rodzaju "Pringlea" . Ze względu na odrębność wynikającą z adaptacji do specyficznych siedlisk i klimatu takson wyodrębniany był do własnego plemienia "Pringleae". Analizy molekularne ujawniły, że rodzaj ten jednak reprezentuje południowoamerykańskie plemię "Thelypodieae", z którego przedstawicielami miał ostatniego wspólnego przodka przed ok. 5 milionami lat. Nie wiadomo, czy rośliny te trafiły bezpośrednio na wyspy Oceanu Indyjskiego z Ameryki Południowej, czy dotarły do nich drogą lądową przez Antarktydę. Wiadomo natomiast, że na wyspach tych przetrwały pliocen i zlodowacenia w czasie plejstocenu.

</doc>
<doc id="4673282" url="https://pl.wikipedia.org/wiki?curid=4673282" title="Kapusta kerguleńska">
Kapusta kerguleńska



</doc>
<doc id="4673283" url="https://pl.wikipedia.org/wiki?curid=4673283" title="Pringlea">
Pringlea



</doc>
<doc id="4673284" url="https://pl.wikipedia.org/wiki?curid=4673284" title="Ewa Siatkowska">
Ewa Siatkowska

Ewa Magdalena Siatkowska (ur. 18 lipca 1930 w Warszawie, zm. 27 grudnia 2020 tamże) – polska językoznawczyni, profesor nauk humanistycznych o specjalności językoznawstwo słowiańskie, slawistyka, leksykologia.
Życiorys.
Całe swoje życie zawodowe związała z Uniwersytetem Warszawskim. Pracę na Uniwersytecie Warszawskim rozpoczęła w 1952 w Seminarium Slawistycznym. Później zaś pracowała w Katedrze Filologii Słowiańskiej, Instytucie Filologii Słowiańskiej oraz w Instytucie Slawistyki Zachodniej i Południowej.
W 1965 obroniła rozprawę doktorską. Habilitowała się w 1976 na podstawie pracy "Zachodniosłowiańskie zawołania na zwierzęta. Stan obecny, funkcje historyczne, stosunek do systemu językowego". 29 marca 1996 uzyskała tytuł naukowy profesora nauk humanistycznych.
W swoim dorobku ma 100 publikacji, w tym kilka książek. Jej prace były poświęcone językom zachodniosłowiańskim, czeszczyźnie i językom łużyckim. Interesowała się dziejami języka i leksykologią. Założycielka czasopisma „Zeszyty Łużyckie”.
Odznaczona Krzyżem Kawalerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej.

</doc>
<doc id="4673287" url="https://pl.wikipedia.org/wiki?curid=4673287" title="Władimir Goleniszczew">
Władimir Goleniszczew

Władimir Siemienowicz Goleniszczew (; ur. 17 stycznia 1856 w Petersburgu, zm. 9 sierpnia 1947 w Nicei) – rosyjski egiptolog, tłumacz z języka egipskiego i kolekcjoner sztuki starożytnego Egiptu. 
Życiorys.
W 1875 podjął studia języków wschodnich na Petersburskim Uniwersytecie Państwowym, kończąc je w 1879 r., po czym w tym samym roku odbył pierwszą krótką podróż naukową do Egiptu, a rok później podjął pracę w Ermitażu, zajmując się tam katalogowaniem i opisywaniem zbiorów egipskich. Po rewolucji październikowej zdecydował zostać na emigracji, najpierw we Francji, gdzie mieszkał już od lat, a później objął stanowisko profesora egiptologii Uniwersytetu Kairskiego, gdzie pracował do emerytury w 1929. Później w dalszym ciągu mieszkał w Kairze prowadząc badania języka i literatury staroegipskiej. 
Już na studiach, jak i później, badał staroegipskie papirusy hieratyczne z kolekcji Ermitażu, gdzie m.in. odkrył i opracował opowiadanie "Rozbitek". Opublikował także kupione przez siebie Podróże Wenamona. Swoje bogate zbiory egipskie sprzedał moskiewskiemu Muzeum Sztuk Pięknych, część trafiła także do Ermitażu. 

</doc>
<doc id="4673292" url="https://pl.wikipedia.org/wiki?curid=4673292" title="Parafia Bożego Ciała w Brzegu Głogowskim">
Parafia Bożego Ciała w Brzegu Głogowskim

Parafia Bożego Ciała w Brzegu Głogowskim – parafia rzymskokatolicka, terytorialnie i administracyjnie należąca do diecezji zielonogórsko-gorzowskiej, do dekanatu Głogów – NMP Królowej Polski. W parafii posługują księża archidiecezjalni. Według stanu na styczeń 2020 proboszczem parafii był ks. Edward Białas. 

</doc>
<doc id="4673298" url="https://pl.wikipedia.org/wiki?curid=4673298" title="Nagroda za najlepszy scenariusz na Festiwalu Filmowym w Cannes">
Nagroda za najlepszy scenariusz na Festiwalu Filmowym w Cannes

Nagroda za najlepszy scenariusz na Festiwalu Filmowym w Cannes (fr. "Prix du scénario du Festival de Cannes") – nagroda przyznawana nieregularnie od 1949 i corocznie od 1996 na Międzynarodowym Festiwalu Filmowym w Cannes. Wyróżnienie przyznaje jednemu z filmów konkursu głównego międzynarodowe jury. W latach 1985–1993 nagroda nie była przyznawana.
Jedynym jak dotychczas polskim twórcą uhonorowanym tą nagrodą jest Jerzy Skolimowski (1982).

</doc>
<doc id="4673307" url="https://pl.wikipedia.org/wiki?curid=4673307" title="7 pułk kawalerii">
7 pułk kawalerii

7 pułk kawalerii () – pułk armii Stanów Zjednoczonych, utworzony w 1866 roku.

</doc>
<doc id="4673313" url="https://pl.wikipedia.org/wiki?curid=4673313" title="Hysteria World Tour">
Hysteria World Tour

Hysteria World Tour – piąta trasa koncertowa grupy muzycznej Def Leppard, w jej trakcie odbyło się 235 koncertów.

</doc>
<doc id="4673315" url="https://pl.wikipedia.org/wiki?curid=4673315" title="Wybory parlamentarne w Wielkiej Brytanii w 2019 roku">
Wybory parlamentarne w Wielkiej Brytanii w 2019 roku

Wybory parlamentarne w Wielkiej Brytanii w 2019 roku – przedterminowe wybory do Izby Gmin Zjednoczonego Królestwa Wielkiej Brytanii i Irlandii Północnej, które zostały przeprowadzone 12 grudnia; w ich wyniku rządząca Partia Konserwatywna odzyskała w Izbie Gmin większość bezwzględną (365 na 650 mandatów), którą utraciła w 2017 roku.
Podłoże.
Decyzję w sprawie skrócenia 57. kadencji parlamentu podjęła Izba Gmin 29 października 2019 r. Wniosek w tej sprawie złożony przez premiera Borisa Johnsona został poparty przez 438 parlamentarzystów (zarówno z rządzącej Partii Konserwatywnej, jak i deputowanych opozycyjnych z Partii Pracy, Demokratycznej Partii Unionistycznej i niezrzeszonych), przeciw opowiedziało się 20 deputowanych. W głosowaniu nie uczestniczyli przedstawiciele Liberalnych Demokratów, szkockich narodowców oraz zielonych.
Kalendarz wyborczy.
Najważniejsze daty:
Kampania wyborcza.
Partia Konserwatywna zaproponowała zwiększenie wydatków na publiczną służbę zdrowia (National Health Service – NHS), choć nie tak duże, jak wzrost zawarty w propozycjach Partii Pracy i Liberalnych Demokratów. Torysi zaproponowali inwestowanie w lokalną infrastrukturę, w tym budowę nowej linii kolejowej między Leeds a Manchesterem.
Partia Pracy zaproponowała znaczne zwiększenie wydatków państwa do 45% produkcji krajowej co umożliwiłoby wzrost budżetu NHS, powstrzymanie podwyższenia wieku emerytalnego, wprowadzenie „National Care Service” zapewniającej bezpłatną opiekę osobistą, przejście do gospodarki zerowej emisji dwutlenku węgla do 2030 roku, nacjonalizację kluczowych branż, bezpłatną komunikację miejską dla osób poniżej 25. roku życia i budowę 100 000 domów komunalnych rocznie. W ramach nacjonalizacji Partia Pracy proponowała przejęcie przez państwowo transportu kolejowego, sieci dostaw energii, Royal Mail, przedsiębiorstw wodnych i kanalizacyjnych w Anglii. Laburzyści zaproponowali również częściowe znacjonalizowanie części BT Group i zapewnienie wszystkim bezpłatnego dostępu do internetu szerokopasmowego. Partia Pracy planowała również zredukować średni tygodniowy wymiar godzin pracy w pełnym wymiarze godzin do 32 bez uszczerbku na wynagrodzeniu.
Za główny priorytet Liberalni Demokraci postawili sobie przeciwstawienie się Brexitowi. Inne kwestie dotyczyły: zwiększenia wydatków na NHS, bezpłatnej opieki nad dziećmi w wieku od dwóch do czterech lat, rekrutacji 20 000 dodatkowych nauczycieli, wytwarzaniu 80% energii elektrycznej ze źródeł odnawialnych do 2030 roku, zamrożenia podwyżek na bilety kolejowe i legalizacji marihuany.
Partia Brexitu skoncentrowała się na Brexicie, sprzeciwie wobec prywatyzacji NHS, ograniczeniu imigracji, obniżeniu podatku VAT na paliwo krajowe, darmowym internecie szerokopasmowym w regionach ubogich. Ponadto partia opowiedziała się za zniesieniem podatku od spadków, likwidacją odsetek od pożyczek studenckich, przeciwko budowie kolei dużej prędkości HS2 i reformą Sądu Najwyższego na kształt Sądu Najwyższego Stanów Zjednoczonych.
Szkocka Partia Narodowa skoncentrowała się m.in. na drugim referendum w sprawie niepodległości Szkocji w 2020 roku, kwestii Brexitu, usunięciu brytyjskich okrętów podwodnych uzbrojonych w broń jądrową z wód szkockich i decentralizacji w kwestiach takich jak prawo pracy, polityka narkotykowa i migracja
Liberalni Demokraci, Zieloni, Szkocka Partia Narodowa, Plaid Cymru i Partia Pracy popierały całkowity zakaz szczelinowania hydraulicznego w celu pozyskiwania ropy i gazu, podczas gdy konserwatyści aprobowali szczelinowanie na zasadzie jednostkowych przypadków.
Kandydaci.
W terminie, który upłynął o godz. 16:00 w dniu 14 listopada 2019 Komisja Wyborcza zarejestrowała łącznie 3222 kandydatów, w tym rekordową liczbę 1120 kobiet (co stanowi 34%). Zarówno całkowita liczba, jak i odsetek kandydatek wzrosły od 2017 roku, kiedy to z 3354 kandydatów 973 (29%) stanowiły kobiety. Najwięcej kobiet na listach bo aż 53% wystawili laburzyści, najmniej 30% torysi. O mandat deputowanego ubiega się największa w historii liczba osób transpłciowych i niebinarnych, ogółem dziesięć.
Partia Konserwatywna zgłosiła najwięcej kandydatów, 635 na 650 miejsc możliwych do zdobycia w niższej izbie parlamentu. Partia Pracy 631, Liberalni Demokraci 611, Zieloni (Partia Zielonych Anglii i Walii, Szkocka Partia Zielonych i Partia Zielonych w Irlandii Północnej) – łącznie 472, a Partia Brexit – 275.
Rezygnacja ze startu w wyborach.
74 deputowanych zasiadających w Izbie Gmin 57 kadencji podjęło decyzję o rezygnacji z ponownego ubiegania się o mandat w grudniowych wyborach parlamentarnych
. Decyzję taką podjęło 32 torysów, 20 laburzystów (m.in. Owen Smith), 16 niezależnych w tym były kanclerz Philip Hammond zasiadający w parlamencie od 22 lat, 3 liberalnych demokratów (m.in. Vince Cable minister w rządzie premiera Davida Camerona, 2 przedstawicielki Niezależnej grupy ds. Zmian (Change UK) i 1 reprezentant DUP.
Przed rozwiązaniem parlamentu decyzję o rezygnacji z kandydowania podjęli były deputowany Partii Pracy John Mann (Bassetlaw) i spiker Izby Gmin John Bercow (Buckingham), którzy złożyli mandat odpowiednio w dniach 28 października i 4 listopada 2019 roku.
Wycofani lub odrzuceni kandydaci.
Po zakończeniu procesu rejestracyjnego z wyborów wycofało się 10 kandydatów, dlatego pozostaną na kartach do głosowania w swoich okręgach wyborczych.
Sondaże.
Prognozy na tydzień przed głosowaniem.
Prognozy oparte na ankietach:
Uwaga: Wyniki nie sumują się do 650 mandatów z powodu zaokrąglenia. Spiker Izby Gmin został ujęty w Inne.
Exit Poll.
Według exit poll przeprowadzonego przez Ipsos MORI dla BBC, ITV i Sky News opublikowanego po zamknięciu lokali wyborczych o godz. 22:00, przedterminowe wybory parlamentarne do Izby Gmin wygrała Partia Konserwatywna. Torysi zdeklasowali rywali zdobywając 368 z 650 mandatów. Opozycyjna Partia Pracy może liczyć na 191 mandatów. Trzecie miejsce zajęła Szkocka Partia Narodowa z 55 mandatami
Wyniki.
W wyborach zwyciężyła Partia Konserwatywna uzyskując 43,6% poparcia (365 mandatów), przed Partią Pracy 32,1% poparcia (202 mandaty) i Szkocką Partią Narodową. Torysi uzyskali największą liczbę głosów od 1979 roku i zdobyli największą liczbę mandatów od czasów wyborów z 1987. Łączna liczba ponad 13,9 mln głosów jest największą liczbą głosów zdobytą przez jakąkolwiek partię od
1992. Laburzyści otrzymali prawie 10,3 mln głosów, tracąc około 2,6 miliona wyborców w porównaniu do wyborów z 2017 roku. Frekwencja wyborcza wyniosła 67,30%.
W Szkocji, Szkocka Partia Narodowa poprawiła swój wynik z 2017 roku zdobywając 48 mandatów (o 13 więcej) przy 45% głosów poparcia.
Decyzje i wnioski po wyborach.
Szacuje się, że porażka Partii Pracy była związana z proponowaniem bardzo wysokich podatków. Tego typu podatki są zazwyczaj proponowane przez skrajnie lewicowe partie, które nie uzyskują w Wielkiej Brytanii większego poparcia. 
Propozycje tych podatków, które trafiłyby w gusta co najwyżej tradycyjnych wyborców robotniczych z tzw. "Czerwonego Muru" Partii nie zyskały aprobaty, ze względu na to, że Ci wyborcy oczekiwali pełnego poparcia Brexitu. Z kolei zaś nowi wyborcy partii - lewicująca klasa średnia, była przerażona wysokością podatków. Jedyne co powstrzymało znacznie większą przegraną było to co ją częściowo wywołało - klasa średnia zazwyczaj popierała zastopowanie Brexitu, skrócenie czasu pracy na pełnym etacie i m.in. darmową edukację.
Ostatecznie zdecydowano się na odsunięcie Jeremyego Corbyna(który oficjalnie przyjął na siebie porażkę).
Okres powyborczy.
13 grudnia:
17 grudnia:
19 grudnia:

</doc>
<doc id="4673317" url="https://pl.wikipedia.org/wiki?curid=4673317" title="Jan Maksymiuk (dziennikarz)">
Jan Maksymiuk (dziennikarz)

Jan Maksymiuk (ur. 18 maja 1958 we wsi Lachy) – polski dziennikarz narodowości białoruskiej, tłumacz, eseista, krytyk literacki, popularyzator mikrojęzyka podlaskiego oraz twórca jego opisu gramatycznego i słownika.
Życiorys.
W 1983 ukończył studia na Wydziale Fizyki Uniwersytetu Warszawskiego. W maju 1981 był współzałożycielem Białoruskiego Zrzeszenia Studentów (BAS – biał. Беларускае аб’яднанне студэнтаў, Biełaruskaje abjadnannie studentaŭ). Działalność Zrzeszenia, niezarejestrowanego przez władze komunistyczne, została przerwana 13 grudnia 1981 w wyniku wprowadzenia stanu wojennego. Po ukończeniu studiów pracował przez trzy lata jako nauczyciel języka angielskiego w Białymstoku. Od września 1988 do marca 1989 był instruktorem, a następnie sekretarzem Zarządu Głównego Białoruskiego Towarzystwa Społeczno-Kulturalnego w Polsce. W latach 1989–1993 pracował jako dziennikarz w tygodniku mniejszości białoruskiej Niwa w Białymstoku.
Jesienią 1993 rozpoczął pracę jako tłumacz przy Ambasadzie Stanów Zjednoczonych w Warszawie, która trwała do wiosny 1998. Od 1998 mieszka wraz z rodziną na stałe w Czechach, gdzie pracuje w Radiu Wolna Europa w Pradze. Przez pierwsze 10 lat pracował jako dziennikarz anglojęzyczny w sekcji analitycznej Radia, a po jej rozwiązaniu w roku 2008 przeszedł do redakcji białoruskiej.
Twórczość.
Podczas pracy w redakcji „Niwy” Jan Maksymiuk wyjechał na półroczne stypendium badawcze do Nowego Jorku, ufundowane przez emigrację białoruską w USA. Plonem tego pobytu stała się napisana po białorusku książka o gimnazjum białoruskim działającym w obozach dla przesiedleńców (displaced persons) w powojennych Niemczech Zachodnich: „Беларуская Гімназія імя Янкі Купалы ў Заходняй Нямеччыне 1945-1950”.
Twórczość literacka Jana Maksymiuka z lat 1993–2004 obejmuje głównie tłumaczenia literatury pięknej z języka białoruskiego na polski oraz z języka angielskiego i czeskiego na białoruski. Z ciekawszych dokonań translatorskich Jana Maksymiuka warto odnotować przekłady na białoruski powieści „Ulisses” Jamesa Joyce’a (Białystok, Tom 1, 1993) i noweli „Lekcje tańca dla starszych i zaawansowanych” Bohumila Hrabala (Białystok 2000; Mińsk 2007).
Mikrojęzyk podlaski.
W roku 2004, po przeanalizowaniu wyników spisu powszechnego 2002 dotyczących identyfikacji narodowościowej i języka używanego w domu przez Białorusinów w województwie podlaskim, Jan Maksymiuk wystąpił z ideą wypracowania znormalizowanej wersji języka pisanego (literackiego) opartego na gwarach wschodniosłowiańskich, określanych potocznie wyrażeniem „po swojomu” i używanych między Narwią i Bugiem (południowa część województwa podlaskiego). Gwary te mieszkańcy identyfikujący się w spisie 2002 jako Białorusini zaliczyli na ogół do gwar białoruskich, a mieszkańcy określający się jako Ukraińcy nazwali gwarami ukraińskimi. Odnosząc się do wyników spisu powszechnego 2002 i powodów, które go skłoniły do zaproponowania odrębnego wschodniosłowiańskiego języka pisanego, Jan Maksymiuk napisał w roku 2009:"...spis stwierdził, że jedna i ta sama grupa gwar, w zależności od preferowanej opcji narodowościowej respondentów, może być postrzegana jako białoruska lub jako ukraińska. Sytuacja taka jest oczywiście zrozumiała na poziomie socjologicznym i emocjonalnym, ale stanowi jawną sprzeczność dla lingwistów."
"Jednym z najmniej konfliktowych wyjść z tej sprzeczności, której następstwa wybiegają daleka poza zagadnienie czysto akademickie, wydaje się być przyjęcie stanowiska, że „prawda leży pośrodku” i że gwary podlaskie mogą być materiałem wyjściowym do rozwinięcia odrębnego języka pisanego. Język taki mógłby stanowić odrębną opcję przy identyfikacji języka domowego w przyszłych spisach powszechnych, nie determinując automatycznie identyfikacji narodowościowej użytkowników""."Ideę odrębnego wschodniosłowiańskiego mikrojęzyka pisanego, ogłoszoną publicznie po raz pierwszy na Trialogu Białoruskim zorganizowanym przez pisarza polsko-białoruskiego Sokrata Janowicza latem 2004, Jan Maksymiuk przedstawił następnie w artykule „Pisati po-svojomu” („Czasopis”, luty 2005) oraz w artykule „A Creative Potential Unclaimed or The Trilingual Belarusians of Podlachia” w roczniku „Annus Albaruthenicus 2005” będącym pokłosiem wspomnianego Trialogu.
Jan Maksymiuk konsekwentnie opowiada się za wykorzystaniem do zapisu mikrojęzyka podlaskiego alfabetu łacińskiego w odpowiednio zmodyfikowanej postaci. Proponuje wprowadzenie symboli ô, iê, ê do zapisu podlaskich dyftongów „uo”, „ie”, „ye” (przykłady: kôń (koń), siêm (siedem), rêčka (rzeka)); symboli ď, ť do zapisu miękkich d, t (przykłady: miêď (miedź), ťma (ciemność)); wykorzystanie symboli ž, š, č do zapisu dźwięków oznaczanych w polszczyźnie jako ż, sz, cz; oraz wykorzystanie występujących w polszczyźnie symboli ś, ź, ć, ń, ł na oznaczenie odpowiednich dźwięków w gwarach podlaskich.
W roku 2008 Jan Maksymiuk razem z bratem Aleksandrem Maksymiukiem stworzyli stronę internetową Svoja.org anonsowaną jako serwis „poświęcony normalizacji i rozwojowi nowego wschodniosłowiańskiego języka pisanego – podlaskiego”. Stronę stopniowo zapełniają teksty w językach podlaskim, polskim i białoruskim dotyczące różnych zagadnień gramatyki języka podlaskiego, opowiadania Haliny Maksymiuk po podlasku oraz przekłady Jana Maksymiuka na język podlaski utworów literackich z języków: angielskiego, francuskiego, hiszpańskiego, niemieckiego, norweskiego, duńskiego, czeskiego, włoskiego, rosyjskiego, ukraińskiego.
Na stronie Svoja.org znajduje się również pełny tekst pracy doktorskiej Jana Pietruczuka „Słownictwo wsi Kuraszewo koło Hajnówki”, której promotorem był wybitny polski slawista prof. Michał Łesiów. Praca ta zawiera podstawy gramatyczne gwary wsi Kuraszewo wraz ze słownikiem wykorzystującym do zapisu alfabet łaciński. Praca ta stała się inspiracją do stworzenia przez Jana Maksymiuka znormalizowanej literackiej wersji języka podlaskiego. W roku 2014 Jan Maksymiuk wydał książkę „Čom ne po-svojomu? Elementarz podlaski z objaśnieniami” zawierającą, oprócz kilku tekstów napisanych specjalnie dla tego wydania, wybór tekstów o języku podlaskim napisanych przez niego w latach 2005–2014. Książka stanowi manifest nowego, znormalizowanego języka podlaskiego oraz kompendium wiedzy o jego strukturze gramatycznej.
Oprócz działalności translatorskiej Jan Maksymiuk rozpoczął międzynarodową promocję znormalizowanego gramatycznie i ortograficznie języka podlaskiego. Uczestniczył w lingwistycznych sympozjach i konferencjach w Kanadzie, Słowacji, Japonii, Szkocji. Efektem tej promocji są jego artykuły o języku podlaskim w wydawnictwach naukowych: Cambridge Scholars Publishing, Peter Lang, Wydawnictwo Uniwersytetu Karola w Pradze, rocznik „Studium Carpato-Ruthenorum” Uniwersytetu w Preszowie w Słowacji.
Współpraca z Teatrem Czrevo.
W roku 2011 Jan Maksymiuk nawiązał współpracę z aktorką Joanną Stelmaszuk-Troc i przetłumaczył na język podlaski teksty do kilku zrealizowanych w założonym przez nią Teatrze Czrevo spektakli, między innymi nowelę Oksany Zabużko „Bajka o kalinowej fujarce” (spektakl „Ja j u poli verboju rosła”, premiera 2011), sztukę Federico García Lorki „Jerma” (spektakl „PustaJa”, premiera 2013), sztukę Antona Czechowa „Oświadczyny” (spektakl „Divosnuby”, premiera 2019).
We współpracy z Teatrem Czrevo Jan Maksymiuk opublikował dwie książki baśni po podlasku: „Kazki po-svojomu” (Białystok 2017) i „Kazki Andersena dla starych i małych” (Białystok 2019).

</doc>
<doc id="4673332" url="https://pl.wikipedia.org/wiki?curid=4673332" title="Wojenny Przemysł Naftowy">
Wojenny Przemysł Naftowy

Wojenny Przemysł Naftowy – polska organizacja powołana 2 września 1939.
Organizacja „Wojenny Przemysł Naftowy” została powołana zarządzeniem ministra przemysłu i handlu Antoniego Romana wydany w porozumieniu z ministrem spraw wojskowych Tadeuszem Kasprzyckim już po wybuchu II wojny światowej w dniu 2 września 1939 w trakcie kampanii wrześniowej. Formalnie Wojenny Przemysł Naftowy został powołany na podstawie art. 53 ust. 2 ustawy z 30 marca 1939 o powszechnym obowiązku świadczeń rzeczowych (Dz. U. RP Nr 300, poz. 200) oraz art. 1 ustawy z 18 marca 1932 ustawy o regulowaniu stosunków w przemyśle naftowym (Dz. U. RP Nr 7/1936, poz. 83).
Postanowiono, że istniejąca organizacja przymusowa „Polski Eksport Naftowy” z siedzibą we Lwowie, działająca na podstawie rozporządzenia ministra przemysłu i handlu z 30 stycznia 1936 (Dz. U. RP Nr 10/1936, poz. 99), została rozszerzona (§ 1). W jej zakresie, poza przedsiębiorstwami o charakterze naftowo-rafineryjnym, gazolinowym i innymi, wytwarzającymi produkty naftowe, włączono także wszystkie przedsiębiorstwa prowadzące kopalnie ropy naftowej i gazu ziemnego, przedsiębiorstwa magazynowo-transportowe ropy naftowej i gazu ziemnego oraz przedsiębiorstwa zajmujące się handlem produktami naftowymi, stanowiące organizacje własnych przedsiębiorstw rafineryjnych i gazolinowych (§ 1). Zreorganizowaną organizację nazwano „Wojenny Przemysł Naftowy” (§ 2). Został uchylony statut Polskiego Eksportu Naftowego wydany 22 grudnia 1936 (M. P. RP z 30 grudnia 1936, Nr 302, poz. 534) i ogłoszono statut Wojennego Przemysłu Naftowego (§ 3). zarządzenie weszło w życie z dniem ogłoszenia (§ 4). Wraz z zarządzeniem opublikowano także statut Wojennego Przemysłu Naftowego.

</doc>
<doc id="4673337" url="https://pl.wikipedia.org/wiki?curid=4673337" title="Parafia św. Klemensa Dworzaka w Głogowie">
Parafia św. Klemensa Dworzaka w Głogowie

Parafia św. Klemensa Dworzaka w Głogowie – parafia rzymskokatolicka, terytorialnie i administracyjnie należąca do diecezji zielonogórsko-gorzowskiej, do dekanatu Głogów – NMP Królowej Polski. W parafii posługują ojcowie redemptoryści. Według stanu na styczeń 2020 proboszczem parafii był o. Łukasz Wójcik. 

</doc>
<doc id="4673339" url="https://pl.wikipedia.org/wiki?curid=4673339" title="Parafia św. Klemensa w Głogowie">
Parafia św. Klemensa w Głogowie



</doc>
<doc id="4673340" url="https://pl.wikipedia.org/wiki?curid=4673340" title="Bydgoszczanka">
Bydgoszczanka

Bydgoszczanka – polski szybowiec amatorski, zbudowany w dwudziestoleciu międzywojennym.
Historia.
W 1924 roku Stanisław i Mieczysław Działowscy przystąpili do budowy pierwszej konstrukcji własnego projektu. Był nią szybowiec „Bydgoszczanka”, który zbudowano w warsztatach Szkoły Pilotów w Bydgoszczy. Budowa trwała dwa miesiące i została zakończona w 1925 roku. Konstrukcja została zgłoszona do udziału w II Wszechpolskim Konkursie Szybowców na Oksywiu, który odbył się w okresie maj-czerwiec 1925 r. 
Szybowiec otrzymał numer startowy 2, jego pilotem był sierż. Strzelczyk. Pierwszy lot został wykonany 18 maja 1925 roku i trwał 15 sekund. Podczas zawodów szybowiec wykonał kilka lotów trwających łącznie 1 minutę i 12 sekund.
W trakcie trwania zawodów szybowiec był modyfikowany. Pierwotnie szybowiec był wyposażony w podwozie kołowe, dzielony ster wysokości i nisko zawieszony ster kierunku. Po uszkodzeniu podczas kolejnego startu konstruktorzy przebudowali szybowiec, zmienili podwozie na płozowe oraz przesunęli wyżej ster kierunku. 
Konstrukcja.
Jednomiejscowy szybowiec w układzie górnopłata o konstrukcji drewnianej.
Kadłub kratownicowy, w kształcie owalnej ramy usztywnionej rozpórkami i naciągami linkowymi. Fotel pilota znajdował się w przedniej części kraty, pilot miał do dyspozycji wolant i orczyk.
Płat o obrysie trapezowym, dwudźwigarowy, na bazie zmodyfikowanego profilu Barnera. Do pierwszego dźwigara kryty sklejką dalej płótnem. Usztywniony naciągami ze stalowych linek biegnącymi do dolnej i górnej części ramy kadłuba. Płat był wyposażony w lotki o napędzie linkowym, mogące być jednocześnie wychylane w górę lub dół co wspomagało działanie steru kierunku. 
Usterzenie o konstrukcji drewnianej, stery kryte płótnem. Statecznik poziomy usztywniony naciągami linkowymi.
Podwozie początkowo kołowe, amortyzowane sznurem gumowym. Następnie koła zastąpiono dwiema płozami. Płoza ogonowa drewniana.
Malowanie.
Elementy drewniane nie były malowane, pokrycie płócienne było w kolorze cellonowanego płótna. Na sterze kierunku był umieszczony napis "Bydgoszczanka", podczas konkursu na Oksywiu szybowiec miał na sterze kierunku i końcach lotek namalowany numer startowy "2".

</doc>
<doc id="4673341" url="https://pl.wikipedia.org/wiki?curid=4673341" title="Parafia św. Michała Archanioła w Kwielicach">
Parafia św. Michała Archanioła w Kwielicach

Parafia św. Michała Archanioła w Kwielicach – parafia rzymskokatolicka z siedzibą w Kwielicach, terytorialnie i administracyjnie należąca do diecezji zielonogórsko-gorzowskiej, do dekanatu Głogów – św. Mikołaja. W parafii posługują księża archidiecezjalni. .

</doc>
<doc id="4673343" url="https://pl.wikipedia.org/wiki?curid=4673343" title="Parafia św. Jadwigi Śląskiej w Rzeczycy">
Parafia św. Jadwigi Śląskiej w Rzeczycy

Parafia św. Jadwigi Śląskiej w Rzeczycy – parafia rzymskokatolicka, terytorialnie i administracyjnie należąca do diecezji zielonogórsko-gorzowskiej, do dekanatu Głogów – św. Mikołaja. W parafii posługują księża archidiecezjalni. Według stanu na grudzień 2019 proboszczem parafii był ks. Andrzej Roszak. 

</doc>
<doc id="4673344" url="https://pl.wikipedia.org/wiki?curid=4673344" title="Parafia św. Jana Nepomucena w Wilkowie">
Parafia św. Jana Nepomucena w Wilkowie

Parafia św. Jana Nepomucena w Wilkowie – parafia rzymskokatolicka, terytorialnie i administracyjnie należąca do diecezji zielonogórsko-gorzowskiej, do dekanatu Głogów – św. Mikołaja. W parafii posługują księża diecezjalni. Administratorem parafii od 2022 jest ks. Grzegorz Niedźwiedź.

</doc>
<doc id="4673348" url="https://pl.wikipedia.org/wiki?curid=4673348" title="Metoda zamka błyskawicznego">
Metoda zamka błyskawicznego



</doc>
<doc id="4673351" url="https://pl.wikipedia.org/wiki?curid=4673351" title="Władysław Rossa">
Władysław Rossa

Władysław Rossa (ur. 1888 w Strzegocicach, zm. 27 maja 1968 w Sanoku) – żołnierz Legionów Polskich i Wojska Polskiego.
Życiorys.
Urodził się 3 lub 13 marca lub 27 czerwca 1888 w Strzegocicach lub w Pilznie. Według różnych źródeł był synem Michała i Antoniny lub Marii. Pracował jako elektromonter.
Po wybuchu I wojny światowej wstąpił do Legionów Polskich. Odbywał służbę liniową w 7 kompanii II batalionu oraz w Oddziale Sztabowym 3 pułku piechoty w składzie II Brygady. Służąc w szeregach 1 kompanii I batalionu 3 pułku piechoty w 1915 został ranny.
Po odzyskaniu przez Polskę niepodległości został przyjęty do Wojska Polskiego. Jako sierżant rusznikarz służący w Departamencie Artylerii rozkazem z 14 stycznia 1919 został zatwierdzony na majstra wojskowego I stopnia. Po 1918 w stopniu plutonowego skierowany na 3 Kurs Wyszkolenia. W 1921 pozostawał w stopniu plutonowego.
W 1931 był chorążym Wojska Polskiego. Był żonaty z Józefą (zmarła przed 1968). Do końca życia zamieszkiwał w Sanoku.
Zamieszkiwał w Sanoku przy ulicy Cichej 4. Zmarł 27 maja 1968 w szpitalu w Sanoku. Został pochowany na cmentarzu przy ul. Jana Matejki w Sanoku 29 maja 1968.
Odznaczenia.
Był wymieniony we wniosku o odznaczenie austro-węgierskim Krzyżem Wojskowym Karola z 28 marca 1917.

</doc>
<doc id="4673353" url="https://pl.wikipedia.org/wiki?curid=4673353" title="David Wrench">
David Wrench

David Wrench (ur. 27 listopada 1936 w Northwich, zm. 18 czerwca 2018 w Durston) – angielski rugbysta, reprezentant kraju.
Grał dla uniwersyteckich zespołów Leeds University i Cambridge University, a także w klubach Sandbach RUFC, Winnington Park RFC, Wilmslow RUFC, Harlequin F.C., w drużynie hrabstwa Cheshire oraz dla Barbarians. W Pucharze Pięciu Narodów 1964 rozegrał dwa spotkania dla angielskiej reprezentacji.
Uczęszczał do "Sandbach School", University of Leeds (BSc w dziedzinie chemii) i Christ’s College wchodzącego w skład Uniwersytetu w Cambridge, który ukończył z tytułem Master of Arts. Pracował w Procter &amp; Gamble, a następnie jako nauczyciel, był również radnym w Wellington i Taunton Deane. Żonaty z Audrey, trzech synów i córka.

</doc>
<doc id="4673356" url="https://pl.wikipedia.org/wiki?curid=4673356" title="Rogerio Alves dos Santos">
Rogerio Alves dos Santos

China, właśc. Rogerio Alves dos Santos (ur. 2 sierpnia 1996 w São Paulo) – brazylijski piłkarz, grający na pozycji napastnika.
Kariera piłkarska.
Kariera klubowa.
Wychowanek klubu CA Juventus. W marcu 2017 podpisał kontrakt z Karpatami Lwów. 19 lutego 2019 został piłkarzem FK Lwów.

</doc>
<doc id="4673357" url="https://pl.wikipedia.org/wiki?curid=4673357" title="Parafia Świętych Apostołów Piotra i Pawła w Serbach">
Parafia Świętych Apostołów Piotra i Pawła w Serbach

Parafia pw. Świętych Apostołów Piotra i Pawła w Serbach – parafia rzymskokatolicka, terytorialnie i administracyjnie należąca do diecezji zielonogórsko-gorzowskiej, do dekanatu Głogów – św. Mikołaja. W parafii posługę pełnią księża diecezjalni, a proboszczem jest ks. Marek Waściński. 
Historia parafii.
Dzieje parafii nierozerwalnie łączą się z losami osiedleńców, którzy na przełomie 1945/46 roku wnosili do opustoszałej i zrujnowanej wioski nowe życie. Wcześniejsi mieszkańcy miejscowości, w większości ewangelicy, użytkowali wybudowany w 1911 roku kościół, katolicy zaś uczęszczali do głogowskiej kolegiaty. W trakcie walk obie świątynie legły w gruzach.
Pierwszym obiektem sakralnym stała się przerobiona ze zdewastowanej stolarni kaplica, którą poświęcono 14 lipca 1946 roku. Otrzymała wezwanie Świętych Apostołów Piotra i Pawła. W maju 1949 roku opiekę nad parafią obejmuje Zgromadzenie Najświętszego Odkupiciela, związane z głogowskim klasztorem o.o. Redemptorystów. Z tą chwilą placówka w Serbach przejęła funkcję parafii kolegiackiej. W 1951 roku wspólnota przeżywa pierwsze misje święte. Ożywienie życia religijnego doprowadziło do podjęcia w 1957 roku decyzji odbudowania zrujnowanego w 70% kościoła ewangelickiego.
Dnia 25 października 1959 roku biskup wrocławski Bolesław Kominek dokonał konsekracji świątyni, która w kolejnych latach była sukcesywnie doposażona i upiększana. Dotychczasowa kaplica stała się obiektem katechetycznym i siedzibą urzędu parafialnego. W 1963 roku Serby po raz pierwszy nawiedza kopia cudownego obrazu jasnogórskiego. W tym czasie w parafii funkcjonują grupy modlitewne, działa chór i zespół mandolinistek, systematycznie poszerza się krąg ministrantów. Lata 70. to inwestycje związane z gruntownym przeobrażeniem wnętrza kościoła, nadające mu zbliżony do dzisiejszego, bardziej nowoczesny wygląd. Poświęcenia nowego ołtarza oraz rzeźb i polichromii dokonał bp Wilhelm Pluta (26.10.1975), zaś witraży bp Paweł Socha (16.01.1977). Od 14 sierpnia 1978 roku pod opiekę parafii został oddany kościół filialny w Goli obsługiwany dotąd przez proboszcza z Wilkowa. W początkach lat 80. podjęto wielkie dzieło budowy kompleksu parafialnego mieszczącego nie tylko plebanię ale również szereg pomieszczeń o charakterze duszpastersko-katechetycznym. Mimo że obiekt poświęcono w 1989 roku, jego adaptacja trwa praktycznie do dziś.
Biskup Józef Michalik 31 sierpnia 1989 roku eryguje nową parafię pod wezwaniem Świętych Apostołów Piotra i Pawła w Serbach powstałą z podziału dotychczasowej parafii kolegiackiej w Głogowie – Serbach. Od początku lat 90. realizowano kolejne inwestycje, przede wszystkim pokrycie dachu kościoła blachą miedzianą i zagospodarowanie otoczenia świątyni. Doniosłe wydarzenia religijne w tym czasie to peregrynacja kopii obrazu Matki Boskiej Częstochowskiej (1992r) oraz relikwii Św. Braci Męczenników z Międzyrzecza (2002r.). Na trwałe wpisały się w dzieje parafii tragiczne wydarzenia bandyckiego napadu na plebanię z 12 stycznia 2008 roku i śmierci o. Władysława Polaka i jego gospodyni p. Heleny Rogala, których mord upamiętniają dzisiaj symboliczne tablice. Decyzją władz zakonnych zaaprobowaną przez bp. Stefana Regmunta z dniem 12 czerwca 2008 roku Redemptoryści po 60 latach pracy duszpasterskiej zakończyli swą misję w Serbach, przekazując ją księżom diecezjalnym.
Już pod opieką nowego proboszcza, ks. kan. Leszka Okpisza, wspólnota parafialna przeżyła w październiku 2009 r. jubileusz 50-lecia poświęcenia kościoła i w grudniu 2011 r. wizytację ks. biskupa.
Miejscowości parafii.
W skład parafii wchodzą:
Liczba parafian.
Parafia liczy łącznie 1060 wiernych.

</doc>
<doc id="4673363" url="https://pl.wikipedia.org/wiki?curid=4673363" title="Parafia św. Jana Chrzciciela w Grodowcu">
Parafia św. Jana Chrzciciela w Grodowcu

Parafia św. Jana Chrzciciela w Grodowcu – parafia rzymskokatolicka, terytorialnie i administracyjnie należąca do diecezji zielonogórsko-gorzowskiej, do dekanatu Głogów – św. Mikołaja. W parafii posługują księża diecezjalni. Kościół parafialny jest sanktuarium diecezjalnym Matki Bożej Grodowieckiej - Jutrzenki Nadziei.

</doc>
<doc id="4673364" url="https://pl.wikipedia.org/wiki?curid=4673364" title="Witold Płowiec">
Witold Płowiec

Witold Płowiec (ur. w 1976 roku) – polski prawnik, doktor habilitowany nauk prawnych, profesor uczelni, od 2018 kierownik Zakładu Prawa Konstytucyjnego Wydziału Prawa i Administracji Uniwersytetu im. Adama Mickiewicza w Poznaniu.
Życiorys.
Absolwent Wydziału Prawa i Administracji Uniwersytetu im. Adama Mickiewicza w Poznaniu (2000), gdzie był seminarzystą prof. Krystyny Daszkiewicz. Stopień naukowy doktora nauk prawnych uzyskał w 2006 roku na podstawie pracy pt. "Koncepcja prawna aktu prawa wewnętrznego w Konstytucji RP", której promotorem była prof. Sławomira Wronkowska-Jaśkiewicz. Stopień naukowy doktora habilitowanego nauk prawny otrzymał w roku 2018 na podstawie oceny dorobku naukowego oraz rozprawy "Orzeczenia Trybunału Konstytucyjnego z terminem utraty mocy obowiązującej niekonstytucyjnej regulacji" (2017). Dotychczasowa praca naukowa Witolda Płowca koncentruje się wokół źródeł prawa, konstytucyjnych zasad prawa, działalności orzeczniczej Trybunału Konstytucyjnego oraz wykonywania orzeczeń Trybunału Konstytucyjnego.
W latach 2006–2019 pracował na stanowisku adiunkta w Zakładzie Prawa Konstytucyjnego Wydziału Prawa i Administracji UAM, od 2018 roku pełni funkcję kierownika Zakładu Prawa Konstytucyjnego, zaś od 2019 jest zatrudniony na stanowisku profesora uczelni. W latach 2007–2012 pracował na stanowisku adiunkta w Wyższej Szkole Pedagogiki i Administracji im. Mieszka I w Poznaniu. Od 2006 roku pracuje w Biurze Trybunału Konstytucyjnego, następnie w Biurze Służby Prawnej Trybunału Konstytucyjnego. W latach 2014–2016 prowadził zajęcia z problematyki wykonywania orzeczeń Trybunału Konstytucyjnego w Rządowym Centrum Legislacji.
Od 2006 jest członkiem Polskiego Towarzystwa Prawa Konstytucyjnego.

</doc>
<doc id="4673366" url="https://pl.wikipedia.org/wiki?curid=4673366" title="Czarny ryż">
Czarny ryż



</doc>
<doc id="4673368" url="https://pl.wikipedia.org/wiki?curid=4673368" title="Nagroda Literacka im. Wiesława Kazaneckiego">
Nagroda Literacka im. Wiesława Kazaneckiego



</doc>
<doc id="4673369" url="https://pl.wikipedia.org/wiki?curid=4673369" title="Cmentarz wojenny w Wisłoku Wielkim">
Cmentarz wojenny w Wisłoku Wielkim

 
Cmentarz wojenny w Wisłoku Wielkim – cmentarz z I wojny światowej położony na terenie miejscowości Wisłok Wielki, w gminie Komańcza, w powiecie sanockim, w województwie podkarpackim.
Opis.
Niewielki cmentarz znajduje się po południowej stronie drogi wojewódzkiej nr 897 w miejscowości Wisłok Wielki (działka nr 437). Położenie cmentarza oznaczono postawionym symbolicznym ogrodzeniem z żerdzi o zarysie kwadratu około 10 x 10 m. W obrębie ogrodzenia w miejscu dawnego pojedynczego krzyża, stoją trzy drewniane wysokie krzyże ustawione staraniem miejscowej parafii.
Na cmentarzu spoczywają żołnierze armii austriackiej polegli w bitwie stoczonej na Czereszniowie (łąka nad Wisłokiem) o Wisłok Wielki z oddziałami carskimi. W okresie międzywojennym cmentarz był zadbany i ogrodzony, opiekowały się nim dzieci ze szkoły w Wisłoku.
W 1944 po przejściu frontu II wojny światowej przy cmentarzu pochowano w zbiorowych mogiłach poległych w walce z Niemcami żołnierzy radzieckich. W latach 1950–1953 podczas akcji porządkowania, ekshumacji i przenoszenia zwłok żołnierzy armii radzieckiej z pobieżnych pochówków zostali przeniesieni na duży cmentarz wojenny w Sanoku.

</doc>
<doc id="4673371" url="https://pl.wikipedia.org/wiki?curid=4673371" title="Złoty ryż">
Złoty ryż



</doc>
<doc id="4673374" url="https://pl.wikipedia.org/wiki?curid=4673374" title="Dur-balati">
Dur-balati

Dur-balati (akad. "Dūr-balāṭi", w transliteracji z pisma klinowego zapisywane URU.BÀD-TI.LA) – miasto w północnej Babilonii, leżące na zachodnim brzegu Eufratu, w pobliżu miasta Sippar. W 885 r. p.n.e., w trakcie swej wyprawy wojennej do Babilonii, asyryjski król Tukulti-Ninurta II (890-884 p.n.e.) dotarł do Dur-balati i zatrzymał się tu na noc. Zgodnie z jego rocznikami miasto to znajdować się miało w odległości dwóch dni marszu od Sippar i jednego dnia marszu od Sallatu. Pod koniec panowania asyryjskiego króla Salmanasara III (858-824 p.n.e.) Dur-balati wraz z sąsiadującym z nim miastem Sallatu oraz wieloma innymi miastami dołączyło do wielkiej rebelii zainicjowanej przez Aszur-da’’in-apla, syna króla, który podjął próbę przejęcia władzy w Asyrii. Rebelię tą udało się dopiero stłumić Szamszi-Adadowi V (823-811 p.n.e.), innemu synowi i następcy Salmanasara III. 

</doc>
<doc id="4673376" url="https://pl.wikipedia.org/wiki?curid=4673376" title="Roman Hryciów">
Roman Hryciów

Roman Hryciów (ur. 10 listopada 1953 w Bolesławcu) – polski artysta fotograf. Członek rzeczywisty Okręgu Górskiego Związku Polskich Artystów Fotografików. Członek Jeleniogórskiego Towarzystwa Fotograficznego. Członek Katowickiego Towarzystwa Fotograficznego.
Życiorys.
Roman Hryciów w 1987 roku ukończył Wyższe Studium Fotografii w Warszawie. Związany ze śląskim środowiskiem fotograficznym – fotografuje od końca lat 60. XX wieku. W 1972 roku został członkiem rzeczywistym Jeleniogórskiego Towarzystwa Fotograficznego, gdzie od 1979 roku sprawował kuratelę nad Galerią Fotografii JTF. W 1980 roku był pomysłodawcą, inicjatorem "Biennale Fotografii Górskiej" oraz współorganizatorem pierwszej, drugiej i trzeciej edycji konkursu. Od 1985 roku mieszkał w Katowicach, gdzie jako fotograf współpracował z Centralną Agencją Fotograficzną oraz śląskimi teatrami (w Wałbrzychu, Chorzowie). Należał do Katowickiego Towarzystwa Fotograficznego. Od 1993 roku mieszka, pracuje, tworzy w Bielsku-Białej. Miejsce szczególne w jego twórczości zajmuje fotografia krajobrazowa, fotografia pejzażowa, fotografia podróżnicza, fotografia reklamowa.
Roman Hryciów jest autorem i współautorem wielu wystaw fotograficznych w Polsce i za granicą; indywidualnych, zbiorowych oraz poplenerowych. Jego fotografie prezentowane na wystawach pokonkursowych były wielokrotnie doceniane akceptacjami, nagrodami, wyróżnieniami, dyplomami, listami gratulacyjnymi – w kraju i za granicą (łącznie uzyskały około 100 nagród oraz wyróżnień). Jest autorem diaporam "Nepal", "Money", "Karawana", "Wszechobecny", "Po", "China", "Na spotkanie z Lamą" – będących pokłosiem wypraw alpinistycznych w Himalaje, w latach 1980–1985.
Roman Hryciów jest członkiem rzeczywistym Związku Polskich Artystów Fotografików (legitymacja nr 939), w którym obecnie pełni funkcję członka Komisji Rewizyjnej Okręgu Górskiego ZPAF (kadencja na lata 2017–2020). Jego fotografie mają w swoich zbiorach między innymi Muzeum Historyczne w Bielsku-Białej – Zamek książąt Sułkowskich, Muzeum w Gliwicach, Śląska Kolekcja Fotografii Artystycznej.
Wystawy indywidualne.
Źródło.
Wystawy zbiorowe.
Źródło.

</doc>
<doc id="4673378" url="https://pl.wikipedia.org/wiki?curid=4673378" title="Bogoluby">
Bogoluby



</doc>
<doc id="4673379" url="https://pl.wikipedia.org/wiki?curid=4673379" title="Jan Rzeszowski (1345–1436)">
Jan Rzeszowski (1345–1436)



</doc>
<doc id="4673383" url="https://pl.wikipedia.org/wiki?curid=4673383" title="William Wotherspoon">
William Wotherspoon

William Wotherspoon (ur. 2 maja 1868 w Aberdour, zm. 19 sierpnia 1942 w Fleet) – szkocki rugbysta, reprezentant kraju.
Uczęszczał do Fettes College, zaś od 1887 roku studiował prawo w Clare College wchodzącym w skład Uniwersytetu w Cambridge, ukończywszy je z tytułem B.A. w roku 1891, tytuł M.A. uzyskał w roku 1895. Pracował jako barrister.
W barwach uniwersyteckiego zespołu rugby w latach 1885–1886 dwukrotnie wystąpił w Varsity Match przeciwko drużynie z Oxford. W latach 1888–1889 rozegrał siedem meczów dla szkockiej reprezentacji, a w 1891 roku wziął udział w "tournée" British and Irish Lions do Południowej Afryki, gdzie zagrał w dziewięciu spotkaniach, w tym w dwóch testmeczach.

</doc>
<doc id="4673386" url="https://pl.wikipedia.org/wiki?curid=4673386" title="Parafia Przemienienia Pańskiego w Nowosybirsku">
Parafia Przemienienia Pańskiego w Nowosybirsku

Parafia Przemienienia Pańskiego w Nowosybirsku – rzymskokatolicka parafia znajdująca się w Nowosybirsku, w diecezji Przemienienia Pańskiego w Nowosybirsku, w dekanacie centralnym. Jest to parafia katedralna diecezji.
Historia.
Przed rewolucją październikową istniała w Nowonikołajewsku aktywna społeczność katolicka licząca ok. 4000 wiernych. W 1905 rozpoczęto budowę kościoła pw. św. Kazimierza, a w 1910 erygowano parafię. Kościół prowadził wówczas w mieście także szkołę i organizację charytatywną.
Kościół św. Kazimierza został zamknięty przez komunistów w latach 30. i w latach 60. zburzony. Obecnie na jego miejscu znajduje się centrum handlowe. Przez większość okresu istnienia Związku Sowieckiego nowosybirscy katolicy potajemnie gromadzili się na modlitwy w domach prywatnych. Dopiero od 1982 do Nowosybirska zaczął przyjeżdżać kapłan ks. Józef Świdnicki, który w 1983 rozpoczął na obrzeżach miasta budowę kaplicy pw. Niepokalanego Poczęcia Najświętszej Maryi Panny. M.in. za to został skazany na 2,5 roku łagrów. Wierni jednak dokończyli budowę.
Na przełomie lat 80 i 90 uzyskano pozwolenie na budowę kościoła w centrum miasta. 13 kwietnia 1991 papież Jan Paweł II uczynił Nowosybirsk stolicą administratury apostolskiej Syberii (od 11 lutego 2002 diecezji Przemienienia Pańskiego w Nowosybirsku). Przez około rok funkcję jej katedry pełniła kaplica Niepokalanego Poczęcia Najświętszej Maryi Panny, a następnie niewielka drewniana kaplica w centrum miasta. Wiosną 1992 rozpoczęto budowę obecnej katedry (kościoła parafialnego omawianej parafii), która zakończyła się w 1997. Konsekracji dokonał 10 sierpnia 1997 administrator apostolski Syberii bp Joseph Werth. Przy budynku katedry mieści się siedziba kurii diecezjalnej.

</doc>
<doc id="4673388" url="https://pl.wikipedia.org/wiki?curid=4673388" title="Boratyn (rejon łucki)">
Boratyn (rejon łucki)



</doc>
<doc id="4673389" url="https://pl.wikipedia.org/wiki?curid=4673389" title="Camilla Mondral">
Camilla Mondral

Camilla Mondral (ur. 30 czerwca 1911 w Paryżu, zm. 12 lutego 2002 w Warszawie) – polska tłumaczka, działaczka stowarzyszeń polsko-węgierskich, pisarka.
Życiorys.
Córka artysty malarza i grafika Karola Mondrala i Romany z Pogorzelskich. Edukację rozpoczęła w paryskiej École Communale des Jeunes Filles, w 1924 razem z rodziną przeniosła się do Polski i zamieszkała w Bydgoszczy. Uczyła się w Żeńskim Katolickim Gimnazjum Miejskim, gdzie w 1928 zdała maturę, a następnie wyjechała do Poznania, gdzie studiowała na Wydziale Dyplomatyczno-Konsularnym w Wyższej Szkole Handlowej. Od 1929 równolegle studiowała ekonomię na Uniwersytecie im. Adama Mickiewicza, podczas studiów zaangażowała się w sport, weszła w skład kobiecej reprezentacji Polski w lekkoatletyce i szermierce. Jako działaczka sportowa zasiadała w Zarządzie Akademickiego Związku Sportowego w Poznaniu. W 1931 uzyskała dyplom na WSH, a rok później absolutorium na Uniwersytecie. W 1933 przeprowadziła się do Warszawy, gdzie pracowała jako urzędniczka w Spedycji Międzynarodowej C.Hartwig oraz zasiadała jako członek w Klubie Sportowym Warszawianka. Następnie została referentem w Ministerstwie Spraw Wojskowych. W 1939 zadebiutowała na łamach tygodnika „Prosto z Mostu” felietonem „Czy to jest także propaganda?”. Po wybuchu II wojny światowej razem z całym gabinetem ministerstwa została ewakuowana do Rumunii, gdzie przez trzy tygodnie pracowała w konsulacie RP w Czerniowcach. W połowie września 1939 przedostała się na Węgry, gdzie została łączniczką pomiędzy obozami internowanych, a Biurem Opieki nad Internowanymi Żołnierzami. Uczestniczyła w organizowaniu ucieczek i przerzutach żołnierzy do Francji, gdzie powstawało Wojsko Polskie m.in. akcja EWA. W 1940 próbowała przedostać się do Francji, ale w wyniku porażki pozostała na Węgrzech, gdzie utrzymywała się ucząc języka francuskiego. W 1941 wstąpiła w szeregi tajnej służby kurierskiej „W”, gdzie wystawiała fałszywe dokumenty, równocześnie od 1942 pracowała w Biurze Projektów Inżynierskich. W 1944 po wkroczeniu Niemców została aresztowana i uwięziona w obozie w Austrii, a następnie zesłana na roboty. Po zakończeniu wojny przez Austrię i Węgry przedostała się do Polski i zamieszkała w Warszawie. Pracowała w Biurze Organizacji Dostaw w Ministerstwie Przemysłu, w 1948 poślubiła Andrzeja Pęksę, z którym po dwóch latach się rozwiodła. Również w 1948 została dyrektorem Państwowej Centrali Handlowej. W 1950-1956 pracowała w redakcji literatury węgierskiej w Spółdzielni Wydawniczej „Czytelnik”, zajęła się wówczas tłumaczeniem literatury węgierskiej. W 1953 została członkiem Związku Literatów Polskich, od 1959 współpracowała Instytutem Literackim w Maisons-Laffitte. Na łamach paryskiej Kultury publikowała przekłady literatury węgierskiej. W 1971 została sekretarzem, na w późniejszym czasie przewodniczącą zarządy Klubu Tłumaczy przy Związku Literatów Polskich. W 1976 była jednym z sygnatariuszy „Memoriału 101”, w 1980 przyjęto ją do PEN Clubu. W 1989 weszła w skład komitetu założycielskiego Stowarzyszenia Pisarzy Polskich, była jego członkiem i wiceprezesem. Swoje przeżycia ogłosiła w dwóch tomach wspomnień „Węgry moja miłość” (1994) i „Bieg przez stulecia” (1998).
Pochowana na Cmentarzu w Pyrach w Warszawie.

</doc>
<doc id="4673390" url="https://pl.wikipedia.org/wiki?curid=4673390" title="Buków (rejon łucki)">
Buków (rejon łucki)



</doc>
<doc id="4673391" url="https://pl.wikipedia.org/wiki?curid=4673391" title="Czarny Las (rejon łucki)">
Czarny Las (rejon łucki)



</doc>
<doc id="4673392" url="https://pl.wikipedia.org/wiki?curid=4673392" title="Jezioro Kościelne (Pojezierze Myśliborskie)">
Jezioro Kościelne (Pojezierze Myśliborskie)

Jezioro Kościelne (niem. "Klopp See") – jezioro rynnowe w Polsce położone w województwie zachodniopomorskim, w powiecie pyrzyckim w gminie Lipiany.
Akwen leży na Pojezierzu Myśliborskim w granicach miasta Lipiany.

</doc>
<doc id="4673393" url="https://pl.wikipedia.org/wiki?curid=4673393" title="Operacja Ranger (RAF)">
Operacja Ranger (RAF)

Operacja Ranger (pol. kłusownik) – rodzaj działań taktycznych Royal Air Force, prowadzonych w czasie II wojny światowej, polegających na wykorzystaniu nocnych myśliwców do atakowania celów naziemnych na terenie okupowanej Europy.
Historia.
W 1943 roku aktywność Luftwaffe nad Wielką Brytanią spadła praktycznie do zera. Dlatego też Fighter Command Royal Air Force podjęło decyzję o wykorzystaniu nocnych myśliwców do działań nękających polegających na atakowaniu celów naziemnych o znaczeniu strategicznym na terenie okupowanej Francji.
Myśliwce nocne zostały przewidziane do tego działania z uwagi na dwusilnikową konstrukcję, która zapewniała większe bezpieczeństwo lotu oraz dwuosobowe załogi ułatwiające prowadzenie nocnej nawigacji. Jednostki RAF, wytypowane do lotów tego typu, poddano specjalnemu szkoleniu. Załogi odbyły szkolenie w zakresie lotów na niskiej wysokości oraz wykonywania ataków z lotu koszącego z użyciem broni pokładowej i przenoszonych bomb. Szczególny nacisk położono na zagadnienia nawigacyjne, gdyż załogi miały działać bez pomocy naziemnych ośrodków naprowadzania, co było regułą podczas ich dotychczasowych lotów nad wyspami brytyjskimi. Działania załóg były utrudnione z uwagi na pozbawienie samolotów urządzeń radarowych. 
Działania były prowadzone z użyciem pojedynczych samolotów. Załoga była odpowiedzialna, w porozumieniu z oficerem wywiadu jednostki lotniczej, za opracowanie trasy lotu i wybór miejsca działania. Samoloty przelatywały nad kanałem La Manche na wysokości 15-90 metrów, francuski brzeg przekraczano na wysokości ok. 150 metrów. Po dolocie w rejon działania zwiększano wysokość do ok. 1000 metrów i rozpoczynano poszukiwanie celów. Atakowano zidentyfikowane obiekty naziemne o znaczeniu strategicznym, takie jak lotniska, budynki przemysłowe i wojskowe, środki transportu (statki, samochody, pociągi), siłę żywą i in. 
Do działań typy "Ranger" został skierowany również polski Dywizjon 307. Inauguracja lotów na nowy typ zadań, nazywanych przez Polaków "randżerką", nastąpiła w nocy z 15 na 16 maja 1943 roku. Prowadzono je do sierpnia a następnie zrezygnowano z powodu skierowania dywizjonu do poszukiwań niemieckich okrętów podwodnych w Zatoce Biskajskiej i na Atlantyku. Dywizjon 307 wykonał łącznie 132 patrole w ramach operacji Ranger.

</doc>
<doc id="4673394" url="https://pl.wikipedia.org/wiki?curid=4673394" title="Boguszówka (rejon łucki)">
Boguszówka (rejon łucki)



</doc>
<doc id="4673396" url="https://pl.wikipedia.org/wiki?curid=4673396" title="Dekanat centralny (diecezja Przemienienia Pańskiego w Nowosybirsku)">
Dekanat centralny (diecezja Przemienienia Pańskiego w Nowosybirsku)

Dekanat centralny (ros. Центральный деканат) – rzymskokatolicki dekanat diecezji Przemienienia Pańskiego w Nowosybirsku, w Rosji. W jego skład wchodzi 7 parafii.
Dekanat obejmuje obwód nowosybirski.

</doc>
<doc id="4673397" url="https://pl.wikipedia.org/wiki?curid=4673397" title="Operacja Ranger">
Operacja Ranger



</doc>
