<doc id="4680827" url="https://pl.wikipedia.org/wiki?curid=4680827" title="Nakwiatek wydmowy">
Nakwiatek wydmowy

Nakwiatek wydmowy ("Anthicus bimaculatus") – gatunek chrząszcza z rodziny nakwiatkowatych i podrodziny Anthicinae.
Taksonomia.
Gatunek ten opisany został po raz pierwszy w 1801 roku przez Johanna K.W. Illigera jako "Notoxus bimaculatus".
Morfologia.
Chrząszcz o ciele długości od 3 do 4 mm, raczej gęsto porośniętym przylegającym owłosieniem białego koloru. Ubarwiony jest w całości jasnożółto z V-kształtną, ciemną przepaską za środkiem długości pokryw, rzadko z brunatnym zapiersiem i odwłokiem. Duża, drobno i, z wyjątkiem skroni, stosunkowo gęsto punktowana głowa ma trójkątne wcięcie na tylnym brzegu. Tak szerokie jak głowa, wyraźnie z tyłu przewężone przedplecze ma gęsto punktowaną powierzchnię. Zarys pokryw jest owalny z dobrze uwidocznionymi barkami, pośrodku najszerszy. Odnóża przedniej pary odznaczają się zewnętrzną stroną wierzchołka goleni przedłużoną w wyrostek.
Ekologia i występowanie.
Jest to owad psammofilny, a przypuszczalnie także słonolubny. Zasiedla pobrzeża wód słonych i słodkich o piaszczystym podłożu, a także piaskownie. Owady dorosłe spotyka się od marca do września w wierzchniej warstwie piasku, pod napływkami i morszczynami oraz wśród korzeni traw. Przylatują do sztucznych źródeł światła.
Gatunek palearktyczny, rozsiedlony od północnej i zachodniej Europy po południowo-wschodnią część Syberii. W Europie stwierdzony został w Wielkiej Brytanii, Francji, Belgii, Holandii, Niemczech, Danii, Szwecji, Norwegii, Finlandii, Estonii, Łotwie, Litwie, Polsce, Białorusi, Szwajcarii, Włoszech, na Węgrzech, Ukrainie, w Mołdawii, Rumunii i Rosji. Niepewne doniesienia pochodzą z Czech i Słowacji. 
W Polsce jest owadem rzadkim, znanym głównie z Pobrzeża Bałtyku, a na nizinach tylko z nielicznych stanowisk: w XXI wieku notowany był nad mazowieckim odcinkiem Wisły, Wartą oraz w piaskowni na Górnym Śląsku.

</doc>
<doc id="4680829" url="https://pl.wikipedia.org/wiki?curid=4680829" title="Anthicus schmidtii">
Anthicus schmidtii

Anthicus schmidtii – gatunek chrząszcza z rodziny nakwiatkowatych i podrodziny Anthicinae.
Gatunek ten opisany został po raz pierwszy w 1847 roku przez Wilhelma Gottlieba Rosenhauera.
Chrząszcz o ciele długości od 2,8 do 3,2 mm, raczej rzadko porośniętym krótkim i przylegającym owłosieniem białego koloru. Ubarwiony jest w jasnożółto z czarwonawo przyciemnionymi głową i przedpleczem oraz ciemną, V-kształtną przepaską za środkiem długości pokryw. Głowa jest duża, o niemal prostym brzegu tylnym. Jej punktowanie jest gęste, dobrze widoczne, na skroniach punktami o średnicy większej niż odległości między nimi. Niepunktowana linia pozostawiona jest tylko pośrodku przodu głowy. Węższe niż głowa, smukłe przedplecze ma gęsto, drobniej niż pokrywy punktowaną powierzchnię. Zarys pokryw jest podługowaty ze słabo uwidocznionymi barkami, najszerszy za środkiem długości. Odnóża przedniej pary nie mają wyrostka u wierzchołka goleni.
Owad ten zasiedla tereny piaszczyste, zwłaszcza pobrzeża wód. Postacie dorosłe spotyka się wiosną pod rozkładającymi się szczątkami roślin, wśród napływek i w próchnie. Przylatują do sztucznych źródeł światła.
Gatunek palearktyczny. W Europie stwierdzony został w Portugalii, Hiszpanii, Francji, Szwajcarii, Austrii, Włoszech, Polsce, Czechach, Słowacji, na Węgrzech, Ukrainie, w Mołdawii, Chorwacji, Rumunii i Bułgarii. Ponadto znany jest z Bliskiego Wschodu i wschodniej Palearktyki. W Polsce jest owadem bardzo rzadkim i swego czasu wykreślony został z fauny tego kraju. Ponownie odkryto go tam w 2018 roku, we Wrocławiu, gdzie odłowiono dwa osobniki.

</doc>
<doc id="4680831" url="https://pl.wikipedia.org/wiki?curid=4680831" title="Grupa Krowy">
Grupa Krowy

Grupa Krowy – grupa skał w dolinie Zimny Dół we wsi Czułów w województwie małopolskim, w powiecie krakowskim, w gminie Liszki. Pod względem geograficznym jest to obszar Garbu Tenczyńskiego będącego południowym fragmentem Wyżyny Krakowsko-Częstochowskiej.
Skały znajdują się na orograficznie lewych zboczach Zimnego Dołu, powyżej Źródła w Zimnym Dole i powyżej domu nad tym źródłem. Mają wysokość kilku metrów i uprawiany jest na nich bouldering. Fani tego rodzaju wspinaczki wyróżniają w Grupie Krowy następujące skałki: Byk, Krowa, Górna Łąka, Dolna Łąka, Jałówka. Do końca 2019 roku poprowadzili na nich ponad 80 dróg wspinaczkowych.
Skały zbudowane są z wapienia zrostkowego. Mają kształt grzybów skalnych, baszt i murów skalnych. Ich charakterystyczną cechą są okapy. Okapy te zaliczane są do form jaskiniowych. Są to: Długi Okap, Okap na Półce z Meandrem i Okap z Oknem. Ponadto w skałach występują dwie jaskinie: Jaskinia za Źródłem Pierwsza i Jaskinia za Źródłem Druga.
Po wschodniej stronie Grupy Krowy znajdują się mniejsze skałki zaliczane do Grupy Salamandry

</doc>
<doc id="4680836" url="https://pl.wikipedia.org/wiki?curid=4680836" title="Kretoszczur olbrzymi">
Kretoszczur olbrzymi

Kretoszczur olbrzymi ("Bathyergus suillus") – gatunek średniej wielkości gryzonia z rodziny kretoszczurowatych (Bathyergidae) występujący na południu Afryki – w Południowej Afryce, w Prowincji Przylądkowej Zachodniej od Knysna do Lamberts Bay. Typowa lokalizacja: Przylądek Dobrej Nadziei. Wiedzie samotniczy, podziemny tryb życia. Międzynarodowa Unia Ochrony Przyrody (IUCN) wymienia "Bathyergus suillus" w Czerwonej księdze gatunków zagrożonych jako gatunek najmniejszej troski (LC – "least concern").
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1782 roku niemiecki przyrodnik Johann Christian Daniel von Schreber nadając mu nazwę "Mus suillus". Holotyp pochodził z Przylądka Dobrej Nadziei, w Południowej Afryce.
Analiza genetyczna z 2014 roku sugeruje, że do "B. suillus" należą dwa nieopisane gatunki. Autorzy "Illustrated Checklist of the Mammals of the World" uznają ten gatunek za monotypowy.
Kariotyp.
Garnitur chromosomowy kretoszczura olbrzymiego tworzy 28 par (2n=56) chromosomów; FN=102.
Morfologia.
Kretoszczur olbrzymi jest gryzoniem o średniej wielkości i cylindrycznej budowie ciała. Gruba sierść jest w części grzbietowej wybarwiona na kolor cynamonowobrązowy. Włosy są ciemniejsze u nasady, a brązowe na końcach. W części brzusznej sierść jest szarawa. Ogon jest krótki. Głowa duża, z charakterystycznymi jasnymi obwódkami wokół małych oczu. Kończyny są krótkie, stopy różowe. Przednie łapy zakończone są długimi pazurami. Siekacze są długie, wystające z pyska. W konsekwencji przystosowania gatunku do życia pod powierzchnią ziemi "B. suillus" ma zredukowane oczy.
Tryb życia.
Kretoszczury olbrzymie wiodą samotniczy i terytorialny tryb życia. Bronią swojego terytorium (obejmującego zwykle 0,14–0,35 ha, ze średnią 0,27 ha) przed członkami swojego gatunku i bywają w tym działaniu agresywne. Za pomocą mocnych pazurów przednich łap zwierzęta kopią nory.
Rozród.
Gody kretoszczurów olbrzymich przypadają w porze deszczowej w lipcu-październiku. Podczas zalotów zwierzęta tupią łapami o ziemię. Po ciąży trwającej 50–60 dni samica rodzi 1–6 młodych (ze średnią 3,3).
Rozmieszczenie geograficzne.
Kretoszczur olbrzymi występuje na południu Afryki – w Południowej Afryce, w Prowincji Przylądkowej Zachodniej od Knysna do Lamberts Bay. Typowa lokalizacja: Przylądek Dobrej Nadziei. Gatunek zazwyczaj występuje na terenach położonych poniżej 300 m n.p.m.
Ekologia.
Kretoszczur olbrzymi jest roślinożercą. 80% diety stanowią trawy, geofity oraz inne rośliny naziemne i podziemne. Zwierzęta nie piją stojącej wody, ale całe zapotrzebowanie na wodę zaspokajają ze zjadanych części roślin.
Siedlisko.
Piaszczyste gleby na sawannach i łąkach o umiarkowanym lub dobrze zrównoważonym zaopatrzeniu w wilgoć. Drążone nory mogą osiągać 50–420 m długości.
Ochrona.
Międzynarodowa Unia Ochrony Przyrody (IUCN) wymienia "Bathyergus suillus" w Czerwonej księdze gatunków zagrożonych jako gatunek najmniejszej troski (LC – "least concern").

</doc>
<doc id="4680837" url="https://pl.wikipedia.org/wiki?curid=4680837" title="Bathyergus suillus">
Bathyergus suillus



</doc>
<doc id="4680841" url="https://pl.wikipedia.org/wiki?curid=4680841" title="Carlos Moros Gracia">
Carlos Moros Gracia

Carlos Moros Gracia (ur. 15 kwietnia 1993 w Sagunt) – hiszpański piłkarz występujący na pozycji pomocnika. Zawodnik Mjällby AIF
Życiorys.
Carlos Gracia jest wychowankiem Valencia CF. W 2015 trafił do uniwersyteckiej drużyny Temple Owls w Philadelphii, w USA. Po dwóch latach trafił do występującego w szwedzkiej ekstraklasie GIF Sundsvall. Grając w barwach tego klubu został wybrany do "11 sezonu" w sezonie 2019. Od rundy wiosennej sezonu 2019/2020 do końca sezonu 2020/2021 był zawodnikiem ŁKS Łódź.

</doc>
<doc id="4680847" url="https://pl.wikipedia.org/wiki?curid=4680847" title="Robert Abelson">
Robert Abelson

Robert P. Abelson (1928-2005) – amerykański psycholog, kognitywista i politolog, profesor Uniwersytetu Yale. Wniósł istotny wkład w rozwój statystyki. Był członkiem Amerykańskiej Akademii Sztuk i Nauk oraz American Statistical Association.
W 1958 r. wspólnie z Miltonem Rosenbergiem przedstawił model psychologicznej struktury postaw. W latach sześćdziesiątych razem z Johnem Carrollem wniósł istotny wkład w rozwój powstającej wówczas psychologii politycznej, przedstawiając model myślenia ideologicznego. Z kolei w latach siedemdziesiątych razem z Rogerem Schankiem zaproponował koncepcję skryptów poznawczych, która czerpała z powstałej wcześniej koncepcji ram Marvina Minsky'ego. W dziedzinie statystyki Abelson przedstawił paradoks nazwany od jego nazwiska "paradoksem Abelsona".

</doc>
<doc id="4680848" url="https://pl.wikipedia.org/wiki?curid=4680848" title="Okap na Półce z Meandrem">
Okap na Półce z Meandrem

Okap na Półce z Meandrem – okap w Zimnym Dole we wsi Czułów w województwie małopolskim, w powiecie krakowskim, w gminie Liszki. Pod względem geograficznym znajduje się na Garbie Tenczyńskim będącym południowym fragmentem Wyżyny Krakowsko-Częstochowskiej.
Opis obiektu.
Okap znajduje się w skałkach w górnej części orograficznie lewych zboczy Zimnego Dołu, w lesie powyżej Źródła w Zimnym Dole i powyżej domów. Znajduje się w skale Byk zaliczanej do Grupy Krowy. Ciągnie się na południowo-wschodniej ścianie tej skały, ma długość 18 m, a jego maksymalny wysięg dochodzi do 5 m. Pod okapem jest półka, na którą łatwo można wejść od lewej (patrząc z dołu) strony. Po lewej stronie półka zaczyna się na poziomie stoku i wznosi się ona w górę, a jednocześnie stok pod nią opada, wskutek czego na prawym końcu jest już na wysokości 4 m nad pionową ścianą. Jest wystarczająco szeroka do przejścia, dopiero na prawym (północno-wschodnim) końcu półka zwęża się i pochyla, tak, że staje się już praktycznie niemożliwa do przejścia.
Pomiędzy półką a okapem, mniej więcej w połowie jego długości, w skale znajduje się otwór, od którego w głąb skały prowadzi ciasny i meandrujący tunelik z denną rynną. Półka w jego pobliżu przecięta jest pionową, krętą i rozszerzająca się ku dołowi szczeliną dochodzącą do podstawy skały.
Okap powstał w wapieniach zrostkowych z jury późnej. Brak nacieków. Dno półki jest skaliste, jedynie na dnie pionowej szczeliny (tylko w zasięgu okapu) znajduje się gruz wapienny zmieszany z próchnicą. Na skałach okapu rośnie bluszcz pospolity.
Po raz pierwszy okap został opisany przez A. Górnego i M. Szelerewicza w listopadzie 1999 roku. Oni też opracowali jego dokumentację. Plan sporządził M. Szelerewicz.

</doc>
<doc id="4680851" url="https://pl.wikipedia.org/wiki?curid=4680851" title="Anthicus sellatus">
Anthicus sellatus

Anthicus sellatus – gatunek chrząszcza z rodziny nakwiatkowatych i podrodziny Anthicinae.
Gatunek ten opisany został po raz pierwszy w 1796 roku przez Georga W.F. Panzera jako "Notoxus sellatus".
Chrząszcz o ciele długości od 3,6 do 4,5 mm, porośniętym gęstym, srebrzystym, na głowie i przedpleczu przylegającym, a na pokrywach nieco wzniesionym owłosieniem. Ubarwienie głowy jest czarne lub czarnobrunatne, przedplecza czarne lub czarnobrunatne, okazjonalnie z czerwonobrunatnym brzegiem tylnym, tarczki czarnobrunatne, pokryw jasnobrunatne z ciemną przepaską poprzeczną pośrodku, spodu ciała ciemnobrunatne, a głaszczków, czułków i odnóży jasnobrunatne. Trapezowata w zarysie głowa ma na przedzie podłużny, wypukły guz sięgający środkowej części czoła. Znacznie węższe od głowy przedplecze wyraźnie rozszerza się ku przodowi, a punkty na jego powierzchni stykają się ze sobą. Punkty na pokrywach są stosunkowo duże i gęsto rozmieszczone, a przestrzenie między nimi połyskujące.
Owad ten zasiedla tereny piaszczyste na nizinach i pogórzach, zwłaszcza pobrzeża wód. Postacie dorosłe spotyka się od kwietnia do września pod rozkładającymi się szczątkami roślin, wśród napływek i pod odchodami zwierząt. Przylatują do sztucznych źródeł światła.
Gatunek palearktyczny, w Europie znany z Portugalii, Hiszpanii, Francji, Holandii, Niemiec, Szwajcarii, Austrii, Włoch, Danii, Norwegii, Szwecji, Finlandii, Estonii, Łotwy, Litwy, Polski, Czech, Słowacji, Węgier, Białorusi, Ukrainy, Mołdawii, Chorwacji, Rumunii, Bułgarii i północnej Rosji. Na północ dociera do koła podbiegunowego. W Polsce jest owadem bardzo rzadkim. Dane z XXI wieku odnoszą się do pojedynczych stanowisk na Nizinie Mazowieckiej, w Kotlinie Kolskiej, Puszczy Pilickiej, na Półwyspie Helskim oraz Górnym i Dolnym Śląsku.

</doc>
<doc id="4680854" url="https://pl.wikipedia.org/wiki?curid=4680854" title="Ludwik Patalas">
Ludwik Patalas

Ludwik Patalas (ur. 4 sierpnia 1897 w Gnieźnie, zm. 6 października 1923 w Pucku) – porucznik pilot Wojska Polskiego, kawaler Orderu Virtuti Militari.
Życiorys.
Syn Teofila i Katarzyny z domu Szczuraszek. Ukończył 8-letnią szkołę ludową, a potem 3-letnią szkołę rzemieślniczą w Kilonii. Po wybuchu I wojny światowej został 7 listopada 1916 roku wcielony do armii Cesarstwa Niemieckiego. Otrzymał przydział do 86 pułku fizylierów i walczył na froncie zachodnim do 6 listopada 1917 roku.
12 listopada 1917 roku został skierowany na szkolenie lotnicze w Grudziądzu, a następnie do szkół artyleryjskich w Elblągu i Bydgoszczy. Powrócił na front i walczył jako pilot od 2 października 1918 roku. Został zdemobilizowany 13 stycznia 1919 roku i wyjechał do Poznania, gdzie mieszkała jego najbliższa rodzina.
25 czerwca 1919 roku wstąpił do Wojska Polskiego i otrzymał przydział do stacji lotniczej Poznań-Ławica, 13 grudnia otrzymał kolejny przydział i służył w I Grupie Lotniczej w Wilnie.
19 stycznia 1920 roku został przeniesiony do 2 Wielkopolskiej eskadry lotniczej, w składzie której walczył podczas wojny polsko-bolszewickiej. W marcu 2 Wielkopolska eskadra lotnicza została przeformowana na 13 eskadrę myśliwską. 19 marca Ludwik Patalas stoczył walkę powietrzną nad własnym lotniskiem z samolotem nieprzyjaciela. Był to myśliwiec Nieuport pilotowany przez G. S. Sapożnikowa. Polski pilot zgłosił zestrzelenie samolotu nieprzyjaciela, jednak radziecki pilot zdołał powrócić na własne lotnisko lekko uszkodzonym samolotem. 22 marca Patalas wykonał pierwszy lot bojowy 13 eskadry nad terenem nieprzyjaciela. Walczył na Froncie Litewsko-Białoruskim, brał udział w Bitwie Warszawskiej. Wyróżnił się odwagą podczas walk w rejonie Radzymina, Nasielska, Pułtuska, Ciechanowa i Płocka. Z powodu strat wśród sprzętu i załóg pod koniec lipca załoga złożona z sierż. Ludwika Patalasa i sierż. Władysława Filipiaka była jedną z dwóch wykonujących loty bojowe w 13 eskadrze. 19 sierpnia 1920 roku, podczas ataków z niskiej wysokości na oddziały Armii Czerwonej jego samolot został uszkodzony, pilot zdołał wylądować w okolicach Płocka na terenach zajętych przez polską armię.
Po zakończeniu działań wojennych został dyslokowany ze swą jednostką do Bydgoszczy. 14 czerwca 1921 roku otrzymał przydział do 12 eskadry wywiadowczej 1 pułku lotniczego, w 1923 roku został przeniesiony do 2 pułku lotniczego. Tu otrzymał przydział do lotnictwa morskiego i służył w morskim dywizjonie lotniczym.
6 października 1923 roku podczas lotu nad Zatoką Pucką pilotowana przez niego łódź latająca Macchi M.9 uległa katastrofie. W toku śledztwa ustalono, że samolot na wysokości ok. 1000 metrów wpadł w płaski korkociąg, z którego nie udało się pilotowi wyprowadzić maszyny. W katastrofie zginął również kpt. obs. Wiktor Karczewski.
Ludwik Patalas został pochowany na cmentarzu garnizonowym w Poznaniu (kwatera 1, rząd B, miejsce 10).
Nie założył rodziny.
Ordery i odznaczenia.
Za swą służbę otrzymał odznaczenia:

</doc>
<doc id="4680855" url="https://pl.wikipedia.org/wiki?curid=4680855" title="Śpiewak (miesięcznik)">
Śpiewak (miesięcznik)



</doc>
<doc id="4680857" url="https://pl.wikipedia.org/wiki?curid=4680857" title="Gmina Petnjica">
Gmina Petnjica

Gmina Petnjica (czarn. Opština Petnjica / Општина Петњица) – gmina w Czarnogórze. Jej powierzchnia wynosi 173 km². W 2011 roku miejscowości wchodzące w jej skład liczyły w sumie 6686 mieszkańców.
Petnjica posiadała status gminy do 1957 roku, wchodząc wówczas w skład Socjalistycznej Republiki Czarnogóry. W 2008 roku miejscowa ludność podjęła starania zmierzające do odtworzenia gminy. 28 maja 2013 parlament krajowy uchwalił ustawę o utworzeniu gminy Petnjica poprzez podział gminy Berane.
Miejscowości.
Miejscowości wchodzące w skład gminy Petnjica:

</doc>
<doc id="4680858" url="https://pl.wikipedia.org/wiki?curid=4680858" title="Olocuilta">
Olocuilta

Olocuilta – miasto w Salwadorze, w departamencie La Paz.

</doc>
<doc id="4680860" url="https://pl.wikipedia.org/wiki?curid=4680860" title="Panchimalco">
Panchimalco

Panchimalco – miasto w Salwadorze, w departamencie San Salvador.

</doc>
<doc id="4680861" url="https://pl.wikipedia.org/wiki?curid=4680861" title="San Antonio del Monte">
San Antonio del Monte

San Antonio del Monte – miasto w Salwadorze, w departamencie Sonsonate.

</doc>
<doc id="4680862" url="https://pl.wikipedia.org/wiki?curid=4680862" title="San Francisco Menéndez">
San Francisco Menéndez

San Francisco Menéndez – miasto w Salwadorze, w departamencie Ahuachapán.

</doc>
<doc id="4680865" url="https://pl.wikipedia.org/wiki?curid=4680865" title="San José Villanueva">
San José Villanueva

San José Villanueva – miasto w Salwadorze, w departamencie La Libertad.

</doc>
<doc id="4680868" url="https://pl.wikipedia.org/wiki?curid=4680868" title="Stéphane Tarnier">
Stéphane Tarnier

Stéphane Tarnier (ur. 29 kwietnia 1828 w Aiserey, zm. 22 listopada 1897) – francuski lekarz położnik.
Życiorys.
Urodził się 29 kwietnia 1828 w Aiserey jako syn wiejskiego lekarza. Rodzina wkrótce przeprowadziła się do Arc-sur-Tille. Po ukończeniu liceum w Dijon, Tarnier wyjechał do Paryża, gdzie w 1845 podjął studia medyczne. W następnym roku wrócił do rodzinnej miejscowości, pomagać ojcu w zwalczaniu epidemii cholery w regionie Dijon. Po powrocie do Paryża w 1850 ukończył studia medyczne i w 1856 podjął pracę w szpitalu położniczym dla ubogich Maternité Port-Royal w Paryżu, by zdobyć kwalifikacje jako położnik przed planowaną pracą jako lekarz ogólny. Podczas pobytu w nim zainteresował się prewencją gorączki połogowej, która w tym okresie powodowała zgon u jednej na sześć kobiet rodzących w szpitalu. W 1857 Tarnier zaprezentował przed Akademią Nauk swoją pracę na ten temat, w której dowodził, że śmiertelność jest 13 razy wyższa w szpitalu, niż wśród kobiet rodzących poza nim, i postawił tezę, iż powód stanowi choroba zakaźna. Konkluzja ta była wówczas uznana za mocno kontrowersyjną, ale jego dyrektor Paul Dubois, będąc pod wrażeniem Tarniera, mianował go kierownikiem kliniki, a w 1867 dodatkowo naczelnym chirurgiem.
W ciągu następnych 22 lat swojego kierownictwa Tarnier zaprowadził w szpitalu reżim sanitarny. Wprowadził izolatki dla chorych i jako pierwszy we Francji wprowadził zasady antyseptyki Josepha Listera, w tym spray z kwasu karbolowego. Śmiertelność w latach 1870–1880 z powodu gorączki połogowej spadła z 93 na 1000 porodów do 23 na 1000 porodów, a do 1890 do 7 na 1000 porodów. Wyniki swoich 40-letnich badań nad gorączką połogową Tarnier opublikował w 1894.
W 1881 Tarnier opracował prototyp inkubatora, który stał się standardem w opiece postnatalnej, szczególnie wcześniaków. Inspiracją dla Tarniera stał się spacer do paryskiego ZOO, gdzie zauważył ogrzewane skrzynki lęgowe dla piskląt egzotycznych ptaków. Zbudowane przez niego drewniane urządzenie składało się z koszyka lub kołyski, pod którymi znajdowały się zbiorniki z wodą ogrzewaną lampą oliwną. Dla zapobieżenia ucieczce ciepła dziecko można było obserwować przez szybę umieszczoną na wierzchu inkubatora. Dzięki jego wynalazkowi nastąpił wśród noworodków o masie niższej niż 2000 g spadek śmiertelności z 66% do 38%. Opracowując swój wynalazek Ternier nie miał wiedzy o podobnych urządzeniach skonstruowanych wcześniej: w 1835 Johann Georg von Ruehl opracował inkubator w St. Petersburgu, a w 1864 Carl Siegmund Franz Credé zbudował swoje urządzenie w Berlinie.
W 1889 Tarnier został następcą Pajota jako profesor położnictwa na paryskim uniwersytecie, stając się głównym autorytetem położniczym we Francji. Autor licznych prac badawczych, przeprowadził rewizję podręcznika położnictwa Caseaux, wraz z Sée przeprowadził rewizję atlasu Lenoira i opublikował własny "Traité de l’art des accouchments". Dostrzegając wady powszechnie stosowanych kleszczy Levreta, w 1877 zaprezentował własny model kleszczy. Jego nowe kleszcze pozwalały operatorowi na ciągnięcie niezależnie od pozycji główki w kanale rodnym, używając przy tym mniejszej siły i oszczędzając główce i tkankom kobiety niepotrzebnych uszkodzeń. Kleszcze Terniera weszły do powszechnego użytku. Ponadto opracował metodę wywoływania porodu za pomocą balona domacicznego, co miało chronić przed ryzykiem interwencji chirurgicznej związanej z cesarskim cięciem.
W 1891 został przewodniczącym Akademii Medycznej w Paryżu, ale w 1897 przeszedł na emeryturę. W dniu odejścia doznał udaru i zmarł wkrótce potem – 22 listopada 1897. Do jego najważniejszych uczniów należeli Pierre Budin i Alphonse Pinard. Na budynku, w którym prowadził wykłady, uhonorowano go tablicą pamiątkową, a później jego klinikę nazwano Kliniką Tarniera.

</doc>
<doc id="4680894" url="https://pl.wikipedia.org/wiki?curid=4680894" title="David Rumelhart">
David Rumelhart

David Everett Rumelhart (1942–2011) – amerykański psycholog i kognitywista, profesor Uniwersytetu Kalifornijskiego w San Diego Wspólnie z Donaldem Normanem zaproponował koncepcję pamięci zdarzeń. Razem ze swoim współpracownikiem Jayem McClellandem około roku 1980 stworzył program komputerowy symulujący percepcję. W późniejszym okresie opracował on algorytm, który pozwalał programowi komputerowemu uczyć się tego, jak postrzegać. Był to ważny wkład w rozwój uczenia maszynowego i badań nad sztuczną inteligencją.
Na jego cześć przyznawana jest "Nagroda Davida E. Rumelharta" za wkład w rozwój teoretycznych podstaw ludzkiego poznania. Nagrodę przyznaje Fundacja Glushko-Samuelson.

</doc>
<doc id="4680895" url="https://pl.wikipedia.org/wiki?curid=4680895" title="Chris Lofton">
Chris Lofton

Christopher Franklin Lofton (ur. 27 marca 1986 w Maysville) – amerykański koszykarz, występujący na pozycji rozgrywającego, obecnie zawodnik Seul SK Knights.
W 2004 został wybrany najlepszym koszykarzem szkół średnich stanu Kentucky (Kentucky Gatorade Player of the Year, Kentucky Mr. Basketball).
W 2008 reprezentował Denver Nuggets, podczas rozgrywek letniej ligi NBA. Rok później bronił barw Boston Celtics.

</doc>
<doc id="4680905" url="https://pl.wikipedia.org/wiki?curid=4680905" title="G.M.T.">
G.M.T.



</doc>
<doc id="4680908" url="https://pl.wikipedia.org/wiki?curid=4680908" title="Anthicus luteicornis">
Anthicus luteicornis

Anthicus luteicornis – gatunek chrząszcza z rodziny nakwiatkowatych i podrodziny Anthicinae.
Gatunek ten został opisany po raz pierwszy w 1842 roku przez W.L.E. Schmidta.
Chrząszcz o ciele długości od 1,8 do 2,8 mm, niezbyt gęsto porośniętym delikatnym, trochę podniesionym owłosieniem. Ubarwienie ma ciemnobrunatne z żółtobrunatnymi głaszczkami, czułkami i odnóżami, choć uda bywają przyciemnione. Punktowanie kwadratowej w zarysie głowy jest mniej gęste niż u "A. sellatus", ale na skroniach odległości między punktami niemal równe są ich średnicy. Na przedzie głowy znajduje się podłużny, wypukły guz sięgający środkowej części czoła. Długości trzech przedostatnich członów czułków są większe niż jego szerokości. Odległości między punktami na przedpleczu i pokrywach są mniejsze niż ich średnice. Zarys pokryw jest wysmuklony, najszerszy w tylnej ⅓ długości.
Owad ten zasiedla drobnoziarniste żwirowiska na pobrzeżach wód, w korytach potoków i żwirowniach. Częstszy na terenach podgórskich. Postacie dorosłe spotyka się od lutego do listopada wśród żwiru i napływek.
Gatunek palearktyczny, w Europie znany z Portugalii, Francji, Holandii, Niemiec, Szwajcarii, Austrii, północnych Włoch, Polski, Czech, Słowacji, Chorwacji i Albanii. Niepewne doniesienia pochodzą z Hiszpanii, Ukrainy i Bułgarii. W Polsce jest owadem bardzo rzadkim, znanym z pojedynczych stanowisk: w XIX i XX wieku odnotowany został w Warszawie, Jurze Krakowsko-Częstochowska, Bielinku nad Odrą i Beskidach Zachodnich, a w XXI wieku tylko na Pojezierzu Mazurskim.

</doc>
<doc id="4680909" url="https://pl.wikipedia.org/wiki?curid=4680909" title="Jakub Kuśmierkiewicz">
Jakub Kuśmierkiewicz

Jakub Wojciech Kuśmierkiewicz (ur. 16 grudnia 1880 w Prądniku Białym, zm. 30 lipca 1919 w Gródku Siemkowskim) – sierżant Wojska Polskiego i kawaler Orderu Virtuti Militari.
Życiorys.
Urodził się w rodzinie Ignacego i Franciszki z domu Czernek. Ukończył szkołę powszechną. W 1913 wstąpił do Związku Strzeleckiego. W sierpniu 1914 zgłosił się do Legionów Polskich. Został przydzielony do 7 kompanii 2 pułku piechoty. Podczas walk pod Bieglowem, 7 listopada 1915, dowodząc swoim pododdziałem w trakcie zadania zwiadowczego, wziął kilku jeńców i zdobył cenne informacje. Za ten czyn został odznaczony Krzyżem Srebrnym Orderu Virtuti Militari. Po odzyskaniu przez Polskę niepodległości został żołnierzem Wojska Polskiego. Podczas wojny polsko-bolszewickiej walczył w szeregach 2 pułku piechoty Legionów. Poległ 30 lipca 1919 pod Gródkiem Siemkowskim. Został pochowany na miejscowym cmentarzu. 
Życie prywatne.
Był żonaty. Miał dwie córki – Kazimierę (ur. 1908) i Stanisławę (ur. 1912).

</doc>
<doc id="4680911" url="https://pl.wikipedia.org/wiki?curid=4680911" title="Vandijkophrynus">
Vandijkophrynus

Vandijkophrynus – rodzaj płaza bezogonowego z rodziny ropuchowatych (Bufonidae). 
Zasięg występowania.
Rodzaj obejmuje gatunki występujące w skrajnie południowej Namibii przez Południowej Afryki, Lesotho i Eswatini do Zimbabwe i Mozambiku.
Systematyka.
Etymologia.
"Vandijkophrynus": David Eduard Van Dijk (ur. 1925), południowoafrykański herpetolog; φρυνη "phrunē", φρυνης "phrunēs" „ropucha”. 
Podział systematyczny.
Do rodzaju należą następujące gatunki:

</doc>
<doc id="4680912" url="https://pl.wikipedia.org/wiki?curid=4680912" title="J Robert Oppenheimer">
J Robert Oppenheimer



</doc>
<doc id="4680915" url="https://pl.wikipedia.org/wiki?curid=4680915" title="Przyczajeni">
Przyczajeni

Przyczajeni (ang. "Layin' Low") – amerykańska komedia w reżyserii Danny’ego Leinera.
Fabuła.
Punktem początkowym „Layin 'Low” jest napad narkotykowy. Życie nie wygląda zbyt różowo dla Jerry’ego Mucklera, ma 33 lata, wciąż mieszka w domu z rodzicami. Jego najlepszy przyjaciel, Christy, nie radzi sobie z dużo lepszym hazardem i stara się strzelić gola jednym oszałamiającym oszustwem. Pewnej nocy Jerry zgadza się pomóc Patty w przeprowadzce, a po drodze do pracy potyka się w strzelaninie mafijnej. Jerry jakoś ląduje za kierownicą furgonetki, a Patty krwawi na śmierć tuż obok niego i podejrzaną torbę siedzącą na siedzeniu. Kiedy Jerry odkrywa, że torbę zawiera mnóstwo drogich narkotyków, zdaje sobie sprawę, że musi się ukryć. Christy przekonuje go, by został ze swoją starą ciocią Rose, która regularnie ucieka przed swoim nowym gościem domowym podczas trudnych gier w remika. Kuzynka Christy, Angie, pojawia się pewnego dnia u cioci Rose i chce wyrzucić Jerry’ego na ulicę. Ale wkrótce dogadują się, zapoczątkowując nieoczekiwany romans między tym facetem z Brooklynu, a lektorem cytatu Kanta. Jeszcze bardziej zaskakujący romans rozkwita z Christy wściekający Manuelę, hiszpańską studentkę z wymiany mieszkającą w domu Mucklera. W międzyczasie gangsterzy i gliniarze również podążają tropem Jerry’ego i, jakby to nie wystarczyło kłopotów, Christy planuje użyć skrytki Jerry’ego do własnych celów.
Obsada.
i inni

</doc>
<doc id="4680916" url="https://pl.wikipedia.org/wiki?curid=4680916" title="Ewa Kulikowska">
Ewa Kulikowska

Ewa Kulikowska z domu Fiłonowicz (ur. 12 grudnia 1976 w Sokółce) – polska samorządowiec, polityk, burmistrz Sokółki od 2014.
Życiorys.
Córka Franciszka i Henryki. Jest absolwentką Wydziału Prawa Uniwersytetu w Białymstoku i Europejskiego Studium Prawa i Procedur Unijnych. Ukończyła studia podyplomowe "Psychologia w Biznesie" w Wyższej Szkole Finansów i Zarządzania w Białymstoku.
W grudniu 2013 była doktorantką na Wydziale Nauk Politycznych Akademii Humanistycznej im. Aleksandra Gieysztora w Pułtusku.
Od 2004 pracuje w Urzędzie Marszałkowskim Województwa Podlaskiego w Białymstoku. W latach 2004–2007 zajmowała się polityką społeczną województwa podlaskiego, współpracą z osobami niepełnosprawnymi oraz z organizacjami pozarządowymi. Od połowy 2007 nadzorowała Wojewódzki Zarząd Melioracji i Urządzeń Wodnych w Białymstoku.
W wyborach samorządowych w 2010 z ramienia Polskiego Stronnictwa Ludowego uzyskała mandat radnej powiatu sokólskiego. W wyborach samorządowych w 2014 z ramienia PSL zdobyła mandat burmistrza Sokółki, zdobywając 4403 głosy. W wyborach samorządowych w 2018 skutecznie ubiegała się o reelekcję z ramienia KWW Ludowo-Chrześcijańskiego, zdobywając 6394 głosy.

</doc>
<doc id="4680917" url="https://pl.wikipedia.org/wiki?curid=4680917" title="Ludwik Souček">
Ludwik Souček



</doc>
<doc id="4680918" url="https://pl.wikipedia.org/wiki?curid=4680918" title="San Luis Talpa">
San Luis Talpa

San Luis Talpa – miasto w Salwadorze, w departamencie La Paz.

</doc>
<doc id="4680938" url="https://pl.wikipedia.org/wiki?curid=4680938" title="Bitwa o Luzon">
Bitwa o Luzon

Bitwa o Luzon (tgl. "Labanan sa Luzon") – bitwa stoczona od 9 stycznia do 5 sierpnia 1945 r. podczas wojny na Pacyfiku będącej częścią II wojny światowej przez wojska amerykańskie i ich sojuszników przeciwko siłom Japonii. Bitwa zakończyła się zwycięstwem aliantów, którzy przejęli kontrolę nad wszystkimi strategicznie i ekonomicznie ważnymi lokalizacjami filipińskiej wyspy Luzon do marca 1945 r., chociaż w górach maruderzy walczyli aż do bezwarunkowej kapitulacji Japonii. Po względem liczby unieszkodliwionych żołnierzy wroga było to największe zwycięstwo armii amerykańskiej podczas II wojny światowej; w bitwie zginęło od 192 tys. do 205 tys. japońskich żołnierzy (głównie z głodu i chorób). Śmierć poniosło także 10 tys. Amerykanów oraz między 120 tys. a 140 tys. filipińskich cywilów.
Tło sytuacyjne.
Jeszcze przed wybuchem wojny z Japonią dowództwo amerykańskie uważało, że Filipiny mają ogromne znaczenie strategiczne, ponieważ ich zdobycie przez Japonię stanowiłoby poważne zagrożenie dla pozycji USA w regionie. W rezultacie do października 1941 r. na Filipinach stacjonowało 135 tys. żołnierzy i 227 samolotów. Jednak Luzon, największa wyspa archipelagu filipińskiego, został zdobyty przez siły japońskie siły w 1942 r. podczas pierwszej kampanii filipińskiej. Gen. Douglas MacArthur, wówczas odpowiedzialny za obronę Filipin, został skierowany do Australii, a pozostałe siły amerykańskie wycofały się na Półwysep Bataan.
Kilka miesięcy później MacArthur wyraził przekonanie, że próba odzyskania Filipin będzie konieczna. Dowódca Floty Pacyfiku, adm. Chester Nimitz i szef operacji morskich adm. Ernest J. King sprzeciwiali się temu pomysłowi, argumentując, że musi on poczekać, aż zwycięstwo będzie pewne. MacArthur musiał czekać dwa lata na jego życzenie; to był rok 1944, zanim rozpoczęła się kampania zmierzająca do odzyskania Filipin. Pierwszym celem kampanii była wyspa Leyte, zdobyta pod koniec grudnia 1944 r. Następnie nastąpił atak na Mindoro, a później na Luzon.
Preludium.
Zanim siły amerykańskie mogły rozpocząć atak na Luzon, trzeba było stworzyć bazę operacyjną w pobliżu wyspy. W szczególności konieczne było utworzenie baz lotniczych, aby zapewnić oddziałom lądowym wsparcie powietrzne. Oddziały pod dowództwem gen. Williama C. Dunckela zdobyły wyspę Mindoro przy wsparciu 7 Floty. Do 28 grudnia dwie bazy powietrzne były kontrolowane przez Amerykanów, gotowe do pomocy w ich ataku na Luzon, który miał rozpocząć się 9 stycznia 1945 r. Po zdobyciu Mindoro siły amerykańskie zostały ustawione na południe od Luzonu. Jednak MacArthur zamierzał wylądować w zatoce Lingayen, dalej na północ. Dzięki temu jego żołnierze mieli znaleźć się w pobliżu kilku dróg i linii kolejowych na Luzonie prowadzących do Manili, największego miasta i stolicy Filipin, przez równiny przeważające w centrum wyspy.
Operacje dezinformacyjne.
Amerykańskie samoloty nieustannie prowadziły loty rozpoznawcze i bombowe nad południowym Luzonem, chcąc sprawić, by Japończycy uwierzyli, że atak na wyspę nadejdzie od południa. Ponadto samoloty transportowe były wykorzystywane do zrzucania manekinów na spadochronach. Saperów użyto do oczyszczenia zatok Balayan, Batangas i Tayabas, położonych na południe od Luzonu, tymczasem filipińscy partyzanci przeprowadzili szereg operacji sabotażowych na południowym Luzonie. Te wszystkie oszustwa nie przekonały jednak gen. Tomoyuki Yamashity, dowódcy Cesarskiej Armii Japońskiej na Filipinach, który kazał zbudować umocnione pozycje obronne na wzgórzach i górach otaczających Zatokę Lingayen w północnym Luzonie.
Bitwa.
Atak na Luzon rozpoczął się zgodnie z planem 9 stycznia 1945 r. pod kryptonimem "S-Day". Japończycy zauważyli ponad 70 okrętów alianckich wpływających do Zatoki Lingayen. Ostrzał przy użyciu artylerii okrętowej przed atakami na japońskie pozycje brzegowe rozpoczął się o godz. 7:00. Desant wysadzono godzinę później. Siły inwazyjne stanęły w obliczu ataków japońskich pilotów kamikaze. Lotniskowiec USS Ommaney Bay został zniszczony w jednym z ataków samobójczych, zatopiono także niszczyciel i kilka innych mniejszych jednostek. Samoloty z 3 Floty pomagały przy lądowaniach, udzielając bliskiego wsparcia powietrznego, a także bombardowały odkryte pozycje japońskich dział.
Desanty w Zatoce Lingayen w dniu 9 stycznia zostały wykonane przez 6 Armię pod dowództwem gen. Waltera Kruegera. Ok. 175 tys. żołnierzy wylądowało wzdłuż przyczółka o długości 32 km w ciągu kilku dni, podczas gdy I Korpus ochronił ich flanki. XIV Korpus pod dowództwem gen. Oscara Griswolda ruszył następnie na południe w kierunku Manili, pomimo obaw Kruegera, że jego wschodnia flanka była niechroniona i bezbronna, gdyby zaatakowały ją siły japońskie. Jednak nie doszło do takiego ataku, a siły amerykańskie nie spotkały się z silnym oporem, dopóki nie dotarły do bazy lotniczej Clark 23 stycznia. Bitwa w tym miejscu trwała do końca stycznia, a po zdobyciu bazy XIV Korpus ruszył w stronę Manili.
Drugie lądowanie miało miejsce 15 stycznia, 72 km na południowy zachód od Manili. 31 stycznia dwa pułki 11 Dywizji Powietrznodesantowej wylądowały na spadochronach, zdobywając most, a następnie zbliżyły się do Manili. 3 lutego 1 Dywizja Kawalerii zdobyła most przez rzekę Tuliahan prowadzącą do miasta. Tego wieczora Amerykanie wkroczyli do stolicy Filipin i rozpoczęła się miesięczna bitwa o Manilę. 4 lutego spadochroniarze 11 Dywizji, zbliżając się do miasta od południa, dotarli do głównej japońskiej linii obrony na południe od Manili, gdzie ich atak został powstrzymany przez silny ogień obrońców. Gen. Yamashita nakazał swoim żołnierzom zniszczenie wszystkich mostów i innych ważnych instalacji, gdy tylko siły amerykańskie weszły do miasta, a Japończycy okopani w całym mieście nadal opierali się atakom wroga. Gen. MacArthur ogłosił rychłe odzyskanie Manili tego samego dnia. 11 lutego 11 Dywizja Powietrznodesantowa zdobyła ostatnią japońską linię zewnętrznej obrony, otaczając w ten sposób całe miasto. Siły amerykańskie i filipińskie przeprowadziły operacje oczyszczające w mieście po końca miesiąca. Straty wojskowe w Manili wyniosły 1010 Amerykanów, 3079 Filipińczyków i 12 tys. Japończyków.
Następstwa.
W następnych tygodniach walki trwały na całej wyspie Luzon, na której wylądowało więcej żołnierzy amerykańskich. Filipińscy partyzanci (wśród których byli także żołnierze amerykańscy walczący od 1941 r., który uniknęli niewoli po przegranej pierwszej kampanii filipińskiej) również zaatakowali pozycje japońskie i zabezpieczyli kilka kluczowych lokalizacji. Sprzymierzeni przejęli kontrolę nad wszystkimi strategicznie i ekonomicznie ważnymi lokalizacjami wyspy Luzon na początku marca. Małe grupy pozostałych sił japońskich wycofały się w górzyste obszary na północy i południowym wschodzie wyspy, gdzie były oblegane przez miesiące. Japońskich żołnierzy zamknięto w kilku kotłach; większość z nich poddała się wraz z generałem Yamashitą dopiero w wyniku bezwarunkowej kapitulacji Japonii. ale nieliczni rozpierzchnęli się i byli ścigani przez władze filipińskie trzy lata po wojnie. Straty japońskie w bitwie były oszałamiająco wysokie. Liczba poległych sięgnęła 205 535 osób, a tylko 9 050 zostało wziętych do niewoli. Straty amerykańskie były znacznie niższe, z 10 640 ofiarami śmiertelnymi i 365 050 rannymi. Szacuje się, że straty wśród cywilów wyniosły od 120 tys. do 140 tys. ofiar śmiertelnych.
Bibliografia.
Książki:
Artykuły:

</doc>
<doc id="4680941" url="https://pl.wikipedia.org/wiki?curid=4680941" title="San Pedro Masahuat">
San Pedro Masahuat

San Pedro Masahuat – miasto w Salwadorze, w departamencie La Paz.

</doc>
<doc id="4680943" url="https://pl.wikipedia.org/wiki?curid=4680943" title="Newington (Thanet)">
Newington (Thanet)

Newington – dzielnica miasta Ramsgate w Anglii, w hrabstwie Kent, w dystrykcie Thanet. Leży 2,5 km od centrum miasta Ramsgate. W 2018 miejscowość liczyła 5463 mieszkańców.

</doc>
<doc id="4680944" url="https://pl.wikipedia.org/wiki?curid=4680944" title="Nasja Dimitrowa">
Nasja Dimitrowa

Nasja Dimitrowa (ur. 6 listopada 1992 w Jambole) – bułgarska siatkarka, reprezentantka kraju, grająca na pozycji środkowej.
Sukcesy klubowe.
Mistrzostwo Bułgarii:
Puchar Bułgarii:
Mistrzostwo Rumunii:
Superpuchar Ukrainy:
Puchar Ukrainy:
Sukcesy reprezentacyjne.
Liga Europejska:

</doc>
<doc id="4680946" url="https://pl.wikipedia.org/wiki?curid=4680946" title="Tunel w Uliczkach">
Tunel w Uliczkach

Tunel w Uliczkach, Schronisko w wąwozie przy przysiółku Skały III – schronisko w Zimnym Dole we wsi Czułów w województwie małopolskim, w powiecie krakowskim, w gminie Liszki. Pod względem geograficznym znajduje się na Garbie Tenczyńskim będącym południowym fragmentem Wyżyny Krakowsko-Częstochowskiej.
Opis obiektu.
Schronisko znajduje się w grupie skał Labirynt w górnej, orograficznie prawej części wąwozu Zimny Dół, około 18 m powyżej dna wąwozu. Pomiędzy skałami z długimi okapami znajduje się tu tzw. Uliczka. Schronisko znajduje się przy jej końcu w skale, która przez uprawiających bouldering nazywana jest Skałą z Grotą. Schronisko ma postać pochyłego tunelu przebijającego skałę na wylot. Łatwo dostępny jest otwór północny. Znajduje się pod dużym okapem, który ma szerokość do 12 m i wysięg do 5 m. Środkowa część tunelu zawalona jest kilkoma dużymi skalnymi blokami.
Schronisko powstało w wapieniach zrostkowych z jury późnej. Powstało w strefa saturacji na pionowej szczelinie i jest pozostałością większej jaskini, która uległa zniszczeniu. Schronisko jest suche, w całości widne i występuje w nim przewiew. Nacieki skąpe, jedynie w postaci zwietrzałych grzybków i polew ze skondensowanego mleka wapiennego. Namulisko złożone z lessu zmieszanego z gruzem wapiennym, prawdopodobnie bardzo obfite. W schronisku obserwowano ćmy i pająki. Na ścianie wokół południowego otworu rosną glony i mchy.
Tunel znany jest od dawna i często zwiedzany. Wymienił go Kazimierz Kowalski w 1951 roku. Dokumentację opracowali A. Górny i M. Szelerewicz w listopadzie 1991 r. Plan opracował M. Szelerewicz.

</doc>
<doc id="4680951" url="https://pl.wikipedia.org/wiki?curid=4680951" title="SEAT el-Born">
SEAT el-Born

SEAT el-Born – koncepcyjny samochód elektryczny klasy kompaktowej hiszpańskiej marki SEAT, który został zaprezentowany podczas Międzynarodowego Salonu Samochodowego w Genewie w 2019 roku. Nazwa pojazdu pochodzi od nazwy części barcelońskiej dzielnicy La Ribera - El Born.
El-Born bazuje na platformie MEB grupy Volkswagen i ma być produkowany od 2020 roku w fabryce w Zwickau w Niemczech, razem z Volkswagenem ID.3, który jest jego bliźniaczym modelem.
El-Born ma baterię zdolną zgromadzić energię 62 kWh, która pozwala na podróż na jednym ładowaniu do 420 km, wg testu WLTP. Samochód napędza silnik o mocy 150 kW, zdolny do rozpędzenia auta do 100 km/h w 7,5 s. Ładowarka prądu stałego o mocy 100 kW jest w stanie naładować baterię od zera do 80 procent pojemności w czasie 47 minut i ma system zarządzania temperaturą.
Auto będzie wyposażone w systemy asystujące kierowcy w kierowaniu, przyśpieszeniu i hamowaniu, co oznacza drugi poziom autonomiczności.
W Polsce SEAT el-Born pojawił się w listopadzie 2020 roku.

</doc>
<doc id="4680952" url="https://pl.wikipedia.org/wiki?curid=4680952" title="Xanthophryne">
Xanthophryne

Xanthophryne – rodzaj płaza bezogonowego z rodziny ropuchowatych (Bufonidae). 
Zasięg występowania.
Rodzaj obejmuje gatunki występujące w rzekach Amboli i Koyna w stanie Maharasztra w Ghatach Zachodnich w południowych Indiach.
Systematyka.
Etymologia.
"Xanthophryne": "xanthos" „żółty, złoty”; φρυνη "phrunē", φρυνης "phrunēs" „ropucha”.
Podział systematyczny.
"Xanthophryne" jest taksonem siostrzanym dla "Duttaphrynus". Do rodzaju należą następujące gatunki:

</doc>
<doc id="4680954" url="https://pl.wikipedia.org/wiki?curid=4680954" title="San Pedro Perulapán">
San Pedro Perulapán

San Pedro Perulapán – miasto w Salwadorze, w departamencie Cuscatlán.

</doc>
<doc id="4680956" url="https://pl.wikipedia.org/wiki?curid=4680956" title="Kodeks postępowania karnego (1928)">
Kodeks postępowania karnego (1928)

Kodeks postępowania karnego (1928) – pierwsza kodyfikacja postępowania karnego powstała po odzyskaniu niepodległości przez Polskę w 1918 roku. Kodeks wszedł w życie 1 lipca 1929 roku, przestał natomiast obowiązywać 12 maja 1983 roku.
Struktura redakcyjna kodeksu.
Kodeks składał się z 11 ksiąg podzielonych na rozdziały oraz przepisów ogólnych na początku.
Historia powstania.
Po odzyskaniu niepodległości w 1918 roku Polska pod względem prawnym była podzielona na 3 różne kodyfikacje. W dzielnicach niemieckich obowiązywał Strafprozeßordung, w dzielnicach rosyjskich ustawa postępowania karnego z 1864 r., natomiast w dzielnicach austriackich ustawa o postępowaniu karnym z 1873 r. Po powstaniu Komisji Kodyfikacyjnej w 1920 roku pracę rozpoczęły się. Głównymi postaciami tworzącymi ten kodeks byli Edmund Krzymuski, Emil Stanisław Rappaport oraz Aleksander Mogilnicki. Prace nad nowym kodeksem postępowania karnego ukończono na początku 1928 r., a 19 marca został on wydany rozporządzeniem Prezydenta Rzeczypospolitej Polskiej i wszedł w życie 1 lipca 1929 r.

</doc>
<doc id="4680960" url="https://pl.wikipedia.org/wiki?curid=4680960" title="San Sebastián Salitrillo">
San Sebastián Salitrillo

San Sebastián Salitrillo – miasto w Salwadorze, w departamencie Santa Ana.

</doc>
<doc id="4680961" url="https://pl.wikipedia.org/wiki?curid=4680961" title="Nakwiatek żółtonogi">
Nakwiatek żółtonogi

Nakwiatek żółtonogi ("Anthicus flavipes") – gatunek chrząszcza z rodziny nakwiatkowatych i podrodziny Anthicinae.
Gatunek ten został opisany po raz pierwszy w 1797 roku przez Georga W.F. Panzera jako "Notoxus flavipes".
Chrząszcz o ciele długości od 1,7 do 2,6 mm, gęsto porośniętym stosunkowo długim, trochę podniesionym owłosieniem. Ubarwienie głowy jest czarne, przedplecza czarnobrunatne z rozjaśnioną podstawą, pokryw brunatnożółte z przyciemnionymi rejonami przyszwowym i przytarczkowym, a głaszczków, czułków i odnóży żółtobrunatne. Punktowanie kwadratowej w zarysie głowy jest mniej gęste niż u "A. sellatus", ale na skroniach punkty stykają się brzegami. Kształt trzech przedostatnich członów czułków jest kwadratowy. Punkty na przedpleczu i pokrywach są gęsto rozmieszczone. Zarys pokryw jest owalny, najszerszy tuż za środkiem długości.
Owad ten zasiedla różne tereny o podłożu w postaci drobnoziarnistego piasku lub żwiru, np. pobrzeża wód, skraje lasów, przydroża, zbiorowiska ruderalne, słonawiska, piaskownie. Występuje na nizinach jak i pogórzach. Postacie dorosłe spotyka się od kwietnia do lipca wśród rozkładających się szczątków roślinnych, pod napływkami, na wysuszonej padlinie, a wieczorami także na niskiej roślinności. Przylatują do sztucznych źródeł światła.
W Europie gatunek ten stwierdzony został w Hiszpanii, Irlandii, Wielkiej Brytanii, Francji, Holandii, Niemczech, Danii, Szwecji, Norwegii, Finlandii, Estonii, Łotwie, Litwie, Szwajcarii, Austrii, Włoszech, Polsce, Czechach, Słowacji, na Węgrzech, Ukrainie, na Białorusi, Chorwacji, Bośni i Hercegowinie, Mołdawii, Rumunii, Bułgarii i Rosji (na północ po Karelię). Ponadto znany z Bliskiego Wschodu, Kaukazu i wschodniej części krainy palearktycznej. Wszędzie jest nieliczny. W Polsce jest owadem stosunkowo rzadko spotykanym, ale drugim najczęściej spotykanym przedstawicielem rodzaju (po "A. antherinus"), znanym z rozproszonych stanowisk na terenie całego kraju.

</doc>
<doc id="4680962" url="https://pl.wikipedia.org/wiki?curid=4680962" title="Anthicus flavipes">
Anthicus flavipes



</doc>
<doc id="4680964" url="https://pl.wikipedia.org/wiki?curid=4680964" title="Santiago de María">
Santiago de María

Santiago de María – miasto w Salwadorze, w departamencie Usulután.

</doc>
<doc id="4680965" url="https://pl.wikipedia.org/wiki?curid=4680965" title="Santiago Nonualco">
Santiago Nonualco

Santiago Nonualco – miasto w Salwadorze, w departamencie La Paz.

</doc>
<doc id="4680968" url="https://pl.wikipedia.org/wiki?curid=4680968" title="Santiago Texacuangos">
Santiago Texacuangos

Santiago Texacuangos – miasto w Salwadorze, w departamencie San Salvador.

</doc>
<doc id="4680970" url="https://pl.wikipedia.org/wiki?curid=4680970" title="Santo Tomás (Salwador)">
Santo Tomás (Salwador)

Santo Tomás – miasto w Salwadorze, w departamencie San Salvador.

</doc>
<doc id="4680971" url="https://pl.wikipedia.org/wiki?curid=4680971" title="Ricardo Guima">
Ricardo Guima

Ricardo Guima, właśc. Ricardo Martins Guimarães (ur. 14 listopada 1995 w Aveiro) – portugalski piłkarz występujący na pozycji pomocnika w klubie GD Chaves
Kariera.
Wychowanek klubu AD Taboeira. Następnie szkolił się w akademii SL Benfica, skąd powrócił do macierzystego klubu. W latach 2012–2014 występował w juniorskich zespołach UD Oliveirense. W 2013 roku po raz pierwszy włączono go do składu zespołu seniorów, rywalizującego w Segunda Liga. Następnie grał na tym samym poziomie rozgrywkowym jako piłkarz Sporting CP B oraz Académiki Coimbra, do której był wypożyczony.
W maju 2019 roku przeszedł do ŁKS Łódź, podpisując trzyletni kontrakt. 3 sierpnia 2019 zadebiutował w Ekstraklasie w przegranym 1:2 meczu z Lechem Poznań. W swojej pierwszej rundzie w polskiej lidze rozegrał 15 ligowych spotkań, strzelając 1 bramkę.
We wrześniu 2020 został wypożyczony na jeden sezon do Académica Coimbra.

</doc>
<doc id="4680974" url="https://pl.wikipedia.org/wiki?curid=4680974" title="Taniec pustyni">
Taniec pustyni

Taniec pustyni (ang. "Desert Dancer") – brytyjski dramat filmowy z 2014 roku w reżyserii Richarda Raymonda o nielegalnej grupie tanecznej w Iranie.
Premiera.
Film miał światową premierę 3 lipca 2014 roku. W Polsce zaprezentowano go na festiwalu Camerimage 19 listopada 2014 roku.
Fabuła.
Film oparty na faktach. Akcja dramatu rozgrywa się w Iranie. Głupa miłośników tańca, zakazanego przez władze państwowe, w ukryciu poznaje tajniki nowoczesnego tańca i ćwiczy, by wystąpić z dala od czujnych żandarmów pośród piasków pustyni.
Obsada.
W filmie wystąpili, m.in.:

</doc>
<doc id="4680975" url="https://pl.wikipedia.org/wiki?curid=4680975" title="Daisuki na hito">
Daisuki na hito

 – trzeci singel japońskiego zespołu STU48, wydany w Japonii 31 lipca 2019 roku przez You! Be Cool.
Singel został wydany w dziewięciu edycjach: czterech regularnych i czterech limitowanych (od Type A do Type D) oraz „teatralnej” (CD). Osiągnął 1 pozycję w rankingu Oricon i pozostał na liście przez 13 tygodni. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4680976" url="https://pl.wikipedia.org/wiki?curid=4680976" title="Tecoluca">
Tecoluca

Tecoluca – miasto w Salwadorze, w departamencie San Vicente.

</doc>
<doc id="4680979" url="https://pl.wikipedia.org/wiki?curid=4680979" title="Zaragoza (Salwador)">
Zaragoza (Salwador)

Zaragoza – miasto w Salwadorze, w departamencie La Libertad.

</doc>
<doc id="4680999" url="https://pl.wikipedia.org/wiki?curid=4680999" title="Wiedźmin z Wielkiego Kijowa">
Wiedźmin z Wielkiego Kijowa

Wiedźmin z Wielkiego Kijowa () – seria opowiadań z gatunku techno-fantasy, autorstwa rosyjskojęzycznego pisarza ukraińskiego Władimira Wasiljewa. Jest to parodia sagi o Wiedźminie Andrzeja Sapkowskiego, która została napisana za zgodą autora oryginalnego utworu.
W 2003 roku seria literacka została uhonorowany Złotym Kaduceuszem na Międzynarodowym Festiwalu Fikcji "Most Gwiazdowy" (1. miejsce) w kategorii „Cykle, serie i powieści z kontynuacją”. Również tytułowa historia „Wiedźmin z Wielkiego Kijowa” otrzymała w 2000 r. obie nagrody festiwalu Urania: „Większa Urania” od czytelników i „Mała Urania” od społeczności pisarskiej.
Świat Wielkiego Kijowa.
Ziemia, zamieszkana nie tylko przez homo sapiens, przetrwała kolizję z wielkim ciałem niebieskim. Teraz jest to świat, w którym ludzie, koboldy, elfy, orki i inne rasy koegzystują ze sobą bez szczególnych tarć. Dzieli się on na wielkie metropolie i tereny pomiędzy nimi, Zamknięte Autonomiczne Terytoria, nie podlegające pod jurysdykcję miast. Istotom rozumnym nie tylko udało się przeżyć, ale i dalej rozwinąć, jednak miało to swoją cenę. Magia i nauka uległy trwałemu połączeniu, maszyny żyją, mają swoje uczucia i swoje cele. Jednak to, co miało ułatwić życie – uduchowiona technologia – staje się z czasem śmiertelnie niebezpieczne. Rozumne maszyny, pozbawione dozoru, przeradzają się w potwory łaknące ofiar z żyjących. Bywa, że lęgną się samorzutnie, w porzuconych fabrykach. Pokonanie ich staje się nie na siły zwykłych istot i doprowadza w końcu do powstania miejsca, zwanego Arzamas-6, szkołą wiedźminów, szkolonych do walki z mechanicznymi bestiami.

</doc>
<doc id="4681001" url="https://pl.wikipedia.org/wiki?curid=4681001" title="Julia Muehlbacher">
Julia Muehlbacher



</doc>
<doc id="4681002" url="https://pl.wikipedia.org/wiki?curid=4681002" title="Telmatobufo">
Telmatobufo

Telmatobufo – rodzaj płaza bezogonowego z rodziny Calyptocephalellidae. 
Zasięg występowania.
Rodzaj obejmuje gatunki występujące w południowym Chile.
Systematyka.
Etymologia.
"Telmatobufo": "telma", τελματος "telmatos" „bagno”; , "bufonis" „ropucha”.
Podział systematyczny.
Do rodzaju należą następujące gatunki:

</doc>
<doc id="4681003" url="https://pl.wikipedia.org/wiki?curid=4681003" title="Fort Umm Marrahi">
Fort Umm Marrahi

Fort na szczycie wzgórza Umm Marrahi (Prowincja Chartum, Sudan, współrzędne geograficzne 15°58'39.93"N 32°32'58.97"E, ). Został zbudowany w 2. połowie VI wieku n.e. W tamtym czasie tereny te podlegały królestwu Alwy, którego stolica - Soba znajduje się w odległości około 50 km od Umm Marrahi. 
Fort na szczycie wzgórza jest regularnym założeniem obronnym, wzniesionym na planie czworoboku o wymiarach wewnętrznych 67x63 metrów. Mury w 2018 były zachowane do wysokości około 1,5 metra, oryginalnie miały wysokość 3,5 metra. Narożniki były wzmocnione kamiennymi bastejami. Basteje znajdowały się również pośrodku kurtyny północnej, zachodniej oraz południowej. Jedyna brama znajdowała się od strony rzeki, pośrodku kurtyny wschodniej.
Fort był użytkowany od 2. połowy VI wieku do 1. połowy VII wieku. Po tym czasie został opuszczony na około 1000 lat. Kolejne ślady osadnictwa wewnątrz fortu wydatowano na okres Fundż (XVI-XIX wieku). Pod koniec XIX wieku fort był wykorzystywany w czasie powstania Mahdiego, zarówno przez derwiszów jak i wojska brytyjsko-egipskie. W czasie II Wojny Światowej na wzgórzu umieszczono baterię dział przeciwlotniczych. Przez XX i XXI wiek obszar wewnątrz fortu był również wykorzystywany przez lokalne bractwo sufickie ("Tarika Tayibiyya") w rytuałach.

</doc>
<doc id="4681004" url="https://pl.wikipedia.org/wiki?curid=4681004" title="Wertheim (miasto)">
Wertheim (miasto)



</doc>
<doc id="4681007" url="https://pl.wikipedia.org/wiki?curid=4681007" title="Ryszard Fórmanek">
Ryszard Fórmanek

Ryszard Fórmanek (ur. 29 grudnia 1940 w Śremie, zm. 8 stycznia 2022) – polski fotograf, fotoreporter, instruktor fotografii i filmu. Członek Klubu Fotografii Prasowej Stowarzyszenia Dziennikarzy Rzeczypospolitej Polskiej. Członek rzeczywisty i prezes Zarządu Foto-Klubu w Koninie. Członek rzeczywisty Kolskiego Klubu Fotograficznego "Fakt" im prof. dr. Tadeusza Cypriana.
Życiorys.
Ryszard Fórmanek związany z konińskim środowiskiem fotograficznym – od 1965 roku mieszkał i tworzył w Koninie. Miejsce szczególne w jego twórczości zajmowała fotografia architektury, fotografia dokumentalna, fotografia portretowa oraz fotografia reportażowa. W latach 1978–1982 był fotoreporterem tygodnika społeczno-politycznego "Wielkopolskie Zagłębie". W latach 1982–1999 pracował jako fotoreporter w "Przeglądzie Konińskim". 
Od 1974 roku aktywnie uczestniczył w działalności wystawienniczej. Jest autorem i współautorem wielu wystaw fotograficznych (indywidualnych oraz zbiorowych) prezentowanych w wielu miastach Polski. Fotografie Ryszarda Fórmanka prezentowane na wystawach pokonkursowych doceniano wielokrotnie akceptacjami, nagrodami wyróżnieniami. W 1998 roku został wyróżniony odznaką „Zasłużony Działacz Kultury”, w 2010 roku został uhonorowany statuetką "Kariatydy" – nagrodą Centrum Kultury i Sztuki w Koninie. 
Fotografie Ryszarda Fórmanka znajdują się między innymi w zbiorach Fundacji im. doktora Piotra Janaszka "Podaj Dalej" w Koninie oraz w Muzeum Okręgowym w Koninie.
Wystawy.
Źródło.

</doc>
<doc id="4681008" url="https://pl.wikipedia.org/wiki?curid=4681008" title="Izba Poselska (Księstwo Warszawskie)">
Izba Poselska (Księstwo Warszawskie)

Izba Poselska – niższa izba Sejmu Księstwa Warszawskiego powstała 22 lipca 1807, na mocy konstytucji nadanej Księstwu Warszawskiemu przez Napoleona.
Opis.
Organizacja Sejmu w Księstwie Warszawskim była w dużej mierze odwzorowaniem form Polski z okresu przedrozbiorowego. Zachowało się w niej więc wiele elementów staropolskich. Sejm składał się z dwóch izb, senatu i izby poselskiej.
Głównym zadaniem izby poselskiej było głosowanie nad projektem, wstępnie opracowanym przez jedną z trzech komisji sejmowych (prawa cywilnego, karnego i komisji skarbowej). Kompetencje sejmu ograniczały się więc tylko do tych trzech kategorii. O inicjatywie ustawodawczej dotyczącej ustroju i administracji państwa decydował wyłącznie monarcha. Sejm, a więc izba poselska i senat pozostawali całkowicie odsunięci od wpływu na rząd. Izba poselska inicjowała prace ustawodawcze od wyboru wyżej wymienionych komisji liczących po 5 członków. Komisja po rozpatrzeniu przekazanych im przez króla projektów ustaw mogła zgłosić do nich uwagi. O ostatecznej treści projektu decydowała Rada Stanu, która następnie wnosiła go na tzw. plenarne posiedzenie izby poselskiej, na których uchwała zapadała większością głosów (głosowanie tajne). Po uchwaleniu projektu przez izbę poselską odsyłano go do senatu, który głosował nad zatwierdzeniem uchwały izby. Gdy senat odmówił sankcji projektowi, król mógł przychylić się do zdania senatu lub ogłosić uchwałę izby poselskiej, pomimo braku sankcji senatu, ale mógł także odesłać projekt uchwały do izby poselskiej (gdyby nastąpiło naruszenie procedur formalnych). Król miał prawo rozwiązania izby i zarządzenie nowych wyborów, gdyby ta po odesłaniu projektu przez króla ponownie przekroczyła procedury formalne. O odrzuceniu projektu uchwały izba mogła decydować samodzielnie, natomiast o uchylenie uchwały izby decydował senat z królem. Posiedzenia izby poselskiej, ale nie komisji, były jawne.
Skład.
W skład izby poselskiej wchodziły trzy kategorie reprezentantów – posłowie szlacheccy, deputowani od zgromadzeń gminnych i członkowie Rady Stanu. Łączna liczba posłów szlacheckich wynosiła 60 (w 1810 r. została powiększona do 100), deputowanych 40 (w 1810 r. liczba, również powiększona do 66), a liczba członków Rady Stanu nie mogła przekroczyć 13. Posłowie byli wybierani na sejmikach (co odróżniało Konstytucję Księstwa Warszawskiego od innych konstytucji napoleońskich w których obowiązywała tzw. nominacja posłów). Udział w sejmikach miała zagwarantowane szlachta osiadła, do zgromadzeń gminnych zostali natomiast wprowadzeni właściciele gruntów i zakładów pracy, fabrykanci, rzemieślnicy, kupcy, proboszcze, wikariusze, artyści, ludzie nauki, zasłużeni działacze, żołnierze, a także niektórzy chłopi. Każde zgromadzenie gminne wybierało jednego deputowanego i obejmowało okręgi po 2 do 3 powiatów. Bierne prawo wyborcze ograniczone zostało przez cenzus wieku (24 lata) i wykształcenia (umiejętność czytania i pisania po polsku). Kandydować nie mogli urzędnicy, wojskowi w służbie czynnej, a także plebani i wikariusze. Członkowie izby poselskiej wybierani byli na 9 lat, ale co 3 lata 1/3 musiała ustąpić z urzędu. Na czele izby poselskiej stał marszałek, mianowany przez króla.

</doc>
<doc id="4681010" url="https://pl.wikipedia.org/wiki?curid=4681010" title="Wertheim (przedsiębiorstwo)">
Wertheim (przedsiębiorstwo)



</doc>
<doc id="4681012" url="https://pl.wikipedia.org/wiki?curid=4681012" title="Wertheim (koncern)">
Wertheim (koncern)



</doc>
<doc id="4681017" url="https://pl.wikipedia.org/wiki?curid=4681017" title="Kaplica Świętych Cyryla i Metodego w Warszawie">
Kaplica Świętych Cyryla i Metodego w Warszawie



</doc>
<doc id="4681018" url="https://pl.wikipedia.org/wiki?curid=4681018" title="Andreas Molterer">
Andreas Molterer



</doc>
<doc id="4681020" url="https://pl.wikipedia.org/wiki?curid=4681020" title="56 Pułk Piechoty Austro-Węgier">
56 Pułk Piechoty Austro-Węgier



</doc>
<doc id="4681025" url="https://pl.wikipedia.org/wiki?curid=4681025" title="Konkursy ACB">
Konkursy ACB

Konkursy ACB – konkursy rzutów za 3 punkty i wsadów organizowane przez ligę ACB, na początku podczas meczu gwiazd ligi ACB, a, obecnie superpucharu Hiszpanii. Rozgrywania konkursu wsadów zaprzestano w 2014.
Od lat 90. do sezonu 2002/2003 konkursy były organizowane podczas weekendowego festiwalu ACB, nazywanego Showtime ACB. Od rozgrywek 1991/1992 do 1994/1995 Showtime ACB było organizowane przez ULEB i występowały w nim gwiazdy zarówno ACB, jak i ligi włoskiej. W 2003 władze ACB zadecydowały, aby nie organizować więcej spotkań gwiazd ligi.
Od 2004 konkursy są rozgrywane podczas superpucharu Hiszpanii, z wyjątkiem sezonu 2011/2012, kiedy nie zostały zorganizowane i 2012/2013, gdy zostały rozegrane w kwaterze Endesa, nowego, głównego sponsora ligi hiszpańskiej. 
Konkurs rzutów za 3 punkty.
Konkurs rzutów za 3 punkty na taki sam format, jak ten w NBA. W edycjach 2009–10 i 2010–11 wprowadzono dodatkowo "magiczny rzut" z odległości ośmiu metrów, który był wart 4 punkty.
Do niektórych edycji konkursu zapraszano koszykarki z ligi LFB. W 2013 i 2014 do konkursu zaproszono rekordzistę Josha Rugglesa.
(x) – cyfra w nawiasie oznacza kolejne zwycięstwo tego samego zawodnika

</doc>
<doc id="4681026" url="https://pl.wikipedia.org/wiki?curid=4681026" title="WASP-174b">
WASP-174b

WASP-174b – planeta pozasłoneczna typu gorący Jowisz okrążająca karłowatą gwiazdę WASP-174.
Jest ona żartobliwie zwana przez astronomów "spuchniętą". Znajduje się 1325 lat świetlnych od Ziemi.
Porównanie z Jowiszem.
Jowisz jest największą planetą Układu Słonecznego, ale wielkością nie dorównuje WASP-174b. Jowisz jest masywniejszy oraz bardziej gęsty, jego gęstość wynosi 1,33 g/cm3. Satelitów naturalnych przy WASP-174b nie wykryto, a może nawet ta egzoplaneta ich nie posiada. Jowisz jest chłodniejszy, ponieważ jest położony 95 razy dalej od macierzystej gwiazdy niż WASP-174b. Rok na Jowiszu trwa 11 lat, a na planecie WASP-174b trwa on 4,23 ziemskiego dnia, czyli po przeliczeniu na godziny i minuty 101 godzin i 30 minut.
Badania.
Planeta pozasłoneczna WASP-174b została odkryta w 2018 roku w czasie tranzytu. Dotąd naukowcy odkryli podstawowe dane tj. masa, promień, okres orbitalny. NASA wysłała w 2018 roku teleskop TESS. Latem świętował on rok od rozpoczęcia misji i okazało się, że w tym czasie udało się z jego wykorzystaniem znaleźć całkiem sporo nowych planet. Naukowcy przymierzają się również do określenia składu atmosfery.

</doc>
<doc id="4681034" url="https://pl.wikipedia.org/wiki?curid=4681034" title="Sebastian Gajewski">
Sebastian Gajewski

Sebastian Gajewski (ur. 22 marca 1988 w Warszawie) – polski radca prawny i nauczyciel akademicki, doktor habilitowany nauk prawnych, profesor uczelni na Europejskiej Wyższej Szkole Prawa i Administracji, od 2019 sędzia Trybunału Stanu.
Życiorys.
W 2012 ukończył z oceną celującą studia prawnicze na Wydziale Prawa i Administracji Uniwersytetu Warszawskiego. W 2016 obronił tam z wyróżnieniem pracę doktorską (specjalność: prawo administracyjne) pt. "Kształtowanie granic jednostek samorządu terytorialnego. Zagadnienia administracyjnoprawne". W 2022 r. uzyskał stopień doktora habilitowanego nauk prawnych na podstawie rozprawy pt. "Postępowanie o świadczenia emerytalno-rentowe. Studium z zakresu postępowania administracyjnego". 
Jest autorem lub współautorem ponad 90 publikacji naukowych. W pracy naukowej zajmuje się prawem i postępowaniem administracyjnym oraz sądową kontrolą administracji, a także prawem konstytucyjnym i prawem zabezpieczenia społecznego. Publikował m.in. w „Orzecznictwie Sądów Polskich”, „Samorządzie Terytorialnym”, „Finansach Komunalnych”, „Przeglądzie Prawa Publicznego”, „Zeszytach Naukowych Sądownictwa Administracyjnego”, „Studiach Prawa Publicznego”, „Studia Iuridica”, „Glosie”, „Przeglądzie Ustawodawstwa Gospodarczego”, „Palestrze”, „Administracji. Teorii. Dydaktyce. Praktyce”, „Opolskich Studiach Administracyjno-Prawnych”, „Z Zagadnień Zabezpieczenia Społecznego”. 
Był wykładowcą m.in. na Wydziale Prawa i Administracji Uniwersytetu Warszawskiego, w Wyższej Szkole Informatyki, Zarządzania i Administracji w Warszawie, Wyższej Szkole Bankowej w Warszawie oraz Europejskiej Wyższej Szkole Prawa i Administracji w Warszawie. Obecnie jest zatrudniony na stanowisku profesora uczelni w Katedrze Prawa Administracyjnego, Gospodarczego i Finansów Publicznych na tej uczelni. Wykonuje zawód radcy prawnego. 
Pracował jako asystent sędziego Naczelnego Sądu Administracyjnego. Był zatrudniony w administracji samorządowej, współpracował też z Instytutem Pracy i Spraw Socjalnych. Wchodził w skład Komitetu ds. Interpretacji, Stanowisk i Wyjaśnień przy Prezesie Zakładu Ubezpieczeń Społecznych. Był ekspertem działającego przy Prezesie Rady Ministrów Międzyresortowego Zespołu do spraw Opracowania Systemu Orzekania o Niepełnosprawności oraz Niezdolności do Pracy. Doradza organom administracji publicznej. Sporządzał opinie dla różnych organów władzy publicznej, w tym w procesie legislacyjnym. 
Związał się z Sojuszem Lewicy Demokratycznej, podjął współpracę z jego think tankiem Centrum im. Ignacego Daszyńskiego. Obecnie jest członkiem zarządu Centrum im. Ignacego Daszyńskiego. 
Z listy SLD w 2010, 2014 i 2018 kandydował do rady dzielnicy Praga-Południe, a w 2011 i 2015 do Sejmu. 
21 listopada 2019 wybrany przez Sejm IX kadencji na członka Trybunału Stanu (z rekomendacji klubu Lewicy). 

</doc>
<doc id="4681036" url="https://pl.wikipedia.org/wiki?curid=4681036" title="Mocha (Ekwador)">
Mocha (Ekwador)



</doc>
<doc id="4681037" url="https://pl.wikipedia.org/wiki?curid=4681037" title="Mocha (Chile)">
Mocha (Chile)



</doc>
<doc id="4681040" url="https://pl.wikipedia.org/wiki?curid=4681040" title="Nakwiatek rudawek">
Nakwiatek rudawek

Nakwiatek rudawek ("Anthicus antherinus") – gatunek chrząszcza z rodziny nakwiatkowatych i podrodziny Anthicinae.
Taksonomia.
Gatunek ten został opisany po raz pierwszy w 1761 roku przez Karola Linneusza jako "Meloe antherinus".
Morfologia.
Chrząszcz o ciele długości od 3 do 3,5 mm, ubarwionym czarno, z wyjątkiem brunatnożółtych goleni i stóp oraz pokryw, które z koli są czerwonobrunatne z ostro odgraniczonym od tła czarnym wzorem, przy czym może on ulegać redukcji. Powierzchnię głowy i przedplecza porasta brunatne, krótkie, podniesione owłosienie. Włosy na pokrywach są zaś jaśniejsze, dłuższe i przylegające. Odległości między punktami na głowie i przedpleczu są mniejsze niż ich średnice. Przód głowy pozbawiony jest wypukłego guza. Zarys pokryw jest owalny, a ich punktowanie gęste.
Ekologia i występowanie.
Owad ten zasiedla tereny o podłożu piaszczystym do nizin po niższe części gór. Postacie dorosłe spotyka się przez cały rok, a najliczniej w od czerwca do sierpnia. Bytują wśród rozkładających się szczątków roślinnych, w pryzmach kompostowych, w ściółce, pod kamieniami i napływkami. Przylatują do sztucznych źródeł światła.
W Europie gatunek ten stwierdzony został w Wielkiej Brytanii, Francji, Holandii, Niemczech, Danii, Szwecji, Norwegii, Finlandii, Estonii, Łotwie, Litwie, Szwajcarii, Austrii, Włoszech, Polsce, Białorusi, Czechach, Słowacji, na Węgrzech, w Chorwacji, Bośni i Hercegowinie, Serbii, Czarnogórze, Mołdawii, Rumunii, Bułgarii, Macedonii, Albanii, Grecji i Rosji (na północ po Karelię). Ponadto znany z Afryki Północnej, Bliskiego Wschodu, Kaukazu i wschodniej części krainy palearktycznej. Niepewne dane pochodzą z Portugalii i Hiszpanii. W Polsce jest najpospolitszym przedstawicielem rodzaju, znanym z rozproszonych stanowisk w różnych częściach kraju. 

</doc>
<doc id="4681041" url="https://pl.wikipedia.org/wiki?curid=4681041" title="Centroleninae">
Centroleninae

Centroleninae – podrodzina płazów bezogonowych z rodziny szklenicowatych (Centrolenidae). 
Zasięg występowania.
Podrodzina obejmuje gatunki występujące w tropikalnej Ameryce Środkowej na południe i wschód od Hondurasu, w tropikalnych Andach, Kordylierze Nadbrzeżnej w Wenezueli, Wyżynie Gujańskiej, Nizinie Amazonki i Mata Atlântica Brazylii.
Podział systematyczny.
Do podrodziny należą następujące rodzaje:
oraz taksony o niepewnej pozycji taksonomicznej ("incertae sedis"):

</doc>
<doc id="4681042" url="https://pl.wikipedia.org/wiki?curid=4681042" title="Joan Slonczewski">
Joan Slonczewski

Joan Lyn Slonczewski (ur. 14 sierpnia 1956 w Hyde Park) – amerykańska mikrobiolog i pisarka fantastycznonaukowa. Dwukrotna laureatka nagrody im. Johna W. Campbella za powieść.
Życiorys.
Urodziła się w miejscowości Hyde Park w stanie Nowy Jork, a wychowała w także leżącym w tym stanie Katonah. Jej rodzice to Esther Slonczewski, nauczycielka gry na skrzypcach i John Slonczewski, fizyk.
Uzyskała tytuł magistra biologii magna cum laude w Bryn Mawr College w 1977 r. Doktorat z biofizyki i biochemii molekularnej uzyskała na Uniwersytecie Yale w 1982 r. Od 1984 roku wykłada w Kenyon College (w Gambier, Ohio), obecnie zajmuje stanowisko Robert A. Oden, Jr. Professor of Biology. Prowadzi zajęcia z mikrobiologii, wirusologii oraz biologii w science fiction. Jej badania koncentrują się na reakcji na stres pH (środowiskowej) u pałeczki okrężnicy i laseczki siennej przy użyciu technik genetycznych. Wykładała także na Uniwersytecie Marylandu w Baltimore, Uniwersytecie w Princeton i Uniwersytecie Pensylwanii.
Slonczewski jest członkiem wspólnoty kwakrów, a tematyka kwakierska występuje w kilku jej powieściach.
Twórczość.
Powieści.
Powieści "A Door into Ocean" (1986), "Daughters of Elysium" (1993), "The Children Star" (1998) i "Brain Plague" (2000) stanowią luźny cykl.
W Polsce ukazało się opowiadanie "Mikroby" w pierwszym tomie antologii "To, co najlepsze w SF".

</doc>
<doc id="4681048" url="https://pl.wikipedia.org/wiki?curid=4681048" title="Jan Jobs">
Jan Jobs

Jan Jobs (ur. 3 grudnia 1982 w Warszawie) – polski prawnik i adwokat, od 2019 członek Trybunału Stanu.
Życiorys.
W 2006 ukończył studia prawnicze na Wydziale Prawa i Administracji Uniwersytetu Warszawskiego. Kształcił się podyplomowo w zakresie bankowości w Szkole Głównej Handlowej, ukończył też kurs prawa amerykańskiego współprowadzony przez University of Folrida - Levin College of Law. Odbył następnie aplikację adwokacką pod patronatem Stanisława Rymara. Działał też m.in. w międzynarodowym stowarzyszeniu prawa karnego gospodarczego Roxin Alliance i jako sekretarz Porozumienia Samorządów Zawodów Prawniczych i Organizacji Prawniczych. W 2013 został współzałożycielem (partnerem) kancelarii prawnej Jobs Skowrońska Samsel (JSS) w Warszawie, w ramach praktyki specjalizuje się w prawie karnym gospodarczym, prawie pracy i zarządzaniu zgodnością (compliance).
21 listopada 2019 wybrany przez Sejm IX kadencji na członka Trybunału Stanu (z rekomendacji klubu Lewicy).

</doc>
<doc id="4681049" url="https://pl.wikipedia.org/wiki?curid=4681049" title="Hyalinobatrachinae">
Hyalinobatrachinae

Hyalinobatrachinae – podrodzina płazów bezogonowych z rodziny szklenicowatych (Centrolenidae). 
Zasięg występowania.
Podrodzina obejmuje gatunki występujące od tropikalnych regionów Meksyku do południowo-wschodniej Brazylii i Argentyny.
Podział systematyczny.
Do podrodziny należą następujące rodzaje:

</doc>
<doc id="4681050" url="https://pl.wikipedia.org/wiki?curid=4681050" title="Zakazany Bóg">
Zakazany Bóg

Zakazany Bóg (hiszp. "Un Dios prohibido") – hiszpański dramat filmowy z 2012 roku w reżyserii Pabla Moreno o grupie klaretynów zamordowanej podczas wojny domowej w sierpniu 1936 roku.
Premiera.
Film miał światową premierę 21 maja 2013 roku w Rzymie. Do szerokiej dystrybucji w salach kinowych w Hiszpanii wszedł 14 czerwca 2013. W Polsce na ekrany kin trafił 6 listopada 2015 roku.
Fabuła.
Film oparty na faktach. Akcja filmu rozgrywa się w Hiszpanii w Barbastro podczas wojny domowej w 1936 roku. Autorzy przedstawili historię prześladowania i męczeństwa 51 księży i kleryków ze zgromadzenia klaretynów. Każdemu z nich zaproponowano wyrzeczenie się wiary w zamian za uwolnienie.
Obsada.
W filmie wystąpili, m.in.:

</doc>
<doc id="4681055" url="https://pl.wikipedia.org/wiki?curid=4681055" title="Thomas Jöbstl">
Thomas Jöbstl

Thomas Wolfgang Jöbstl (ur. 22 września 1995) – austriacki dwuboista klasyczny, dwukrotny medalista mistrzostw świata juniorów, zwycięzca Pucharu Kontynentalnego.
Kariera.
Po raz pierwszy na arenie międzynarodowej pojawił się 6 marca 2010 w Eisenerz, gdzie w zawodach juniorskich zajął 15. miejsce w zawodach metodą Gundersena. Na mistrzostwach świata juniorów w Libercu wraz z kolegami wywalczył srebro w sztafecie, a w 2015 roku na mistrzostwach świata juniorów w Ałmaty, zdobył w sztafecie złoty medal. W zawodach Pucharu Świata zadebiutował 26 stycznia 2018 roku w Seefeld. Pierwsze pucharowe punkty wywalczył 4 lutego 2018 roku w Hakubie, gdzie był dwudziesty szósty.
Równocześnie ze startami w Pucharze Świata Jöbstl startuje również w Pucharze Kontynentalnym. Odnosił tam większe sukcesy, między innymi zwyciężając w klasyfikacji generalnej sezonu 2017/2018. Ponadto w sezonie 2018/2019 zajął trzecie miejsce w klasyfikacji generalnej.
Po sezonie 2021/22 postanowił zakończyć karierę.
Osiągnięcia.
Puchar Świata.
Miejsca na podium.
Jak dotąd Jöbstl nie stał na podium indywidualnych zawodów Pucharu Świata.
Letnie Grand Prix.
Miejsca na podium chronologicznie.
Jak dotąd Jöbstl nie stał na podium indywidualnych zawodów LGP.

</doc>
<doc id="4681063" url="https://pl.wikipedia.org/wiki?curid=4681063" title="Martin Couney">
Martin Couney

Martin Arthur Couney (ur. w 1869 lub 1870, zm. 1950) – amerykański lekarz pochodzenia niemiecko-żydowskiego. Pionier zastosowania inkubatorów w opiece nad wcześniakami. Nazywano go „Doktor Inkubator”.
Życiorys.
Urodził się w żydowskiej rodzinie jako Michael Cohn. Niepewne jest miejsce urodzenia Cohna – spotyka się Krotoszyn, Wrocław lub Alzację. Studia medyczne najprawdopodobniej ukończył w Lipsku, chociaż jako miejsce studiów był także wskazywany Wrocław lub oba te miasta i Berlin. Przed 1890 osiadł w Paryżu, gdzie zajmował się badaniami nad zgonami wcześniaków u Pierre′a Budina, twórcy nowoczesnej medycyny okołoporodowej. W czasie pobytu we Francji zmienił nazwisko na Martin Couney. To właśnie Budin poprosił Couneya o doglądanie prezentacji inkubatorów na berlińskiej Wystawie Światowej w 1896. Couney wziął na wystawę szóstkę wcześniaków z berlińskiego szpitala Charité i umieścił w inkubatorach. Ekspozycja okazała się wielkim sukcesem, a Couney, który miał jedynie nadzieję na pokrycie kosztów, odkrył, że wystawy tego typu mogą być dochodowe. Latem 1898 udał się na Trans-Mississippi Exposition w Omaha, gdzie prezentował inkubatory z przebywającymi w nich dziećmi. Trzy lata później wystawiał się w Buffalo w stanie Nowy Jork na Pan-American Exposition. W 1903 osiadł w USA i założył stałą wystawę na Coney Island w Nowym Jorku, gdzie przez 40 lat prowadził pomiędzy jarmarcznymi budkami mały oddział szpitalny, którego pracę widzowie mogli oglądać przez szybę, słuchając wyjaśnień lektora.
Couney był pierwszym lekarzem, który oferował specjalistyczną opiekę wcześniakom w USA i z ok. 8000 powierzonych dzieci zdołał uratować 6500. Dzieciom w inkubatorach zapewniano najlepsze wówczas dostępne warunki techniczne i opiekę wykwalifikowanego personelu pielęgniarskiego. Wśród dzieci korzystających z inkubatorów na wystawie trzy miesiące spędziła w 1907 córka Couneya, Hildegarde. Couney propagował karmienie piersią, zachęcał także pielęgniarki do brania noworodków na ręce, wierząc w to, że ten kontakt będzie stymulujący dla dzieci.
Pierwszy oddział szpitalny w USA oferujący opiekę nad wcześniakami powstał dopiero w 1939 w Nowym Jorku.
Od 1903 był żonaty z jedną ze swoich pielęgniarek, Annabelle Segner (zm. 1936).

</doc>
<doc id="4681064" url="https://pl.wikipedia.org/wiki?curid=4681064" title="Ikakogi">
Ikakogi

Ikakogi – rodzaj płaza bezogonowego z podrodziny Centroleninae w rodzinie szklenicowatych (Centrolenidae). 
Zasięg występowania.
Rodzaj obejmuje gatunki występujące w wilgotnych lasach Sierra Nevada de Santa Marta, w departamentach Magdalena i Guajira w Kolumbii, na wysokości między 950 a 1790 m n.p.m..
Systematyka.
Etymologia.
"Ikakogi": ludy Ika (lub Ijka) i Kogi, potomkowie Taironów, zamieszkujących Sierra Nevada de Santa Marta w Kolumbii.
Podział systematyczny.
Guayasamin i współpracownicy opisując w 2009 roku ten takson pozostawili go jako "incertae sedis" w Centrolenidae, nie będąc w stanie przypisać go do Centroleninae lub Hyalinobatrachinae. Pyron i Wiens w 2011 roku zaproponowali umieszczenie tego taksonu w Centroleninae. Castroviejo-Fisher i współpracownicy w 2014 roku zasugerowali, że ten rodzaj jest taksonem siostrzanym dla Hyalinobatrachinae + Centroleninae. Do rodzaju należą następujące gatunki:

</doc>
<doc id="4681066" url="https://pl.wikipedia.org/wiki?curid=4681066" title="Cã Mamudo">
Cã Mamudo

Cã Mamudo – wieś w Gwinei Bissau, w regionie Gabú.

</doc>
<doc id="4681068" url="https://pl.wikipedia.org/wiki?curid=4681068" title="Zamiar pośredni">
Zamiar pośredni

Zamiar pośredni (łac."dolus indirectus") – zamiar wyprowadzony ze średniowiecznej zasady prawa kanonicznego: „versari in re illicita imputantur omnia, quae sequuntur ex delicto”, która zakładała przypisanie sprawcy wszystkich skutków, które były wynikiem popełnionego przez niego przestępstwa.
Z konstrukcji zamiaru pośredniego wynika odpowiedzialność sprawcy za niezamierzony, bądź nieprzewidziany skutek, jeżeli między czynem a skutkiem zachodzi tzw. adekwatny związek przyczynowy (co oznacza, że z takiego czynu następuje lub może nastąpić skutek).
Źródło.
Za autora konstrukcji zamiaru pośredniego uznaje się Diego de Covarruviasa, hiszpańskiego duchownego. Konstrukcja ta została później rozwinięta w XVIII w. przez Daniela Nettelblandta.
Prawo kanoniczne.
Zamiar pośredni swoje korzenie odnajduje w średniowiecznej kanonistyce. Zgodnie z zasadą "„versari in re illicita imputantur omnia, quae sequuntur ex delicto”" dochodzi do tego zamiaru, gdy sprawca działając nieprzyjaźnie w wobec określonego podmiotu, wywoła skutek niezamierzony, który jest połączony z działaniem sprawcy.
Zamiar pośredni stanowił "pewną fikcję umyślności", na mocy której sprawcy działającemu z nieprzyjaznym zamiarem przypisywano skutki, które wynikają z jego działania lub mogą wyniknąć.
Landrecht pruski.
Stanowi pierwszą kodyfikację karną, która zawiera podział na umyślność (§ 26) i nieumyślność (§ 28) w popełnieniu czynu zabronionego.
Prawo polskie.
W Polsce zasady austriackiego kodeksu karnego z 1852 roku obowiązywały do 1932 roku na terenach byłego zaboru austriackiego.
Polskie kodeksy karne z 1932 roku oraz z 1969 roku nie znają pojęcia zamiaru pośredniego. Jest on ujęty jako nieumyślne uśmiercenie (art. 230 k.k. 1932 r., art. 152 k.k. 1969 r.).
Wiek XIX.
Był to okres, w którym kanoniści uznali, że do określenia winy sprawcy trzeba porzucić zasadę "rei illicitae", a skupić się na elemencie subiektywnym, jakim jest zaniedbanie przewidzenia lub przeszkodzenia powstania skutku. Zamiar pośredni znika, ustępując miejscu winie nieumyślnej.

</doc>
<doc id="4681071" url="https://pl.wikipedia.org/wiki?curid=4681071" title="Adventure (Gujana)">
Adventure (Gujana)

Adventure – miasto w Gujanie, w regionie Pomeroon-Supenaam.

</doc>
<doc id="4681073" url="https://pl.wikipedia.org/wiki?curid=4681073" title="Charity">
Charity

Charity – miasto w Gujanie, w regionie Pomeroon-Supenaam.

</doc>
<doc id="4681075" url="https://pl.wikipedia.org/wiki?curid=4681075" title="Crabwood Creek">
Crabwood Creek

Crabwood Creek – miasto w Gujanie, w regionie East Berbice-Corentyne.

</doc>
<doc id="4681082" url="https://pl.wikipedia.org/wiki?curid=4681082" title="Rajd Stomil 1977">
Rajd Stomil 1977

4. Rajd Stomil – 4. edycja Rajdu Stomil. Był to rajd samochodowy rozgrywany od 11 do 12 lutego 1977 roku. Była to pierwsza runda Rajdowych Samochodowych Mistrzostw Polski w roku 1977. Rajd składał się z dwudziestu dwóch odcinków specjalnych (trzy odcinki odwołano) i jednej próby wyścigową o łącznej długości 143 km. Został rozegrany na nawierzchni asfaltowej. Zwycięzcą rajdu został Petr Carnohorsky.

</doc>
<doc id="4681084" url="https://pl.wikipedia.org/wiki?curid=4681084" title="Kwakwani">
Kwakwani

Kwakwani – miasto w Gujanie, w regionie Upper Demerara-Berbice.

</doc>
<doc id="4681085" url="https://pl.wikipedia.org/wiki?curid=4681085" title="Rajd Rzeszowski 1977">
Rajd Rzeszowski 1977



</doc>
<doc id="4681086" url="https://pl.wikipedia.org/wiki?curid=4681086" title="Alan Baddeley">
Alan Baddeley

Alan Baddeley (ur. 23 marca 1934) – brytyjski psycholog, profesor University of York. Jego głównym obszarem zainteresowania jest funkcjonowanie ludzkiej pamięci. W 1974 r. wspólnie z Grahamem Hitchem przedstawił hierarchiczny model funkcjonowania pamięci operacyjnej. Jest członkiem Towarzystwa Królewskiego w Londynie.

</doc>
<doc id="4681087" url="https://pl.wikipedia.org/wiki?curid=4681087" title="Nakwiatek">
Nakwiatek

Nakwiatek ("Anthicus") – rodzaj chrząszczy z rodziny nakwiatkowatych i podrodziny Anthicinae.
Chrząszcze o stosunkowo smukłym ciele, u gatunków środkowoeuropejskich długości od 1,7 do 4,5 mm. Porośnięte są krótkim, przylegającym do lekko odstającego owłosieniem. Głowa ma zarys okrągławy z tylnym brzegiem nieco zaokrąglonym lub prostym, często pośrodku trójkątnie wgniecionym. Przód głowy ma często na środku czoła niepunktowaną linię, niekiedy nabrzmiałą w guz ciągnący się do nadustka. Stosunkowo krótkie czułki rozszerzają się ku szczytom. Zwężenie przedplecza ku tyłowi jest słabo zaznaczone, bez przewężenia nasadowego. Odnóża pozbawione są długich, sterczących szczecin, a także ząbków i zgrubień na tylnych udach. Stopy mają przedostatni człon sercowatego kształtu. 
Rodzaj kosmopolityczny. W Europie reprezentowany jest przez 57 gatunków, z czego w Polsce stwierdzono 9 (zobacz: nakwiatkowate Polski).
Takson ten wprowadzony został w 1797 roku przez Gustafa von Paykulla. Należą doń m.in. następujące gatunki:

</doc>
<doc id="4681089" url="https://pl.wikipedia.org/wiki?curid=4681089" title="Anthicus">
Anthicus



</doc>
<doc id="4681090" url="https://pl.wikipedia.org/wiki?curid=4681090" title="Iwan Twierdowski">
Iwan Twierdowski

Iwan Iwanowicz Twierdowski (ros. Иван Иванович Твердовский, ur. 29 grudnia 1988 w Moskwie) – rosyjski reżyser i scenarzysta filmowy.
Kariera.
Urodził się w Moskwie 29 grudnia 1988. Jest synem dokumentalisty Iwana Siergiejewicza Twierdowskiego. Ukończył Wszechrosyjski Państwowy Uniwersytet Kinematografii im. S.A. Gierasimowa w Moskwie. W 2014 wyreżyserował niemiecko-rosyjski dramat filmowy "Klasa wyrównawcza", za który reżysera nagrodzono na MFF Ars Independent w Katowicach, MFF w Karlowych Warach, MFF w Salonikach oraz na Festiwalu Filmów Rosyjskich „Sputnik nad Polską” w Warszawie. W 2016 nakręcił "Zoologię" w oparciu o autorski scenariusz. Film nagrodzono w Cottbus, Karlowych Warach, Warszawie oraz na MFF „Tofifest” w Toruniu. W 2018 miała miejsce premiera kolejnego filmu Twierdowskiego "Podrzutki" o mafii sądowej w Moskwie. Również ten obraz nagrodzono w Cottbus, Karlowych Warach oraz na FF w Soczi. W Warszawie podczas „Sputnika nad Polską” obraz był nominowany do nagrody głównej.

</doc>
<doc id="4681092" url="https://pl.wikipedia.org/wiki?curid=4681092" title="Chimerella">
Chimerella

Chimerella – rodzaj płaza bezogonowego z podrodziny Centroleninae w rodzinie szklenicowatych (Centrolenidae). 
Zasięg występowania.
Rodzaj obejmuje gatunki występujące w amazońskie stoki Andóww Ekwadorze, na wysokości 1400–1820 m n.p.m., w prowincjach Napo, Tungurahua, Morona-Santiago i Zamora-Chinchipe w Ekwadorze, ewentualnie w sąsiedniej południowej Kolumbii; także z okolic San José w dolinie Cainarachi w pobliżu Tarapoto, w regionie San Martín w Peru, na wysokości 610 m n.p.m..
Systematyka.
Etymologia.
"Chimerella": "Khimaira" „Chimera”; łac. przyrostek zdrabniający "-ella".
Podział systematyczny.
Do rodzaju należą następujące gatunki:

</doc>
<doc id="4681093" url="https://pl.wikipedia.org/wiki?curid=4681093" title="Genowefa Łoskiewicz">
Genowefa Łoskiewicz

Genowefa Łoskiewicz (ur. 21 września 1929 w Grabie, zm. 24 kwietnia 1995 w Krakowie) – polska matematyk, specjalistka w zakresie geometrii wykreślnej, dr hab.
Życiorys.
Odbyła studia na Wydziale Inżynierii Materiałowej i Ceramiki Akademii Górniczo-Hutniczej w Krakowie, natomiast w 1964 obroniła pracę doktorską "Obliczenie powierzchni właściwej cementów w oparciu o własności krzywych uziarnienia", w 1987 habilitowała się na podstawie pracy. Pracowała na Wydziale Matematyki Stosowanej Akademii Górniczej i Hutniczej w Krakowie.
Została pochowana na Cmentarzu Rakowickim w Krakowie (kwatera LXIX, rząd płd-3).

</doc>
<doc id="4681097" url="https://pl.wikipedia.org/wiki?curid=4681097" title="Mabaruma">
Mabaruma

Mabaruma – miasto w Gujanie, w regionie Barima-Waini.

</doc>
<doc id="4681101" url="https://pl.wikipedia.org/wiki?curid=4681101" title="Canjadude">
Canjadude

Canjadude – wieś w Gwinei Bissau, w regionie Gabú.
Historia.
Podczas trwającej od 1963 do 1974 portugalskiej wojny kolonialnej istniała tu silna baza wojskowa, ruch niepodległościowy bojowników Afrykańskiej Partii Niepodległości Gwinei i Wysp Zielonego Przylądka kilka razy przypuszczał na nią ataki. Po rewolucji goździków 10 września 1974 uznano niepodległość Gwinei Bissau, wówczas nastąpiło oficjalne przekazanie bazy z rąk portugalskich w gwinejskie. Mimo zmiany fag w bazie przez pewien czas, na podstawie umowy międzynarodowej stacjonowało portugalskie wojsko, batalion CCaç5.

</doc>
<doc id="4681104" url="https://pl.wikipedia.org/wiki?curid=4681104" title="Paramakatoi">
Paramakatoi

Paramakatoi – miasto w Gujanie, w regionie Potaro-Siparuni.

</doc>
<doc id="4681106" url="https://pl.wikipedia.org/wiki?curid=4681106" title="Participium">
Participium



</doc>
<doc id="4681110" url="https://pl.wikipedia.org/wiki?curid=4681110" title="Soesdyke">
Soesdyke

Soesdyke – miasto w Gujanie, w regionie Essequibo Islands-West Demerara.

</doc>
<doc id="4681115" url="https://pl.wikipedia.org/wiki?curid=4681115" title="Timehri">
Timehri

Timehri – miasto w Gujanie, w regionie Demerara-Mahaica.

</doc>
<doc id="4681118" url="https://pl.wikipedia.org/wiki?curid=4681118" title="Kampania filipińska (1944–1945)">
Kampania filipińska (1944–1945)

Kampania filipińska (1944–1945) (znana też jako druga kampania filipińska lub wyzwolenie Filipin) – kampania stoczona przez wojska amerykańskie i filipińskie mająca na celu pokonanie i wyparcie sił Cesarskiej Armii Japońskiej okupujących Filipiny podczas II wojny światowej. Armia japońska opanowała wszystkie wysypy archipelagu filipińskiego w pierwszej połowie 1942 r. Wyzwolenie Filipin rozpoczęło się desantem morskim na najdalej na wschód wysuniętej wyspie Filipin, Leyte, 20 października 1944 r. Następnie siły zbrojne Stanów Zjednoczonych i Filipin postępowały w kierunku wyzwolenia kolejnych wysp, dopóki naczelne dowództwo w Tokio nie nakazało japońskim siłom na Filipinach poddać się 15 sierpnia 1945 r., po zrzuceniu bomb atomowych na Japonię i sowieckiej inwazji na Mandżurię.
Planowanie.
Do połowy 1944 r. siły amerykańskie znajdowały się zaledwie 300 mil morskich (560 km) na południowy wschód od Mindanao, największej wyspy na południowych Filipinach i były w stanie bombardować tam japońskie pozycje za pomocą bombowców dalekiego zasięgu. Siły amerykańskie pod dowództwem adm. Chestera Nimitza zbliżyły się do środkowej części Oceanu Spokojnego, zdobywając Wyspy Gilberta, niektóre z Wysp Marshalla i większość Marianów, omijając wiele garnizonów japońskiej armii i pozostawiając ich bez źródeł zaopatrzenia, militarnie bezsilnych.
Samoloty bojowe startujące z lotniskowców już prowadziły naloty przeciwko Japończykom na Filipinach, zwłaszcza stacjonującym na lotniskach wojskowych. Oddziały armii amerykańskiej i armii australijskiej pod dowództwem gen. Douglasa MacArthura, Najwyższego Dowódcy Teatru Operacyjnego Południowo-Zachodniego Pacyfiku, opanowały, albo odizolowały i ominęły całą armię japońską na Nowej Gwinei i na Wyspach Admiralicji. Przed inwazją na Filipiny najdalej na północ wysuniętą zdobyczą MacArthura było Morotai w Holenderskich Indiach Wschodnich, zajęte w dniach 15–16 września 1944 r. Była to jedyna baza MacArthura, skąd bombowce obejmowały zasięgiem południowe Filipiny.
Marynarka Wojenna Stanów Zjednoczonych, Korpus Piechoty Morskiej i oddziały Armii, a także siły australijskie i nowozelandzkie pod dowództwem adm. Nimitza i adm. Williama Halseya izolowały dużą japońską bazę na południowym Pacyfiku w Rabaul na Nowej Brytanii, zdobywając pierścień wysp wokół Rabaul, a następnie budując na nich bazy lotnicze, z których samoloty bombardowały i blokowały siły japońskie w rejonie.
Dzięki zwycięstwom na Marianach (zajęciu wysp Saipan, Guam i Tinian w czerwcu-lipcu 1944 r.) Siły amerykańskie zbliżyły się do samego terytorium Japonii. Z Marianów ciężkie bombowce dalekiego zasięgu B-29 Superfortress Amerykańskich Sił Powietrznych mogły bombardować japońskie wyspy macierzyste z dobrze zaopatrzonych baz lotniczych, z bezpośrednim dostępem do zapasów za pośrednictwem statków towarowych i tankowców. Wcześniejsza kampania bombowa B-29 przeciwko Japonii funkcjonowała wzdłuż bardzo długiej i krętej linii zaopatrzeniowej przez Indie Brytyjskie i Birmę Brytyjską, która okazała się bardzo niebezpieczna i źle działająca. Wszystkie dostępne B-29 zostały przeniesione na Mariany jesienią 1944 r.
Chociaż Japonia najwyraźniej przegrywała wojnę, rząd oraz armia i marynarka wojenna nie wykazywały żadnych oznak kapitulacji, upadku ani choćby zorganizowanego odwrotu.
Od 1898 r. pomiędzy Filipinami i Stanami Zjednoczonymi istniały przyjazne stosunki, przy czym Wspólnota Filipin powstała dopiero w 1935 r.z obietnicą uzyskania pełnej niepodległości w połowie 1946 r. Ponadto rozległa seria ataków powietrznych amerykańskiej grupy zadaniowej szybkiego reagowania pod dowództwem adm. Williama Halseya na japońskie lotniska i inne bazy na Filipinach przyciągnęła niewielki japoński opór, na przykład przechwytywanie samolotów przez myśliwce armii japońskiej. Zgodnie z zaleceniem admirała Halseya, Połączeni Szefowie Sztabów zebrani w Kanadzie zatwierdzili decyzję nie tylko przesunięcia terminu pierwszego lądowania na Filipinach, ale także przeniesienia go na północ od południowej wyspy Mindanao na centralną wyspę Filip, Leyte. Nowy termin desantu na Leyte, 20 października 1944 r., został ustalony dwa miesiące przed poprzednią datą lądowania na Mindanao.
Filipińczycy byli gotowi i czekali na inwazję. Po ewakuacji gen. MacArthura z Filipin w marcu 1942 r. wszystkie wyspy archipelagu przypadły Japończykom. Japońska okupacja była trudna, towarzyszyły jej liczne okrucieństwa i zbrodnie wojenne, a duża liczba Filipińczyków została zmuszona do niewolniczej pracy. Od połowy 1942 r. do połowy 1944 r. MacArthur i Nimitz dostarczali zaopatrzenie i zachęcali do oporu filipińskich partyzantów na pomocą okrętów podwodnych amerykańskiej Marynarki Wojennej i kilku zrzutów spadochronowych, aby partyzanci mogli nękać armię japońską i przejąć kontrolę nad dżunglą oraz obszarami użytkowymi, stanowiącymi łącznie około połowy powierzchni archipelagu. Pozostając lojalnymi wobec Stanów Zjednoczonych, wielu Filipińczyków miało nadzieję i wierzyło, że wyzwolenie z rąk japońskich da im wolność i obiecaną już niepodległość.
Rząd Australii zaoferował gen. MacArthurowi wykorzystanie I Korpusu Australijskiego do wyzwolenia Filipin. MacArthur zasugerował użycie dwóch australijskich dywizji piechoty, z których każda została przydzielona do innego korpusu armii amerykańskiej, ale pomysł ten był nie do zaakceptowania przez gabinet australijski, który chciał sprawować własną kontrolę operacyjną na pewnym obszarze Filipin, a nie po prostu oddać żołnierzy pod dowództwo amerykańskie. Nigdy nie osiągnięto porozumienia pomiędzy gabinetem australijskim a MacArthurem. W rezultacie armia australijska praktycznie nie brała udziału w walkach na Filipinach. Jednak zaangażowane były samoloty Royal Australian Air Force i okręty Royal Australian Navy, takie jak ciężki krążownik HMAS Australia.
Podczas amerykańskiego podboju Filipin partyzanci zaczęli otwarcie atakować siły japońskie, prowadzili działania rozpoznawcze przed zbliżającymi się żołnierzami sił regularnych i sami zajęli szereg ważnych lokalizacji w toku bitwy obok zbliżających się dywizji amerykańskich.
Kampania.
Leyte.
20 października 1944 r. amerykańska 6 Armia, wspierana przez ostrzał z morza i bombardowanie z powietrzna, wylądowała na sprzyjającym wschodnim wybrzeżu Leyte, jednej z wysp archipelagu Visayas, na północny wschód od Mindanao. Japończycy pomylili się w szacunkach liczebności sił morskich i powietrznych przeciwnika oraz próbowali zniszczyć własne lądowiska. Spowodowało to sekwencję starć zwanych bitwą w Zatoce Leyte, które stoczono w dniach 23–26 października. To decydujące zwycięstwo amerykańskiej Marynarki Wojennej, jej grupy zadaniowej „Fast Carrier”, floty nawodnej i okrętów podwodnych skutecznie zniszczyło resztki Cesarskiej Marynarka Wojenna, która straciła już wszystkie swoje skuteczne lotniskowce. W bitwie zatopiono jeszcze cztery lotniskowce (ze zubożonymi eskadrami lotniczymi na pokładzie, które służyły tylko jako wabiki), liczne pancerniki i ciężkie krążowniki oraz dużą liczbę lekkich krążowników i niszczycieli. Po tej klęski japońska marynarka nigdy nie była już w stanie stoczyć dużej bitwy.
Amerykańska 6 Armia kontynuowała swój atak ze wschodu, gdy Japończycy przysłali posiłki w rejon Zatoki Ormoc po zachodniej stronie wyspy. Podczas gdy 6 Armia była stale wzmacniana, 5 Armii Powietrznej i Grupa Zadaniowa Trzeciej Floty były w stanie odeprzeć japońskie próby ataków powietrznych oraz wyładowania nowych posiłków i zapasów, a także zapewnić duże wsparcie dla wojsk lądowych armii podczas bitwy o Zatokę Ormoc od 11 listopada do 21 grudnia 1944 r.
Filipińscy partyzanci wykonali także ważną pracę w utrzymaniu porządku publicznego oraz w zachowaniu dróg i autostrad wolnych od zatorów. Po utworzeniu przyczółków amerykańskich, grupy partyzanckie na Leyte zostały przyłączone bezpośrednio do korpusów i dywizji 6 Armii, aby pomóc w działaniach zwiadowczych, wywiadowczych i operacjach bojowych. Już po pierwszych desantach 6 Armii na plażach w Tacloban i Dulag weszły do akcji oddziały partyzanckie płk. Ruperto Kangleona. Przejęły one kluczowe mosty, aby zablokować przemieszczanie się wojsk japońskich w kierunku obszaru docelowego; nękali patrole wroga i sabotowali magazyny zapasów i amunicji. Informacje o ruchach oddziałów wroga wysłane z placówek partyzanckich do Kwatery Głównej Kangleona zostały natychmiast przekazane 6 Armii.
Pomimo wielu ulewnych deszczy i trudnego terenu natarcie postępowało dalej przez Leyte w stronę głównej wyspy Samar. 7 grudnia 1944 r. jednostki armii amerykańskiej dokonały kolejnego lądowania w Zatoce Ormoc, a po dużej bitwie lądowej i powietrznej siły desantowe ukróciły wszelką japońską zdolność do wzmacniania i uzupełniania swoich wojsk na Leyte. Mimo że przez kolejne miesiące trwały zacięte walki na wyspie, armia amerykańska zawsze kontrolowała sytuację.
Mindoro.
Drugim głównym celem ataku 6 Armii było Mindoro. Ta duża wyspa znajduje się bezpośrednio na południe od Luzonu i Zatoki Manilskiej, a głównym celem MacArthura było zbudowanie na niej lotnisk dla samolotów myśliwskich, które mogłyby dominować na niebie nad najważniejszą wyspą Filipin, Luzon, z jej głównym portem morskim i stolicą w Manili.
Duży konwój inwazyjny Siódmej Floty z Leyte na Mindoro znalazł się pod silnym atakiem pilotów kamikaze, ale nie mogli oni opóźnić amerykańskiej inwazji na Mindoro. Wyspa było tylko w niewielkim stopniu obsadzona przez japońską armię, a większość z jej sił była związana walką przez filipińskich partyzantów, więc Mindoro zostało opanowane stosunkowo szybko. Inżynierowie armii amerykańskiej rozpoczęli szybką budowę dużej bazy lotniczej w San Fabian. Poza tym, że znajduje się blisko Luzonu, Mindoro ma jeszcze jedną zaletę: dobrą pogoda do latania prawie cały czas, ponieważ jest to ta część Filipin, która jest stosunkowo sucha, w przeciwieństwie do Leyte, przyjmujące ulewne deszcze przez większość roku, nie tylko powodując złą pogodę dla latania, ale także bardzo błotnisty teren, w którym trudno budować lotniska.
San Fabian był także miejscem kolejnego przełomu: pierwszego pojawienia się podczas wojny na Pacyfiku eskadr USAAF latających na szybkich myśliwcach dalekiego zasięgu P-51B Mustang, znacznie przewyższających swymi osiągami wszystkie maszyny, jakie posiadało lotnisko japońskiej armii i marynarki.
Zajęcie Mindoro było wielkim zwycięstwem 6 Armii i USAAF, a także stanowiło główną bazę wypadową dla następnego ruchu 6 Armii MacArthura: inwazji na Luzon, szczególnie w Zatoce Lingayen na zachodnim wybrzeżu tej wyspy.
Luzon.
15 grudnia 1944 r. Amerykanie dokonali desantów morskich przy minimalnym oporze wroga na południowych plażach wyspy Mindoro, kluczowej lokalizacji w planowanych operacjach w Zatoce Lingayen, w celu wsparcia dużych desantów zaplanowanych na Luzon. 9 stycznia 1945 r. na południowym brzegu Zatoki Lingayen 6 Armia gen. Kruegera wylądowała z oddziałami pierwszego rzutu. Prawie 175 tys. żołnierzy wylądowało na plaży o długości 32 km w ciągu kilku dni. Dzięki silnemu wsparciu lotniczemu w ostatnim tygodniu stycznia siły te ruzszyły w głąb lądu, zdobywając lotnisko Clarka, 64 km na północny zachód od Manili.
Potem nastąpiły dwa kolejne desanty, jeden w celu odcięcia półwyspu Bataan i drugi, który obejmował zrzut spadochroniarzy na południe od Manili. Miasto zostało okrążone. 3 lutego 1945 r. elementy amerykańskiej 1 Dywizji Kawalerii zepchnęły wroga na północne obrzeża Manili, a 8 Pułk Kawalerii (zorganizowany jako piechota) przeszedł przez północne przedmieścia do samego centrum miasta.
W miarę postępów natarcia w kierunku Manili z północy i południa, półwysep Bataan został szybko zabezpieczony. 16 lutego spadochroniarze i jednostki desantowe jednocześnie zaatakowały wysepkę Corregidor. Przejęcie tej twierdzy było konieczne, ponieważ jej załoga moggła zablokować wejście do Zatoki Manilskiej. Amerykanie musieli założyć główną bazę portową w tej zatoce, aby wesprzeć spodziewaną inwazję na Japonię, planowaną na 1 listopada 1945 r. Opór na Corregidorze zakończył się 27 lutego, jednak 15 sierpnia Japonia zgodziła się na kapitulację, eliminując potrzebę inwazji na japońskie wyspy macierzyste.
Pomimo początkowego optymizmu, walki w Manili były trudne. Do 3 marca siły amerykańskie i filipińskie oczyściły miasto z wszystkich japońskich żołnierzy armii i piechoty morskiej, którzy z uporem walczyli i odmawiali poddania się. Fort Drum, druga ufortyfikowana wyspa w Zatoce Manilskiej w pobliżu Corregidoru, broniła się do 13 kwietnia, kiedy grupa amerykańskich żołnierzy zeszła na brzeg i wlała do fortu 3 tys. galonów oleju napędowego, a następnie wyrzuciła tam ładunki zapalające. Żaden japoński żołnierz w Fort Drum nie przeżył wybuchu i pożaru.
W sumie dziesięć dywizji amerykańskich i pięć niezależnych pułków walczyło na Luzonie, co czyni go największą amerykańską kampanią wojny na Pacyfiku, z udziałem większej liczby żołnierzy niż Stany Zjednoczone wysłały do Afryki Północnej, Włoch czy południowej Francji.
Zakończenie kampanii.
Wyspa Palawan, położona pomiędzy Borneo i Mindoro, piąta co do wielkości i najbardziej wysuniętą na zachód wyspa Filipin, została zaatakowana 28 lutego desantem amerykańskiej 8 Armii w Puerto Princesa. Japończycy słabo broni tej wyspy, ale oczyszczenie kotła, w którym zamknięto okrążone siły przeciwnika trwało do końca kwietnia. Japończycy stosowali "uderz i uciekaj", wycofując się w góry i dżungle, rozproszeni jako małe jednostki. Na Filipinach siły amerykańskie pomagały partyzantom filipińskim w znajdowaniu i likwidowaniu maruderów, z których ostatni, Hiroo Onoda, poddał się dopiero w 1974 r. w górach Lubang na wyspie Mindoro.
8 Armia przeszła następnie do pierwszego lądowania na Mindanao (17 kwietnia), ostatniej z głównych wysp Filipin, która została zajęta przez Amerykanów. Po Mindanao nastąpiła inwazja na Panay, Cebu, Negros i kilka mniejszych wysp archipelagu Sulu. Wyspy te stanowiły bazę dla 5 i 13 Armii Powietrznej do atakowania celów na Filipinach i Morzu Południowochińskim.
Po dodatkowych desantach na Mindanao 8 Armia kontynuowała stały ataki. napotykając silny opór Japończyków. Do końca czerwca wróg został zamknięty w izolowanych kotłach na Mindanao i Luzonie, gdzie walki trwały aż do kapitulacji Japonii 15 sierpnia 1945 r. Jednak niektóre jednostki japońskiej armii nie miały kontaktu radiowego z Tokio i było trudno było przekonać rozkaz niektórym z nich. Dlatego jak na wielu wyspach Pacyfiku, tak i na Filipinach po zakończeniu wojny ważni japońscy urzędnicy, w tym członkowie rodziny cesarskiej, odwiedzali te oddziały osobiście, aby przekonać żołnierzy, że muszą się poddać na rozkaz cesarza.

</doc>
<doc id="4681121" url="https://pl.wikipedia.org/wiki?curid=4681121" title="Feliks Myśliwiec">
Feliks Myśliwiec

Feliks Myśliwiec (ur. 26 maja 1893 w Ludwinie w powiecie wieluńskim, zm. 30 czerwca 1920 na froncie polsko-bolszewickim) – żołnierz 27 pułku piechoty, uczestnik wojny polsko-bolszewickiej. Kawaler Orderu Virtuti Militari
Życiorys.
Urodził się w rodzinie Jana i Marianny z d. Bieś 26 maja 1893 we wsi Ludwina. Wstąpił jako ochotnik do 27 pułku piechoty. Był żołnierzem 7 kompanii w II batalionie. Walczył z Ukraińcami i bolszewikami. Szczególnie odznaczył się podczas walk z 1 Konną Armią Budionnego. Poległ 30 czerwca 1920 na szosie pomiędzy Antonówką a Wołodarką (nad Słuczą), podawana jest również miejscowość Suszczany, kiedy strzelał w pozycji stojącej podczas szarży nieprzyjaciela. Za ten czyn odznaczony pośmiertnie Krzyżem Virtuti Militari. Posiadał stopień starszego szeregowego. Rodziny nie założył.

</doc>
<doc id="4681123" url="https://pl.wikipedia.org/wiki?curid=4681123" title="Stanisław Glezmer">
Stanisław Glezmer

Stanisław Kostka Edward Władysław Glezmer herbu Bożena (ur. 21 stycznia 1853, a według napisu na nagrobku w 1854 w Tursku Wielkim, zm. 16 lipca, a wedle źródeł rosyjskich 23 czerwca 1916 w Petersburgu) – polski inżynier technolog, przemysłowiec, działacz społeczny, a także członek Rady Państwa.
Życiorys.
Pochodził z rodziny szlacheckiej wywodzącej się ze Szwecji. Był synem bankiera Piotra Jana Ignacego (1818–1891, powstańca styczniowego represjonowanego przez władze carskie) i Scholastyki ze Świderskich (około 1828–1865). Glezmerowie przejęli majątek w Tursku Wielkim w 1846 (po rodzinie Neumarków).
Uczył się w pińczowskim gimnazjum Wielopolskiego, a potem w gimnazjum w Radomiu, które skończył w 1869. W 1870 wyjechał do Petersburga, gdzie rozpoczął studia w Instytucie Technologicznym, ukończone w 1875. Uzyskał tytuł inżyniera technologa i od razu został członkiem Rosyjskiego Towarzystwa Technicznego. Założył w Petersburgu najprawdopodobniej pierwszą w Rosji fabrykę utylizacji kości zwierzęcych, której był dyrektorem. Zakłady na Wyspie Gutujewskiej przetwarzały kości zwierzęce na m.in. nawozy sztuczne, olej i węgiel kostny oraz klej. Spółka była monopolistą do czasu rewolucji w 1917. W 1895 zakłady uzyskały złoty medal moskiewskiego Cesarskiego Towarzystwa Rolniczego, a w 1896 prawo do używania carskiego herbu. Podczas 35 lat zarządzania przez Glezmera zakłady zdobyły 28 medali na wystawach międzynarodowych i rosyjskich.
Należał do różnych towarzystw ubezpieczeń wzajemnych. Począwszy od 1880 zasiadał w komisjach powoływanych przez Ministerstwo Finansów. Od 1893 należał, a od 1896 do 1912 kierował komisją, wypracowującą projekt ustawy o wzajemnych ubezpieczeniach robotniczych od nieszczęśliwych wypadków. Został również jednym z doradców Ministerstwa Finansów ds. handlu i przemysłu.
Był świadomym swej narodowości Polakiem i nie utrzymywał stosunków towarzyskich ani z Rosjanami, ani z innymi petersburskimi cudzoziemcami. Nie przeszkadzało to w wybraniu go w 1906 na prezesa Rosyjskiego Cesarskiego Towarzystwa Technicznego, którego był później honorowym członkiem. W kamienicy w parku Jekatierinhofskim przy ul. Mołwinskiej urządził 3-klasową szkołę zawodową dla dzieci robotniczych. W 1912 towarzystwo utworzyło fundusz charytatywny imienia carewicza Aleksieja Nikołajewicza, którego celem była organizacja szkół zawodowych dla młodych ludzi.
Od 1897 działał w Stowarzyszeniu Wspomagania Produkcji Przemysłowej (od 1906 Związek Fabrykantów i Przemysłowców Petersburskich) – do 1912 był prezesem tej organizacji. Zajmował się wspieraniem robotniczych organizacji samopomocowych oraz służby zdrowia i szkół dla dzieci z rodzin robotniczych.
W trakcie rewolucji 1905 roku zaangażował się w politykę. Współorganizował wówczas konserwatywno-liberalną partię Związek 17 Października oraz Partię Postępowo-Ekonomiczną. W 1906 wszedł do Rady Rosyjskiego Związku Wzajemnych Ubezpieczeń w Moskwie, jak również współzakładał Radę Zjazdów Przemysłu i Handlu. Został też członkiem Dumy Miejskiej i Rady Państwa jako przedstawiciel kręgów przemysłowych. Odbył wówczas podróż na Kaukaz i nad Morze Kaspijskie (1907). W 1909 podróżował po Dalekim Wschodzie z uwagi na fascynację tym rejonem świata.
Po wybuchu I wojny światowej wszedł w skład Centralnego Komitetu Obywatelskiego (1915). Niósł tam pomoc polskim jeńcom i osobom wygnanym ze swoich domów. Jako członek Rady Państwa (razem z Władysławem Żukowskim) pozostawał w składzie komisji ds. rozpatrywania spraw ekonomicznych Królestwa Polskiego przed ich wniesieniem do Rady Ministrów. Udzielał się w sprawach opieki nad dziećmi oraz zaprowiantowania kraju. Był w składzie delegacji Polskiego Towarzystwa Pomocy Ofiarom Wojny do Siergieja Wittego i było to jego ostatnie zadanie publiczne w Rosji.
22 września 1901 kupił za kwotę 126.388,05 rubli od Leopolda Juliana Kronenberga pałac w Strugach, gdzie w latach 1910–1912 Zdzisław Kalinowski i Czesław Przybylski przeprowadzili gruntowny remont i wyeksponowali jego kolekcję sztuki dalekowschodniej. Na mocy testamentu spadkobiercy przekazali ją w 1919 Muzeum Narodowemu w Warszawie (II wojnę światową przetrwało około dwieście eksponatów). Podczas pobytu w Petersburgu zamieszkiwał głównie w letnisku Jekatierynhofie, gdzie miał dwór prowadzony w stylu polskim.
Zmarł nagle w swoim gabinecie w Petersburgu. Pochowano go na rzymskokatolickim Cmentarzu Wyborskim. Pogrzebowi przewodniczył arcybiskup mohylewski Jan Cieplak, a uczestniczyła w nim duża liczba przedstawicieli różnorakich organizacji, z którymi miał związek w życiu. Następnie przeniesiono go do rodzinnego grobowca na cmentarzu parafialnym w Mikołajewie, gdzie spoczęła też jego żona Wanda, syn Stanisław Bolesław oraz brat Jan. 4 sierpnia 1916 w Warszawie arcybiskup Aleksander Kakowski mszę żałobną w jego intencji.
Po jego śmierci dobra Strugi otrzymały dzieci.
Dobroczynność.
W Petersburgu od 1870 udzielał się w różnego organizacjach dobroczynnych oraz działał społecznie. W 1882 zakładał z Gustawem Kamieńskim Towarzystwo Absolwentów Instytutu Technologicznego. W 1886 został jego honorowym członkiem. W czasie I wojny światowej działał w tzw. komitecie wielkiej księżnej Tatiany Nikołajewnej, z którego pozyskał dla Centralnego Komitetu Obywatelskiego znaczącą pomoc finansową.
Działał w organizacjach polonijnych. Związany był z Rzymskokatolickim Towarzystwem Dobroczynności przy kościele św. Katarzyny. W 1915 był inicjatorem założenia całorocznej szkółki rolniczej dla 20 chłopców we wsi Strugi Białe (obecnie Krasnyje Strugi, obwód pskowski). Działalność ta prowadzona była w oparciu o idee gniazd sierocych.
W 1916 wybrano go prezesem Piotrogrodzkiego Koła Towarzystwa Opieki nad Zabytkami Przeszłości. Było to pierwsze w Rosji tego typu stowarzyszeniem polonijne. Członkowie inwentaryzowali i chronili polskie dziedzictwo kulturowe. Był prezesem tej organizacji do śmierci.
Od 1911 rozwinął w oparciu o własne majątki w Tursku Wielkim i okolicach charytatywny projekt gniazd sierocych, zgodnie z założeniami Kazimierza Jeżewskiego. W 1908 obaj wspólnie powołali Towarzystwo Gniazd Sierocych w Królestwie Polskim, którego był najpierw prezesem, a potem honorowym prezesem. Zajmował się wychowaniem i edukacją osieroconych dzieci.
Rodzina.
Pierwszą jego żoną była Wanda Kamila z Szerszeńskich (ur. 18 lipca 1856 w Wiskitnie, zm. 22 lipca 1906 w Warszawie). Miał z nią córkę Helenę (ur. 1880), która wyszła za mąż za Zygmunta Henryka Brudzińskiego (ur. 1876), a także syna Stanisława Bolesława (ur. 23 września 1882 w Petersburgu, zm. 28 czerwca 1953 w Lipianach).
Jego drugą żoną była Halina Gabriela Rostropowicz (ur. 1856, zm. 1929), która była córką Hannibala Władysława (ur. 1829, zm. 1908), wcześniej zamężna z Wiktorem Schurrem.
Miał rodzeństwo: siostrę Natalię Annę (ur. 1849, zm. 1872) zamężną z Antonim Franciszkiem Szańkowskim oraz brata Jana (przemysłowca, ur. 29 sierpnia 1860 w Tursku Wielkim, zm. 6 stycznia 1910 w Petersburgu).
Odznaczenia.
Był odznaczony Orderem św. Stanisława II kl. (1883) i Orderem św. Anny III kl. (1897).

</doc>
<doc id="4681129" url="https://pl.wikipedia.org/wiki?curid=4681129" title="Uitvlugt">
Uitvlugt

Uitvlugt – miasto w Gujanie, w regionie Essequibo Islands-West Demerara.

</doc>
<doc id="4681130" url="https://pl.wikipedia.org/wiki?curid=4681130" title="Conference National">
Conference National



</doc>
<doc id="4681131" url="https://pl.wikipedia.org/wiki?curid=4681131" title="Wakapau">
Wakapau

Wakapau – miasto w Gujanie, w regionie Pomeroon-Supenaam.

</doc>
<doc id="4681132" url="https://pl.wikipedia.org/wiki?curid=4681132" title="Charles Tillon">
Charles Tillon

Charles Joseph Tillon (ur. 3 lipca 1897 w Rennes, zm. 13 stycznia 1993 w Marsylii) – francuski robotnik, działacz związków zawodowych, polityk komunistyczny i pisarz, jeden z przywódców francuskiego Ruchu Oporu podczas II wojny światowej.
Biografia.
Wczesne dzieciństwo spędził z babcią ze strony ojca w Saint-Grégoire, w Rennes kształcił się zawodowo na metalurga znajdując po 1913 pracę jako monter. W czasie I wojny światowej odbył służbę wojskową w Marynarce Narodowej jako członek załogi krążownika "Guichen". W 1919 był jednym z przywódców pokładowego buntu przeciwko użyciu jednostki w walce z bolszewikami w rosyjskiej wojnie domowej, za co został skazany na 5 lat pozbawienia wolności. Na mocy amnestii Tillon opuścił więzienie w 1921, jako monter został zatrudniony w Nantes. Wstąpił tam do Powszechnej Konfederacji Pracy i Partii Komunistycznej (PC), stając się następnie jednym z współzałożycieli Zjednoczonej Powszechnej Konfederacji Pracy (odłam CGT powiązany z PC). W 1925 został wybrany na radnego gminy Douarnenez, jego kariera polityczna nabrała tempa w 1932, gdy został wybrany do Komitetu Centralnego PC, zaś już w 1936 został wybrany deputowanym do Zgromadzenia Narodowego z departamentu Sekwana.
Po delegalizacji Partii Komunistycznej Charles Tillon został pozbawiony mandatu oraz zaocznie skazany na pięć lat pozbawienia wolności i praw obywatelskich za szerzenie propagandy III Międzynarodówki. W przeciwieństwie do pozostałych członków głównego kręgu władz partyjnych (min. Sekretarza Generalnego KC PC Jacques'a Duclosa) sprzeciwił się dyrektywie Kominternu w sprawie zachowania przez partie komunistyczne w Europie neutralności wobec wojny III Rzeszy z Aliantami, której przyczyną był pakt Ribbentrop-Mołotow. W odpowiedzi na wygłoszoną przez Marsz. Philippe'a Pétaina 17 czerwca 1940 zapowiedź kapitulacji, w Bordeaux sformował on pisemny apel do narodu francuskiego, wzywając do oporu przeciwko reprezentowanemu przez Niemcy i Włochy faszyzmowi oraz rządowi Petaina, ale nie w sojuszu z Wielką Brytanią jako państwem monarchistycznym i kapitalistycznym.
W końcu 1940 nawiązał kontakt z Benoîtem Frachonem odnawiając tym samym kontakty z zakonspirowaną Partią Komunistyczną. Po ataku Hitlera na Związek Radziecki środowisko komunistów francuskich oficjalnie przystąpiło do Ruchu Oporu, Komitet Centralny powierzył Tillonowi tworzenie oddziałów wojskowych partii - Organizacji Specjalnej Walki (OS) i Batalionów Młodzieży. W marcu 1942 został on Komendantem Krajowym Wolnych Strzelców i Partyzantów (FTP) – zbrojnego ramienia partii, które w ramach Frontu Narodowego zdecydowano się otworzyć na ludzi z różnych środowisk politycznych (głównie lewicowych) nie ograniczając ich jedynie do komunistów. FTP dzielili się na część złożoną z Francuzów ("Wolni Strzelcy i Partyzanci Francuscy" – FTPF) i obcokrajowców ("Imigrancka Siła Robocza" – FTP-MOI). Jednocześnie umocniła się pozycja Tillona w centralnych kręgach partyjnych, dzięki czemu stał się drugą po Duclosie najważniejszą osobą w PCF. W wyniku unifikacji Ruchu Oporu w lutym 1944 powstały Francuskie Siły Wewnętrzne (FFI) – jednolita organizacja skupiająca wszystkie ruchy i siatki podziemia – w których skład weszły także FTP. Z powodu zachowania przezeń autonomii Tillon zachował swoje stanowisko Komendanta Krajowego Wolnych Strzelców i Partyzantów. 14 lipca 1944 wydał dekret nakazujący bojownikom FFI wywodzących się z FTP umieszczanie na opaskach obok barw narodowych, skrótu "FFI" i krzyża lotaryńskiego skrótu "FTP/FTPF/FN" lub czapki wolności. 
Po wyzwoleniu Francji pełnił urząd burmistrza Aubervilliers zostając następnie ponownie deputowanym do francuskiego parlamentu z departamentu Sekwana. W koalicyjnym Rządzie Tymczasowym otrzymał tekę ministra lotnictwa, a następnie ministra uzbrojenia, zaś w okresie IV Republiki przez krótki okres wchodził w skład rządu jako minister odbudowy i urbanistyki, do 1955 pozostając deputowanym. W 1952 stanął po stronie wykluczonego z partii André Marty'ego, przez co stracił wszystkie stanowiska w PCF. Nie został jednak wówczas z niej wyrzucony, do czego doszło dopiero w 1970, kiedy potępił oficjalne stanowisko partii wobec Praskiej Wiosny. W 1975 przeszedł na emeryturę; od końca wojny zajmował się także spisywaniem wspomnień z okresu okupacji. Po śmierci Charles Tillon został pochowany na wojskowym cmentarzu w Rennes.
Życie prywatne.
Pierwszą żoną Charles'a Tillon była Marie-Louise "Colette" Camaillat (1909-1947), z którą miał dwóch synów: Claude'a (ur. 1928) i Jacques'a (ur. 1942). Cztery lata po jej śmierci ożenił się ponownie z Raymonde Barbé, ze związku z nią urodziły się dwie córki: Itea (ur. 1950) i Nadia (ur. 1952).

</doc>
<doc id="4681143" url="https://pl.wikipedia.org/wiki?curid=4681143" title="Daniela Gwiazdowska">
Daniela Gwiazdowska

Daniela Gwiazdowska – polska biochemik, biotechnolog i mikrobiolog, dr hab. nauk ekonomicznych, profesor Instytutu Nauk o Jakości Uniwersytetu Ekonomicznego w Poznaniu.
Życiorys.
W 1998 ukończyła studia w zakresie nauk przyrodniczych w Akademii Rolniczej im. Augusta Cieszkowskiego w Poznaniu, natomiast 30 października 2003 obroniła pracę doktorską, 17 października 2014 habilitowała się na podstawie pracy zatytułowanej "Poprawa Jakości i bezpieczeństwa zdrowotnego żywności i pasz poprzez mikrobiologiczną eliminację mikotoksyn fuzaryjnych". Objęła funkcję adiunkta Katedry Biochemii i Mikrobiologii na Wydziale Towaroznawstwa Uniwersytetu Ekonomicznego w Poznaniu, oraz starszego wykładowcy w Katedrze Przyrodniczych Podstaw Jakości Wydziału Towaroznawstwa Uniwersytetu Ekonomicznego w Poznaniu.
Piastuje stanowisko profesora uczelni w Instytucie Nauk o Jakości na Uniwersytecie Ekonomicznym w Poznaniu.

</doc>
<doc id="4681149" url="https://pl.wikipedia.org/wiki?curid=4681149" title="Przyczyny transseksualizmu">
Przyczyny transseksualizmu

Ogólnie etiologia zaburzeń tożsamości płciowej nie została wyjaśniona. Stawiano różne hipotezy. Znaczną uwagę zwracano na wyjaśnienia biologiczne. Nie udało się jednak potwierdzić ani roli czynników genetycznych, ani endokrynologicznych, ani organicznego uszkodzenia OUN, ani też wychowania. Dotyczy to również transseksualizmu. Jego etiologia wydaje się wieloczynnikowa, oprócz czynników biologicznych, jak neurorozwojowe, genetyczne, swoje miejsce mają w niej czynniki środowiskowe, psychospołeczne.
Genetyka i endokrynologia.
Nie znaleziono żadnych nieprawidłowości chromosomalnych ani genetycznych, które miałyby powodować transseksualizm. Istnieją jednak badania świadczące o pewnej roli genów w powstawaniu tego zjawiska. Smith "et al" przytaczają wyniki zespołu Gómez-Gil "et al" z 2010, wedle których rodzeństwo osób transseksualnych ma większą szansę na rozwinięcie się tego stanu, przy czym dotyka to w większym stopniu braci, niż sióstr, oraz bardziej rodzeństwa osób M/K, niż K/M.
Jedna z hipotez szukała przyczyn transseksualizmu w zaburzeniach hormonalnych matki podczas ciąży. Ten pogląd również nie doczekał się potwierdzenia. U gryzoni niedobór androgenów w ciąży u samców przejawia się zanikiem zachowań typowych dla tej płci w późniejszym życiu przy obecności prawidłowo ukształtowanych męskich narządów rozrodczych, natomiast nadmiar tych steroidów u samiczek wywoła u nich zachowania męskie. Hiperandrogenizacja podczas rozwoju wewnątrzmacicznego może skutkować zachowaniami chłopięcymi u genetycznych dziewczynek, jednakże nie rozwijają one zazwyczaj transseksualizmu. Sytuację taką obserwuje się w przypadku wrodzonego przerostu nadnerczy, gdzie poddawana dużym stężeniom androgenów dziewczynka wykazuje typowe dla chłopca zainteresowania i zabawy, jest też bardziej agresywna. Towarzyszy temu maskulinizacja zewnętrznych narządów rozrodczych. Jednakże wedle Smitha i współpracowników (2005) hipoteza wpływu hormonów matki przy podatności genetycznej wydaje się obecnie najbardziej prawdopodobna. W końcu mózg mężczyzny rozwija się pod wpływem testosteronu, mózg żeński zaś w przypadku braku tego androgenu. Różnice w tym narządzie pojawiają się później i niezależnie od rozwoju narządów rozrodczych zewnętrznych. Tak więc, jeśli te 2 procesy się nie zgrają, czy to na skutek działania genów, czy hormonów, rozwinie się transseksualizm. Z drugiej strony zaburzenia hormonalne mogą ściśle wiązać się z genetycznymi. Zaburzenia genetyczne mogą dotyczyć genów odpowiedzialnych za syntezę hormonów czy też wrażliwość na te związki. Wykazano pewien związek transseksualizmu z polimorfizmem genu CYP17, związanego ze stężeniami hormonów płciowych w osoczu. W 2008 zespół Bentza znalazł związek pomiędzy brakiem typowego dla kobiet CYP17 T-34C a transseksualizmem K/M. Inaczej mówiąc, mutacja allela A2 tego genu wiązała się z większym prawdopodobieństwem rozwoju transseksualizmu K/M. Powiązań z typem M/K nie znaleziono. Badania Fernándeza "et al" skupiły się z kolei na polimorfizmie CYP17 MspA1 u pacjentów ośrodka andaluzyjskiego, wiążąc allel A2, występujący z jednakową częstością u obu płci (z wyjątkiem Austrii i Japonii) również z osobami K/M. Allel A2 występował u osób K/M częściej niż u porównywanych nietransseksualnych kobiet, natomiast u osób M/K rzadziej, niż u niecierpiących na zaburzenia tożsamości płciowej mężczyzn. Natomiast u M/K wykryto więcej powtórzeń CA w genie receptora estrogenowego β (czego późniejsze badania nie potwierdziły), a także więcej powtórzeń w genie receptora androgenowego. Kolejne badania stoją jednak na stanowisku braku takich powiązań genetycznych.
Wpływ androgenów na mózg rozwijającego się płodu ocenia się za pomocą wskaźników takich, jak stosunek długości 2 palca dłoni do 4 palca, . Choć wskaźnik ten może też obrazować niestabilność rozwojową, jego niską wartość interpretuje się jako wysokie stężenie androgenów w życiu wewnątrzmacicznym. Testosteron wydłuża bowiem palec serdeczny, estrogeny natomiast – wskaziciela. Dokładniej iloraz długości palców kształtuje się w 14 tygodniu ciąży, przy czym androgeny działają najsilniej między 8 a 14 tygodniem. U kobiet będzie on zazwyczaj niższy, u mężczyzn wyższy. U osób M/K oraz K/M mieści się w zakresie typowym dla kobiet. Wskazuje to na rolę zmienionego stężenia testosteronu w powstawaniu transseksualizmu M/K. Metaanaliza wykazała, że zależność między wskaźnikiem 2D:4D a transseksualizmem jest w najlepszym razie niewielka. Dane są niewystarczające, by potwierdzić płciową asymetryczność zjawiska (występowanie sfeminizowanego wskaźnika u osób M/K i brak jego zmaskulinizowania u osób K/M). Odmienności tego wskaźnika występują również w przypadku homoseksualizmu.
Neuroprzekaźniki.
Osoby transseksualne wyróżniają się też nieco odmiennym rozlokowaniem transportera serotoniny. To transbłonowe białko generalnie rozmieszczone jest w mózgowiu asymetrycznie i niezależnie od płci, znaleziono jednak dymorfizm płciowy w korze środkowego zakrętu obręczy, związanego z negatywnymi emocjami i motoryką, jak też funkcjami poznawczymi. U zdrowych mężczyzn obserwuje się prawostronną asymetrię w rozlokowaniu rzeczonego transportera, u kobiet i osób transseksualnych M/K się tego nie stwierdza. Stan taki u osób M/K odzwierciedla niepełną maskulinizację.
Budowa mózgu.
Poszukiwano także organicznego zaburzenia mózgu, które miałoby stanowić przyczynę omawianego zaburzenia. Nie znaleziono go. Mózg kobiety i mężczyzny różnią się od siebie. Różnice te przypisuje się głównie działaniu hormonów płciowych. Rodzi to pytanie o to, czy mózg osoby transseksualnej będzie bardziej przypominał mózg osoby o tej samej płci morfologicznej, czy też psychicznej. Tym razem sekcje pośmiertne i obrazowanie przyżyciowe wykazały różnice pomiędzy osobami transseksualnymi a zdrowymi o tej samej płci morfologicznej. Statystycznie mózg mężczyzny jest większy od mózgu kobiety (również względem masy ciała, wyrównują to proporcje istoty szarej i białej), a wielkość mózgu osoby transseksualnej leży pomiędzy nimi. Kora mózgu kobiet wykazuje też pewne zgrubienia niestwierdzane u mężczyzn. Zgrubienia występują również u osób M/K. Natomiast u osób K/M nie znaleziono analogicznej maskulinizacji. Wśród istoty szarej transseksualistów odróżniają dwie struktury wykazujące u ludzi dymorfizm płciowy: jądro łożyskowe prążka krańcowego (BNST, związane z zachowaniem oraz układem autonomicznym i neurowydzielaniem) oraz trzecie jądro śródmiąższowe podwzgórza przedniego (INAH3, związane z neurosekrecją gonadotropin i zachowaniami macierzyńskimi). U osób transseksualnych przypominają one raczej struktury osób tej samej płci psychicznej, a nie morfologicznej, wedle części specjalistów nie zależąc jednocześnie od aktualnych stężeń hormonów płciowych ani orientacji seksualnej (w co Smith i współpracownicy wątpią, dostrzegając możliwość zależności od hormonoterapii). Jednak wedle badań Ludersa "et al" ogólnie istota szara osób M/K przypomina męską, choć odnotowywano wyjątki. Także Savic i Arver (2011) nie dopatrzyli się tutaj feminizacji, choć 2 lata wcześniej znaleziono jej cechy w skorupie osób M/K, podobnie jak cechy jej maskulinizacji u osób K/M. Natomiast o 2 lata późniejsze badania Simona i współpracowników wykazały mniej istoty szarej w móżdżkach osób transseksualnych obu płci, choć znaleziono też obszary móżdżku łączące osoby różnej płci morfologicznej o tym samym "gender". Wiarygodność wyników obniżają różnice w orientacji seksualnej pomiędzy badanymi grupami, są one też niezgodne z wynikami innych badań móżdżków. Jeśli chodzi o istotę białą, różnice takie dotyczą też ciała modzelowatego – u osób transseksualnych przypomina ono bardziej strukturę osób o analogicznej identyfikacji płciowej. Odkrywcy zasugerowali nawet włączenie tego faktu do kryteriów rozpoznawania GID. Jednak ich badań nie powtórzono, kryterium takie nie byłoby też możliwe do zastosowania w klinice. Smith "et al" określa je nawet mianem niedorzecznego. Kolejne różnice znaleziono w badaniu z udziałem transseksualnych osób homoseksualnych w takich drogach istoty białej, jak pęczek podłużny górny, pęczek czołowo-potyliczny dolny, droga korowo-rdzeniowa, szczypce mniejsze, a także w obręczy. U osób transseksualnych struktury te przedstawiały formę pośrednią pomiędzy męską a żeńską. W badaniach dyfuzyjności przeprowadzonych metodą rezonansu magnetycznego przez Kranza "et al" osoby transseksualne odstawały od osób o tej samej płci morfologicznej, ale w stopniu mniejszym niż w stosunku do drugiej płci morfologicznej, większe różnice zaobserwowali zaś Rametti i współpracownicy.
Badania Ku i współpracowników opublikowane w 2013 wskazały na funkcjonalnie więcej połączeń pomiędzy VTA a przednią korą obręczy, co tłumaczono stresem psychosocjalnym związanym z rozbieżnością pomiędzy płcią psychiczną a morfologiczną ("gender-sex incongruity"), przypisywanym w innych pracach dysharmonicznemu obrazowi własnego ciała i jego dysmorfofobicznemu odczuwaniu. Lin i współpracownicy w swoich badaniach genezy transseksualizmu z wykorzystaniem teorii grafów skupili się właśnie na obrazie ciała, wychodząc od trzech funkcji sieci neuronalnej związanej z jego tworzeniem: somatosensacji, czyli po prostu odczuwania ciała, związanej z zakrętem zaśrodkowym, somatopercepcji tworzącej postrzeżenia i zapewnianej przez górny płat ciemieniowy oraz somatoreprezentacji, a więc tworzenia pewnej związanej z ciałem wiedzy, za co odpowiadają lewe płaty czołowy i ciemieniowy. Ważną rolę odgrywa też wyspa. Stan mózgu związany z reprezentacją siebie samego oddaje spoczynkowe funkcjonalne wytwarzanie połączeń między neuronami (rsFC, "resting-state functional connectivity"), a stres psychospołeczny związany z różnicami między identyfikacją płciową a płcią morfologiczną zalicza się do czynników wpływających na budowę sieci neuronalnej. U osób transseksualnych stwierdzono 0 1-12% większą centralizację w obrębie zakrętu zarodkowego oraz górnego płata ciemieniowego (jednak nie w wyspie). W obrębie tych dwóch struktur stwierdzono również odmienny wzór połączeń międzywęzłowych. Ponadto połączenia pomiędzy prawą wyspą a zakrętem zaśrodkowym po obu stronach negatywnie korelują z wartością egotyczności odczuwanej płci psychicznej, co potwierdza rolę wyspy w tworzeniu obrazu ciała. U ludzi cisseksualnych takiej korelacji nie zaobserwowano. U osób transpłciowych może się to wiązać z dysocjacją emocji cielesnych od ciała, choć jest też inna interpretacja tych wyników, związana ze zmniejszoną istotnością odczuć dotyczących niezgodności płci. U osób transseksualnych połączenia sieci neuronalnej związanej z reprezentacją ciała są bardziej rozległe. Wyniki te współgrają z wcześniej stwierdzonymi odmiennościami w obrębie zakrętu zaśrodkowego, przedśrodkowego i wzgórza, a więc obszarów OUN związanych z percepcją własnego ciała.
Podobne wyniki uzyskano w badaniach obszarów związanych z obróbką bodźców wzrokowych, ważnych w procesie tworzenia reprezentacji ciała i powstawaniu identyfikacji płciowej. Znaleziono też więcej połączeń pomiędzy tymi obszarami a zakrętem zaśrodkowym i górnym płatem ciemieniowym u osób transseksualnych. Analogiczne dane dotyczą obszaru dodatkowej kory ruchowej (SMA). Odmienności te mogą wiązać się ze zwiększoną uwagą, jaką osoby transseksualne zwracają na niektóre części swego organizmu. Odmienności u osób transseksualnych znaleziono także w bocznej korze przedczołowej – mogą się one wiązać z odczuwanym przez te osoby stresem i z ich depresyjnością. Radzenie sobie z niedopasowaniem identyfikacji płciowej i płci morfologicznej może wiązać się z supresją pewnych procesów poznawczych, co przejawia się zmniejszoną centralizacją w tym obszarze mózgowia.
Metabolizm mózgu.
Badania mózgu z użyciem SPECT wykazały z kolei zmniejszony przepływ krwi u osób K/M w porównaniu ze zdrowymi kobietami w lewej przedniej korze obręczy, zwiększony natomiast w prawej wyspie, a więc w obszarach zaangażowanych w tworzenie się podniecenia seksualnego na drodze bodźców wzrokowych.
EEG.
28% transseksualistów cechuje się nieprawidłowym zapisem EEG, choć w niektórych badaniach stwierdzano je u prawie połowy osób, jak w przypadku atypowych wzorców skroniowych w pracy Hoeniga i Kenny z 1979 (drobne odmienności wykryli oni u kolejnych 24%). Wedle tych badaczy zmiany częściej obserwuje się u pacjentów K/M, niż M/K. Populacja zbadana przez wspomnianych specjalistów nie była jednak wolna od innych zaburzeń psychicznych ani neurologicznych. Jednak liczne inne prace opisują zmiany nad płatami skroniowymi osób transseksualnych. Z kolei w okolicy skroniowo-ciemieniowej nietypowe wzorce znaleziono u jednej na pięć takich osób. Pomimo tych wyników nie ma całkowitej pewności, że stwierdzone odmienności rzeczywiście wiążą się z transseksualizmem, a nie np. chorobami towarzyszącymi.
Abstrahując od samych nieprawidłowości zapisu, EEG osób M/K bardziej przypomina obserwowany u zdrowych kobiet, niż u mężczyzn. W oczy rzucała się przewaga fal β i γ nad prawą półkulą, głównie nad okolicą oczodołową i skroniową.
Wychowanie.
Nie potwierdzono wpływu wychowania na rozwój transseksualizmu. Tzw. sfeminizowani chłopcy rzadko rozwijają transseksualizm, najczęściej rozwijają się prawidłowo, częściej okazują się być homoseksualistami, niż transseksualistami. 1-2% chłopców wolałoby być dziewczynkami, 2 razy tyle dziewczynek chciałoby być chłopcami, ale bardzo rzadko zdarza się, by w przyszłości u osób tych rozwinęły się zaburzenia tożsamości płciowej.

</doc>
<doc id="4681151" url="https://pl.wikipedia.org/wiki?curid=4681151" title="Kuwieki">
Kuwieki

Kuwieki (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Werejki.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Tereszki.

</doc>
<doc id="4681152" url="https://pl.wikipedia.org/wiki?curid=4681152" title="Zoologia (film)">
Zoologia (film)

Zoologia (ros. "Зоология") – rosyjsko-niemiecko-francuski komediodramat z 2016 roku w reżyserii Iwana I. Twierdowskiego, opowiadający o kobiecie z ogonem.
Premiera.
Film miał premierę podczas Festiwalu Filmowego „Kinotawr” w Soczi 10 czerwca 2016. W Polsce wyświetlono go podczas MFF „Nowe Horyzonty” we Wrocławiu 26 lipca 2016, podczas "Tofifestu" w Toruniu 19 października 2016 oraz na festiwalu "Sputnika nad Polską" w Warszawie 3 listopada 2017. Do szerokiej dystrybucji w Rosji wszedł 24 listopada 2016 roku.
Fabuła.
Natasza, pracownica ogrodu zoologicznego jest już słusznym wieku. Mieszka z matka w miasteczku nad morzem. Może wydawać się, że w jej życiu już nic się nie zmieni. Każdy dzień jest taki sam. Jest znudzona plotkami koleżanek. Któregoś dnia wyrasta jej ogon. Przy tej okazji poznaje mężczyznę, który uważa ja za atrakcyjną. Kobieta zostaje zmuszona do dokonania życiowego wyboru.
Obsada.
W filmie wystąpili, m.in.

</doc>
<doc id="4681157" url="https://pl.wikipedia.org/wiki?curid=4681157" title="Bolesław Binder">
Bolesław Binder

Bolesław Henryk Binder ps. „Tkacz” (ur. 15 lipca 1898 w Warszawie, zm. 28 lipca 1920 w Łucku) – podporucznik piechoty Wojska Polskiego, kawaler Orderu Virtuti Militari.
Życiorys.
Syn Jana i Joanny z domu Różalska. W Częstochowie był uczniem gimnazjum. Od 1910 członek tajnych młodzieżowych organizacji patriotycznych. Od września 1914 służył w Legionach Polskich w 1 kompanii 5 pułku piechoty. 15 listopada 1915 został awansowany do stopnia kaprala, a 1 września 1916 do stopnia sierżanta. Od lipca 1917 ukrywał się w wyniku kryzysu przysięgowego formacji legionowych. Działał w Polskiej Organizacji Wojskowej na terenie Częstochowy.
W styczniu 1919 wstąpił ochotniczo do Wojska Polskiego. Początkowo jako podoficer służył w 2 pułku piechoty Legionów, następnie został przeniesiony do 1 kompanii III baonu 5 pułku piechoty Legionów. 7 maja 1919 został mianowany z dniem 1 maja tego roku na stopień podporucznika piechoty. Walczył na froncie polsko-bolszewickim dowodząc plutonem. Szczególnie odznaczył się nad Styrem podczas walk odwrotowych, podczas których "we wsi Szwajków samodzielnie powstrzymał oddział nieprzyjaciela pozwalając tym samym na wycofanie się wojsk polskich". Poległ 28 lipca 1920 dowodząc 11. kompanią „w krwawych i gwałtownych walkach na odcinku Nawóz-Uhły”. Za powyższy czyn został pośmiertnie odznaczony Orderem Virtuti Militari. Rodziny nie założył.
19 stycznia 1921 został pośmiertnie zatwierdzony z dniem 1 kwietnia 1920 w stopniu kapitana, w piechocie, w grupie oficerów byłych Legionów Polskich.

</doc>
<doc id="4681163" url="https://pl.wikipedia.org/wiki?curid=4681163" title="Piotr Jóźwiak">
Piotr Jóźwiak

Piotr Zenon Jóźwiak (ur. 14 lipca 1984 w Żarach) – polski prawnik, samorządowiec i nauczyciel akademicki, doktor nauk prawnych, od 2014 wiceprezydent Leszna, od 2019 członek Trybunału Stanu.
Życiorys.
Absolwent I Liceum Ogólnokształcącego im. Rodu Leszczyńskich w Lesznie. Ukończył magisterskie studia prawnicze na Wydziale Prawa i Administracji Uniwersytetu im. Adama Mickiewicza w Poznaniu oraz podyplomowe w zakresie polskiego i europejskiego prawa spółek w Szkole Głównej Handlowej. W 2013 na macierzystym wydziale obronił pracę doktorską pt. "Odpowiedzialność dyscyplinarna w sporcie". Opublikował ponad 60 prac i artykułów naukowych, współredagował 10 monografii. W ramach pracy naukowej specjalizował się w zakresie prawa karnego, dyscyplinarnego i sportowego. Wykładał m.in. w Wyższej Szkole Humanistycznej im. Króla Stanisława Leszczyńskiego w Lesznie, Collegium Polonicum w Słubicach, Wyższej Szkole Umiejętności Społecznych w Poznaniu oraz w poznańskiej filii SWPS Uniwersytetu Humanistycznospołecznego (gdzie został adiunktem w Katedrze Prawa Publicznego i Teorii Prawa).
Po studiach ukończył aplikację adwokacką w Poznaniu. Pracował w różnych kancelariach prawniczych, a od 2013 do 2014 prowadził własną. Został wspólnikiem w spółce cywilnej, zasiadł też w radzie programowej TVP Poznań i objął funkcję wiceprezesa klubu żużlowego Unia Leszno. 27 grudnia 2014 powołany na stanowisko drugiego zastępcy prezydenta Leszna. W wyborach w 2018 z listy Prawa i Sprawiedliwości uzyskał mandat radnego miejskiego, którego nie objął, pozostając wiceprezydentem.
21 listopada 2019 wybrany przez Sejm IX kadencji na członka Trybunału Stanu (z rekomendacji klubu PiS).
Życie prywatne.
Żonaty, ma syna.

</doc>
<doc id="4681167" url="https://pl.wikipedia.org/wiki?curid=4681167" title="Anse-à-Galets">
Anse-à-Galets

Anse-à-Galets – miasto na Haiti, w departamencie Zachodnim.

</doc>
<doc id="4681173" url="https://pl.wikipedia.org/wiki?curid=4681173" title="Ulica Rycerska w Piotrkowie Trybunalskim">
Ulica Rycerska w Piotrkowie Trybunalskim

Ulica Rycerska – ulica na Starym Mieście w Piotrkowie Trybunalskim.
Opis.
Ulica Rycerska biegnie od ul. Wojska Polskiego do Placu Niepodległości. Długość ulicy wynosi około 245 metrów. Ulica należy do najstarszych ulic w Piotrkowie i jest częścią układu urbanistycznego Starego Miasta, który ukształtował się w XIII/XIV wieku.
Nazwa ulicy pojawiła się na najstarszym planie Piotrkowa z 1786, jednak nazwę tę nosiła tam dzisiejsza ul. Szewska, zaś północy fragment dzisiejszej ul. Rycerskiej nosił nazwę "Nowe Miasto", a południowy – "ul. Szewska". W 1870 w ramach działań rusyfikacyjnych zmieniono nazwę ulicy na "Jekaterińską".
W 1627 rozpoczęto między ul. Rycerską a murami budowę klasztoru i kościoła dominikanek. W późniejszym czasie kompleks klasztorny był kilkukrotnie odbudowywany i przebudowywany, zaś sam kościół zyskał dzisiejszą formę w 1882. Przed II wojną światową większość mieszkańców ulicy stanowili Żydzi. W 2013 przeprowadzono remont ul. Rycerskiej.
Ulica pojawiła się w filmach: "Akademia pana Kleksa" (1984), "Pan Tadeusz" (1999), "Masz na imię Justine" (2005).
Zabytki.
Ulica wraz z całym układem urbanistycznym Starego Miasta wpisana jest do rejestru zabytków pod numerem 89-IX-35 z 24.07.1948, z 1.02.1962 i z 23.02.2004.
Do rejestru zabytków wpisane są budynki:
Do gminnej ewidencji zabytków miasta Piotrkowa Trybunalskiego, oprócz obiektów z rejestru zabytków, są też wpisane budynki:

</doc>
<doc id="4681175" url="https://pl.wikipedia.org/wiki?curid=4681175" title="Terapia korekty płci">
Terapia korekty płci

Terapia korekty płci – medyczny aspekt tranzycji płciowej, czyli modyfikowania własnych cech w celu lepszego dopasowania do własnej tożsamości płciowej. Może ona składać się z terapii hormonalnej mającej na celu zmianę drugorzędnych cech płciowych, operacji korekty płci w celu zmiany pierwotnych cech płciowych oraz innych procedur zmieniających wygląd, w tym trwałego usuwania włosów u transkobiet.
Hormonoterapia.
Działania terapeutyczne rozpoczyna się od kuracji hormonalnej. Redukuje ona morfologiczne cechy płci pacjenta. U osób M/K podaje się hormony żeńskie. Powoduje to zmniejszenie objętości jąder i powiększenie piersi, które jest uważane za obiektywnie niesatysfakcjonujące. Zmienia się owłosienie i miejsca odkładania tkanki tłuszczowej, podnosi się tembr głosu. Hormonoterapia nie powoduje u osób M/K znacznej zmiany w zakresie owłosienia twarzy, które nie zanika od przyjmowania hormonów. Erekcje zdarzają się rzadziej, są gorszej jakości. Leczenie takie niesie za sobą istotne zagrożenia. Rosną masa ciała i ciśnienie tętnicze. Zwiększa się ryzyko powikłań zakrzepowych i cukrzycy, kamicy żółciowej i chorób wątroby, raka sutka i guza prolaktynowego przysadki. Spada lub zanika płodność.
Natomiast u osób K/M podawany jest testosteron. Pacjent przestaje miesiączkować. Piersi tracą częściowo objętość, rozwija się natomiast łechtaczka, podobnie mięśnie. Głos staje się niższy. Owłosienie i rozlokowanie tkanki tłuszczowej zmieniają się w kierunku męskich. Również i w tym przypadku hormonoterapia niesie za sobą pewne zagrożenia. Pojawiają się zaburzenia metaboliczne, jak wzrost stężenia cholesterolu i glukozy w osoczu. Co się z tym wiąże, rośnie ryzyko chorób sercowo-naczyniowych. Ponadto mogą pojawić się choroby wątroby i trądzik. Również w tym przypadku spada lub zanika płodność. Badanie zaprezentowane na ENDO 2019 (konferencji The Endocrine Society) pokazuje, że nawet po roku leczenia testosteronem transmężczyzni mogą zachować swoją potencjalną płodność i działanie jajników.
Test życia.
Następnie przeprowadza się test życia. Polega on na próbie życia w pożądanej przez siebie roli płciowej. Pacjent wchodzi w nową rolę, niezgodną ze swoją dotychczasową płcią morfologiczną. Musi utrzymać się w zawodzie i radzić sobie w pracy czy też analogicznie w szkole, funkcjonować w rodzinie i społeczeństwie. Dzięki temu konfrontuje swe oczekiwania z rzeczywistym życiem we wcześniej pożądanej roli płciowej, zanim jeszcze podejmie decyzje, których skutków nie będzie można odwrócić. Test życia trwa od roku do dwóch lat. Jego ukończenie i wykazanie dobrego funkcjonowania w pożądanej roli płciowej uznawane jest często za konieczny warunek dalszego leczenia.
Chirurgia.
Po ukończeniu testu życia przewiduje się operację zmiany płci. Najczęściej jednak, jak podają Leriche i współpracownicy, odbywa się ona po 5-10 latach leczenia, już po zmianie płci metrykalnej. Polega na zmianie zewnętrznych cech płciowych tak, aby przypominały płeć odmienną. Oczywiście jej przebieg istotnie zależy od płci pacjenta.
W przypadków pacjentów K/M polega ona na usunięciu piersi, jajników, macicy. Tworzy się natomiast prącie (falloplastyka). Istnieje kilka różnych metod przeprowadzania falloplastyki. Jeden z nich to trójetapowa falloplastyka brzuszna z użyciem nadymanego balona, trwająca od połowy roku do trzech kwartałów. Inny sposób to falloplastyka metodą wolnego płata pobranego z przedramienia (FFFP), polegająca na pobraniu płata skórno-powięziowego z kończyny górnej niedominującej, z obszaru zaopatrywanego przez tętnicę promieniową, żyłę odpromieniową i nerw mięśniowo-skórny po wykonaniu testu Allena lub USG. Cewkę moczową należy wydłużyć, korzystając z przedniej części pochwy, po czym płat przeszczepia się na brzuchu, łącząc odciętą tętnicę promieniową z tętnicą nabrzuszną dolną, żyłę odpromieniową z żyłą odpiszczelową, nerw zaś z nerwem grzbietowym łechtaczki. Następny etap obejmuje wytworzenie żołędzi i przeszczep siatkowy skóry. Po 3-9 miesiącach zabieg można uzupełnić o wszczepienie protezy. Leriche "et al" uznający wyższość FFFP nad innymi metodami, podsumowali zabiegi wykonane w ich placówce w latach 1986–2002. Pacjenci mieli od 20 do 44 lat, średnio 30, po wykonanych mammektomii i panhisterektomii. Autorzy odnotowali następujące powikłania: utrata płata, niedokrwienie tętnicze, zakrzepicę żylną, zakażenia, ograniczona martwica dystalna, krwiak, przetoki moczowe (niekiedy wymagające uretrostomii), zastój moczu, przemieszczenie bądź eksplantacja protezy. 90% pacjentów było zadowolonych z zabiegu. 83% odczuwało za pomocą skóry pokrywającej wytworzone prącie, jednak tylko u 9% kontakt z narządem odbierany był erogennie. Po zabiegu 1 pacjent (2% badanej próby) posunął się do samobójstwa po rozstaniu z kobietą, 27% sporadycznie używało leków przeciwdepresyjnych, 6% prowadziło psychoterapię. 40% dzięki zabiegowi odnalazło pracę, której w poprzedniej roli płciowej nie mogli dostać.
Natomiast gdy pacjentem jest osoba M/K, wykonuje się orchidektomię, tworząc przy wykorzystaniu skóry prącia pochwę oraz formując narządy płciowe zewnętrzne kobiece.
Jest kilka różnych metod wykonywania zabiegów operacyjnych u osób M/K. Obejmują one użycie płatu prąciowo-mosznowego, odwróconego płata prąciowego, segmentu jelita.
Operacja osoby M/K techniką Baudeta składa się z trzech głównych części: klitoroplastyki, meatoplastyki cewki moczowej oraz wytworzenia pochwy. Leclère i współpracownicy (2015) wykonują taki zabieg w 14 etapach. Operację zaczyna się od przygotowania pacjentki, spoczywającej podczas zabiegu w pozycji Trendelenburga, po czym zakłada się cewnik do cewki moczowej. Pierwsze cięcie, w kształcie litery Y, dotyka moszny, po czym tworzy się przestrzeń dla przyszłej pochwy, usuwając między innymi mięsień opuszkowo-jamisty. Podczas tego etapu należy kontrolować palcem odbytnicę. Jądra usuwa się. Następnie dokonuje się odwrócenia (inwersji) skóry prącia. Przebiegającą w obrębie prącia cewkę moczową trzeba odłączyć od ciał penisa, nacinając ciało gąbczaste prącia. Wtedy tworzy się i ładuje nową łechtaczkę ("neoclitoris"), wykorzystując błonę białawą i żołądź prącia. Dalej tworzy się tzw. "neovaginalphallic cylinder". Usztywnia się wytworzoną łechtaczkę i umieszcza wspomniany cylinder w miejscu przyszłej pochwy. Zarysowuje się wargi sromowe większe, tworzone z tkanki tłuszczowej moszny. Umieszcza w odpowiednim miejscu łechtaczkę i cewkę moczową. Dwa ostatnie etapy obejmują opracowanie wytworzonych ran. Po operacji pacjentka pozostaje w łóżku przez 4 dni. Należy odczekać 4 miesiące po zabiegu przed podjęciem stosunków płciowych. Do ewentualnych powikłań zaliczają się krwawienia, krwiaki, zator płucny, zakrzepica żył głębokich, stenoza cewki moczowej, zakażenia, powikłania anestezjologiczne, ból, powikłania związane z blizną, utrata doznań ze stref erogennych.
Ponadto dokonuje się również liftingu twarzy, wykonuje depilację, makijaż permanentny, przeprowadza się plastykę nosa i powiek, zmniejsza chrząstkę tarczowatą. Operacje takie częściej wykonuje się w przypadku osób M/K, niż K/M.

</doc>
<doc id="4681176" url="https://pl.wikipedia.org/wiki?curid=4681176" title="Strange Kind of Woman">
Strange Kind of Woman

Strange Kind of Woman – piosenka brytyjskiego zespołu rockowego Deep Purple, która została wydana jako singiel (po singlu „Black Night”) na początku 1971 roku. Piosenka stała się hitem, osiągając 8 miejsce na brytyjskiej liście przebojów. Remiks Rogera Glovera z 1996 roku pojawił się później na reedycji albumu "Fireball" z 1971 roku, podczas gdy oryginalną wersję można znaleźć na różnych kompilacjach Deep Purple. Chociaż nie jest częścią sesji nagraniowych "Fireball", utwór „Strange Kind of Woman” został włączony do amerykańskich i kanadyjskich wydań albumu, zamiast utworu „Demon’s Eye” z wydania brytyjskiego.
Utwór ze strony B, „I’m Alone”, został później wydany na kompilacji "The Deep Purple Singles A’s and B’s", a także na rozszerzonym wydaniu "Fireball" z okazji 25. rocznicy wydania płyty.
Historia powstania utworu.
Piosenka pierwotnie nosiła nazwę „Prostitute”. Wokalista Ian Gillan w wersji utworu z płyty "Deep Purple in Concert" przed wykonaniem opowiedział o utworze: „[Piosenka] opowiada historię naszego przyjaciela, który pobrał się z bardzo złą kobietą i była to smutna historia. W końcu pobrali się. A kilka dni po ślubie kobieta umarła”. W sekcji "Wordography" Gillan podaje nieco inną wersję historii utworu: 
Podczas wykonywania piosenki na żywo, Gillan i gitarzysta Ritchie Blackmore wykonują pojedynek gitarowo-wokalny w środku utworu. Zawsze kończy się on wyjątkowo długim i wysokim krzykiem Gillana, po którym zespół wraca do grania oryginalnej wersji piosenki. Przykład można usłyszeć na płycie "Made in Japan", nagranej na żywo w 1972 roku.
Covery utworu.
Piosenka została nagrana przez serbski hard rockowy zespół Cactus Jack na ich koncertowym tribute albumie "Deep Purple Tribute" w 2003 roku. Cover utworu został wydany również przez zespół psychobilly The Lucky Devils na ich pierwszym albumie "Time Passes By" w 2000 r.

</doc>
<doc id="4681177" url="https://pl.wikipedia.org/wiki?curid=4681177" title="Arcahaie">
Arcahaie

Arcahaie – miasto na Haiti, w departamencie Zachodnim.

</doc>
<doc id="4681179" url="https://pl.wikipedia.org/wiki?curid=4681179" title="Cabaret">
Cabaret

Cabaret – miasto na Haiti, w departamencie Zachodnim.

</doc>
<doc id="4681191" url="https://pl.wikipedia.org/wiki?curid=4681191" title="Gros-Morne (Haiti)">
Gros-Morne (Haiti)

Gros-Morne – miasto na Haiti, w departamencie Artibonite.

</doc>
<doc id="4681197" url="https://pl.wikipedia.org/wiki?curid=4681197" title="Puchar Azji w Piłce Nożnej 2023 (eliminacje)">
Puchar Azji w Piłce Nożnej 2023 (eliminacje)

Eliminacje do Pucharu Azji w Piłce Nożnej 2023 – rozgrywki mające na celu wyłonienie 24 zespołów, które uzyskają awans do turnieju finałowego. Dwie pierwsze rundy eliminacji do Pucharu Azji są jednocześnie częścią eliminacji do Mistrzostw Świata w Piłce Nożnej 2022 dla strefy AFC.
Uczestnicy.
Podział został dokonany na podstawie rankingu FIFA z kwietnia 2019.
Terminarz.
Terminarz rozgrywek jest następujący:
Pierwsza runda.
W pierwszej rundzie 12 najniżej notowanych drużyn według rankingu FIFA z kwietnia 2019 zagra dwumecz w sześciu rozlosowanych parach. Zwycięzcy dwumeczów uzyskają awans do drugiej rundy.
Losowanie.
Losowanie odbyło się 17 kwietnia 2019 w Kuala Lumpur. Drużyny z pierwszego koszyka są gospodarzami pierwszego meczu.
Pogrubioną czcionką reprezentacje, które przeszły do drugiej rundy.
Druga runda.
W tej rundzie bierze udział 6 zespołów z poprzedniej rundy oraz 34 najwyżej notowane zespoły strefy AFC według rankingu FIFA z kwietnia 2019. Zostały one podzielone na osiem grup, liczących po pięć zespołów. Zwycięzcy grup oraz pięć najlepszych zespołów z drugich miejsc zapewniają sobie awans do Pucharu Azji 2023. Pozostałe drużyny z drugich miejsc, wszystkie drużyny, które zajęły trzecie i czwarte miejsca w swoich grupach oraz 3 najlepsze z piątych miejsc zagrają w trzeciej, decydującej rundzie eliminacji. Reszta drużyn z piątych miejsc zagrają w dodatkowej dwustopniowej fazie play-off, gdzie mecze rozgrywane będą systemem mecz i rewanż. W ten sposób wyłonione zostały ostatnie dwie drużyny, które wezmą udział w trzeciej rundzie eliminacji.
Losowanie.
Losowanie zostało przeprowadzone 17 kwietnia 2019 roku razem z losowaniem pierwszej rundy.
Legenda:
Grupa H.
16 maja 2021 AFC poinformało, że Korea Północna wycofała się z eliminacji z powodu obaw związanych z pandemią COVID-19, w wyniku czego wyniki meczów rozegranych przeciwko Korei Północnej zostały unieważnione a mecze nierozegrane odwołane.
Klasyfikacja drużyn z drugich miejsc.
Po wycofaniu się Korei Północnej drużynom z drugich miejsc odjęto punkty zdobyte z ostatnimi drużynami w tabeli.
Do sklasyfikowania drużyn z drugich miejsc przyjęto następujące kryteria:
Klasyfikacja drużyn z piątych miejsc.
Do sklasyfikowania drużyn z piątych miejsc przyjęto następujące kryteria:
Runda play-off.
Runda play-off będzie składać się z dwóch rund w systemie mecz i rewanż, które wyłonią dwa zespoły, które będą dalej uczestniczyć w eliminacjach.
Trzecia runda.
W trzeciej rundzie będą uczestniczyć 24 zespoły, które zostaną podzielone na sześć grup. Z każdej grupy awans uzyskają zespoły z pierwszego miejsca każdej z grup oraz pięć najlepszych drużyn z drugich miejsc, co daje łącznie 11 miejsc premiowanych awansem do Pucharu Azji 2023. Wszystkie mecze odbędą się w jednym wybranym kraju z danej grupy. Każdy zespół rozegra z każdym jeden mecz.
Losowanie.
Losowanie zostało przeprowadzone 17 kwietnia 2019 roku razem z losowaniem pierwszej rundy.
Legenda:

</doc>
<doc id="4681201" url="https://pl.wikipedia.org/wiki?curid=4681201" title="L’Estère">
L’Estère

L'Estère – miasto na Haiti, w departamencie Artibonite.

</doc>
<doc id="4681203" url="https://pl.wikipedia.org/wiki?curid=4681203" title="Ulica Rycerska">
Ulica Rycerska



</doc>
<doc id="4681205" url="https://pl.wikipedia.org/wiki?curid=4681205" title="Jacek Sienkiewicz (producent muzyczny)">
Jacek Sienkiewicz (producent muzyczny)

Jacek Sienkiewicz (ur. w Warszawie w 1976) – polski producent muzyki elektronicznej, wykonawca Live-Act, DJ. 
Rozpoczął karierę DJ-ską na początku lat dziewięćdziesiątych po udziale w pierwszych podziemnych imprezach w Warszawie. Prowadzi wytwórnię Recognition w której wydaje własną muzykę oraz prace zaprzyjaźnionych artystów. Początki produkcji muzycznej Jacka związane są z Igorem Czerniawskim od którego pożyczał sprzęt oraz uczył się jego obsługi. Jego pierwsza płyta, Recognition, została wydana w 1999 pod pseudonimem, Recognition. W 2002 Jacek, już pod swoim nazwiskiem, wydał album Téchnè, który sygnuje Cocoon Recordings, wytwórnia płytowa Svena Väthy. W 2013r. wspólnie z Atom ™ wydał album "Wagner-zwei abhandlungen" z okazji 200. urodzin Wagnera. Wspólne występy owocują wydaniem albumu "Zero Time Collapsing" który jest zapisem występu na żywo. W 2014r. wziął udział w polskiej edycji BoilerRoom, wydarzenia, gdzie prezentowani są najciekawsi artyści klubowi danego kraju. W 2015r. wspólnie z Maxem Loderbauerem wydał album "Ridges", ich koncert został wydany na albumie "Live at Berlin Atonal 2015". 
Razem z Jurkiem Przeździeckim tworzy projekt "Tumult Hands". 

</doc>
<doc id="4681209" url="https://pl.wikipedia.org/wiki?curid=4681209" title="Limonade">
Limonade

Limonade – miasto na Haiti, w departamencie Północnym.

</doc>
<doc id="4681212" url="https://pl.wikipedia.org/wiki?curid=4681212" title="Plaisance (Haiti)">
Plaisance (Haiti)

Plaisance – miasto na Haiti, w departamencie Północnym.

</doc>
<doc id="4681213" url="https://pl.wikipedia.org/wiki?curid=4681213" title="Maurycy Fierich">
Maurycy Fierich

 Maurycy Fierich (ur. 12 maja 1856 w Krakowie, zm. 29 czerwca 1889 tamże) – polski prawnik, absolwent Uniwersytetu Jagiellońskiego.
Życiorys.
Syn Edwarda, brat Franciszka, profesorów i rektorów Uniwersytetu Jagiellońskiego. Po ukończeniu gimnazjum w Krakowie rozpoczął studia na wydziale prawa Uniwersytetu Jagiellońskiego. Ukończył je w 1879 roku. Podczas studiów dwukrotnie za swoje prace z zakresu prawa kanonicznego i polskiego otrzymywał nagrody z Fundacji ks. Czartoryskich. Krótko pracował w prokuraturze, ponieważ po otrzymaniu stypendium rządowego wyjechał na studia do Lipska. Po powrocie w 1881 roku habilitował się na UJ. W lutym 1886 został mianowany profesorem nadzwyczajnym "procedury cywilnej austryjackiej i rzymskiej w Uniwersytecie Jagiellońskim". W 1889 roku został mianowany profesorem zwyczajnym Od 1888 w roku był członkiem komisji prawniczej Akademii Umiejętności. Został pochowany na Cmentarzu Rakowickim w Krakowie.

</doc>
<doc id="4681216" url="https://pl.wikipedia.org/wiki?curid=4681216" title="Parafia św. Józefa Oblubieńca Najświętszej Maryi Panny w Tiumeni">
Parafia św. Józefa Oblubieńca Najświętszej Maryi Panny w Tiumeni

Parafia św. Józefa Oblubieńca Najświętszej Maryi Panny w Tiumeni – rzymskokatolicka parafia znajdująca się w Tiumeni, w diecezji Przemienienia Pańskiego w Nowosybirsku, w dekanacie zachodniosyberyjskim.
Historia.
Powstanie wspólnoty katolickiej w Tiumeni wiąże się z zesłaniami po powstaniu styczniowym. Powiększona została później przez dobrowolnych emigrantów głównie z terenów byłej Rzeczypospolitej. W 1897 w mieście mieszkało 481 katolików, z czego 380 było narodowości polskiej, a w okolicach Tiumeni 142 katolików, w tym 104 Polaków. Opiekę duszpasterską nad nimi sprawował kapłan z parafii Świętej Trójcy w Tobolsku. Nabożeństwa odbywały się w prywatnym domu. Pod koniec XIX w. Ministerstwo Spraw Wewnętrznych udzieliło zgody na budowę świątyni katolickiej w Tiumeni. W 1899 urząd miejski wydzielił działkę pod kościół. Został on wzniesiony w latach 1903 - 1906. W 1906 w mieście na stałe zamieszkał kapłan katolicki. Początkowo tiumeński kościół był filią parafii Świętej Trójcy w Tobolsku. W 1909 arcybiskup mohylewski Apolinary Wnukowski erygował parafię w Tiumeni. Należała ona do dekanatu omskiego archidiecezji mohylewskiej.
Po rewolucji październikowej nastały prześladowania katolików. W 1922 w ramach akcji konfiskaty majątku cerkiewnego i kościelnego bolszewicy ograbili kościół ze wszystkich cennych przedmiotów. Sam kościół został zamknięty i znacjonalizowany 16 grudnia 1929. Opiekę nad tiumeńskimi katolikami do czasu rozstrzelania w 1937 sprawował ks. Franciszek Budrys (do 1933 proboszcz tiumeński, następnie do śmierci dziekan permski). W 1923 parafia liczyła ok. 300 wiernych w mieście i ok. 500 w jego okolicach. W ramach operacji polskiej NKWD pod zarzutem "szpiegostwa, dywersji i uczestnictwa w Polskiej Organizacji Wojskowej" aresztowano 14 tiumeńskich katolików, z których 13 rozstrzelano, a jeden zmarł w 1944 w łagrze w Kańsku.
Parafia została ponownie zarejestrowana w 1993. Podjęto wówczas starania o zwrot kościoła, zakończone sukcesem w 1998. Poświęcenie odzyskanego kościoła przez administratora apostolskiego Syberii bpa Josepha Wertha SI miało miejsce 25 grudnia 1998. W kolejnych latach kościół przeszedł gruntowną renowację.

</doc>
<doc id="4681217" url="https://pl.wikipedia.org/wiki?curid=4681217" title="Kuwejki">
Kuwejki



</doc>
<doc id="4681220" url="https://pl.wikipedia.org/wiki?curid=4681220" title="Kościół Narodzenia Najświętszej Maryi Panny w Borzęcinie">
Kościół Narodzenia Najświętszej Maryi Panny w Borzęcinie

Kościół Narodzenia Najświętszej Maryi Panny – rzymskokatolicki kościół parafialny należący do parafii pod tym samym wezwaniem (dekanat Szczepanów diecezji tarnowskiej).
Budowa obecnej świątyni została rozpoczęta w 1612 roku albo co bardziej pewne w 1680 z inicjatywy ówczesnego proboszcza Krzysztofa Rogozińskiego. W 1802 roku świątynia została zniszczona przez pożar, przedłużająca się odbudowa zakończyła się dopiero w 1854 roku. Wówczas również biskup tarnowski Józef Alojzy Pukalski konsekrował kościół. Na początku XX wieku świątynia była już za mała dla coraz liczniejszej parafii. W związku z tym w latach 1912–1917 została gruntownie przekształcona i rozbudowana według projektu architekta Jana Sas-Zubrzyckiego. Budowa wieży została zakończona w 1922 roku.
Jest to budowla eklektyczna z pozostałościami architektury barokowej i posiadająca bogaty detal architektoniczny. Wybudowano ją z cegły i kamienia. Świątynia jest trzynawowa, bazylikowa, posiada prezbiterium zamknięte trójbocznie, przy którym od strony południowej umieszczona jest zakrystia, natomiast od strony północnej kaplica, zamknięta trójbocznie, funkcjonująca jako przedłużenie nawy bocznej. Po bokach korpusu są umieszczone dwie symetryczne kaplice, zamknięte trójbocznie, natomiast z przodu przedsionek poprzedzony okazałą wnęką na portal, po którego lewej i prawej stronie znajdują się składzik od strony północnej i wysoka wieża od strony południowej. Wieża jest podzielona na kilka kondygnacji o niejednakowej wysokości, nakryta baniastym dachem hełmowym z latarnią, flankowanym czterema wieżyczkami narożnikowymi, zakończonymi baniastymi dachami hełmowymi. Fasada jest zwieńczona neorenesansowym szczytem, dwustrefowym z podziałami arkadowymi, niżej znajduje się rozeta. Portal główny jest neoromański i podparty dwiema kolumnami, jest ozdobiony płaskorzeźbą Błogosławiącego Chrystusa w tympanonie. Nawa i prezbiterium są nakryte dachami dwuspadowymi, nad nawą jest umieszczona wieżyczka na sygnaturkę o barokowej formie z latarnią. Nawy boczne i przybudówki od frontu nakryte są dachami pulpitowymi, kaplice boczne posiadają dachy namiotowe. We wnętrzu nad prezbiterium i nawą główną znajdują się sklepienia kolebkowe z lunetami, z przęsłami wydzielonymi gurtami, we wschodniej starszej części świątyni spływającymi na wydatne, zwielokrotnione pilastry trzymające belkowanie. Zamknięcie prezbiterium jest nakryte neogotyckim sklepieniem gwiaździstym. Nawy boczne nakrywają sklepienia krzyżowe z gurtami. Nawa główna otwiera się do naw bocznych półkolistymi arkadami. Polichromia figuralna, powstała w 1964 roku i jej autorem jest Paweł Mitka.
Ołtarz główny reprezentuje styl neobarokowy i został wykonany po 1945 roku, jest ozdobiony obrazem Matki Boskiej z Dzieciątkiem, namalowanym zapewne w XVI wieku, otoczonym miejscowym kultem. Na zasłonie jest umieszczony nowy obraz Chrystusa, z kolei w zwieńczeniu rzeźba Ukrzyżowania. Kościół posiada kilka ołtarzy bocznych: jeden w stylu późnobarokowym, powstały w 1. połowie XVIII wieku, następny wykonany w XIX wieku w tradycji barokowej zapewne przez Franciszka Wyspiańskiego, kolejne cztery w stylu neogotyckim i neoromańskim powstały w XX wieku i ich twórcą jest Stanisław Rogóż. W jednym z ołtarzy znajduje się późnogotycka rzeźbiona Pieta powstała w 1. połowie XVI wieku. W tęczy jest umieszczona rzeźbiona grupa Ukrzyżowania, późnobarokowa, pochodząca z XVIII lub XIX wieku. Chrzcielnica marmurowa, barokowa pochodzi z 2. połowy XVII wieku. Organy o 23 piszczałkach zostały wykonane przez firmę Rieger-Jaegerndorf w 1926 roku. Świątynia posiada także rzeźby: cztery krucyfiksy, w tym trzy barokowe z XVII–XIX stulecia i jeden ludowy oraz św. Sebastiana z 2. połowy XIX stulecia. Dzwony kościół posiada trzy: jeden odlany zapewne w 1661 roku, pozostałe dwa powstały w 1938 roku w wytwórni dzwonów Szwabe w Białej.

</doc>
<doc id="4681225" url="https://pl.wikipedia.org/wiki?curid=4681225" title="Iwona Olejnik">
Iwona Olejnik

Iwona Barbara Olejnik (ur. 18 września 1980 w Przemyślu) – polska prawnik i socjolog, radca prawny, doktor nauk humanistycznych, od 2019 członek Trybunału Stanu.
Życiorys.
Ukończyła studia na Wydziale Prawa Uniwersytetu Rzeszowskiego. W 2012 na Wydziale Nauk Historycznych i Społecznych Uniwersytetu Kardynała Stefana Wyszyńskiego obroniła pracę doktorską z zakresu socjologii pt. "Formy wsparcia rodziny we współczesnych uwarunkowaniach społeczno-prawnych. Studium społeczne na przykładzie powiatu przemyskiego". Ukończyła aplikację radcowską przy OIRP w Rzeszowie, podjęła praktykę w zawodzie. Pracowała m.in. w Wydziale Legislacji Departamentu Prawnego Narodowego Banku Polskiego oraz w Wojewódzkim Ośrodku Ruchu Drogowego w Przemyślu. Zasiadała w radzie nadzorczej Uzdrowiska Rymanów SA, od 2014 pełni funkcję prezes jego zarządu. W sierpniu 2022 roku ustąpiła z funkcji prezes Uzdrowiska Rymanów.
21 listopada 2019 wybrana przez Sejm IX kadencji na członka Trybunału Stanu (z rekomendacji klubu Prawa i Sprawiedliwości).

</doc>
<doc id="4681237" url="https://pl.wikipedia.org/wiki?curid=4681237" title="Sejmik generalny Prus Królewskich">
Sejmik generalny Prus Królewskich

Sejmik generalny Prus Królewskich (niem. "General-Landtag des Königlichen Preußens") – zjazd posłów i senatorów z terenów należących do prowincji Prus Królewskich.
W różnych formach instytucje sprawujące jego funkcje istniały w latach 1466–1772.
Geneza.
Wywodzi się on z instytucji stanów pruskich pochodzącej z okresu podlegania tych terenów krzyżackiemu imperium. Po przyłączeniu prowincji do Królestwa Polskiego na mocy II. pokoju toruńskiego przez Kazimierza IV. stopniowo uległ on zmianie w sejmik generalny dla Prus Królewskich (obradował w Malborku lub Grudziądzu).
Kształtowanie się pruskiego ustroju sejmikowego.
Jego istnienie było wyrazem nadania praktycznego wymiaru zasadzie poszanowania partykularnych odrębności prawnych prowincji i ziem.
Prusy Królewskie początkowo cieszyły się szeroką autonomią i były rządzone przez radę, składającą się z przedstawicieli tzw. stanów pruskich, na czele których stał biskup warmiński. W roku 1569 na sejmie lubelskim Prusy Królewskie zostały inkorporowane do Korony. Rada przekształciła się w sejmik generalny, a jej senatorowie i posłowie weszli do Sejmu.
Pruski ustrój sejmikowy nie został ukształtowany od razu w XVI w. chociaż w tym stuleciu stworzono jego zasadniczą strukturę organizacyjną. Za krańcową datę procesu formalizacji pruskiego ustroju sejmikowego można uznać rok 1647, rok wydania przez Władysława IV ordynacji określającej zasady funkcjonowania generału (swoisty regulamin). Jednak na podstawie badań prowadzonych przez prof. Stanisława Achremczyka należy przyjąć, że proces ten trwał do końca tego stulecia, gdy następowała coraz to dalej posunięta formalizacja.
Zasady funkcjonowania pruskiego sejmiku generalnego.
Sejmik generalny.
Miejsca zwoływania Sejmiku Generalnego i zasada alternaty.
Zgodnie z zasadą alternaty, miały odbywać się na przemian w Grudziądzu i Malborku. Do połowy XVII w. zbierały się w różnych miasteczkach pruskich i alternata praktycznie nie obowiązywała. Ponieważ w związku z tym pojawiały się liczne narzekania szlachty prowadzące nie tylko do nieporozumień z centralnymi ośrodkami władzy, ale i do konfliktów wewnętrznych. W związku z tym w 1687 r. uchwalono laudum dokładnie precyzujące funkcjonowanie alternaty. Według niej alternata miała obowiązywać tylko, gdy sejmik zerwany podczas obrad został otwarty, a obrady rozpoczęte: to znaczy, gdy szlachcie przeczytano propozycje królewskie i w izbie niższej został wybrany marszałek.
Przewód sejmowy Generału, zakończenie obrad.
Zasady obrad powstały ewolucyjnie, poprzez doświadczenia uczestniczącej w niej szlachty. W miarę zwoływania kolejnych sejmików ustalono, że obrady, mające trwać nie dłużej niż trzy dni, rozpoczynano w godzinach przedpołudniowych od wysłuchania mszy i uroczystego kazania. Potem udawano się do ratusza, gdzie następowało uroczyste rozpoczęcie obrad przez pruskiego senatora seniora (zazwyczaj był nim biskup warmiński). Po otwarciu obrad odbierano przysięgi od nowych senatorów, a następnie w asyście specjalnej delegacji wchodził na salę obrad poseł królewski. Przekazywał on prezydentowi obrad przywiezione pisma i po przeczytaniu ich przez sekretarza toruńskiego razem ze swoją asystą powracał do miejsca swojego zakwaterowania. Na tym etapie był to koniec wspólnych obrady izb które do chwili obioru marszałka poselskiego przez izbę niższą odbywały osobne posiedzenia. W momencie dokonania wyboru marszałka następowało połączenie izb i odtąd aż do zakończenia obrad wspólnie dyskutowano problemy uzgodnione na osobnych posiedzeniach. Tworzono odpowiedź dla posła królewskiego, instrukcję poselską, uchwalano lauda. Po zakończeniu obrad, wszystkie uchwały przepisywali sekretarze miejscy po czym pieczętowano je w Elblągu.

</doc>
<doc id="4681238" url="https://pl.wikipedia.org/wiki?curid=4681238" title="Sebastián Losada">
Sebastián Losada

Sebastián Losada Bestard (ur. 3 września 1967 w Madrycie) – hiszpański piłkarz występujący na pozycji napastnika.
Kariera klubowa.
Losada karierę rozpoczynał w sezonie 1984/1985 w Realu Madryt. W Primera División zadebiutował 9 września 1984 w zremisowanym 1:1 meczu ze Sportingiem Gijón. Było to jedyne ligowe spotkanie rozegrane przez Losadę w tamtym sezonie w barwach Realu. W listopadzie 1984 został odesłany do jego rezerw, zespołu Castilla CF, grającego w Segunda División. Występował tam do 1987 roku, kiedy to na sezon 1987/1988 został wypożyczony do pierwszoligowego Españolu, z którym osiągnął finał Pucharu UEFA. W pierwszym spotkaniu finałowego dwumeczu z Bayerem 04 Leverkusen zdobył dwie bramki, a Español wygrał 3:0. W rewanżu zespół przegrał tym samym wynikiem, a w rzutach karnych, w piątej serii przy wyniku 2:3, Losada nie wykorzystał swojej szansy przez co Español przegrał cały finał.
W 1988 roku Losada wrócił do Realu i został zawodnikiem pierwszej drużyny. W sezonie 1988/1989 wywalczył z klubem mistrzostwo Hiszpanii oraz Puchar Króla. W kolejnym obronił tytuł mistrzowski, a następnie zdobył Superpuchar Hiszpanii.
W 1991 roku odszedł do Atlético Madryt, w którym spędził sezon 1991/1992, w trakcie którego zdobył z klubem Puchar Króla. Następnie grał w innych pierwszoligowych drużynach, Sevilli oraz Celcie Vigo. W 1995 roku zakończył karierę.
Kariera reprezentacyjna.
W 1985 roku Losada wziął udział w młodzieżowych mistrzostwach świata, na których rozegrał 5 spotkań i zdobył 3 bramki, dzięki czemu został królem strzelców. Hiszpania zaś została wicemistrzem turnieju. W latach 1988 oraz 1990 był uczestnikiem mistrzostw Europy U-21, w obu przypadkach zakończonych przez Hiszpanię na ćwierćfinale. Losada rozegrał na nich po jednym spotkaniu. Młodzieżowe reprezentacje Hiszpanii reprezentował także na szczeblu U-16 oraz U-18.
W seniorskiej reprezentacji Hiszpanii wystąpił jeden raz, 18 stycznia 1995 w zremisowanym 2:2 towarzyskim meczu z Urugwajem.

</doc>
<doc id="4681241" url="https://pl.wikipedia.org/wiki?curid=4681241" title="U-199">
U-199



</doc>
<doc id="4681253" url="https://pl.wikipedia.org/wiki?curid=4681253" title="Dekanat zachodniosyberyjski">
Dekanat zachodniosyberyjski

Dekanat zachodniosyberyjski (ros. Западно-Сибирский деканат) – rzymskokatolicki dekanat diecezji Przemienienia Pańskiego w Nowosybirsku, w Rosji. W jego skład wchodzi 8 parafii. Jego terytorium sięga od granicy z Kazachstanem na południu do Morza Karskiego na północy.
Dekanat obejmuje:

</doc>
<doc id="4681257" url="https://pl.wikipedia.org/wiki?curid=4681257" title="Nádleehi">
Nádleehi

Nádleehi – społeczna, a czasem także ceremonialna rola w kulturze Diné (Navajo) – „kobiecy mężczyzna” lub „osoba o męskim ciele i kobiecej naturze”. Jednak rola płciowa "nádleehi" jest również płynna i nie można jej po prostu opisać w kategoriach sztywnej binarności płci. Niektórzy Diné rozpoznają cztery ogólne miejsca na spektrum płci: kobieca kobieta, męska kobieta, kobiecy mężczyzna i męski mężczyzna. "Nádleehí" mogą odmiennie wyrażać swoją płeć z dnia na dzień lub w różnych okresach życia, wypełniając role we wspólnocie i ceremonii sprawowane tradycyjnie przez kobiety lub mężczyzn. Współcześni "nádleehí" mogą, ale nie muszą, uczestniczyć w nowoczesnej, pan-indiańskiej społeczności two-spirit lub społeczności LGBT. Znani ludzie, którzy zostali uznani przez swoje społeczności za "nádleehí", to tradycyjny tkacz i śpiewak ceremonialny Hosteen Klah (1867–1937) i Fred Martinez, który został zamordowany w wieku 16 lat w czerwcu 2001 r.
Rola w społeczeństwie Diné.
Tradycyjnie osoba "nádleehí" jest rozpoznawana w młodym wieku przez ceremonialnych starszych i własną rodzinę, ponieważ instynktownie przyjmuje typowo żeńskie role społeczne, a także ubrania i pracę zwykle związaną z kobietami w tej kulturze. Gdy "nádleehí" dorastają, zwykle pociągają ich także seksualnie inni mężczyźni, co jest zazwyczaj akceptowane przez społeczność. Rola "nádleehi" w życiu może być nieco płynna w zależności od kontekstu, na przykład w przypadku różnych grup ludzi lub w różnych kontekstach kulturowych. Rola społeczna i ceremonialna "nádleehí" różni się od ról innych two-spirit, bo jest specyficzna dla kultury i społeczności Diné; inne kultury, które mają role two-spirit, jeśli w ogóle je mają, mają nazwy w swoich własnych językach, a role i inne szczegóły są zazwyczaj specyficzne dla tych konkretnych kultur.

</doc>
<doc id="4681260" url="https://pl.wikipedia.org/wiki?curid=4681260" title="Stanisław Neyman (rotmistrz)">
Stanisław Neyman (rotmistrz)

Stanisław Neyman (ur. 26 czerwca 1901 w Szczytnikach, zm. ?) – rotmistrz Wojska Polskiego, uczestnik powstania wielkopolskiego, wojny polsko-bolszewickiej i II wojny światowej, kawaler Orderu Virtuti Militari.
Życiorys.
Urodził się 26 czerwca 1901 w Szczytnikach w dawnym pow. śremskim, w rodzinie Juliana i Antoniny z Gałdyńskich. Uczestnik walk w powstaniu wielkopolskim, a później żołnierz 3 pułku ułanów wielkopolskich, w którym walczył na froncie polsko–bolszewickim. Odznaczony Orderem Virtuti Militari za obronę dworca w Malinie 24 czerwca 1920. 
Po wojnie ukończył Oficerską Szkołę Jazdy w Grudziądzu. 14 września 1923 został mianowany na stopnień podporucznika ze starszeństwem z 1 września tego roku i 8. lokatą w korpusie oficerów jazdy i wcielony do 14 pułku ułanów we Lwowie. 21 grudnia 1925 prezydent RP nadał mu stopień porucznika z dniem 1 września 1925 w korpusie oficerów kawalerii i 8. lokatą. 12 marca 1933 został mianowany rotmistrzem ze starszeństwem z 1 stycznia 1933 i 33. lokatą w korpusie oficerów kawalerii. W latach 1936–1939 był dowódcą szwadronu kawalerii KOP „Kleck”. W kampanii wrześniowej dowodził oddziałem rozpoznawczym „Ryś” w 38 Dywizji Piechoty. Po zakończeniu walk dostał się do niewoli niemieckiej, osadzony w Oflagu VII A Murnau. Po zakończeniu wojny zamieszkał w Wielkiej Brytanii.

</doc>
<doc id="4681263" url="https://pl.wikipedia.org/wiki?curid=4681263" title="U-201">
U-201



</doc>
<doc id="4681266" url="https://pl.wikipedia.org/wiki?curid=4681266" title="Danny Lloyd (ujednoznacznienie)">
Danny Lloyd (ujednoznacznienie)



</doc>
<doc id="4681268" url="https://pl.wikipedia.org/wiki?curid=4681268" title="Alina Meier">
Alina Meier

Alina Meier (ur. 19 lutego 1996 r.) – szwajcarska biegaczka narciarska, zawodniczka klubu Davos.
Kariera.
Po raz pierwszy na arenie międzynarodowej pojawiła się w 25 lutego 2012 roku, podczas zawodów rangi "FIS" w rosyjskiej miejscowości Kranj/ Pokljuka, gdzie uplasowała się na 5. pozycji w biegu na 5 km stylem dowolnym ze startu wspólnego.
W Pucharze Świata zadebiutowała 8 marca 2017 roku w Drammen, gdzie w sprincie stylem klasycznym uplasowała się na 55. pozycji. Pierwsze pucharowe punkty wywalczyła podczas 21 grudnia 2019 roku w Planicy, gdzie uplasowała się na 24. pozycji w sprincie stylem dowolnym.

</doc>
<doc id="4681285" url="https://pl.wikipedia.org/wiki?curid=4681285" title="Lhamana">
Lhamana

Lhamana to w tradycyjnej kulturze Zuni osoby o męskim ciele, które przyjmują role społeczne i ceremonialne, jakie zwykle odgrywają kobiety w ich kulturze. Noszą mieszankę odzieży damskiej i męskiej, a większość ich pracy odbywa się w obszarach zwykle zajmowanych przez kobiety Zuni. Niektórzy współczesni "lhamana" uczestniczą w pan-indiańskiej wspólnocie two-spirit.
Najbardziej znaną osobą lhamana był We'wha (1849–1896), który w 1886 r. był częścią delegacji Zuni do Waszyngtonu, gdzie spotkali się z prezydentem Groverem Clevelandem.
Rola społeczna.
Zapisy z początku XIX wieku wspominają, że "lhamana," choć ubrani w „kobiece stroje”, byli często zatrudniani do pracy, która wymagała „siły i wytrzymałości”, takiej jak polowania na grubą zwierzynę i rąbanie drewna opałowego.
Oprócz ciężkiej pracy, niektórzy ludzie "Lhamana" celowali w tradycyjnej sztuce i rzemiośle, takich jak garncarstwo i tkactwo. W szczególności We'wha znano z umiejętności tkania.
Opisując "lhamana" używano zarówno zaimków męskich, jak i żeńskich. Pisząc o swojej przyjaciółce We'wha, antropolog Matilda Coxe Stevenson opisywała We'wha zarówno męskimi, jak i żeńskimi zaimkami.
Choć ogólnie postrzegani przez europejskich kolonistów i wielu współczesnych badaczy queer studies jako osoby homoseksualne, LGBT lub transpłciowe, Zuni "lhamana", podobnie jak inne role społeczne, kulturowe i ceremonialne rdzennych plemion Ameryki Północnej, istnieją w rdzennie amerykańskiej matrycy kulturowej. Rdzenni Amerykanie piszący o tych rolach uważają, że tożsamości tych nie można sprowadzić wyłącznie do pożądania osób tej samej płci lub do przestrzegania konwencjonalnego zestawu ról płciowych, nawet współczesnych transpłciowych lub niebinarnych.

</doc>
<doc id="4681291" url="https://pl.wikipedia.org/wiki?curid=4681291" title="Kolej parkowa w Bernburgu">
Kolej parkowa w Bernburgu

Kolej parkowa w Bernburgu (niem. "Parkeisenbahn Bernburg", oficjalnie "Parkeisenbahn Krumbholz") – linia kolei parkowej, położona w niemieckim landzie Saksonia-Anhalt na obszarze miasta Bernburg (Saale). Przewóz na linii prowadzi przedsiębiorstwo Bernburger Freizeit GmbH.
Infrastruktura.
Kolej parkową zbudowano równolegle do biegu Soławy w parku, który jest położony przy jej północno-zachodnim brzegu. Linia została uruchomiona 1 czerwca 1969 r. Linia o długości 1,9 km jest jednotorowa, rozstaw szyn wynosi 600 mm. Na linii położone są dwa dworce oraz trzy przystanki. W przeciwieństwie do wielu innych kolei parkowych jej trasa nie jest okrężna, ale prowadząca z punktu A do punktu B. Tory odstawcze znajdują się przy dworcu Rosenhag.

</doc>
<doc id="4681292" url="https://pl.wikipedia.org/wiki?curid=4681292" title="Willard Louis">
Willard Louis

Willard Louis (ur. 19 kwietnia 1882 w San Francisco, zm. 22 lipca 1926 w Glendale) – amerykański aktor filmowy epoki filmu niemego.

</doc>
<doc id="4681295" url="https://pl.wikipedia.org/wiki?curid=4681295" title="Karol Kwieciński">
Karol Kwieciński

Karol Kwieciński (ur. 3 listopada 1891 w Leżajsku, zm. 9 września 1959 tamże) – ogniomistrz Wojska Polskiego, kawaler Orderu Virtuti Militari.
Życiorys.
Urodził się w rodzinie Antoniego i Wiktorii z domu Ordyczyńska. Absolwent szkoły powszechnej. Po zakończeniu nauki pracował jako pomocnik murarza. W 1913 został powołany do armii austro-węgierskiej. Walczył w I wojnie światowej na froncie wschodnim w szeregach 10 dywizjonu artylerii konnej. 2 czerwca 1916 dostał się do niewoli rosyjskiej, z której zbiegł po 22 miesiącach. Wcielony ponownie do armii austriackiej i skierowany na front włoski. Po przejściu na stronę Ententy, został skierowany do Werony, do Armii Polskiej we Włoszech. Otrzymał przydział do 3 pułku artylerii polowej. Powrócił wraz z Armią gen. Hallera do Polski i walczył na Froncie Wołyńskim. W styczniu 1920 przeniesiony do 3 baterii 12 pułku artylerii polowej. 17 lutego 1920 w pobliżu miejscowości Żyłki, nie zważając na silny ogień nieprzyjaciela, prowadził ostrzał, zmuszając sowiecką baterię do odwrotu. Za ten czyn został odznaczony Krzyżem Srebrnym Orderu Virtuti Militari. Po zakończeniu działań wojennych, w styczniu 1921 został zdemobilizowany. 
Następnie pracował w Leżajsku, tam też zmarł i został pochowany.
Życie prywatne.
Żonaty z Marią z d. Kurkowicz. Siedmioro dzieci 

</doc>
<doc id="4681297" url="https://pl.wikipedia.org/wiki?curid=4681297" title="Notoxinae">
Notoxinae

Notoxinae – podrodzina chrząszczy z podrzędu wielożernych i rodziny nakwiatkowatych.
Chrząszcze o kilkumilimetrowej długości ciele. Głowa ich cechuje się obecnością szwu czołowo-nadustkowego, dwuzębnymi wierzchołkami żuwaczek i 11-członowymi, niezmodyfikowanymi czułkami. Oczy złożone u większości przedstawicieli są całobrzegie. Wąska i krótka szyja ma szerokość wynoszącą od ⅓ do ½ szerokości głowy. Przedplecze odznacza się przedłużeniem przednio-grzbietowej krawędzi ponad głowę w postaci dużego, rogokształtnego wyrostka, obecnością wcięć po bokach szyi oraz wyraźną bruzdą przednasadową (). Punktowanie powierzchni pokryw jest zaburzone. Panewki bioder przedniej pary odnóży są zamknięte od strony wewnętrznej albo od strony zewnętrznej. Kształt śródpiersia jest trójkątny. Trójkątny wyrostek międzybiodrowy rozdziela biodra tylnej pary odnóży na umiarkowaną lub dużą szerokość. Golenie wszystkich par odnóży mają po dwie ostrogi. Stopy cechują się niezmodyfikowanymi pazurkami. Narządy genitalne samców zbudowane mają fallobazę i odrębne paramery. U samic koksyt pokładełka jest zbudowany z jednego segmentu lub nie w pełni dwuczłonowany.
Podrodzina kosmopolityczna. W Polsce stwierdzono 4 gatunki z rodzaju "Notoxus".
Takson ten wprowadzony został w 1829 roku przez Jamesa Francisa Stephensa. Należą doń rodzaje:
Zapis kopalny podrodziny ogranicza się do rodzaju "Notoxus", znanego z eocenu, z inkluzji w bursztynie.

</doc>
<doc id="4681302" url="https://pl.wikipedia.org/wiki?curid=4681302" title="FCM Galaţi">
FCM Galaţi



</doc>
<doc id="4681316" url="https://pl.wikipedia.org/wiki?curid=4681316" title="Kazimierz Kręcki">
Kazimierz Kręcki

Kazimierz Kręcki (ur. 27 lutego 1817 w Raciążu koło Tucholi, zm. 13 lutego 1856 w Starogrodzie) – polski ksiądz rzymskokatolicki, działacz społeczny, jeden z założycieli Ligi Polskiej.
Życiorys.
Urodził się w rodzinie drobnoszlacheckiej herbu Bończa odmienna jako syn Mateusza i Józefiny z domu Grabowicz. W wieku 14 lat rozpoczął kształcenie w Królewskim Katolickim Gimnazjum w Chojnicach, gdzie zdał maturę w 1840. W czasie nauki należał do tajnej polskiej organizacji uczniowskiej. Następnie podjął studia teologiczne w Seminarium Duchownym w Pelplinie. Wyświęcony na kapłana 14 kwietnia 1844, został skierowany do pracy duszpasterskiej jako wikariusz w Świeciu nad Wisłą. W 1845 uzyskał nominację na proboszcza w Starogrodzie koło Chełmna. W parafii i najbliższych okolicach prowadził akcję oświatową wśród wiernych. W 1848 stał się jednym z założycieli Ligi Polskiej. Popierał działalność założonego w Chełmnie Towarzystwa Pomocy Naukowej. 28 lipca 1848 wraz z innymi duchownymi wystosował petycję do pruskich władz oświatowych w Berlinie w sprawie zwiększenia liczby godzin nauczania języka polskiego w szkolnictwie elementarnym i gimnazjalnym. W 1849 objął redakcję czasopisma "Katolik Diecezji Chełmińskiej", w którym zachęcał do pielęgnowania kultury polskiej i regionalnej oraz polskiej mowy. Na jego łamach w l. 1850-1851 opublikował cykl artykułów "Życiorysy biskupów chełmińskich". Po dwóch latach, w 1851, czasopismo zostało zamknięte przez władze pruskie na mocy reakcyjnego prawa prasowego. W czasie wielkiej powodzi Wisły, która dotknęła nizinną część jego parafii, uczestnicząc w akcji ratunkowej nabawił się choroby i zmarł na gruźlicę płuc 13 lutego 1856 w Starogrodzie.

</doc>
<doc id="4681319" url="https://pl.wikipedia.org/wiki?curid=4681319" title="Parafia Narodzenia Najświętszej Maryi Panny w Gwoździanach">
Parafia Narodzenia Najświętszej Maryi Panny w Gwoździanach

Parafia Narodzenia Najświętszej Maryi Panny w Gwoździanach – parafia rzymskokatolicka, znajdująca się w diecezji opolskiej, w dekanacie Dobrodzień.

</doc>
<doc id="4681322" url="https://pl.wikipedia.org/wiki?curid=4681322" title="Sądy radzieckie">
Sądy radzieckie

Sądy radzieckie – rodzaj sądów miejskich działających w Polsce w okresie XIII/XIV–XVIII w. w miastach lokowanych na prawie niemieckim. Sądy rady miejskiej złożone były z rajców pod przewodnictwem burmistrza. W niektórych miastach (tych, które wykupiły dziedziczne wójtostwa) sądy te były sądami najwyższymi. Co do zasady sądy radzieckie właściwe były dla mieszczaństwa.
Właściwość funkcjonalna.
Sądy radzieckie orzekały w pierwszej instancji w sprawach o najważniejszej randze. W Krakowie w sprawach kryminalnych zamiast sądu ławniczo-radzieckiego orzekała sama rada miejska pod przewodnictwem burmistrza. (Sądy ławniczo-radzieckie powstały, gdy rozwój miast zaczął przerastać możliwości sądownictwa lokalnego. W zależności od wagi sprawy właściwe były sądy samego wójta lub ławy i rady miejskiej, tzw.sądy ławniczo-radzieckie) Sądy radzieckie były również sądami instancyjnie wyższymi dla pozostałych sądów miejskich (tj. ławniczych i cechowych). „Sądy rad miejskich większych miast stanowiły też sądy wyższe prawa niemieckiego dla okolicznych miast, miasteczek i wsi na prawie niemieckim, wydając dla nich także pouczenie prawne – ortyle".
Sądownictwo w Gdańsku.
W Gdańsku sądy radzieckie działały głównie jako sądy II instancji (sądami I instancji były sądy ławnicze) oraz jako sądy I instancji w niektórych grupach spraw, m.in. „przestępstwa przeciwko miastu, spory między cechami, sprawy związane z cechami, nieruchomościami i podziałem spadków oraz prowadzeniem ksiąg dłużniczych, a także prowadzenie ugód".

</doc>
<doc id="4681323" url="https://pl.wikipedia.org/wiki?curid=4681323" title="U-202">
U-202



</doc>
<doc id="4681333" url="https://pl.wikipedia.org/wiki?curid=4681333" title="13 Pułk Piechoty Austro-Węgier">
13 Pułk Piechoty Austro-Węgier



</doc>
<doc id="4681336" url="https://pl.wikipedia.org/wiki?curid=4681336" title="54 Pułk Piechoty Austro-Węgier">
54 Pułk Piechoty Austro-Węgier



</doc>
<doc id="4681338" url="https://pl.wikipedia.org/wiki?curid=4681338" title="Jauharabad">
Jauharabad

Jauharabad (urdu: جَوہرآباد) – miasto w Pakistanie, w prowincji Pendżab. W 2017 roku liczyło 91 254 mieszkańców. Centrum administracyjne Dystryktu Khushab. Miasto założone w 1953 roku.

</doc>
<doc id="4681341" url="https://pl.wikipedia.org/wiki?curid=4681341" title="U-203">
U-203



</doc>
<doc id="4681342" url="https://pl.wikipedia.org/wiki?curid=4681342" title="Morze snu">
Morze snu

Morze snu – album studyjny polskiej piosenkarki Eleni, wydany w 1984 roku nakładem wytwórni Muza.
Uzyskał status złotej płyty. W nagraniu współpracowali z wokalistką, m.in.: Mariusz Rybicki, Aleksander Białous, Andrzej Ellmann, Piotr Kałużny, Wojciech Lechowski, Krzysztof Przybyłowicz, Marek Surdyk, Maciej Szymański. Album został wydany na płycie winylowej. Polskie Nagrania Muza wydały też kasetę magnetofonową z materiałem muzycznym.
Lista utworów.
Na krążku znalazły się następujące utwory:

</doc>
<doc id="4681345" url="https://pl.wikipedia.org/wiki?curid=4681345" title="Viacom Media Networks">
Viacom Media Networks



</doc>
<doc id="4681349" url="https://pl.wikipedia.org/wiki?curid=4681349" title="U-204">
U-204



</doc>
<doc id="4681356" url="https://pl.wikipedia.org/wiki?curid=4681356" title="2 Pułk Armat Polowych Austro-Węgier">
2 Pułk Armat Polowych Austro-Węgier



</doc>
<doc id="4681358" url="https://pl.wikipedia.org/wiki?curid=4681358" title="U-205">
U-205



</doc>
<doc id="4681359" url="https://pl.wikipedia.org/wiki?curid=4681359" title="3 Pułk Armat Polowych Austro-Węgier">
3 Pułk Armat Polowych Austro-Węgier



</doc>
<doc id="4681366" url="https://pl.wikipedia.org/wiki?curid=4681366" title="U-206">
U-206



</doc>
<doc id="4681368" url="https://pl.wikipedia.org/wiki?curid=4681368" title="U-207">
U-207



</doc>
<doc id="4681372" url="https://pl.wikipedia.org/wiki?curid=4681372" title="U-208">
U-208



</doc>
<doc id="4681374" url="https://pl.wikipedia.org/wiki?curid=4681374" title="Antoni Kozłowicz">
Antoni Kozłowicz

Antoni Kozłowicz (ur. 22 grudnia 1885 w Pleszewie, zm. 12 sierpnia 1940 w Warszawie) – żołnierz armii niemieckiej, kapitan administracji Wojska Polskiego, uczestnik I wojny światowej, powstania wielkopolskiego, wojny polsko-bolszewickiej i kampanii wrześniowej, kawaler Orderu Virtuti Militari.
Życiorys.
Urodził się w rodzinie Ludwika i Franciszki z domu Bilińska. Uczył się w szkole realnej w Kaliszu i Ostrowie. Od 1905 członek Towarzystwa Gimnastycznego „Sokół”. W przededniu wybuchu I wojny światowej zmobilizowany do armii niemieckiej. Awansował do stopnia sierżanta. W 1917 w wyniku odniesienia ciężkich obrażeń prawej ręki zdemobilizowany. Po powrocie do Wielkopolski zorganizował kompanię pleszewską, na której czele wyruszył na pomoc powstańcom do Poznania. Walczył pod Parzynowem, Zdunami, Miejską Górką i Rawiczem. 1 stycznia 1919 brał udział w zdobyciu stacji kolejowej w Krotoszynie przy wsparciu pociągu pancernego „Poznańczyk”. Za walki pod Parzynowem i Rawiczem, gdzie wraz z kompanią zdobył 3 ciężkie karabiny maszynowe, został odznaczony Krzyżem Srebrnym Orderu Virtuti Militari. W trakcie walk podczas powstania wielkopolskiego został ponownie ciężko ranny. 7 lutego 1919 został mianowany podporucznikiem. Jako oficer 8 pułku strzelców wielkopolskich przeszedł cały szlak bojowy wojny polsko-bolszewickiej. Uczestnik III powstania śląskiego.
Jako oficer rezerwy został zatrzymany w służbie czynnej, w 60 pułku piechoty. 8 stycznia 1924 został zatwierdzony w stopniu porucznika ze starszeństwem z 1 czerwca 1919 i 1299. lokatą w korpusie oficerów rezerwy piechoty. W marcu 1924 został przydzielony z 60 pp do Powiatowej Komendy Uzupełnień Pułtusk na stanowisko oficera ewidencyjnego na powiat pułtuski. W marcu 1925 został przydzielony do PKU Płock na stanowisko oficera ewidencyjnego na powiat płocki. W lutym 1926, w związku z likwidacją stanowiska oficera ewidencyjnego, został przydzielony do macierzystego pułku w Ostrowie Wlkp. W dalszym ciągu był oficerem rezerwy powołanym do służby czynnej Następnie został przeniesiony służbowo do PKU Warszawa Miasto II. We wrześniu 1926 został przydzielony do PKU Warszawa Miasto II na stanowisko pełniącego obowiązki kierownika II referatu poborowego. We wrześniu 1927 został przydzielony do PKU Radomsko na stanowisko referenta. 19 marca 1928 został mianowany kapitanem ze starszeństwem z 1 stycznia 1928 i 7. lokatą w korpusie oficerów administracji, dział kancelaryjny. W 1928 został przeniesiony do kadry oficerów służby intendentury z równoczesnym przeniesieniem służbowym do 4 Okręgowego Szefostwa Intendentury w Łodzi. Z dniem 28 lutego 1929 został przeniesiony w stan spoczynku. Z wojska odszedł na własną prośbę w związku z pogarszającym się stanem zdrowia, spowodowanym odniesionymi ciężkimi ranami.
Służbę wojskową zakończył na stanowisku kierownika kancelarii PKU Warszawa Miasto II. Podczas kampanii wrześniowej zgłosił się na ochotnika do Wojska Polskiego. Uciekł z niewoli niemieckiej, a następnie sowieckiej. Zmarł 12 sierpnia 1940 w Warszawie. Pochowany w Alei Zasłużonych na Cmentarzu Wojskowym na Powązkach.
Antoni Kozłowicz był żonaty z Franciszką Haliną Kotowską, z którą miał syna Wojciecha (ur. 1929), dziennikarza i córkę Wandę Zytę (ur. 1931), pielęgniarkę.
Tablice pamiątkowe z jego nazwiskiem znajdowały się na koszarach w Pleszewie i na dworcu w Krotoszynie.

</doc>
<doc id="4681377" url="https://pl.wikipedia.org/wiki?curid=4681377" title="U-209">
U-209



</doc>
<doc id="4681382" url="https://pl.wikipedia.org/wiki?curid=4681382" title="1 Pułk Haubic Polowych Austro-Węgier">
1 Pułk Haubic Polowych Austro-Węgier



</doc>
<doc id="4681384" url="https://pl.wikipedia.org/wiki?curid=4681384" title="Mimmo Palmara">
Mimmo Palmara

Domenico „Mimmo” Palmara (ur. 25 lipca 1928 w Cagliari, zm. 10 czerwca 2016 w Rzymie) – włoski aktor filmowy i telewizyjny.

</doc>
<doc id="4681386" url="https://pl.wikipedia.org/wiki?curid=4681386" title="Powszechna Ordynacja Sądowa Dla Państw Pruskich">
Powszechna Ordynacja Sądowa Dla Państw Pruskich

Powszechna Ordynacja Sądowa Dla Państw Pruskich – pruski kodeks postępowania cywilnego, wydany w 1793 za panowania Fryderyka Wilhelma II.
Stanowił jednolite unormowanie prawa cywilnego procesowego dla wszystkich prowincji pruskich. Wprowadzał zasadę pisemności procesu, przy jednoczesnym zachowaniu obowiązku dochodzenia prawdy materialnej.
Część procesu przeprowadzał sędzia, zwany deputowanym, finalnie sporządzający pisemny referat. Na podstawie tego dokumentu odrębnie wybierany sędzia lub zespół sędziów wydawał wyrok. Obowiązywała zasada orzekania tylko i wyłącznie na podstawie akt, a wola stron została zmarginalizowana w toku postępowania.
Zasady procesu cywilnego ustalone tą Ordynacją miały moc powszechnie obowiązującą do 1877 na terenach państwa pruskiego, kiedy to wprowadzono jednolite zasady dla całego Cesarstwa Niemieckiego.
Powszechna Ordynacja Sądowa Dla Państw Pruskich obowiązywała na terenach Rzeczypospolitej pierwszego i drugiego zaboru pruskiego, a po 1795 również na ziemiach trzeciego zaboru pruskiego.
Dokument składał się z trzech części:
Powszechną Ordynację Sądową Dla Państw Pruskich przetłumaczono na język polski w 1822 nakładem drukarni Wilhelma Dekera, w oparciu o znowelizowany tekst kodeksu z 1793 .

</doc>
<doc id="4681387" url="https://pl.wikipedia.org/wiki?curid=4681387" title="Jerzy Jaros">
Jerzy Jaros

Jerzy Jaros (ur. 13 października 1925 w Warszawie, zm. 23 czerwca 1992 w Sosnowcu) – polski historyk, profesor Instytutu Historii Uniwersytetu Śląskiego w Katowicach, badacz historii przemysłu, w tym górnictwa.
Życiorys.
Uzyskał stopień naukowy doktora, stopień naukowy doktora habilitowanego oraz nadano naukowcowi tytuł naukowy profesora.
Był pracownikiem Archiwum Państwowego w Katowicach. W 1972 został pracownikiem naukowym Instytutu Historii Wydziału Nauk Społecznych Uniwersytetu Śląskiego w Katowicach, gdzie był zastępcą dyrektora oraz kierownika Zakładu Badań Historycznych i Nauk Pomocniczych Historii, później Zakładu Archiwistyki i Nauk Pomocniczych Historii.
Specjalizował się w historii przemysłu, szczególnie górnictwa w XIX i XX wieku.

</doc>
<doc id="4681389" url="https://pl.wikipedia.org/wiki?curid=4681389" title="Mistrzostwa Świata Juniorów w Hokeju na Lodzie 2020">
Mistrzostwa Świata Juniorów w Hokeju na Lodzie 2020

44. Mistrzostwa Świata Juniorów w Hokeju na Lodzie 2020 organizowane przez IIHF odbyły się w Czechach. Miastami goszczącymi najlepsze juniorskie reprezentacje świata zostały Ostrawa i Trzyniec. Turniej elity rozegrany został w dniach 26 grudnia 2019 – 5 stycznia 2020 roku. Zawody były jednocześnie kwalifikacją do następnego turnieju.
Elita.
Turniej został rozegrany w dniach od 26 grudnia 2019 do 5 stycznia 2020 roku w Ostrawie i Trzyńcu w Czechach. Wzięło w nim udział 10 najlepszych drużyn świata.
W tej części mistrzostw uczestniczy 10 najlepszych drużyn na świecie. System rozgrywania meczów jest inny niż w niższych dywizjach. Najpierw drużyny rozgrywają mecze w fazie grupowej (2 grupy po 5 zespołów), systemem każdy z każdym. Do fazy pucharowej, czyli ćwierćfinałów awansuje po 4 drużyny z obu grup. Najsłabsza drużyna z każdej z grup zagra w fazie play-off do dwóch zwycięstw. Drużyna, która przegrała dwukrotnie spadła do niższej dywizji.
Dywizja I.
Grupa A Dywizji I jest drugą klasą mistrzowską, z której najlepsza drużyna uzyskuje awans do Elity, a ostatni zespół jest degradowany do Grupy B Dywizji I. Grupa B Dywizji I stanowi trzecią klasę mistrzowską. Jej zwycięzca zapewnia sobie awans do Dywizji I Grupy A, zaś ostatnia drużyny spada do Dywizji II Grupy A.
Grupa A.
Mistrzostwa Świata Dywizji I Grupy A zostały rozegrane w dniach od 9 do 15 grudnia 2019 roku w Mińsku, stolicy Białorusi.
Grupa B.
Mistrzostwa Świata Dywizji I Grupy B zostały rozegrane w dniach od 12 do 18 grudnia 2019 roku w Kijowie, stolicy Ukrainy. 
Dywizja II.
Grupa A Dywizji II jest czwartą klasą mistrzowską, z której pierwsza drużyna uzyskuje awans do Dywizji I Grupy B, a ostatni zespół jest degradowany do Grupy B Dywizji II. Grupa B Dywizji II stanowi piątą klasę mistrzowską. Jej zwycięzca zapewnia sobie awans do Dywizji II Grupy A, zaś ostatnia drużyny spada do Dywizji III.
Grupa A.
Mistrzostwa Świata Dywizji II Grupy A zostały rozegrane w dniach od 6 do 12 stycznia 2020 roku w Wilnie, stolicy Litwy. 
Grupa B.
Mistrzostwa Świata Dywizji II Grupy B zostały rozegrane w dniach od 28 stycznia do 3 lutego 2020 roku w Gangneung, w Korei Południowej. 
Dywizja III.
Dywizja III jest szóstą klasą mistrzowską. Zwycięzca zapewnia sobie awans do Dywizji II Grupy B.
Mistrzostwa Świata Dywizji III zostały rozegrane w dniach od 13 do 19 stycznia 2020 roku w Sofii w Bułgarii. 

</doc>
<doc id="4681396" url="https://pl.wikipedia.org/wiki?curid=4681396" title="Andrzej Bodzenta">
Andrzej Bodzenta

Andrzej Bodzenta (ur. 2 maja 1896 w Bieśniku, zm. 13 września 1919 pod Krasławką) – żołnierz Legionów Polskich, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w Bieśniku w rodzinie Andrzeja i Anny z Herzyków. Absolwent gimnazjum w Tarnowie. Od 1912 był członkiem Związku Strzeleckiego.
W sierpniu 1914 wstąpił do Legionów Polskich. W szeregach 16 kompanii 2 pułku piechoty przebył cały szlak bojowy formacji legionowych. 
W listopadzie 1918 wstąpił do Wojska Polskiego z przydziałem do I batalionu 5 pułku piechoty Legionów. Jako podporucznik walczył na frontach wojny polsko-bolszewickiej. Podczas walk pod Krasławką, "na czele sekcji opanował most na Dźwinie, odcinając odwrót wojskom nieprzyjaciela". Za czyn ten odznaczony został Krzyżem Srebrnym Orderu „Virtuti Militari”. Zginął 13 września 1919 podczas walki o przeprawę.

</doc>
<doc id="4681405" url="https://pl.wikipedia.org/wiki?curid=4681405" title="Tomoderinae">
Tomoderinae

Tomoderinae – podrodzina chrząszczy z podrzędu wielożernych i rodziny nakwiatkowatych.
Chrząszcze o kilkumilimetrowej długości ciele. Głowa ich cechuje się dwuzębnymi wierzchołkami żuwaczek oraz czułkami zwieńczonymi, trój- lub czwórczłonową, słabo zaznaczoną buławką. Szew czołowo-nadustkowy może być u nich wykształcony lub nieobecny, a wówczas zastąpiony jest poprzecznym wciskiem. Wąska szyja ma szerokość wynoszącą nie więcej niż ⅓ szerokości głowy. Przedplecze odznacza się wykształconą krawędzią przednią oraz bruzdą przednasadową () zaznaczoną jedynie w częściach bocznych, w sąsiedztwie hypomeronu. Kształt przedplecza jest za środkiem długości silnie przewężony bocznie. Boki przedniego płata przedplecza bywają ząbkowane. Kształt krótkiego śródpiersia jest półokrągły i styka się ono z mesepisternitami za przednią krawędzią śródtułowia. Wyrostek międzybiodrowy szeroko rozdziela biodra tylnej pary odnóży. Odnóża mają ostrogi na goleniach bardzo krótkie lub całkiem zanikłe. Narządy genitalne samców mają zazwyczaj fallobazę scaloną z tegmenem.
Podrodzina kosmopolityczna. W Polsce stwierdzono tylko jeden gatunek: "Pseudotomoderus compressicollis".
Takson ten wprowadzony został w 1961 roku przez Paula Bonadonę jako plemię Tomoderini. Należą doń rodzaje:
Zapis kopalny podrodziny ogranicza się do rodzaju "Tomoderus", znanego z eocenu, z inkluzji w bursztynie.

</doc>
<doc id="4681409" url="https://pl.wikipedia.org/wiki?curid=4681409" title="Mariano Luis de Urquijo (obraz Francisca Goi)">
Mariano Luis de Urquijo (obraz Francisca Goi)

Mariano Luis de Urquijo – obraz olejny przedstawiający Mariana Luisa de Urquijo, hiszpańskiego polityka i człowieka oświecenia. Jest uznawany za dzieło hiszpańskiego malarza Francisca Goi przez wielu historyków. Możliwe, że jest to kopia obrazu Goi wykonana przez Francesca Agustíego. Znajduje się w zbiorach Królewskiej Akademii Historii w Madrycie.
Okoliczności powstania.
Lata 90. XVIII wieku były dla Goi okresem transformacji stylistycznej i intensywnej aktywności malarskiej. Obraz powstał kilka lat po ataku ciężkiej choroby, w wyniku której Goya prawie rok walczył ze śmiercią, paraliżem i ślepotą. Doszedł do zdrowia tylko częściowo, pozostał jednak głuchy do końca życia. Szybko wrócił do pracy, mimo że nadal odczuwał następstwa choroby. Starał się przekonać kręgi artystyczne, że choroba nie osłabiła jego zdolności malarskich, gdyż plotki o jego ułomności mogły poważnie zaszkodzić dalszej karierze. Zaczął pracować nad obrazami gabinetowymi niewielkich rozmiarów, które nie nadwerężały jego fizycznej kondycji. Choroba przerwała także jego cieszącą się powodzeniem pracę portrecisty, do której powrócił z zaostrzonym zmysłem obserwacji, być może spotęgowanym przez utratę słuchu. Goya malował członków rodziny królewskiej, arystokracji, burżuazji, duchownych, polityków, bankierów oraz ludzi związanych z kulturą. Często portretował też swoich przyjaciół z kręgu liberałów i "ilustrados".
Mariano Luis de Urquijo (1769–1817) pochodził z Bilbao, studiował prawo w Salamance i Madrycie. Był znawcą i tłumaczem dzieł francuskich pisarzy. W 1792 zaczął pracę w rządzie Karola IV, zastępował Francisca de Saavedrę na stanowisku pierwszego sekretarza stanu w czasie jego choroby. Przyjaźnił się z francuskim ambasadorem Ferdinandem Guillemardetem sportretowanym przez Goyę w 1798, możliwe, że dzięki niemu poznał malarza. Dobrze znał też wielu innych profrancuskich liberałów sportretowanych przez Goyę, takich jak: admirał Mazarredo, sekretarz inkwizycji Llorente, dramaturg Moratín oraz poeta i przyjaciel Urquija ze studiów w Salamance Meléndez Valdés. Prześladowany przez Godoya za politykę wobec papieża, pomimo wsparcia króla został zwolniony 13 grudnia 1800 i osadzony na długi czas w więzieniu. Wrócił do pracy w rządzie po objęciu tronu przez Józefa Bonapartego w 1808, a po jego upadku wyjechał razem z nim do Paryża, gdzie pozostał do śmierci w 1817.
Atrybucja.
Wiadomo, że Goya sportretował Urquija dwukrotnie przed jesienią 1800, prawdopodobnie ok. 1798, kiedy został mianowany ministrem. Istnieją wątpliwości co do identyfikacji i atrybucji tych obrazów, gdyż na ich podstawie powstała kopia. W 1798 Królewska Akademia Historii zamówiła portret Urquija w podziękowaniu za wsparcie, którego udzielił jej jako minister. Zamówienie zatwierdzono na posiedzeniu 15 sierpnia 1798, a obraz miał zawisnąć w sali posiedzeń zarządu. Jeden z członków akademii, Isidoro Bosarte, był odpowiedzialny za wybór malarza, który miał namalować podobiznę Urquija w półpostaci, z natury lub na podstawie istniejącego portretu dobrej jakości. Wybrano Francesca Agustíego, a Bosarte proponował wykonanie kopii na podstawie „drugiego portretu autorstwa Goi”, który znajdował się w domu Urquija. Bosarte sugerował skopiowanie głowy z portretu w domowym stroju, a fryzury i ubioru z innego portretu, prawdopodobnie przedstawiającego polityka w rządowym uniformie. W protokole z zebrania junty akademii z 19 grudnia 1798 Bosarte informuje, że obraz jest ukończony, a gdy zostanie przyniesiony do siedziby akademii, należy zadecydować o miejscu ekspozycji i uzgodnić inskrypcję. Istnieje pokwitowanie Agustíego z 20 grudnia 1800 za odbiór 400 reali "de vellón" należnych za portret Urquija.
Pomimo dostępnej dokumentacji historycy sztuki tacy jak Desparmet Fitz-Gérald, Gudiol, Gassier i Wilson, Sánchez Cantón i Glendinning uznają płótno z akademii za oryginał Goi. Sánchez Cantón uważał, że obraz namalowany przez Agustíego nigdy nie został powieszony w siedzibie akademii, gdyż Urquijo stracił stanowisko 13 grudnia 1800. W 1811, kiedy wrócił do polityki za Józefa I, otrzymał od akademii prezent w postaci kodeksu "Siete Partidas". Możliwe, że w zamian podarował akademii jeden ze swoich portretów wykonanych przez Goyę. Według Moralesa technika zastosowana do oddania karnacji i właściwości tkanin oraz szczególny blask, jaki nadano twarzy, są wyraźnymi przykładami kunsztu Goi, dalekimi od możliwości Agustíego, nawet w przypadku kopii.
Fernando Tabar Anitua przypisuje Goi całopostaciowy portret Urquija należący do kolekcji prywatnej, na podstawie którego Agustí miał wykonać portret z akademii. Drugi portret autorstwa Goi jest przez niego uznawany za zaginiony.
Opis obrazu.
Urquijo został przedstawiony w półpostaci i w oficjalnej pozie na ciemnym tle. Ma na sobie zielony kaftan obszyty futrem, podobny do stroju z portretu "Hrabia Cabarrus" Goi. Lewą rękę opiera na szabli, a w prawej trzyma kartkę papieru. Na piersi widnieje odznaka Zakonu Maltańskiego i Order Karola III (ten ostatni otrzymany w 1798 roku). Wyróżnia się twarz modela, wiernie odzwierciedlająca osobowość postaci. Goya zastosował szybkie pociągnięcie pędzlem bez dbałości o szczegóły, z wyjątkiem orderów i rękojeści szabli, której odblaski są także typowe dla stylu Goi. Szary parapet w dolnej części obrazu przewidziany na inskrypcję pozostał pusty, prawdopodobnie dlatego, że Urquijo popadł w niełaskę krótko po tym, kiedy portret został ukończony.
Proweniencja.
Obraz zamówiony w 1798 roku przez Królewską Akademię Historii w Madrycie znajduje się w jej zbiorach.

</doc>
<doc id="4681410" url="https://pl.wikipedia.org/wiki?curid=4681410" title="Szkolne życie!">
Szkolne życie!

 – seinen-manga autorstwa Norimitsu Kaihō i ilustrowana przez Sadoru Chibę. Rozdziały ukazywały się w czasopiśmie „Manga Time Kirara Forward” wydawnictwa Hōbunsha w latach 2012–2019.
Na podstawie mangi powstała adaptacja w formie anime oraz film aktorski.
W Polsce mangę wydało wydawnictwo Waneko.
Fabuła.
Yuki Takeya to radosna uczennica, która wraz z przyjaciółkami Kurumi Ebisuzawą, Yūri Wakasą i Miki Naoki, jest członkinią Klubu Szkolnego Życia w Prywatnym Liceum Megurigaoka. W czasie gdy Yuki codziennie szuka ciekawych zajęć w szkole, pozostałe dziewczyny starają się zapewnić jej bezpieczeństwo, ponieważ w rzeczywistości są jedynymi ocalałymi z ich szkoły po tym, jak miasto zostało opanowane przez epidemię zombie.
Manga.
Manga autorstwa Norimitsu Kaihō i ilustrowana przez Sadoru Chibę pojawiła się po raz pierwszy 24 maja 2012 roku, w lipcowym numerze czasopisma „Manga Time Kirara Forward” wydawnictwa Hōbunsha. Autorzy mangi zawiesili wydawanie rozdziałów mangi pomiędzy lipcem a grudniem 2017 roku. Na początku 2019 roku podano do wiadomości, że manga zostanie zakończona wraz z dwunastym tomem. W grudniowym numerze magazynu „Manga Time Kirara Forward” ogłoszono, że ostatni rozdział mangi ukaże się w tym magazynie w 22 listopada 2019.
W Polsce mangę wydało wydawnictwo Waneko.
Z serią związane są także trzy tomy antologii, tworzonej przez różnych artystów, wydane kolejno 13 lipca 2015, 12 września 2015 oraz 12 stycznia 2016.
Sequel.
Oficjalne konto czasopism z serii „Manga Time Kirara” na Twitterze ogłosiło, że seria "Szkolne życie!" będzie miała swój sequel zatytułowany , którego autorami również będą Norimitsu Kaihō i Sadoru Chiba. Kolejne rozdziały ukazują się od 24 czerwca 2020 roku w czasopiśmie „Manga Time Kirara Forward” wydawnictwa Hōbunsha.
Anime.
Powstawanie serialu anime zostało ogłoszone 21 czerwca 2014 roku. Za produkcję odpowiedzialne jest studio Lerche. Reżyserem serii jest Masaomi Ando, za scenariusze odpowiedzialny jest Norimitsu Kaihō, natomiast za projekt postaci odpowiada Haruko Iikuza.
Seria miała swoją premierę 9 lipca 2015 roku, na kanałach AT-X, Tokyo MX, Sun TV, BS11.
Drama CD.
Z serią anime związana jest także drama CD, która miała premierę 14 sierpnia 2015 roku na Comiket 88.
Film live action.
Powstawanie filmu aktorskiego na podstawie mangi zostało ogłoszone w magazynie „Manga Time Kirara Forward” w listopadzie 2017 roku. Jego premiera została zaplanowana na 2018 roku. Reżyserem filmu został Issei Shibata. W głównych rolach wystąpiły: Nanami Abe (jako Kurumi Ebisuzawa), Midori Nagatsuki (jako Yuki Takeya), Wakana Majima (jako Yūri Wakasa) oraz Rio Kiyohara (jako Miki Naoki).
Film miał swoją premierę w Japonii 25 stycznia 2019 roku.
16 stycznia 2019 roku na oficjalnej stronie internetowej ogłoszono, że został wyprodukowany 4-odcinkowy mini-serial, stanowiący prequel filmu, zatytułowany . Seria jeszcze tego samego dnia miała premierę na Amazon Prime Video w Japonii.
Powiązane.
Yuki pojawia się jako postać poboczna w grze z gatunku bijatyka "Nitroplus Blasterz: Heroines Infinite Duel" wydanej 10 grudnia 2015 na konsole PlayStation 3 i PlayStation 4. Postacie z mangi pojawiają się także w grze mobilnej z gatunku RPG wydanej w 2017 roku zatytułowanej "Kirara Fantasia".
Odbiór.
22 lutego 2017 roku oficjalne konto „Manga Time Kirara Forward” na Twitterze ogłosiło, że wydrukowano w Japonii 1,2 miliona kopii mangi.
Emisja pierwszego odcinka anime spowodowała w ciągu tygodnia 10-krotny wzrost sprzedaży tomów mangi. Pierwszy odcinek został na Niconico w tym czasie obejrzany ponad milion razy.

</doc>
<doc id="4681416" url="https://pl.wikipedia.org/wiki?curid=4681416" title="Niels Viggo Bentzon">
Niels Viggo Bentzon

Niels Viggo Bentzon (ur. 24 sierpnia 1919 w Kopenhadze, zm. 25 kwietnia 2000 w Frederiksberg) – duński kompozytor i pianista.
Życiorys.
Pochodził z rodziny muzycznej, był potomkiem Johanna Petera Emiliusa Hartmanna i kuzynem Jørgena Bentzona. Początkowo uczył się gry na fortepianie od matki. W latach 1938–1942 uczęszczał do Królewskiego Duńskiego Konserwatorium Muzycznego, gdzie odbył studia pianistyczne i organowe u Knuda Jeppesena, Christiana Christiansena i Emiliusa Bangerta. W zakresie kompozycji był samoukiem. Od 1949 roku wykładowca kopenhaskiego konserwatorium. Uczył także w konserwatorium w Aarhus.
Koncertował jako pianista w krajach skandynawskich, Francji i Wielkiej Brytanii. W jego repertuarze znajdowały się dzieła twórców romantycznych i współczesnych, przede wszystkim Brahmsa i Hindemitha. Poza muzyką zajmował się również pisarstwem i malarstwem. Pisał poezje, a także był autorem książek poświęconych Beethovenowi i dodekafonii.
Trzykrotnie odznaczany przez duńskich monarchów, od 1965 Kawaler, od 1977 Kawaler 1. Stopnia i od 1986 Komandor Orderu Danebroga.
Twórczość.
Bogaty dorobek kompozytorski Bentzona obejmuje przeszło 600 dzieł. W swojej twórczości stworzył rodzaj syntetycznego eklektyzmu, w różnych okresach sięgał po elementy neoklasycyzmu, jazzu, atonalności i aleatoryzmu, dostrzegalne są w niej wpływy Bartóka, Strawinskiego, Hindemitha i Nielsena. Był autorem cyklu tzw. „kompendiów” fortepianowych, w których w pastiszowy i neostylistyczny sposób nawiązywał do twórczości dawniejszych mistrzów takich jak Johann Sebastian Bach, Fryderyk Chopin czy Robert Schumann.
Skomponował m.in. opery "Faust III" (1964) "Die Automaten" (1974) i "Savonarola" (1986), balety "Metafor" (1950), "Jenny von Westphalen" (1965) i "Duell" (1975), 22 symfonie, 14 kwartetów smyczkowych, 8 koncertów fortepianowych, 4 koncerty skrzypcowe, 3 koncerty wiolonczelowe, 2 koncerty fletowe, "Uwerturę" na orkiestrę kameralną (1942), "Sonatę orkiestrową" na flet i smyczki (1943), "Intrada" (1950), "Wariacje symfoniczne" (1953), "5 Mobiles" (1950), "Reflection Suite" na smyczki (1972), "Feature Article on René Descartes" (1975), "Variations without a Theme" na fortepian i orkiestrę (1980), oratorium "Torquilla" (1960), kantaty "Bonjour Max Ernst" (1961) i "Det rustre menageri" (1972), "In the Forest" na róg solo (1968), "Observations" (1974).

</doc>
<doc id="4681424" url="https://pl.wikipedia.org/wiki?curid=4681424" title="Shelley Taylor">
Shelley Taylor

Shelley Taylor (ur. 1946) – amerykańska psycholog, profesor Uniwersytetu Kalifornijskiego w Los Angeles. Opracowała teorię adaptacji poznawczej, zgodnie z którą jednostki reagują na osobiste tragedie życiowe wysiłkami poznawczymi, które dają możliwość tym osobom przywrócenia lub co najmniej poprawienie ich funkcjonowania psychicznego.

</doc>
<doc id="4681425" url="https://pl.wikipedia.org/wiki?curid=4681425" title="Kasper Trzemeski">
Kasper Trzemeski

Kasper Trzemeski herbu Lubicz (ur. ?, zm. 1665) – polski duchowny rzymskokatolicki, sufragan gnieźnieński.
Życiorys.
30 sierpnia 1660 papież Aleksander VII prekonizował go biskupem pomocniczym archidiecezji gnieźnieńskiej oraz biskupem in partibus infidelium halmirozyjskim. 11 września 1661 przyjął sakrę biskupią z rąk biskupa pomocniczego płockiego Zygmunta Czyżowskiego. Współkonsekratorami byli biskup pomocniczy lwowski Stefan Kazimierz Charbicki oraz biskup pomocniczy kujawsko-pomorski Stanisław Domaniewski.
Biskupem pomocniczym archidiecezji gnieźnieńskiej był do 1665.
Pochowany w kolegiacie Wniebowzięcia NMP i św. Mikołaja w Łowiczu.

</doc>
<doc id="4681426" url="https://pl.wikipedia.org/wiki?curid=4681426" title="Schronisko w wąwozie przy przysiółku Skały I">
Schronisko w wąwozie przy przysiółku Skały I



</doc>
<doc id="4681427" url="https://pl.wikipedia.org/wiki?curid=4681427" title="Gaspar Trizenieski">
Gaspar Trizenieski



</doc>
<doc id="4681428" url="https://pl.wikipedia.org/wiki?curid=4681428" title="Tadeusz Niemców">
Tadeusz Niemców

 
Tadeusz Niemców (ur. 10 stycznia 1897 w Stryju, zm. 11 lipca 1920 w Ślepni) – podporucznik Wojska Polskiego. Kawaler Orderu Virtuti Militari.
Życiorys.
Urodził się 10 stycznia 1897 w Stryju w rodzinie Rajmunda i Józefy z Majewskich. Od 1914 żołnierz 2 pułku piechoty Legionów Polskich, z którym przeszedł cały szlak bojowy. W listopadzie 1918 został mianowany podporucznikiem w odrodzonym Wojsku Polskim. W szeregach II batalionu 2 pułku piechoty Legionów walczył na wojnie polsko–bolszewickiej. Odznaczony pośmiertnie Orderem Virtuti Militari za walkę pod Mińskiem Litewskim, gdzie ciężko ranny trafił do szpitala i zmarł. W młodości należał do Drużyn Bartoszowych i Związku Strzeleckiego.

</doc>
<doc id="4681433" url="https://pl.wikipedia.org/wiki?curid=4681433" title="100 Pułk Piechoty Austro-Węgier">
100 Pułk Piechoty Austro-Węgier



</doc>
<doc id="4681435" url="https://pl.wikipedia.org/wiki?curid=4681435" title="Teofil Jesionowski">
Teofil Jesionowski

Teofil Jesionowski – polski chemik, inżynier, prof. dr hab. nauk chemicznych, członek korespondent PAN, profesor zwyczajny Instytutu Technologii i Inżynierii Chemicznej Wydziału Technologii Chemicznej Politechniki Poznańskiej, rektor Politechniki Poznańskiej od 2020 roku.
Życiorys.
W 1995 ukończył studia na kierunku technologia chemiczna na Politechnice Poznańskiej. W 1999 obronił pracę doktorską pt. "Wysoko zdyspergowane krzemionki otrzymywane w środowisku związków organicznych – napełniacze aktywne polimerów", wykonaną pod kierunkiem prof. Andrzeja Krysztafkiewicza. W 2008 habilitował się na podstawie pracy zatytułowanej "Monodyspersyjne sferyczne krzemionki – otrzymywanie, właściwości fizykochemiczne i zastosowanie". W 2013 uzyskał tytuł profesora nauk chemicznych.
Objął stanowisko profesora zwyczajnego w Instytucie Technologii i Inżynierii Chemicznej na Wydziale Technologii Chemicznej Politechniki Poznańskiej, na którym był też prodziekanem. Był również członkiem ministerialnego Zespołu Interdyscyplinarnego do spraw Programu Wspierania Infrastruktury Badawczej w ramach Funduszu Nauki i Technologii Polskiej oraz przewodniczącym Rady Naukowej Instytutu Włókiennictwa. W 2016 został prorektorem ds. edukacji ustawicznej kadencji 2016–2020 na Politechnice Poznańskiej, a następnie wybrany na rektora tej uczelni na kadencję 2020–2024. W 2020 został członkiem korespondentem PAN.
W 2017 został odznaczony Złotym Krzyżem Zasługi.

</doc>
<doc id="4681436" url="https://pl.wikipedia.org/wiki?curid=4681436" title="Kolё Jakova">
Kolё Jakova



</doc>
<doc id="4681439" url="https://pl.wikipedia.org/wiki?curid=4681439" title="3 Pułk Piechoty Austro-Węgier">
3 Pułk Piechoty Austro-Węgier



</doc>
<doc id="4681444" url="https://pl.wikipedia.org/wiki?curid=4681444" title="Marko Skender">
Marko Skender

Marko Skender (ur. 9 lipca 2001 r. Rijece) – chorwacki biegacz narciarski, zawodnik klubu TSK Ravnogorac.
Kariera.
Po raz pierwszy na arenie międzynarodowej Marko Skender pojawił się 4 grudnia 2015 roku, podczas zawodów rangi "FIS" w austriackiej miejscowości Seefeld in Tirol, gdzie uplasował się na 87. miejscu w sprincie stylem dowolnym. W Pucharze Świata zadebiutował 21 grudnia 2019 roku w Planicy, gdzie zajął 72. miejsce w sprincie techniką dowolną. Pucharowych punktów jeszcze nie wywalczył.
Jego siostra Gabrijela również uprawia biegi narciarskie.

</doc>
<doc id="4681446" url="https://pl.wikipedia.org/wiki?curid=4681446" title="Stanisław Borzyszkowski">
Stanisław Borzyszkowski

Stanisław Borzyszkowski (ur. 13 listopada 1897 w Bindudze, zm. 28 października 1968 w Suszu) – żołnierz armii niemieckiej, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się 13 listopada 1897 we wsi Binduga, w rodzinie Jakuba i Magdaleny z Prądzyńskich. W 1915 powołany do armii niemieckiej. W jej szeregach walczył na frontach I wojny światowej. W październiku 1919 wstąpił ochotniczo do Wojska Polskiego i skierowany został do 64 pułku piechoty. Później przeniesiony do 16 dywizjonu artylerii ciężkiej, a od marca 1920 walczył w składzie 1 baterii 16 pułku artylerii polowej w wojnie polsko-bolszewickiej. W bitwie pod Terespolem, "w czasie gwałtownego ataku Rosjan, pod silnym ostrzałem artylerii, kierował ogniem swoich baterii niszcząc nacierającego wroga". Za czyn ten został odznaczony Krzyżem Srebrnym Orderu „Virtuti Militari”.
W listopadzie 1920 awansował na podporucznika i skierowany został na kurs w Centrum Wyszkolenia Artylerii w Rembertowie. 6 sierpnia 1921 na własną prośbę został przeniesiony do rezerwy. 29 stycznia 1932 prezydent RP nadał mu stopień porucznika z dniem z 2 stycznia 1932 i 4. lokatą w korpusie oficerów rezerwowych artylerii. Posiadał przydział w rezerwie do 16 pułku artylerii lekkiej.
W 1925, po trzyletnich studiach, uzyskał dyplom nauk leśnych na Wydziale Rolniczo-Leśnym Uniwersytetu Poznańskiego. Od stycznia 1925 pracował Lasach Państwowych, początkowo w Dyrekcji Toruńskiej, następnie Dyrekcji Bydgoskiej, a od 1 kwietnia 1932 w Dyrekcji Lasów Państwowych w Białowieży na stanowisku kierownika nadleśnictwa Jasień, w gminie Szereszów powiatu prużańskiego.
W czasie II wojny światowej powołany do służby wojskowej. Wstąpił do Polskich Sił Zbrojnych w ZSRR dowodzonych przez gen. Władysława Andersa. Po zakończeniu działań wojennych powrócił w 1948 do kraju i podjął pracę zawodową. Od 1968 na emeryturze. Zmarł w Suszu i tam spoczywa na miejscowym cmentarzu. 
Od 1932 żonaty z Marią Osińską, z którą miał córkę Marię (1934) i syna Andrzeja (1937). 

</doc>
<doc id="4681448" url="https://pl.wikipedia.org/wiki?curid=4681448" title="Proces petytoryjny">
Proces petytoryjny

Proces petytoryjny – jeden z najczęściej występujących rodzajów procesu w prawie cywilnym. Ma on na celu przywrócenie własności uprawnionemu właścicielowi (roszczenie windykacyjne), bądź przywrócenie stanu zgodnego z prawem i zaniechanie naruszeń (roszczenie negatoryjne). Podstawą do roszczenia jest w tym przypadku Art. 222 § 1 i 2 Kodeksu Cywilnego. Roszczenia mają charakter obiektywny. Jeżeli dojdzie do naruszenia prawa własności, przysługują niezależnie od tego, czy osobie która dokonała naruszenia można przypisać winę oraz niezależnie od jej dobrej bądź złej wiary. Jedną z wad procesu petytoryjnego jest jego długotrwałość, lecz roszczenia petytoryjne dotyczące nieruchomości nie ulegają przedawnieniu w myśl Art. 223 Kodeksu Cywilnego.
Historia procesu petytoryjnego.
Już w starożytnym prawie rzymskim znano proces petytoryjny, jako formę ochrony własności. W rzymskim "formula petitoria", ciężar dowodu spoczywał wyłącznie na powodzie, co oznaczało znacznie dogodniejszą sytuację procesową posiadającego przedmiot sporu pozwanego. Przed procesem petytoryjnym często przeprowadzało się także proces posesoryjny. W czasach późnego cesarstwa z powodu zacierania się granic między własnością, a posiadaniem, uległy mieszaniu oba wyżej wspomniane procesy. Znaczenie w instytucji ochrony własności miały również działania średniowiecznej kanonistyki. Kanoniści odróżnili własność (władztwo prawne) od posiadania (władztwo faktyczne), jednocześnie przypisując procesowi petytoryjnemu ochronę własności, a procesowi posesoryjnemu ochronę posiadania.
Proces petytoryjny w historii Polski.
W najdawniejszym prawie polskim skargę o przywłaszczenie i nieprawne władanie nazywano "actio de occupatione". W prawie staropolskim rozróżniano posiadanie prawne i bezprawne. We wcześniejszym średniowieczu, jeśli ziemia została odebrana posiadaczowi siłą, sąd zazwyczaj sprawdzał jedynie tytuł dzierżenia nowego posiadacza. Właśnie taki proces, tj. dotyczący prawnego tytułu posiadania, określono procesem petytoryjnym. W sytuacji, gdy naruszający gwałtem posiadanie miał lepszy tytuł do prawa poprzedniego posiadacza, utrzymywał się przy posiadaniu. Pod koniec XIII w. zaczęły pojawiać się pierwsze formy ochrony stanu posiadania, bez badania jego tytułu prawnego. Pod koniec średniowiecza w polskim prawie zaczęto odróżniać własność od posiadania. Rozróżnienie to pojawiło się przede wszystkim, aby chronić porządek prawny przed samowolnym dochodzeniem praw do rzeczy, w szczególności nieruchomości. W ten sposób z procesu petytoryjnego wykształcił się proces posesoryjny. Szczegółową regulację tych procesów, z akcentem jednak na proces posesoryjny stanowiła "Korektura praw" z 1532 r. Nakreślała ona uregulowania odnośnie do sporów o prawo własności i sporów o posiadanie.

</doc>
<doc id="4681450" url="https://pl.wikipedia.org/wiki?curid=4681450" title="Marcin Wawrzyniak">
Marcin Wawrzyniak

Marcin Henryk Wawrzyniak (ur. 16 maja 1984 w Warszawie) – polski prawnik, adwokat i radca prawny, od 2019 członek Trybunału Stanu.
Życiorys.
W 2008 ukończył studia na Wydziale i Administracji Prawa Uniwersytetu Kardynała Stefana Wyszyńskiego, po czym odbył aplikację adwokacką w Warszawie. Podjął praktykę w zawodzie adwokata, w 2018 uzyskał też wpis na listę radców prawnych. Został partnerem w kancelarii prawnej, współpracował też z Instytutem Partnerstwa Publiczno-Prywatnego. Współautor 5 książek, w tym komentarza do ustawy o partnerstwie publiczno-prywatnym, objął też funkcję redaktora naczelnego „Biuletynu Partnerstwa Publiczno-Prywatnego”.
W praktyce zawodowej skupił się na prawie zamówień publicznych, finansowaniu inwestycji publicznych oraz prawie karnym. Zajmował się doradztwem jednostkom samorządowym i urzędom państwowym. W latach 2006–2010 zasiadał w radzie dzielnicy Warszawa-Śródmieście z ramienia Prawa i Sprawiedliwości, z którym związany jest od 2004 roku, wcześniej z Forum Młodych PiS. Został wiceprezesem Fundacji im. Sławomira Skrzypka (2017–2018) i organizacji Kongres 590 (organizującej wydarzenia gospodarcze). Pełni funkcje w radach nadzorczych spółek z udziałem Skarbu Państwa: Tauron Polska Energia (Sekretarz Rady Nadzorczej) oraz Cenzin sp. z o.o. Działa też społecznie jako kanclerz Chorągwi św. Krzyża Zakonu Rycerzy Jana Pawła II oraz prezes fundacji Sursum Corda.
21 listopada 2019 wybrany przez Sejm IX kadencji na członka Trybunału Stanu (z rekomendacji klubu PiS).

</doc>
<doc id="4681459" url="https://pl.wikipedia.org/wiki?curid=4681459" title="Sejm piotrkowski 1468">
Sejm piotrkowski 1468

Sejm piotrkowski 1468 – sejm walny Korony Królestwa Polskiego zwołany przez Kazimierza IV Jagiellończyka do Piotrkowa Trybunalskiego na 9 października 1468 r., przede wszystkim w celu uchwalenia sposobu wypłacenia żołdu dla wojsk biorących udział w zakończonej wojnie trzynastoletniej z Zakonem Krzyżackim.
Sejm poprzedziły spotkania króla z sejmikami prowincjonalnymi – małopolskim w Wiślicy w dniach 25 do 30 czerwca 1468 r. i wielkopolskim w Kole 13 lipca 1468 r. Obrady nie przyniosły rozstrzygnięcia w głównej sprawie – została ona przekazana z powrotem do sejmików prowincjonalnych. Po raz pierwszy posłowie wybrani zostali w ramach sejmików ziemskich.
Uważany za pierwszy polski sejm walny dwuizbowy.
Geneza zwołania.
Przyczyny polityczne.
W 1466 r. zakończyła się II pokojem toruńskim wojna trzynastoletnia z zakonem krzyżackim. Mimo wygranej i znacznych nabytków terytorialnych, skarb Korony był wyczerpany opłatami dla armii najemnej. Aby móc wypłacić żołd wynajętym żołnierzom, król musiał nałożyć nadzwyczajny podatek na szlachtę. Jednakże po przegranej pod Chojnicami w 1454 r., podczas wojny, szlachta wymusiła na nim wydanie statutów nieszawskich, potwierdzających i zastępujących wydany wcześniej w tym roku przywilej cerekwicki. Zgodnie z nimi do nakładania nadzwyczajnych podatków wymagana była zgoda sejmików ziemskich. Poszczególne sejmiki próbowały jednak przerzucić ten ciężar na pozostałe. W związku z tym król postanowił zwołać sejm walny z udziałem przedstawicieli wszystkich ziem.
Udział króla w sejmikach ziemskich.
25 czerwca 1468 r. król wraz z małżonką wyruszył z Krakowa do Wiślicy, aby wziąć udział w sejmiku małopolskim i prosić zgromadzonych o uchwalenie podatku. Szlachta, choć wyraziła swoją przychylność wobec planów, postanowiła odłożyć ostateczną decyzję na zjazd walny w Piotrkowie, argumentując to niechęcią do podejmowania ważnych decyzji bez udziału szlachty wielkopolskiej. W związku z tym zdecydowali o wyborze dwóch przedstawicieli na sejm z każdego powiatu. Polscy historycy spierają się o znaczenie użytego przez Długosza wyrażenia "ex omnibus districtibus –" zdaniem Adolfa Pawińskiego oznacza ono dwóch posłów dla wszystkich powiatów łącznie, zaś Wacław Uruszczak argumentuje, iż chodzi o dwóch posłów z każdego powiatu z osobna.
1 lipca Kazimierz Jagiellończyk wyjechał z Wiślicy, by 13 lipca odbyć w Kole zjazd z rycerstwem – sejmik wielkopolski. Tamtejsza szlachta podjęła jednak decyzję analogiczną do małopolskiej. Tym samym całość decyzji została przeniesiona na sejm walny.
Przebieg.
Sposób obrad.
Uczestnicy obrad zebrali się w Piotrkowie 9 października 1468 roku. Na stany sejmujące składali się posłowie sejmików ziemskich, rada królewska oraz sam król. Posłowie obradowali jako jedna izba – poselska, zaś rada królewska jako druga izba – senat. Król zatwierdzał prawa uchwalone przez obie izby, zaś żadne prawo nie mogło być uchwalone bez zgody izby poselskiej. Posłom ziemskim zostały wypłacone diety.
Uchwały sejmu.
Sejm podjął decyzje w bieżących sprawach państwa – z nich najważniejsze były fałszywe monety, taksy wojewodzińskie, kompetencje sądowe starostów. Szczególnie istotny był nakaz posługiwania się w sądach prawem pisanym, wydany z troski o jego jednolitość. Najważniejsza kwestia, ze względu na którą zwołany został sejm, pozostała jednak nierozstrzygnięta – posłowie ziemscy nie otrzymali od reprezentowanych powiatów mandatu do uchwalenia jakichkolwiek podatków, w związku z czym kwestia wypłacenia żołdu została odesłana z powrotem do sejmików ziemskich. W tej sytuacji wyznaczono dwa kolejne zjazdy – sejmiki wojewódzkie. Wielkopolski miał się odbyć 6 grudnia w Kole, zaś małopolski – 13 grudnia w Nowym Mieście Korczynie.
Następstwa.
Uchwały sejmików wojewódzkich.
Sejmiki w Kole i Nowym Mieście Korczynie odbyły się zgodnie z planem. Na sejmik małopolski przybyli posłowie wielkopolscy, aby ustalić wspólną wersję uchwały. Podjęto tam wspólnie decyzję o ustanowieniu podatku wiardunkowego z dóbr szlacheckich, który miał po równo obciążać dziedzica i kmiecia.
Rozwój polskiego parlamentaryzmu.
Na sejm w Piotrkowie po raz pierwszy udali się posłowie wybrani w sposób uregulowany przez sejmiki ziemskie. Obradowali oni również jako osobna izba. Obie te zasady – obieralności posłów na sejmikach i odrębności izb – stały się od tego czasu powszechną praktyką. W regułę przerodził się zwyczaj, że żaden sejm nie może odbyć się bez udziału posłów ani żadne prawo ustanowione bez ich zgody.
Odbiór współczesny.
Obchody 550-lecia polskiego parlamentaryzmu.
W 2018 r. przypadła 550. rocznica obrad sejmików ziemskich i sejmu walnego w Piotrkowie. Z tej okazji w Warszawie na Zamku Królewskim 13 lipca odbyło się Zgromadzenie Narodowe, na którym orędzie wygłosił Prezydent RP Andrzej Duda.
8 lipca Marszałek Sejmu Marek Kuchciński wziął udział w obchodach 550 rocznicy sejmiku w Kole, gdzie uczestniczył w odsłonięciu tablicy pamiątkowej.
Kontrowersje wokół pierwszeństwa sejmów.
Początkowo historycy uważali sejm piotrkowski z 1468 r. za pierwszy sejm walny dwuizbowy, stanowiący wzór dla późniejszych sejmów. Z czasem jednak zaczął przeważać pogląd Adolfa Pawińskiego, który określił tym mianem sejm piotrkowski z 1493 r. Na jego badaniach opierał się między innymi Juliusz Bardach. Zakwestionował je dopiero Wacław Uruszczak, który na nowo zinterpretował relacje Jana Długosza. Powrócił do teorii pierwszeństwa sejmu z 1468 r., wiążąc dwuizbowość z obieralnością posłów na sejmikach ziemskich.

</doc>
<doc id="4681475" url="https://pl.wikipedia.org/wiki?curid=4681475" title="Józef Pacejkowicz">
Józef Pacejkowicz

Józef Pacejkowicz, właściwie Józef Dembiński, ps. „Groźny”, „Mściciel”, „Jurand” (ur. 20 lutego 1920 w Wasiliszkach, zm. 26 lutego 1949 w Prudniku) – wachmistrz, żołnierz Wojska Polskiego i Armii Krajowej, uczestnik powstania warszawskiego.
Podczas okupacji niemieckiej działał w polskim podziemiu zbrojnym.
Został zamordowany 26 lutego 1949 roku w Prudniku przez funkcjonariuszy Urzędu Bezpieczeństwa.
W sierpniu 2015 został pochowany na cmentarzu w Białej.
Przez władze AK odznaczony Orderem Virtuti Militari.

</doc>
<doc id="4681476" url="https://pl.wikipedia.org/wiki?curid=4681476" title="Tomasz Zalasiński">
Tomasz Zalasiński

Tomasz Jan Zalasiński (ur. 10 kwietnia 1978 w Głuchołazach) – polski prawnik, radca prawny, doktor nauk prawnych, od 2019 członek Trybunału Stanu.
Życiorys.
W 2002 ukończył studia na Wydziale Prawa, Administracji i Ekonomii Uniwersytetu Wrocławskiego, po czym podjął studia doktoranckie w zakresie prawa konstytucyjnego. W 2006 obronił doktorat na podstawie rozprawy pt. "Zasada prawidłowej legislacji w poglądach Trybunału Konstytucyjnego" (opublikowany potem przez Wydawnictwo Sejmowe). W pracy naukowej zajął się zagadnieniami demokratycznego państwa prawnego, legislacji, społeczeństwa obywatelskiego i kontroli konstytucyjności. Autor licznych publikacji naukowych, m.in. komentarza do przepisów Konstytucji RP o Trybunale Stanu.
W 2010 uzyskał też wpis na listę radców prawnych. Został prawnikiem w kancelarii Domański Zakrzewski Palinka, zajmując się kwestiami prawa administracyjnego, publicznego gospodarczego i konstytucyjnego. Udzielał się jako doradca różnych instytucji i autor wniosków do Trybunału Konstytucyjnego. Zasiadał w organach doradczych przy ministrze nauki i szkolnictwa wyższego (Komitecie Polityki Naukowej oraz Radzie Młodych Naukowców), a także w Komisji Ekspertów ds. Zdrowia przy rzeczniku praw obywatelskich. Został członkiem zarządu Stowarzyszenia im. Prof. Zbigniewa Hołdy, członkiem Polskiego Towarzystwa Prawa Konstytucyjnego oraz Zespołu Ekspertów Prawnych Fundacji im. Stefana Batorego.
21 listopada 2019 wybrany przez Sejm IX kadencji na członka Trybunału Stanu (z rekomendacji klubu parlamentarnego Koalicji Obywatelskiej).
Odznaczenia.
W 2015 został odznaczony Złotym Krzyżem Zasługi ("za osiągnięcia w pracy zawodowej i działalności społecznej") oraz Odznaką Honorową za Zasługi dla Rozwoju Gospodarki Rzeczypospolitej Polskiej.

</doc>
<doc id="4681478" url="https://pl.wikipedia.org/wiki?curid=4681478" title="Louise Lateau">
Louise Lateau

Louise Lateau (ur. 29 stycznia 1850 w Bois-d'Haine w Belgii, zm. 25 sierpnia 1883 tamże) – belgijska mistyczka i stygmatyczka.
Słynęła (w latach 60. XIX wieku) ze swoich stanów mistycznych. W latach 1868–1883 obserwowało ją wielu lekarzy, członków duchowieństwa i innych odwiedzających, stąd też jest jednym z najlepiej udokumentowanych przypadków stygmatyzmu.

</doc>
<doc id="4681479" url="https://pl.wikipedia.org/wiki?curid=4681479" title="1 Brygada Artylerii Polowej Austro-Węgier">
1 Brygada Artylerii Polowej Austro-Węgier



</doc>
<doc id="4681480" url="https://pl.wikipedia.org/wiki?curid=4681480" title="Kościół ewangelicko-augsburski pod wezwaniem Jezusa Żyjącego w Lidzbarku">
Kościół ewangelicko-augsburski pod wezwaniem Jezusa Żyjącego w Lidzbarku



</doc>
<doc id="4681481" url="https://pl.wikipedia.org/wiki?curid=4681481" title="Szczęśliwy Lazzaro">
Szczęśliwy Lazzaro

Szczęśliwy Lazzaro (wł. "Lazzaro felice") – powstała w koprodukcji tragikomedia z elementami fantasy z 2018 roku w reżyserii Alice Rohrwacher.
Premiera.
Film miał światową premierę podczas 71. MFF w Cannes 13 maja 2018. Na ekrany włoskich kin obraz wszedł 31 maja 2018. W Polsce pokazano go we Wrocławiu 4 sierpnia 2018 podczas MFF „Nowe Horyzonty”. Na ekrany polskich kin wszedł 8 marca 2019.
Fabuła.
Akcja filmu rozgrywa się we Włoszech w czasach współczesnych. Markiza Alfonsina de Luna wykorzystuje naiwność i brak wykształcenia prostych rolników, uniemożliwiając wyemancypowanie i uwolnienie się z niesprawiedliwego systemu, w którym pracują za darmo. W wiosce mieszka poczciwy Lazzaro, który zawsze jest gotowy do pracy i wszelakiej pomocy. Syn markizy postanawia posłużyć się chłopakiem w upozorowanym porwaniu samego siebie, by w ten sposób wyciągnąć od matki sporą sumę.
Obsada.
W filmie wystąpili, m.in.:

</doc>
<doc id="4681486" url="https://pl.wikipedia.org/wiki?curid=4681486" title="Juliana Barnes">
Juliana Barnes

Juliana Barnes (także: "Bernes", ur. około 1388) – angielska pisarka, znawczyni łowiectwa i rybołówstwa, pierwsza kobieta, której prace opublikowano drukiem w języku angielskim i hipotetyczna autorka pierwszego traktatu wędkarskiego.
Pewne dane o jej życiu są niezwykle skąpe. Już w epoce średniowiecznej przyjęło się, że była zakonnicą i przeoryszą zakonu w Sopwell w dystrykcie St. Albans. Do zakonu wstąpić miała albo z uwagi na zawód miłosny albo na chęć uniknięcia pokus cielesnych. W opisach jej życia podkreślana jest inteligencja, uroda, a także szlacheckie pochodzenie. Według księdza Johna Pittsa, autora jej literackiego portretu, była "równą mężczyźnie kobietą", "Dianą w myślistwie", a urokami mogłaby się równać z Wenus. W domu studiowała sztukę polowań oraz podchodzenie dzikich ptaków, a wiedzę tę wprowadzała w życie w terenie, podczas łowów. "Nie zaniedbywała również wędkarstwa", "angażowała się w problemy oręża", "napisała dużo o tym, co się tyczy heraldyki". Według Pittsa "przezwyciężając swą płeć talentem, uporczywością i hartem ducha, można powiedzieć, iż przezwyciężyła również płeć męską". 
W 1486 został wydany drukiem traktat o myślistwie, który wraz z częścią o sokolnictwie i heraldyce, nazwano "Księgą z St. Albans", gdyż strona tytułowa nie zachowała się. Do następnego wydania z 1496 ("Drugiej księgi z St. Albans") dodano traktat o wędkarstwie ("Treatyse of Fishing"), również jej przypisywany, choć nie ma na to dowodów naukowych, a dzieło różni się od pozostałych stylem pisarskim. Traktat o wędkarstwie jest jednym z najważniejszych lub najważniejszym dziełem o wędkarstwie epoki średniowiecza. Do ukazania się "The Compleat Angler" autorstwa Izaaka Waltona (1653), określał podstawy techniki wędkarskiej, a także zagadnienia sprzętowe i przynętowe.
International Game Fish Association (organizacja wędkarska rejestrująca rekordy świata) przyznała jej w 1988 miejsce w Salonie Chwały ("Hall of Fame") tego związku. 

</doc>
<doc id="4681490" url="https://pl.wikipedia.org/wiki?curid=4681490" title="Vatsyayana Mallanaga">
Vatsyayana Mallanaga



</doc>
<doc id="4681493" url="https://pl.wikipedia.org/wiki?curid=4681493" title="1 Pułk Armat Polowych Austro-Węgier">
1 Pułk Armat Polowych Austro-Węgier



</doc>
<doc id="4681495" url="https://pl.wikipedia.org/wiki?curid=4681495" title="1 Dywizjon Artylerii Konnej Austro-Węgier">
1 Dywizjon Artylerii Konnej Austro-Węgier



</doc>
<doc id="4681507" url="https://pl.wikipedia.org/wiki?curid=4681507" title="Jan Chrzciciel Bużeński">
Jan Chrzciciel Bużeński

Jan Chrzciciel Bużeński herbu Poraj (ur. ?, zm. 1674) – polski duchowny rzymskokatolicki, sufragan gnieźnieński.
Życiorys.
7 marca 1667 papież Aleksander VII prekonizował go biskupem pomocniczym archidiecezji gnieźnieńskiej oraz biskupem in partibus infidelium halmirozyjskim. 11 września 1667 przyjął sakrę biskupią z rąk biskupa łuckiego Tomasza Leżeńskiego OCist. Współkonsekratorami byli biskup poznański Stefan Wierzbowski oraz biskup pomocniczy krakowski Mikołaj Oborski.
Biskupem pomocniczym archidiecezji gnieźnieńskiej był do 1674.

</doc>
<doc id="4681509" url="https://pl.wikipedia.org/wiki?curid=4681509" title="Giovanni Battista Businski">
Giovanni Battista Businski



</doc>
<doc id="4681518" url="https://pl.wikipedia.org/wiki?curid=4681518" title="Krzysztof Dziwny Gojtowski">
Krzysztof Dziwny Gojtowski

Krzysztof Dziwny Gojtowski (ur. 1985 w Gdyni) – polski aktor i reżyser teatralny. Założyciel i prezes Teatru Korkoro.
Życiorys.
Absolwent Akademii Praktyk Teatralnych Gardzienice.
Od lat związany z Teatrem Gardzienice, a także z Gdańskim Teatrem Szekspirowskim.
Reżyserował największą w skali Europy paradę „Szekspir400” podczas obchodów 400-lecia śmierci Williama Shakespeare oraz spektakl dedykowany wizycie księcia Wilhelma (książę Cambridge) w Gdańsku.
W 2014 założył Stowarzyszenie Teatralno-Edukacyjne „Korkoro”, z którym zdobył Grand Prix oraz Nagrodę Jurora Honorowego podczas 18. Ogólnopolskiego Konkursu Interpretacji Dzieł Stanisława Ignacego Witkiewicza „Witkacy pod strzechy” w Słupsku. Twórca autorskiej metody treningu aktorskiego.
Nominowany do nagrody osobowości roku 2018 w kategorii kultura.

</doc>
<doc id="4681534" url="https://pl.wikipedia.org/wiki?curid=4681534" title="Ablegaci">
Ablegaci

Ablegaci (łac. "ablēgō)" – wysłannicy miast królewskich na sejm w I Rzeczypospolitej.
W I Rzeczypospolitej przyznanie prawa miastom do powoływania ablegatów stanowiło możliwość oddziaływania mieszczan na władzę centralną i uznawane jest za pierwszy przejaw lobbingu politycznego w Polsce i Litwie.
Reprezentacja miast w Sejmie przed Konstytucją 3 Maja.
Prawo wysyłania swoich przedstawicieli z prawem głosu jedynie w sprawach dotyczących bezpośrednio tych miast zostało przyznane pięciu miastom. Były to:
Kraków i Wilno otrzymały ten status ze względu na stołeczny charakter, natomiast pozostałe miasta ze względu na zasługi dla Rzeczypospolitej.
Konstytucja 3 Maja.
Sytuację prawną mieszczan i miast królewskich w I Rzeczypospolitej unormowała ustawa "Miasta nasze królewskie wolne w państwach Rzeczypospolitej" uchwalona przez Sejm Czteroletni w 1791 r., która następnie została włączona "in extenso" do Konstytucji 3 Maja jako jej artykuł III.
Przedstawiciele mieszczaństwa wraz z rozpoczęciem obrad Sejmu Czteroletniego w 1788 r. rozpoczęli dążenia do wniesienia na obrady izby poselskiej kwestię rozszerzenia praw publicznych na ten stan. W celu wywarcia nacisku na Sejm została zorganizowana 2 grudnia 1789 r. manifestacja w Warszawie określana mianem Czarnej Procesji. Wzięło w niej udział 141 przedstawicieli miast królewskich pod przewodem prezydenta Warszawy Jana Dekerta i przyjęła formę przejazdu karetami do Zamku Królewskiego, który był miejscem obrad Sejmu Czteroletniego. Kulminacyjnym momentem było przekazanie królowi Stanisławowi Augustowi memoriału wyrażającego postulaty przyznania praw publicznych mieszczaństwu. W obawie przed rozpoczęciem rewolucji przez ten stan rozpoczęto prace nad reformą ustroju przy uwzględnieniu przedstawionych żądań.
Po wielu nieudanych próbach uchwalenia aktu regulującego tę kwestię, przyjęto projekt przedstawiony przez Jana Suchorzewskiego poprzez uchwalenie go 18 kwietnia 1791 r. w formie ustawy "Prawo o miastach" określaną również jako "Miasta nasze królewskie wolne w państwach Rzeczypospolitej." Postulaty mieszczan dotyczące przyznania pełni praw publicznych nie zostały przyjęte w pełni, gdyż w kwestii reprezentacji w sejmie przyznano ograniczone prawo udziału przedstawicieli mieszczaństwa w pracach izby poselskiej, ponieważ prawo głosu mieli jedynie w kwestiach dotyczących bezpośrednio miast. Za takie sprawy uznano: handel, gospodarkę i asesorie (sądownictwo dotyczące miast).
Przypisy.
__ZESPISEM__

</doc>
<doc id="4681542" url="https://pl.wikipedia.org/wiki?curid=4681542" title="Marek Zieliński (dyplomata)">
Marek Zieliński (dyplomata)

Marek Wojciech Zieliński (ur. 10 kwietnia 1950 w Lutoborzu k. Włocławka) – polski publicysta, krytyk literacki, dyplomata.
Życiorys.
Pochodzi z rodziny nauczycielskiej. Ukończył polonistykę na Uniwersytecie Warszawskim, broniąc w 1972 magisterium w zakresie teatrologii pod kierunkiem Tadeusza Sieverta. Studiował podyplomowo w pracowni reportażu Krzysztofa Kąkolewskiego Instytutu Dziennikarstwa UW (1972–1974). Doktorant w Instytucie Badań Literackich PAN (1976–1978). W latach 1984–1985 był słuchaczem Wydziału Historii i Politologii Uniwersytetu w Bonn jako stypendysta fundacji KAAD (Katholischer Akademischer Ausländerdienst). Absolwent Podyplomowego Studium Służby Zagranicznej Szkoły Głównej Handlowej w Warszawie (2002). 
Rozpoczynał życie zawodowe jako teatrolog i filmolog. Pracował w krakowskim dwutygodniku „Student” (1973–1974), jako redaktor dwutygodnika „Nowe Książki” (1974–1976), działu poezji tygodnika warszawskiej „Kultury” (1978–1979), skąd w listopadzie 1979 wyrzucono go z zakazem pracy w mediach państwowych. 13 grudnia 1981 internowany. Do 30 października 1982 przebywał w Areszcie na Białołęce i w Strzebielinku. Od 1981 do 1992 redaktor działu literackiego „Więzi”, pozostając członkiem zespołu także w późniejszym okresie. W latach 1989–1990 w „Tygodniku Centrum”, kierował działem kulturalnym „Tygodnika Solidarność”. Po 1989 podjął współpracę dziennikarską z Komisją Fabryczną NSZZ „Solidarność” w Ursusie. 
W latach 1978–1981 współpracował z drugoobiegowym, związanym ze środowiskiem KUL periodykiem „Spotkania”. W latach 1986–1992 nieformalny korespondent krajowy Instytutu Literackiego i paryskiej „Kultury”, będąc m.in. odpowiedzialnym za wysyłanie na Zachód zamówionych tekstów i odbieranie od kurierów honorariów, które następnie przekazywał autorom. Kilkukrotnie przebywał za zaproszenie Jerzego Giedroycia w Maisons-Laffitte, mieszkając po 3-4 miesiące w mieszkaniu Instytutu, współdzieląc tzw. oficynę z Gustawem Herlingiem-Grudzińskim. W latach 1988–1991 był także krajowym przedstawicielem amerykańskich emigracyjnych czasopism „Studium Papers” oraz „Periphery”. Związany także z berlińskim miesięcznikiem „Archipelag” oraz z Radiem Wolna Europa w Monachium.
Od 1991 urzędnik państwowy w Kancelarii Prezesa Rady Ministrów i Ministerstwie Spraw Zagranicznych. Przebywał na placówkach w Kolonii, w Bernie, kierował Instytutem Polskim w Moskwie (2002–2005), Konsulatem Generalnym RP w Irkucku (2011–2017) oraz Wydziałem Konsularnym Ambasady RP w Moskwie.
Zna języki: niemiecki, rosyjski i francuski. Żonaty z doktorką historii sztuki. 
Twórczość.
Jest autorem i współautorem kilku książek dotyczących współczesnej literatury polskiej. Sporo tekstów poświęcił klasykom rosyjskiej literatury, m.in.: Dostojewskiemu, Sołżenicynowi, Tołstojowi oraz kwestiom relacji Polonii z krajem. Publikacje książkowe:

</doc>
<doc id="4681548" url="https://pl.wikipedia.org/wiki?curid=4681548" title="Toxicodendron">
Toxicodendron

Toxicodendron Mill. – rodzaj roślin z rodziny nanerczowatych ("Anacardiaceae"). Obejmuje 22 lub 27 gatunków. Rodzaj ma zasięg z dysjunkcją – część gatunków występuje w Azji, część na kontynentach amerykańskich. Gatunki azjatyckie rosną od północnych Indii i Nepalu poprzez Półwysep Indochiński, Chiny, Koreę po Japonię i Sachalin na północy, a na południu po Borneo, Jawę i Nową Gwineę. Gatunki amerykańskie spotykane są od Kanady poprzez Stany Zjednoczone i Meksyk po Amerykę Centralną oraz w północno-zachodniej części Ameryki Południowej, od Wenezueli poprzez Kolumbię, Ekwador, Peru po Boliwię. Niektóre gatunki są inwazyjne, np. "T. succedaneum" w Brazylii.
Rośliny te w soku mlecznym i żywicach zawierają działające silnie drażniąco na skórę katechole: pentadecylkatechole, ale też heptadecylkatechole, glutarenghol i laccol. Związki te powodują dermatozy w przypadku nawet lekkiego dotknięcia tych roślin. W populacji ludzkiej około 50% osób jest uczulonych na te związki. Oparzenia skóry rozwijają się zwykle w ciągu od kilku do około 24 godzin po kontakcie z roślinami. W Ameryce Północnej szczególnie toksyczne są gatunki: "T. diversilobum", "T. pubescens", "T. rydbergii", "T. vernix" i "T. radicans". Tylko ten ostatni powoduje w samych Stanach Zjednoczonych 350 tys. oparzeń. Pierwszy z wymienionych gatunków w Kalifornii odpowiada za oparzenia u 1/3 strażaków walczących tam z pożarami na terenach leśnych. 
Rośliny z tego rodzaju są też sadzone jako ozdobne, ze względu na okazałe kwiatostany. Oleożywice z "T. vernicifluum" używane są w Azji wschodniej i południowo-wschodniej (w Japonii od 7 tys. lat) do wyrobu „czarnego japońskiego werniksu” służącego do zdobienia i zwiększania trwałości mebli oraz innych wyrobów z drewna (np. pudełek na biżuterię, waz, ram do obrazów, popielniczek). Dzięki niemu drewno zyskuje większą odporność na działanie substancji chemicznych, wilgotność i wysoką temperaturę. Toksyny zawarte w żywicach wykazują jednak pewną aktywność nawet po wielu latach, powodując podrażnienia skóry u osób wrażliwych. Z gatunku tego pozyskuje się także woski do wyrobu świec. Z kolei tzw. „japoński wosk” z "T. succedaneum" poza wyrobem świec wykorzystywany jest do polerowania drewna, a żywice z tego gatunku do wyrobu lakierów i farb antykorozyjnych. Czarny barwnik z "T. pubescens" był cenionym czernidłem stosowanym przez Indian.
Systematyka.
Jeden z rodzajów z rodziny nanerczowatych "Anacardiaceae" zaliczany do podrodziny "Anacardioideae" . W przeszłości rośliny te tradycyjnie zaliczane były do szeroko ujmowanego rodzaju sumak "Rhus". W 2001 roku rodzaj ten został podzielony na szereg mniejszych, wśród których "Toxicodendron" stanowi wyraźnie odrębny, monofiletyczny takson. Do wyróżniających rodzaj cech morfologicznych należą jasno zabarwione i nieogruczolone owoce oraz kwiatostany wyrastające w kątach liści, a nie na szczycie pędów. Ze względu na szybkie różnicowanie i znaczny udział ewolucji siatkowatej/retikularnej (tworzenie form mieszańcowych) ustalenie relacji filogenetycznych w obrębie kompleksu "Rhus" jest bardzo trudne. Mimo to jako takson siostrzany (najbliżej spokrewniony) dla "Toxicodendron" wskazywany jest z dużym prawdopodobieństwem rodzaj "Actinocheita". 
W obrębie rodzaju "Toxicodendron" wyróżniane są tradycyjnie sekcje: "Griffithii", "Simplicifolia", "Toxicodendron" i "Venenata". Badania molekularne wskazują na potrzebę rewizji klasyfikacji wewnątrzrodzajowej (potwierdzono monofiletyzm tylko dla sekcji "Griffithii" i "Toxicodendron"). 
Ponieważ do początku XXI wieku gatunki tu zaliczane włączane były do rodzaju sumak "Rhus" – polskie nazwy zwyczajowe wciąż zaczynają się od takiej nazwy rodzajowej.

</doc>
<doc id="4681553" url="https://pl.wikipedia.org/wiki?curid=4681553" title="Parafia św. Apostołów Piotra i Pawła w Siemiatyczach Stacji">
Parafia św. Apostołów Piotra i Pawła w Siemiatyczach Stacji

Parafia pw. św. Apostołów Piotra i Pawła w Siemiatyczach Stacji – rzymskokatolicka parafia należąca do dekanatu Siemiatycze, diecezji drohiczyńskiej, metropolii białostockiej. Liczy 470 wiernych.
Historia.
Pierwszą, drewnianą kaplicę katolicką w Siemiatyczach Stacji zbudowano w latach 50. XX w. Należała ona do parafii Wniebowzięcia Najświętszej Maryi Panny w Siemiatyczach. 9 sierpnia 1975 administrator apostolski diecezji pińskiej bp Władysław Jędruszuk erygował w Siemiatyczach Stacji rektorat. Na przełomie lat 80. i 90. XX w. wybudowano obecny kościół. 10 listopada 1991 konsekrował go biskup drohiczyński Władysław Jędruszuk, który w tym samym dniu erygował przy kościele parafię.
Obszar parafii.
Miejscowości i ulice.
W granicach parafii znajdują się miejscowości: 

</doc>
<doc id="4681557" url="https://pl.wikipedia.org/wiki?curid=4681557" title="Parafia Podwyższenia Krzyża Świętego w Tokarach">
Parafia Podwyższenia Krzyża Świętego w Tokarach

Parafia pw. Podwyższenia Krzyża Świętego w Tokarach – rzymskokatolicka parafia należąca do dekanatu Siemiatycze, diecezji drohiczyńskiej, metropolii białostockiej. Liczy 300 wiernych.
Obszar parafii.
Miejscowości i ulice.
W granicach parafii znajdują się miejscowości:
Miejsca święte.
Kościoły filialne i kaplice.
Do parafii należy kaplica pw. Miłosierdzia Bożego w Siemichoczach.
Historia.
Początkowo siedzibą parafii było Wilanowo. Pierwszy kościół w tej miejscowości powstał w 1527. W 1536 został on zmieniony na zbór protestancki przez wyznających tę wiarę właścicieli wsi. W 1624, po powrocie dziedziców Wilanowa do katolicyzmu, świątynia powróciła do Kościoła katolickiego.
30 kwietnia 1866 w ramach represji po powstaniu styczniowym z rozkazu generał-gubernatora wileńskiego, kowieńskiego i grodzieńskiego Konstantina von Kaufmana kościół został zamknięty i następnie rozebrany. Z pochodzącego z rozbiórki materiału wzniesiono później prawosławną kaplicę cmentarną w Telatyczach.
Po I wojnie światowej.
Parafia została ponownie erygowana w wolnej Polsce, w 1919, w sąsiednich Tokarach przez biskupa mińskiego Zygmunta Łozińskiego. Nabożeństwa początkowo odprawiane były w prywatnym domu. W 1922 rozebrano prawosławną kaplicę cmentarną w Telatyczach, która powstała z wilanowskiego kościoła i z pozyskanego materiału zbudowano kaplicę w Tokarach. W latach 1934 - 1935 wzniesiono obecny kościół. Zbudowano go w stylu zakopiańskim, niespotykanym w tym rejonie Polski (jest to jedyny obiekt w stylu zakopiańskim na terenie województwa podlaskiego). Konsekrował go 13 czerwca 1935 biskup piński Kazimierz Bukraba.

</doc>
<doc id="4681566" url="https://pl.wikipedia.org/wiki?curid=4681566" title="Aloys von Kaunitz-Rietberg">
Aloys von Kaunitz-Rietberg

Aloys Wenzel, książę von Kaunitz-Rietberg (ur. 19 czerwca 1774 w Wiedniu, zm. 15 listopada 1848 w Paryżu) – austriacki szlachcic i dyplomata. Służył jako ambasador Cesarstwa Austrii w Dreźnie, Kopenhadze (1801–1804), Królestwie Neapolu (1805–1807), Madrycie (1815–1817) i Stolicy Apostolskiej (1817–1820). W 1823 roku został skazany za liczne przestępstwa na tle seksualnym.
Życiorys.
Urodził się w Wiedniu w 1774 roku, pochodził z wpływowej austriackiej rodziny arystokratycznej. Jego ojcem był Dominik Andreas von Kaunitz-Rietberg-Questenberg (1739–1812), a matką Maria Bernhardine von Plettenberg-Wittem (1743–1779). Jego kuzynka Maria Eleonore (1775–1825) była pierwszą żoną księcia von Metternicha, ministra spraw zagranicznych a później kanclerza Austrii. W 1798 ożenił się z Franziską Ungnad, hrabiną de Weissenwolff (1773–1859). Para miała cztery córki, z których jedna zmarła w dzieciństwie. W 1812 roku odziedziczył tytuł hrabiego Rietbergu po swoim ojcu, wuju Erneście Krzysztofie i dziadku kanclerzu Austrii Wenzelu Antonie von Kaunitzu (1711–1794). Był ostatnim noszącym ten tytuł, gdyż on sam, ani (poza nim) jego ojciec, nie mieli męskich potomków. Z tego samego powodu był także ostatnim księciem Kaunitz, na nim bowiem wygasła trwająca 350 lat morawska linia książęca. Samodzielne hrabstwo Rietbergu zostało w procesie mediatyzacji włączone do Królestwa Westfalii, a po kongresie wiedeńskim w 1815 do Królestwa Prus. Tytuł hrabiów Rietbergu przypadł książętom Lichtensteinu.
Służył jako ambasador Cesarstwa Austrii w Dreźnie, a następnie w Kopenhadze, gdzie król Chrystian VII Oldenburg przyznał mu wielki krzyż Orderu Danebroga. 27 maja 1815 roku ambasador Hiszpanii w Wiedniu Camilo Gutiérrez de los Ríos w korespondencji do hiszpańskiego sekretarza stanu przekazał życzenie księcia von Metternicha, aby powołać Aloysa von Kaunitza-Rietberga na ambasadora Austrii w Madrycie. Książę zajął stanowisko 30 lipca 1815 roku, podobnie jak dawniej jego dziadek i wuj Joseph Clemens, którzy służyli na dworze Karola III.
W czerwcu 1816 roku były sekretarz stanu i ambasador Hiszpanii w Wiedniu książę San Carlos wysunął poważne oskarżenia co do konduity ambasadora. W konsekwencji Kaunitz został odwołany ze stanowiska w grudniu 1816 i opuścił hiszpański dwór w styczniu 1817 roku. W kwietniu tego samego roku został mianowany ambasadorem w Stolicy Apostolskiej. Jeszcze przed wyjazdem do Rzymu, 5 czerwca 1817 roku otrzymał wielki krzyż Orderu Świętego Stefana. W Madrycie zastąpił go , któremu w lutym 1818 roku król Ferdynand VII przyznał wielki krzyż Orderu Karola III za służbę na hiszpańskim dworze. Prawdopodobnie z grzeczności i pod wpływem rekomendacji księcia von Metternicha przyznał to samo wyróżnienie księciu von Kaunitz.
W 1822 roku książę von Kaunitz został aresztowany w swoim pałacu przy Dorotheergasse w Wiedniu, gdyż ujawniono jego przestępstwa związane z wykorzystywaniem seksualnym dzieci i młodych. Oskarżono go o ponad dwieście wykroczeń, które miały miejsce w Wiedniu w latach 1811–1814 i ponownie od 1818 roku, kiedy ofiarami były m.in. dziewczęta z grupy baletowej z Theater an der Wien. Prawdopodobnie podobne przestępstwa były powodem wydalenia go z madryckiego dworu w 1817 roku. Po ujawnieniu skandalu książę pozostawał pod ścisłą obserwacją wiedeńskiej policji, a przesłuchania trwały do 1823 roku, kiedy skazano go na karę wygnania z Austrii. W wyniku procesu książę sprzedał swój majątek, aby pokryć wysokie zadośćuczynienia dla ofiar i ich rodzin. Przeprowadził się do swojej posiadłości w Brnie, gdzie popełniał dalsze wykroczenia na tle seksualnym. Ostatecznie przeniósł się do Paryża, gdzie zmarł w 1848 roku.
Kaunitz-Rietberg był osobą wykształconą, miłośnikiem sztuki i muzyki. Będąc w Madrycie został sportretowany przez Francisca Goyę, kupił od niego także kilka dzieł rodzajowych, m.in. "Szlifierza" i "Nosicielkę wody". Znany jest też jego wcześniejszy portret pędzla Giovanniego Battisty Lampiego starszego. W Rzymie przyjaźnił się z Paganinim, który miał w domu księcia recital w 1819 roku oraz Jean-Auguste-Dominique Ingresem, który sportretował jego trzy córki przy pianinie. W 1820 kolekcja sztuki księcia została sprzedana na licytacji.

</doc>
<doc id="4681568" url="https://pl.wikipedia.org/wiki?curid=4681568" title="Antychreza">
Antychreza

Antychreza (zastaw antychretyczny, zastaw użytkowy czysty) - rodzaj zastawu stosowanego w dawnej Polsce, klauzuli dodawanej do zastawu. Nazwa pochodzi od gr. "ἀντίχρῆσις" "zamiana korzyści".
Zastaw nieruchomy z dzierżeniem.
Zastawiona nieruchomość przechodziła we władanie zastawnika z prawem do jej użytkowania, w tym też do pobierania pożytków, które nie były zaliczane na poczet długu (w przypadku ekstenuacji były zaliczane na poczet długu).
Zastaw antychretyczny mógł być stosowany jako ukryta forma alienacji nieruchomości, w szczególności sprzedaży, dla obejścia prawa bliższości. Instytucja ta służyła Jagiellonom do nadań królewszczyzn osobom zasłużonym, co ostatecznie prowadziło do uszczuplenia mienia publicznego.
Sejm piotrkowski w 1504 r. ustanowił zakaz zastawów antychretycznych królewszczyzn, które to w późniejszym czasie mogły być zastawiane jedynie na sejmie za zgodą senatu i tylko do wydzierżenia.
Obecny Kodeks cywilny w art. 319 głosi: "Jeżeli rzecz obciążona zastawem przynosi pożytki, zastawnik powinien, w braku odmiennej umowy, pobierać je i zaliczać na poczet wierzytelności i związanych z nią roszczeń. Po wygaśnięciu zastawu obowiązany jest złożyć zastawcy rachunek."

</doc>
<doc id="4681579" url="https://pl.wikipedia.org/wiki?curid=4681579" title="BNNT">
BNNT

BNNT – polska grupa muzyczna powstała z inicjatywy Konrada Smoleńskiego w 2008, do którego w tym samym roku dołączył Daniel Szwed. Pierwsze występy odbywają się jako swoiste performance w przestrzeni miejskiej, gdzie ukryci pod kominiarkami na specjalnie przygotowanym samochodzie grają noisową muzykę.
Czterostrunowa gitara barytonowa zbudowana przez Smoleńskiego ma kształt pocisku powietrze-ziemia.
W 2012 występują na OFF Festivalu.
W 2017 dostają nominacje do nagród Gazety Magnetofonowej GaMa za album „Multiverse”
Grają wiele koncertów w Polsce oraz za granicą.
BNNT związany jest z kolektywem PinkPunk, wytwórnią ArtBazaar Records i qulturap. Współpracują z wieloma cenionymi muzykami takimi jak: Kuba Ziołek, Łukasz Jędrzejczak, Wojciech Bąkowski, Tomasz Duda, Macio Moretti, Robert Piernikowski, Mats Gustafsson, Stine Janvin Motland Jaśmina Polak, Mateusz Rychlicki, Łukasz Rychlicki.

</doc>
<doc id="4681582" url="https://pl.wikipedia.org/wiki?curid=4681582" title="Erika Barquero">
Erika Barquero

Erika Barquero (ur. 6 września 2000) – portorykańska tenisistka, mistrzyni kraju w grze pojedynczej z 2018 roku.
Ukończyła Colegio Católico Notre Dame, rozpoczęła studia na University of North Carolina at Greensboro. Ma dwie starsze siostry, Paulinę i Valerię.
W 2019 roku po raz pierwszy wystąpiła w reprezentacji Portoryko podczas rozgrywek Pucharu Federacji.

</doc>
<doc id="4681593" url="https://pl.wikipedia.org/wiki?curid=4681593" title="Zgromadzenie gminne">
Zgromadzenie gminne

Zgromadzenie gminne – zgromadzenia w Księstwie Warszawskim, na których wybierano część członków izby poselskiej. Zostały one wprowadzone na podstawie Konstytucji Księstwa Warszawskiego wydanej w 1807 roku przez Napoleona Bonaparte.
&lt;br&gt;
Obrady.
Zgromadzenie gminne było zwoływane przez króla, który ustalał czas, miejsce i temat, który ma zostać omówiony na spotkaniu. Wymagane było, aby zgromadzenia gminne nie odbywały się jednocześnie w jednym powiecie (zasada ta nie dotyczyła jedynie zgromadzenia miasta Warszawy). W zgromadzeniach mogli brać udział właściciele ziemscy niebędący szlachcicami, kupcy, rzemieślnicy, plebanie i wikariusze, artyści oraz zasłużeni wojskowi. Wymagane było od nich posiadanie praw politycznych. Każdy głosujący musiał mieć ukończone 21 lat. Listy uczestników były ostatecznie ustalane przez senat. Wymagano, aby na każde zgromadzenie przypadało przynajmniej 600 obywateli posiadających prawo do głosowania. Kandydaci musieli mieć ukończone 24 lata, posiadać umiejętność czytania i pisania. 
Kompetencje.
Zgromadzenia gminne nie zajmowały się innymi problemami, niż wybór deputowanych (obok posłów szlacheckich wchodzili oni w skład izby poselskiej) w liczbie 40 (po przyłączeniu Galicji Zachodniej ich liczba wzrosła do 66). Początkowo deputowani musieli być wybierani spośród uczestników zgromadzenia, jednak po wydaniu dekretu w 1809 roku, deputowanym mógł zostać także szlachcic. Każdemu zgromadzeniu przypadał wybór jednego deputowanego.
Przebieg.
Król nie tylko zwoływał zgromadzenia gminne, ale także wyznaczał obywateli prezydujących, będących przewodniczącymi wspomnianych spotkań. W przypadku nieporozumień mieli oni możliwość odroczenia obrad o kilka dni, a nawet ich rozwiązania po uprzednich konsultacjach. Głosowano poprzez aklamację, jednak w przypadku sprzeciwu choćby jednego spośród zebranych - poprzez tajne głosowanie gałkami. Wybierano kandydata, który zyskał względną większość głosów. Wybory były powtarzane co 9 lat, jednak co 3 lata jedna trzecia część izby poselskiej przestawała obejmować swoje urzędy.

</doc>
<doc id="4681612" url="https://pl.wikipedia.org/wiki?curid=4681612" title="Labirynt (Zimny Dół)">
Labirynt (Zimny Dół)

Labirynt – grupa skał w dolinie Zimny Dół we wsi Czułów w województwie małopolskim, w powiecie krakowskim, w gminie Liszki. Pod względem geograficznym jest to obszar Garbu Tenczyńskiego będącego południowym fragmentem Wyżyny Krakowsko-Częstochowskiej.
Skały Labiryntu znajdują się na porośniętych lasem orograficznie prawych zboczach Zimnego Dołu, w obrębie rezerwatu przyrody Zimny Dół. Przy drodze prowadzącej dnem Zimnego Dołu znajduje się tablica informacyjna rezerwatu i Małopolskiego Szlaku Turystycznego. Od tablic tych prowadzi pomiędzy skałami Labiryntu ścieżka dydaktyczna. Zbudowane z wapienia zrostkowego skały Labiryntu tworzą różnorodne formy skalne; baszty, skalne grzyby i mury skalne. Ich charakterystyczną cechą jest tworzenie długich okapów, często o znacznym wysięgu. Wspinacze uprawiający na nich bouldering nadali skałom nazwy. W kolejności od północnego wschodu na południowy zachód są to: Skała z Kapliczką, Dwa Daszki, Niski Okap, Długi Okap, Wysoki Okap, Skała z Grotą, Rozległa Od czasu utworzenia rezerwatu przyrody wspinaczka na skałach jest zabroniona.
Oprócz skał Labiryntu w obrębie rezerwatu przyrody Zimny Dół znajduje się skała o nazwie Wielka Zerwa, będąca najwyższą skałą w rezerwacie, oraz grupy skalne: Głazy, Kanion i Przełaz. W obrębie skał są też schroniska: Schronisko między Okapami, Okap za Zerwą Pierwszy, Okap za Zerwą Drugi, Tunel w Uliczkach.

</doc>
<doc id="4681621" url="https://pl.wikipedia.org/wiki?curid=4681621" title="Augustynolophus">
Augustynolophus

Augustynolophus – rodzaj wymarłego dinozaura ptasiomiedniczego, ornitopoda z rodziny kaczodziobych, wyodrębniony z rodzaju zaurolof przez zespół Prieto-Márqueza w 2014.
Pierwsze szczątki zaliczone do rodzaju zaurolof opisał Barnum Brown w 1912, z gatunkiem typowym "S. osborni". Jednym z gatunków później zaliczonych do tego samego rodzaju był "S. morrisi". Jego pozostałości znaleziono w Ameryce Północnej, w USA, w środkowej Kalifornii, wśród skał formacji Moreno, datowanych na późny mastrycht. Znalezione tam skamieniałości czaszki zostały powtórnie przebadane przez Prieto-Márqueza i współpracowników. Badacze zwrócili uwagę na mocno zbudowany, sięgający za sklepienie czaszki grzebień tworzony głównie przez kość nosową, zakończony wydłużoną, trójkątnego kształtu płytką. Wskazali także odmienności w kopule kości czołowej i zagłębienie wokół nozdrzy. Bazując na rzeczonych cechach, uznanych za autapomorfie, naukowcy zdecydowali się przenieść gatunek do odrębnego rodzaju, ustanawiając dlań nową nazwę rodzajową "Augustynolophus". Źródłosłów wywodzi się od nazwiska Gretchen Augustyn, która wraz z rodziną wsparła Dinosaur Intitute Natural History Museum of Los Angeles County, do którego dodano końcówkę "-lophus". Prieto-Márquez i inni odnieśli się tutaj do bliskich krewnych nowego rodzaju, których nazwy także kończą się na "-lophus". "Saurolophus" oznacza bowiem z "sauros" „jaszczurka”; λοφος "lophos" „grzebień, czub”. Utrzymując bliskie pokrewieństwo "Augustynolophus" z zaurolofem oraz z prozaurolofem naukowcy wyróżnili dalej w obrębie podrodziny Saurolophinae nowe plemię Saurolophini. Obejmuje ono rzeczone trzy rodzaje dinozaurów kaczodziobych.
Historia.
Historia badań nad tymi zwierzętami sięga początku XX wieku. Pierwsze szczątki zaliczone do rodzaju zaurolof opisał Barnum Brown w 1912, z gatunkiem typowym "S. osborni". Skamieniałości znaleziono w Kanadzie, nad brzegami rzeki Red Deer, w skałach formacji Edmonton. Nowy rodzaj Brown zaliczył do rodziny Trachodontidae. W jej obrębie wyróżnił podrodzinę Saurolophinae, do której prócz zaurolofa zaliczał hipakrozaura i korytozaura. Kolejny gatunek, "S. angustirostris", opisany został z Azji, jeszcze inny zaś pod nazwą "S. kryschtofovici".
Prace badawcze prowadzono także w Ameryce. W latach 1939 i 1940 naukowcy z Politechniki Kalifornijskiej z Chesterem Spockiem na czele natrafili w środkowokalifornijskim hrabstwie Fresno na 2 okazy szkieletów dinozaurów kaczodziobych. Oznakowano je jako LACM/CIT 2760 i 2852. Zostały znalezione pośród skał Panoche Hills budujących formację Moreno. W rozmowie prywatnej ze wspomnianym Spockiem Drescher sugerował, że mogą należeć do "Saurolophus osborni".
W 1973 Morris opisał 3 niekompletne hadrozaurze szkielety z kalifornijskiej formacji Moreno jako podobne do zaurolofich, aczkolwiek nie przypisał ich dokładniej. W 2010 Bell i Evans zaprezentowali odmienny pogląd na jedną z czaszek, oznaczoną LACM/CIT 2852, wskazując na brak istotnych różnic w stosunku do czaszki edmontozaura. Autorzy widzieli w niej reprezentanta grupy siostrzanej kladu edmontozaur + anatotytan, jednak z uwagi na niezadowalający stan znaleziska pozostali przy uznaniu go za bliżej nieokreślonego przedstawiciela Hadrosaurinae. Zwrócili również uwagę na istotne implikacje wynikające z ich zdaniem błędnej klasyfikacji Morrisa, rozciągające zasięg geograficzny zaurolofa daleko na południe. W 2013 Prieto-Márquez i Wagner podważyli pogląd Bella i Evansa, przyznając raczej rację Morrisowi. W rezultacie opisali nowy gatunek "S. morrisi" na podstawie rzeczonych skamieniałości znalezionych w Kalifornii.
Albert Prieto-Márquez, Jonathan R. Wagner, Phil R. Bell i Luis M. Chiappe w 2015 przenieśli gatunek do nowego rodzaju "Augustynolophus". Umieścili go zarazem w formalnie opisanym plemieniu Saurolophini. W 2017 "Augustynolophus morrisi" uznany został oficjalnym dinozaurem stanu Kalifornia jako endemit tego stanu.
Budowa.
Czaszka.
Czaszkę LACM/CIT 2760 badacze opisali jako względnie małą.
Autorzy opisu nowego gatunku "S. morrisi" do jego cech diagnostycznych zaliczyli szeroki, skośny rów na wyrostku jarzmowym kości zaoczodołowej. Kość ta, oglądana z boku, przypomina kształtem literę T, co jest częste u Hadrosauridae. Pomiędzy wyrostkiem przedczołowym a kością łuskową nie ma tak ostrego kąta jak u "S. osborni" czy "S. angustirostris".
Kość czołowa, leżąca do przodu od okna nadskroniowego, o rozległej powierzchni zewnętrznej, o 80% dłuższej, niż szerszej, tworzyła sklepienie, przynajmniej u osobników młodocianych, spotykanej raczej u Lambeosaurinae. Autorzy opisu gatunku, wskazując na niej półksiężycowatą, strzałkową uniesioną strukturę rozciągającą się ku tyłowi, zauważają, że odpowiada ona leżącym pod kością nosową wyrostkom u "Saurolophus osborni" i "S. angustirostris". Stwierdzają, że podstawa grzebienia u nowego gatunku była słabiej rozwinięta niż u dwóch wymienionych gatunków zaurolofa. Tak więc lepiej rozwinięte wyrostki tylno-grzbietowe i sam grzebień mogły być apomorfiami tych dwóch gatunków, odróżniającymi je od "A. morrisi". Jednakże późniejsze badania wskazały na pokaźny grzebień na nosie również u "Augustynolophus", zakończony sięgającą daleko ponad sklepienie czaszki trójkątną płytą, ze skierowanym dziobowo guzem kostnym.
Z kości zaoczodołowej zachowała się tylko część grzbietowa, trójkątnego kształtu. Nie zachował się choćby wyrostek przedczołowy. Poznano natomiast wyrostek jarzmowy, zdobiony poprzecznymi i skośnymi grzbietami, zakończony łyżkowato. Łagodny kąt pomiędzy tym wyrostkiem a wyrostkiem łuskowym ograniczał nierówną kością okno podskroniowe. Kwestia istnienia worka zaoczodołowego jak u edmontozaura nie została jednoznacznie wyjaśniona.
Kość ciemieniowa tworzyła grzebień strzałkowy. Budowa stawu między szerokimi gałęziami przednimi kości łuskowych powodowała, że kość ciemieniowa nie dochodziła do potylicy. Sama kość łuskowa cechowała się wysoką, rozległą tylną powierzchnią. Kość ta budową przypominała swój homolog u Lambeosaurinae, majazaury, szantungozaura, "S. angustirostris".
Smukła, nieznacznie zakrzywiona kość kwadratowa miała prawie prosty brzeg tylny i bardzo szeroki karb kwadratowo-jarzmowy, otwarty i tworzący zaokrąglony kąt, różniący się od C-kształtnego odpowiednika u zaurolofa, edmontozaura czy prozaurolofa, aczkolwiek nie można wykluczyć, że odmienność wynika jedynie ze zniekształceń tafonomicznych.
Kość jarzmowa, przypominająca obserwowane u edmontozaura, zaurolofa czy prozaurolofa, przykrywająca kość kwadratowo-jarzmową, miała symetryczny i zaokrąglony w przedniej części wyrostek przedni, niski, w grzbietowej swej części łączący się za życia zwierzęcia z kością łzową, a w brzusznej z wyrostkiem grzbietowym kości szczękowej. Obecny był również wyrostek zaoczodołowy, ten Bell i Evans opisują jako dobrze zbudowany i zawracający.
Kość kwadratowo-jarzmowa, owalna w kształcie, była wyższa niż dłuższa. Jej tylny brzeg pasował do karbu kości kwadratowej.
Nozdrza zewnętrzne były głębokie, otoczone zagłębieniem, rozciągnięte w kierunku grzbietowo-brzusznym, odróżniając się tym od nozdrzy zaurolofa czy prozaurolofa.
Kość nosowa była prosta, tworzyła grzbietowe ograniczenie nozdrzy. Bell i Evans nie znaleźli na niej śladu grzebienia występującego u Saurolophinae czy grypozaura.
Kość szczękowa opisana została przez Bell i Evansa jako niska i smukła. Zmierzywszy ją, badacze podali 45 cm. Cechowała się natomiast wysokim obszarem przednio-grzbietowym. Brzusznie do szwu z kością jarzmową Bell i Evans dostrzegli trzy tworzące poziomy rząd otwory, słabo zachowane. Były też otwory związane z zębodołami. Wyrostek grzbietowy ocenili jako niski i słabo zachowany, zupełnie odmienny od spotykanego u edmontozaura, do którego porównywali szkielet, ale też Saurolophinae. Podobnie wyrostek przedszczękowy także nie osiągał istotnej długości.
Kość przedszczękowa tworzyła bezzębny dziób, za życia zwierzęcia zapewne pokryty keratynową osłonką (ramphotheca). Bell &amp; Evans (2010) zauważają pokrywające brzeg ustny kopulaste wypukłości, porównują go do występującego u zaurolofa czy prozaurolofa. Wydłużony trzon kości porównują do obserwowanego u edmontozaura, dostrzegając jednak pewną różnicę kształtu, gdy się patrzy z góry. Płaski wyrostek tylko-boczny kierował się ku tyłowi, okalając brzeg kości szczękowej. Kość sięgać mogła do połączenia kości szczękowej i łzowej.
Żuchwa lewa ma 35,0 cm długości. Kość zębowa to najdłuższa z kości czaszki zbadanej przez Bella i Evansa. Jej przedni region tworzy z rzędem zębów kąt 12°. Wyrostek tworzący spojenie posiada wybrzuszenie językowe, przypominając budową rabdodonta. Gałąź jest prosta. Wyrostek dziobiasty pochyla się. Kość przedzębowa, budowy typowej dla kaczodziobych, kształtem przywodziła na myśl podkowę. Pokrywały ją małe otwory. Oddawała dwa wyrostki do spojenia kości zębowej. Rząd niewielkich, kopulastych wybrzuszeń wskazywał na to, że za życia kość pokrywała keratynowa osłonka, tworząca dziób.
Kość kątowa miała kształt rzemykowaty. Na przyśrodkowej powierzchni kości nadkątowej znajdowało się "os spleniale", pogrubione w kierunku przyśrodkowo-bocznym w miejscu kontaktu z kością kątową. Kość nadkątowa tworzyła panewkę dla kłykcia kości kątowej.
Hadrozaury posiadały skomplikowany aparat zębowy, porównywany do wyspecjalizowanych zębów ssaków. Ich liczne zęby tworzyły baterie zębowe. "Augustynolophus" również miał liczne zęby. W kości szczękowej znajdowało się ich ponad 50 rodzin, każda po do 5 zębów. Podobny stan znaleziono wcześniej tylko u zaurolofa i edmontozaura. Powierzchnia zgryzu, w którym uczestniczyły jeden-góra dwa zęby z danej rodziny, widziana z boku, przyjmowała kształt sinusoidalny. Jeśli chodzi o żuchwę, rodziny zębów o koronach diamentowatego kształtu przedzielonych pośrodkowym kilem liczyły ich po trzy bądź więcej, z których po dwa uczestniczyły w zgryzie.
Kość gnykowa nie przedstawia istotnych odrębności. Z przodu poszerzona i maczugowata, pokryta liniami, kończy się płasko.
Kończyny.
O słabo zachowanych kościach kruczych trudno dużo powiedzieć. Ich koniec przyśrodkowy jest płytkowaty, wklęsły, bocznie kość tworzy panewkę stawu ramiennego, jak i powierzchnię stawową dla łopatki. Autorzy wymieniają też na tej kości wyrostek niemal trójkątnego kształtu. Łopatka wykazuje proksymalnie szerokie zwężenie, charakterystyczne dla Saurolophinae, odróżniające je od Lambeosaurinae o węższym zwężeniu. Do dołu naramiennego o umiarkowanej głębokości dochodzi jednoimienny grzbiet. Występuje wyrostek "pseudoacromion".
Autorzy opisu gatunku prezentują kość ramienną jako wydłużoną, stosunek jej długości do szerokości wyniósł 4,8. Przebiega na jej trzonie grzebień naramienno-piersiowy, dłuższy niźli połowa kości. Na końcu dystalnym kość poszerza się, osiągając 1,9 najmniejszej szerokości trzonu.
Kość promieniowa cechuje się kształtem prawie cylindrycznym i poszerzonym, kubkowatym proksymalnym zakończeniem.
Kość łokciowa była umiarkowanej długości, za to mocnej budowy. Po podzieleniu jej długości przez szerokość uzyskano wartość 8,9, którą to wartość oceniają badacze jako niedużą, porównywalną z uzyskanymi u różnych gatunków zaurolofa 8,7 czy 7,8, podczas gdy u większości innych kaczodziobych wychodzi przynajmniej 9. Wyrostek łokciowy opisują jako dobrze zbudowany, ale spłaszczony w kierunku grzbietowo-brzusznym.
Szkielet ręki reprezentuje proksymalny paliczek drugiego promienia, 2,2 razy dłuższy niż szerszy.
Obręczy kończyny dolnej nie opisano. Z kości udowej znana jest tylko jej dystalna część, która zresztą nie wyróżnia się istotnie spośród homologicznych struktur innych kaczodziobych, cechuje się bowiem prostym trzonem i następnie w dalszym końcu rozszerza w kierunku przednio-tylnym w dwa kłykcie, zwężone w osi przyśrodkowo-bocznej, od przodu połączone ze sobą, z tyłu przedzielone bruzdą międzykłykciową.
Znana jest jedynie proksymalna część kości piszczelowej, na końcu swym poszerzona w kierunku przednio-tylnym, zwężona w kierunku przyśrodkowo-bocznym, z powierzchnią boczną wklęsłą. Wzdłuż przedniego brzegu kości przebiega grzebień knemialny ("cnemial crest"). Występują dwa również przedzielone szczeliną kłykcie, z których boczny większy jest od tylnego.
II kość śródstopia miała elpityczną powierzchnię stawową, III kość śródstopia cechowała się długim, dobrze zbudowanym trzonem.
Systematyka.
Zwierzę to zalicza się do ornitopodów, a w ich obrębie do Hadrosauridae. Tą obszerną rodzinę dinozaurów dzieli się na dwie główne grupy: lambeozaury o wydrążonych grzebieniach i Saurolophinae, w ogóle nieposiadające grzebieni bądź o grzebieniach niewydrążonych. Do tej ostatniej należy rodzaj zaurolof.
Bell i Evans rozważali 2 możliwe miejsca, w których zbadany przez nich okaz sytuował się na drzewie rodowym hadrozaurydów, skłaniając się bardziej ku umieszczeniu go jako grupy siostrzanej kladu anatotytan + edmontozaur:
Nowe znalezisko zostało najpierw uznane za należące do kolejnego gatunku zaurolofa, rodzaju, do którego zaliczano już "S. osborni", "S. angustirostris" i "S. kryschtofovici". Autorzy opisu nowego gatunku, Prieto-Márquez i Wagner, utworzyli dlań epitet gatunkowy "morrisi", pragnąć uczcić Williama J. Morrisa, paleontologa zasłużonego w badaniach nad amerykańskimi kaczodziobymi. Jako miejsce typowe podali Tumey Hills, hrabstwo San Benito w Kalifornii, natomiast materiał pochodzi również z miejsca 3640'21”N, 12042'42”E, Panoche Hills, hrabstwo Fresno w Kalifornii.
Autorzy ci wskazali jednak, że nowy gatunek pozostaje na zewnątrz kladu tworzonego przez bliżej ze sobą spokrewnione gatunki "S. osborni" i "S. angustirostris". Zaprezentowali w swej pracy 2 kladogramy, różniące się umiejscowieniem rozpatrywanego taksonu albo jako grupy zewnętrznej pozostałych dwóch uwzględnionych gatunków zaurolofa, albo jako dwie linie będące w politomii względem kladu łączącego 2 bliższe sobie gatunki:
Jednakże Albert Prieto-Márquez, Jonathan R. Wagner, Phil R. Bell i Luis M. Chiappe, ponownie przebadawszy skamieniałości, uznali, że odmienności dotyczące głowy uzasadniają przeniesienie gatunku do odrębnego rodzaju. Ukuli w związku z tym nową nazwę rodzajową "Augustynolophus", przenosząc doń pojedynczy gatunek "S. morrisi", zmieniając nazwę na "Augustynolophus morrisi". Źródłosłów nazwy rodzajowej wywodzi się od nazwiska osoby, która wraz z rodziną wsparła Dinosaur Institute Natural History Museum of Los Angeles County – Gretchen Augustyn, do którego dodano końcówkę "-lophus". Prieto-Márquez i inni odnieśli się tutaj do bliskich krewnych nowego rodzaju, których nazwy także kończą się na "-lophus". "Saurolophus" oznacza bowiem z "sauros" „jaszczurka”; λοφος "lophos" „grzebień, czub”. Razem z nim zaliczają się one do plemienia Saurolophini, nowo zdefiniowanego taksonu obejmującego taksony bliższe "Saurolophus osborni", niż kritozaurowi, edmontozaurowi czy brachylofozaurowi.
Rozmieszczenie geograficzne.
Skamieniałości tego rodzaju (opisane wpierw pod nazwą "Saurolophus morrisi") znaleziono na południowym zachodzie USA, w Kalifornii. Odnaleziono je pośród skał formacji Moreno, datowanej na wczesny mastrycht pod koniec kredy. Formację tę budują łupki ilaste i mułowce, w typowej sekcji grube na 800 m, barwy ciemnobrązowej, szarej i kasztanowej. Miejsce znalezienia czaszki zbadanej przez Bella i Evansa (2010) nie zostało dokładnie określone, ale prawdopodobnie pochodzi z górnej części formacji, z Ogniwa Marca. Literatura naukowa nie poświęca wiele miejsca opisowi dinozaurów tej formacji, podawane są z niej 2 miejsca, gdzie znaleziono szczątki kaczodziobych, w przeciwieństwie do bogatego w skamieniałości gadów morskich leżącej poniżej Ogniwa Tierra Loma. W skałach tej formacji znaleziono między innymi szczątki mozazaurów ("Plesiotylosaurus", "Plotosaurus"), plezjozaurów ("Hydrotherosaurus", "Morenosaurus", "Aphrosaurus", "Fresnosaurus"), ale też żółwi ("Basilemys").

</doc>
<doc id="4681622" url="https://pl.wikipedia.org/wiki?curid=4681622" title="Włodzimierz Stanisław Kozłowski">
Włodzimierz Stanisław Kozłowski

Włodzimierz Stanisław Kozłowski (ur. 22 lipca 1890 w Kwasowie, zm. ?) – kapitan Wojska Polskiego, kawaler Orderu Virtuti Militari.
Życiorys.
Urodził się w rodzinie ziemiańskiej Stanisława i Heleny z Gottszalków. Po ukończeniu szkoły realnej w Tarnowie rozpoczął studia we Lwowie. W 1913 wstąpił do Związku Strzeleckiego. 5 sierpnia 1914 wraz z lwowską kompanią „Strzelca” wyruszył do Krakowa by wstąpić do tworzonych Legionów Polskich. Walczył w szeregach 1 a następnie 5 pułku piechoty. Brał udział w walkach pod Korczynem (16 – 24 września 1914), nad Wisłą i Chlewem. Wyróżnił się tam odwagą i poświęceniem za co został odznaczony Krzyżem Srebrnym Orderu Virtuti Militari. Po kryzysie przysięgowym wstąpił do Polskiej Organizacji Wojskowej w miechowskim. W listopadzie 1918 brał czynny udział w rozbrajaniu Austriaków w Krakowie i powiecie miechowskim. 15 listopada jako ochotnik znalazł się w grupie pułkownika Norwid-Neugebauera. 1 grudnia 1918 Edward Rydz-Śmigły mianował go podporucznikiem i wyznaczył na stanowisko dowódcy oddziału sztabowego Dowództwa Okręgu Generalnego „Kielce”. 1 grudnia 1919 został przeniesiony do Dowództwa Okręgu Generalnego „Poznań”. Po ukończeniu Szkoły Podchorążych Artylerii w Poznaniu, 1 lipca 1920 został przydzielony do baterii zapasowej 14 pułku artylerii polowej wielkopolskiej. Brał udział w wojnie polsko-bolszewickiej. Po zakończeniu działań wojennych pozostał w wojsku. 1 lipca 1925 awansował do stopnia kapitana. W 1926 został przeniesiony z 14 pap do Korpusu Kadetów nr 3 w Rawiczu na stanowisko wykładowcy. W 1934 został komendantem I Okręgowego Urzędu WF i PW DOK I. 1 stycznia 1939 przeszedł w stan spoczynku. Zginął po 3 września 1939. 
Życie prywatne.
Żonaty z Jadwigą Zofią Chwałek. Miał syna – Jerzego Zygmunta (ur. 3 marca 1917, oficer Wojska Polskiego) i córkę – Krystynę Barbarę (ur. 10 lipca 1925). Jadwiga Kozłowska była sanitariuszką w Legionach Polskich.

</doc>
<doc id="4681628" url="https://pl.wikipedia.org/wiki?curid=4681628" title="Ctenomys rondoni">
Ctenomys rondoni

Ctenomys rondoni – endemiczny gatunek gryzonia z rodziny tukotukowatych (Ctenomyidae). Występuje w rejonie Vilhena w brazylijskim stanie Rondônia i w okolicy Juruena w stanie Mato Grosso.
Kariotyp.
Garnitur chromosomowy tego zwierzęcia tworzy 18 par (2n=36) chromosomów (FN=64).
Budowa ciała.
"Ctenomys rondoni" został opisany jedynie na podstawie ciał dwóch zwierząt. Wiadomo, że – podobnie jak inne gatunki tukotuko – charakteryzuje je mocna budowa ciała, małe oczy (ale jak na zwierzęta podziemne stosunkowo duże) ulokowane w górnej części czaszki. Tułów ma kształt cylindryczny. Uszy są małe. Ogon gruby i stosunkowo krótki. Łapy, wyposażone w mocne pazury, są przystosowane do kopania tuneli. Długie siekacze i mocne pazury stanowią dla wszystkich tukotuko podstawę adaptacyjną do życia pod ziemią. Są niezbędne do drążenia tuneli. "Ctenomys" używają do prac ziemnych siekaczy. Drążą z zamkniętymi pyszczkami. W zakresie kształtu czaszki u tukotuko występuje duża zmienność międzygatunkowa.
"Ctenomys rondoni" jest gryzoniem o średniej wielkości. Włos okrywy części grzbietowej jest blady u podstawy, a wybarwiony na kolor sepii na końcach. Część brzuszna i głowa są wybarwione na kolor określany jako "nieco ryżawy". Ogon jest brązowy. Żuchwa jest mocna i szeroka.
Tryb życia.
"C. rondoni", jak wszystkie tukotuko, spędzają życie pod ziemią, gdzie rozmnażają się, jedzą i umierają. Wiodą samotniczy tryb życia. Jeden system tuneli należy do jednego zwierzęcia. Młode tukotuko osiągają dojrzałość płciową po około 6–8 miesiącach życia. Ciąża trwa około 100 dni.
Rozmieszczenie geograficzne.
Występuje w rejonie Vilhena w brazylijskim stanie Rondônia i w okolicy Juruena w stanie Mato Grosso. Typowa lokalizacja nie została określona. Biorąc pod uwagę fakt, że lokalizacja występowania tego gatunku jest zbliżona do rozmieszczenia "Ctenomys bicolor", można podejrzewać, że są to zwierzęta jednego gatunku.
Ekologia.
"Ctenomys rondoni" podobnie jak pozostałe gatunki z rodzaju "Ctenomys" są roślinożercami. Tukotuko żywią się trawami i ziołami oraz ich nasionami. Najchętniej zbierają rośliny w bezpośrednim sąsiedztwie wylotu nory. Zdobyte pożywienie zjadają na miejscu lub wciągają do nory. Takie zachowanie pozwala na minimalizowanie ryzyka padnięcia ofiarą drapieżników. 
Zwierzęta z rodzaju "Ctenomys" wchodzą w skład diety pójdźki ziemnej, uszatki błotnej, grizona mniejszego, majkonga krabożernego, żararaki urutu i myszołowca towarzyskiego. Tukotuko są traktowane jako szkodniki upraw. Chętnie zjadają uprawiany przez lokalną ludność maniok jadalny.
Siedlisko.
Poszczególne gatunki tukotuko zasiedlają izolowane, stosunkowo niewielkie obszary. Zwierzęta budują tunele na głębokości 31–44 cm. Tunel ma szerokość od 5,5 do 9,3 cm przy wysokości od 6 do 11 cm. Korytarz osiąga długość do 5 m. Wyjścia z nory są zwykle zamknięte. Komora gniazdowa jest lokowana na końcu korytarza. "C. rondoni" zamieszkuje lasy w południowej części Amazonii.
Komunikacja.
Nazwa zwierząt "tuko-tuko" jest onomatopeją odwzorowującą ich wokalizację. Samce dwukrotnie częściej używają dźwięku w komunikacji niż samice. 

</doc>
<doc id="4681637" url="https://pl.wikipedia.org/wiki?curid=4681637" title="Anthicinae">
Anthicinae

Anthicinae – podrodzina chrząszczy z podrzędu wielożernych i rodziny nakwiatkowatych.
Morfologia i występowanie.
Chrząszcze o kilkumilimetrowej długości ciele. Głowa ich cechuje się całobrzegimi oczami złożonymi, jedno- lub dwuzębnymi wierzchołkami żuwaczek, wierzchołkowym członem głaszczków szczękowy o formie trójkątnej lub wrzecionowatej i 11-członowymi, najczęściej niezmodyfikowanymi czułkami. Szew czołowo-nadustkowy może być w pełni rozwinięty, zredukowany do postaci poprzecznego wcisku lub całkiem zanikły. Wąska i gładka szyja ma szerokość wynoszącą nie więcej niż ćwierć szerokości głowy. Przedplecze odznacza się wyraźną bruzdą przednasadową (). Punktowanie powierzchni pokryw u większości gatunków jest zaburzone. Panewki bioder przedniej pary odnóży są zamknięte od strony wewnętrznej albo od strony zewnętrznej. Śródpiersie ma kształt trójkątny do poprzecznego i oddzielone jest od mesepisternitów wyraźnymi szwami. Rozbieżny wyrostek międzybiodrowy rozdziela biodra tylnej pary odnóży na umiarkowaną lub dużą szerokość. Odnóża mają golenie o krótkich ostrogach, a stopy zwieńczone niezmodyfikowanymi pazurkami. Narządy genitalne samców zbudowane mają zwykle fallobazę niezlaną z tegmenem. U samic koksyt pokładełka jest zbudowany z jednego segmentu lub nie w pełni dwuczłonowany.
Podrodzina kosmopolityczna. W Polsce stwierdzono 16 gatunków z 6 rodzajów (zobacz: nakwiatkowate Polski).
Taksonomia.
Takson ten wprowadzony został w 1809 roku przez Pierre'a André Latreille'a pod nazwą Anthicites. Obejmuje 4 plemiona oraz 5 rodzajów niesklasyfikowanych w żadnym z nich:
Z obejmującego 5 rodzajów zapisu kopalnego podrodzina ta znana jest od eocenu, z inkluzji w bursztynie.

</doc>
<doc id="4681652" url="https://pl.wikipedia.org/wiki?curid=4681652" title="Jacek Łapiński">
Jacek Łapiński

Jacek Leszek Łapiński (ur. 12 października 1959 w Stalowej Woli) – polski duchowny, dr hab., profesor nadzwyczajny Instytutu Architektury Krajobrazu i dziekan Wydziału Nauk Przyrodniczych i Technicznych.
Życiorys.
Święcenia kapłańskie przyjął 24 czerwca 1985. 26 lutego 1996 obronił pracę doktorską "Cywilizacyjno-kulturowy fenomen Homo Faber" w zakresie nauk humanistycznych, 4 listopada 2009 habilitował się na podstawie oceny dorobku naukowego i pracy zatytułowanej "Morfogenetyczna koncepcja układów biotycznych". 28 stycznia 2015 uzyskał stopień doktora nauk biologicznych za pracę pt. "Projekt organizacji natury Ruperta Sheldrake'a". Został zatrudniony na stanowisku adiunkta w Instytucie Ochrony Środowiska na Wydziale Biotechnologii i Nauk o Środowisku Katolickiego Uniwersytetu Lubelskiego Jana Pawła II, a także w Instytucie Teologicznym im. bł. Wincentego Kadłubka w Sandomierzu.
Objął funkcję profesora nadzwyczajnego w Instytucie Architektury Krajobrazu, oraz dziekana na Wydziale Nauk Ścisłych i Nauk o Zdrowiu Katolickiego Uniwersytetu Lubelskiego Jana Pawła II.

</doc>
<doc id="4681662" url="https://pl.wikipedia.org/wiki?curid=4681662" title="Anthicini">
Anthicini

Anthicinae – plemię chrząszczy z podrzędu wielożernych i rodziny nakwiatkowatych.
Chrząszcze o kilkumilimetrowej długości ciele. Głowa ich cechuje się całobrzegimi oczami złożonymi, jedno- lub dwuzębnymi wierzchołkami żuwaczek, wierzchołkowym członem głaszczków szczękowy o formie trójkątnej lub wrzecionowatej i 11-członowymi czułkami. Szew czołowo-nadustkowy może być w pełni rozwinięty lub zredukowany do postaci poprzecznego wcisku. Wąska i gładka szyja ma szerokość wynoszącą nie więcej niż ćwierć szerokości głowy. Przedplecze odznacza się wyraźną bruzdą przednasadową (). Punktowanie powierzchni pokryw u większości gatunków jest zaburzone, nieregularne. Śródpiersie oddzielone jest od mesepisternitów wyraźnymi szwami. Rozbieżny wyrostek międzybiodrowy rozdziela biodra tylnej pary odnóży na umiarkowaną lub dużą szerokość. Odnóża mają golenie o krótkich ostrogach, a stopy zwieńczone niezmodyfikowanymi pazurkami. Narządy genitalne samców mają fallobazę niezlaną z tegmenem.
Plemię kosmopolityczna. W Polsce stwierdzono 16 gatunków z 6 rodzajów (zobacz: nakwiatkowate Polski).
Takson ten wprowadzony został w 1809 roku przez Pierre'a André Latreille'a pod nazwą Anthicites. Obejmuje rodzaje:
Z obejmującego 4 rodzajów zapisu kopalnego plemię to znane jest od eocenu, z inkluzji w bursztynie.

</doc>
<doc id="4681664" url="https://pl.wikipedia.org/wiki?curid=4681664" title="Wielka Zerwa">
Wielka Zerwa

Wielka Zerwa – skała w dolinie Zimny Dół we wsi Czułów w województwie małopolskim, w powiecie krakowskim, w gminie Liszki. Pod względem geograficznym jest to obszar Garbu Tenczyńskiego będącego południowym fragmentem Wyżyny Krakowsko-Częstochowskiej.
Wielka Zerwa znajduje się na porośniętych lasem orograficznie prawych zboczach Zimnego Dołu, w obrębie rezerwatu przyrody Zimny Dół. Przy drodze prowadzącej dnem Zimnego Dołu znajduje się tablica informacyjna rezerwatu i Małopolskiego Szlaku Turystycznego. Od tablic tych prowadzi pomiędzy skałami rezerwatu ścieżka dydaktyczna. Zbudowane z wapienia zrostkowego skały tworzą różnorodne formy skalne; baszty, skalne grzyby i mury skalne. Ich charakterystyczną cechą jest tworzenie długich okapów, często o znacznym wysięgu. Wielka Zerwa jest najwyższą wśród nich. Dawniej uprawiano na niej wspinaczkę skalną i poprowadzono na niej 4 drogi wspinaczkowe. W 2019 r. na jej północno-zachodniej, pionowej lub przewieszonej ścianie o wysokości 20 m jest jeszcze jedna droga z asekuracją z 1992 roku: ringi (r), spity (s), hak (h) i ring zjazdowy, jednak w obrębie rezerwatu obowiązuje zakaz wspinaczki.
Oprócz Wielkiej Zerwy w obrębie rezerwatu przyrody Zimny Dół znajduje się kilka grup mniejszych skał: Głazy, Kanion, Labirynt i Przełaz. W obrębie skał rezerwatu są też schroniska: Schronisko między Okapami, Okap za Zerwą Pierwszy, Okap za Zerwą Drugi, Tunel w Uliczkach.

</doc>
<doc id="4681668" url="https://pl.wikipedia.org/wiki?curid=4681668" title="Colwyn Trevarthen">
Colwyn Trevarthen

Colwyn Trevarthen (ur. 1931) – nowozelandzki psycholog, profesor Uniwersytetu Edynburskiego. 
Specjalizuje się w psychologii rozwoju człowieka, a zwłaszcza w psychologii małego dziecka. W zakres jego zainteresowań badawczych wchodzi neuropsychologia, rozwój komunikacji u małych dzieci, rozwój mózgu oraz komunikacja za pomocą gestów i muzyki. Szczególne miejsce w jego badaniach zajmuje rozwój intersubiektywności u noworodków, a więc podzielanie wspólnych znaczeń, które powstaje w wyniku wzajemnych interakcji pomiędzy noworodkiem a osobą dorosłą (rodzicem).
Badania na noworodkach, niemowlętach i małych dzieciach.
Trevarthen rozpoczął badania nad komunikacją noworodków przebywając na Uniwersytecie Harvarda w Stanach Zjednoczonych, gdzie współpracował między innymi z J. Brunerem. Jednym z najbardziej doniosłych badań przeprowadzonych przez tego uczonego był eksperyment wykonany wspólnie z Lynne Murray w którym interakcje pomiędzy ośmiotygodniowymi niemowlętami i ich matkami odbywały się za pośrednictwem kamer i monitorów telewizyjnych. Wykazano, że już niemowlęta na tak wczesnym etapie rozwoju potrafią odróżnić rzeczywistą interakcję z matką (odbywającą się poprzez sprzęt elektroniczny) od interakcji pozornej (czyli puszczanego im nagrania video w którym matka odzywa się do dziecka). Doniosłość tego badania polega na przedstawieniu dowodów na rzecz tezy, zgodnie z którą już kilkutygodniowe dzieci są aktywnymi podmiotami komunikacji.

</doc>
<doc id="4681675" url="https://pl.wikipedia.org/wiki?curid=4681675" title="Lynne Murray">
Lynne Murray

Lynne Murray – brytyjska psycholog, specjalizująca się w psychologii rozwoju człowieka.
Badanie na niemowlętach.
Jednym z najbardziej doniosłych badań przeprowadzonych przez Lynne Murray był eksperyment wykonany wspólnie z Colwynem Trevarthenem w którym interakcje pomiędzy ośmiotygodniowymi niemowlętami i ich matkami odbywały się za pośrednictwem kamer i monitorów telewizyjnych. Wykazano, że już niemowlęta na tak wczesnym etapie rozwoju potrafią odróżnić rzeczywistą interakcję z matką (odbywającą się poprzez sprzęt elektroniczny) od interakcji pozornej (czyli puszczanego im nagrania video w którym matka odzywa się do dziecka). Doniosłość tego badania polega na przedstawieniu dowodów na rzecz tezy, zgodnie z którą już kilkutygodniowe dzieci są aktywnymi podmiotami komunikacji.

</doc>
<doc id="4681677" url="https://pl.wikipedia.org/wiki?curid=4681677" title="Ewa Trzaskowska">
Ewa Trzaskowska

Ewa Anna Trzaskowska – polska ekolog i architekt krajobrazu, dr hab. nauk rolniczych, profesor nadzwyczajny Katedry Kształtowania i Projektowania Krajobrazu na Wydziale Nauk Ścisłych i Nauk o Zdrowiu KUL W latach 2016-2019 dyrektor Instytutu Architektury Krajobrazu na Wydziale Matematyki, Informatyki i Architektury Krajobrazu Katolickiego Uniwersytetu Lubelskiego Jana Pawła II, prorektor KUL w kadencji 2020–2024.
Życiorys.
W 1991 uzyskała tytuł magistra za pracę pt. "Ekologizm jako podstawa ochrony środowiska", natomiast 25 czerwca 2002 obroniła pracę doktorską "Walory przyrodniczo-krajobrazowe i ich udostępnianie w Poleskim Parku Narodowym", 24 marca 2014 habilitowała się na podstawie rozprawy zatytułowanej "Wykorzystanie roślin i zbiorowisk synantropijnych na terenach zieleni Lublina". Po doktoracie została zatrudniona na stanowisku adiunkta w Instytucie Architektury Krajobrazu na Wydziale Matematyki, Informatyki i Architektury Krajobrazu Katolickiego Uniwersytetu Lubelskiego Jana Pawła II. W latach 2016-2019 pełniła funkcję dyrektora Instytutu Architektury Krajobrazu na Wydziale Matematyki, Informatyki i Architektury KUL. 1 października 2019 roku uzyskała stanowisko profesora nadzwyczajnego w Katedrze Kształtowania i Projektowania Krajobrazu KUL.Obecnie kieruje Katedrą Kształtowania i Projektowania Krajobrazu na Wydziale Nauk Ścisłych i Nauk o Zdrowiu KUL.
Nagrody i wyróżnienia.
Nagrody i wyróżnienia:

</doc>
<doc id="4681679" url="https://pl.wikipedia.org/wiki?curid=4681679" title="Trzy szczyty">
Trzy szczyty

Trzy szczyty (niem. Drei Zinnen) – film w koprodukcji niemiecko-włoskiej z 2017 roku w reżyserii Jana Zabeila, z Alexandrem Fehlingiem i Bérénice Bejo w rolach głównych.
Premiera.
Film miał premierę podczas MFF w Locarno w Szwajcarii 4 sierpnia 2017. W szerokiej dystrybucji w salach kinowych w Niemczech pojawił się 21 grudnia 2017 roku.
Fabuła.
Akcja filmu rozgrywa się w czasach współczesnych we włoskich Dolomitach. Autor filmu ukazuje trudności jakie przeżywa ośmiolatek w nawiązaniu relacji z nowym partnerem matki. Wspólny pobyt rodziny na wypoczynku w górach sprawia, że sytuacja staje się jeszcze bardziej napiętą. 
Obsada.
W filmie wystąpili:

</doc>
<doc id="4681682" url="https://pl.wikipedia.org/wiki?curid=4681682" title="Magdalena Lubiarz">
Magdalena Lubiarz

Magdalena Lubiarz – polska ekolog i entomolog, dr hab. nauk rolniczych, adiunkt w Katedrze Ochrony Środowiska Przyrodniczego i Krajobrazu Katolickiego Uniwersytetu Lubelskiego Jana Pawła II.
Życiorys.
W 2000 ukończyła studia w zakresie ochrony środowiska w Katolickim Uniwersytecie Lubelskim Jana Pawła II, natomiast 27 czerwca 2006 uzyskała stopień doktora nauk biologicznych na podstawie pracy "Stawonogi na dębie szypułkowym (Quercus robur L.) na terenie przemysłowym i chronionym", 19 września 2017 habilitowała się na Uniwersytecie Przyrodniczym we Wrocławiu na podstawie rozprawy zatytułowanej "Występowanie stawonogów na róży dzikiej (Rosa canina L.) i róży pomarszczonej (Rosa rugosa Thunb.) w zieleni miejskiej Lubelszczyzny i Mazowsza Zachodniego".
Po ukończeniu studiów zatrudniona w Instytucie Architektury Krajobrazu na Wydziale Matematyki, Informatyki i Architektury Krajobrazu Katolickiego Uniwersytetu Lubelskiego Jana Pawła II. Objęła tam funkcję kierownika Katedry Ochrony Środowiska Przyrodniczego i Krajobrazu. W latach 2018-2019 pełniła także funkcję prodziekana Wydziału Matematyki, Informatyki i Architektury Krajobrazu. 

</doc>
<doc id="4681684" url="https://pl.wikipedia.org/wiki?curid=4681684" title="Rura na Łopiankach">
Rura na Łopiankach

Rura na Łopiankach – jaskinia w dolnej części wąwozu Półrzeczki, na północ od wsi Mników. Pod względem geograficznym znajduje się na Garbie Tenczyńskim, na południowym skraju Wyżyny Krakowsko- Częstochowskiej.
Opis obiektu.
Jaskinia znajduje się w orograficznie lewych zboczach wąwozu, w odległości 13 m na południe od dobrze widocznego otworu Jaskini na Łopiankach. Otwór znajduje się w północno-zachodniej ścianie skały sąsiadującej ze skałą Jaskini na Łopiankach. Położony jest na wysokości 3 m od podstawy skały, wyjście do niego nie nastręcza jednak większych trudności. Okrągły otwór ma średnicę około 1 m. Za otworem w głąb skały prowadzi stopniowo zwężająca się rura, a w pobliżu wylotu w jej dnie jest rynna denna.
Jaskinia powstała w skałach wapiennych pochodzących z jury późnej. Nacieki ubogie, złożone z wyschniętych grzybków jaskiniowych i miejscami występujących warstw mleka wapiennego. Namulisko gliniaste, cienkie. Początkowy odcinek jaskini jest jasny i na jej ścianach przy otworze wejściowym rosną glony. Końcowy odcinek jest wilgotny, i mimo niedużej długości ciemny. Ze zwierząt obserwowano pajęczaki.
Jaskinia znana była od dawna, w literaturze nie była jednak wzmiankowana. Jej dokumentację i plan opracował A. Górny w grudniu 1999 roku.

</doc>
<doc id="4681685" url="https://pl.wikipedia.org/wiki?curid=4681685" title="MLB All-Star Game 2019">
MLB All-Star Game 2019

MLB All-Star Game 2019 – 90. Mecz Gwiazd ligi MLB, który rozegrano 9 lipca 2019 roku na stadionie Progressive Field w Cleveland. Mecz zakończył się zwycięstwem American League All-Stars 4–3. Spotkanie obejrzało 36 747 widzów.
Decyzję o przyznaniu Cleveland organizacji Meczu Gwiazd ogłoszono 26 stycznia 2017. Był to szósty All-Star Game w tym mieście, poprzednio rozgrywany w 1935, 1954, 1963, 1981 i 1997. Menadżerami obydwu zespołów byli Dave Roberts z Los Angeles Dodgers, mistrza National League 2018 oraz Alex Cora z Houston Astros, mistrza American League 2018. Mecz zakończył się wygraną graczy z American League 4–3. Najbardziej wartościowym zawodnikiem wybrano Shane’a Biebera z Cleveland Indians, który w piątej zmianie zaliczył trzy strikeouty.

</doc>
<doc id="4681688" url="https://pl.wikipedia.org/wiki?curid=4681688" title="Stubbins Ffirth">
Stubbins Ffirth

Stubbins Ffirth (ur. 1784, zm. 1820) – amerykański lekarz.
Życiorys.
Urodził się w 1784 r. w Salem w stanie New Jersey i tam też się wychował. Studiował medycynę na University of Pennsylvania, od 1801 r. Na trzecim roku studiów Ffirth zaczął eksperymenty w celu ustalenia sposobu przenoszenia zakażenia żółtej febry, która występowała często w klimacie tropikalnym, ale incydentalnie tworzyła ogniska w zimniejszych miejscach (epidemia w Filadelfii w 1793 r. pochłonęła kilka tysięcy ofiar). Przyczyny choroby pozostawały wówczas nieznane, ale najpopularniejsza teoria, głoszona przez szanowanego lekarza Benjamina Rusha, mówiła o miazmatach lub "złym powietrzu". Ffirth przeanalizował wcześniejsze epidemie żółtej febry i zauważył, że dotyka ona małego procenta populacji, a nawet osoby mające bezpośredni kontakt z chorymi lub zmarłymi nie zawsze chorują. Ffirth uważał, że za przenoszenie choroby odpowiadają płyny fizjologiczne i ekskrementy, w szczególności wymioty. W 1804 r. przeprowadził szereg eksperymentów, w których m.in. próbował karmić zwierzęta wymiocinami zmarłych na żółtą febrę. Wobec niepowodzeń eksperymentów na zwierzętach, Ffirth zaczął wprowadzać sobie wymiociny w nacięcia skóry, do żył i oczu, a także je inhalował, ale pozostał zdrowy mimo przeprowadzenia 15 eksperymentów. Wysnuł z tego wniosek, że choroba nie przenosi się bezpośredni między ludźmi, a właściwą przyczynę zakażenia, jakim jest osocze krwi przenoszone przez moskity, odkrył dopiero w 1901 r. Walter Reed. Zmarł w 1820 roku.

</doc>
<doc id="4681690" url="https://pl.wikipedia.org/wiki?curid=4681690" title="Jan Zabeil">
Jan Zabeil

Jan Zabeil (ur. 1981 w Berlinie) – niemiecki reżyser, scenarzysta i operator filmowy.
Kariera.
Urodził się w Berlinie w 1981 roku. W pierwszej dekadzie XX wieku kręcił filmy dokumentalne. W 2011 wyreżyserował film fabularny o mężczyźnie, który zgubił się wśród bagien Botswany: "O rzece, która była człowiekiem", w głównej roli obsadzając Alexandra Fehlinga. Obraz był nagradzany w Niemczech. W San Sebastián Zabeil otrzymał nagrodę na najlepszego nowego reżysera. W 2017 nakręcił "Trzy szczyty", po raz kolejny angażując do roli głównej Alexandra Fehlinga. U jego boku wystąpiła Bérénice Bejo. Film nagradzano na międzynarodowych festiwalach. Reżyser otrzymał w Hof nagrodę dla nowego talentu w kinie niemieckim.
W Polsce nominowano do nagrody podczas Międzynarodowego Konkursu Filmów Krótkometrażowych na Tofifest w 2015 roku film krótkometrażowy Zabeilego "We Will Stay in Touch about It". W 2010 filmowiec był autorem zdjęć do filmu "Magda" o Magdalenie Grodzkiej-Gużkowskiej, bohaterce powstania warszawskiego. Obraz wyreżyserowała Irma Stelmach.

</doc>
<doc id="4681691" url="https://pl.wikipedia.org/wiki?curid=4681691" title="Gwiazdka z Holly">
Gwiazdka z Holly

Gwiazdka z Holly (ang. "Christmas with Holly") – amerykańsko-kanadyjski film dramatyczny z 2012 roku w reżyserii Allana Arkusha, wyprodukowany przez wytwórnie Hallmark Hall of Fame i Andrew Gottlieb Productions. Film powstał na podstawie powieści "Christmas Eve at Friday Harbor" z 2010 roku autorstwa Lisy Kleypas.
Premiera filmu odbyła się w Stanach Zjednoczonych 9 grudnia 2012 na antenie ABC.
Fabuła.
Film opisuje historię sześcioletniej Holly Nagle, która po niespodziewanej śmierci matki przestaje mówić i trafia pod opiekę swojego wuja Marka (Sean Faris). Mężczyzna porzuca dotychczasowe życie w Seattle i razem z dzieckiem przeprowadza się do rodzinnego miasta. Wspólnie z ekscentrycznymi braćmi – Alexem i Scottem – starają się stworzyć Holly ciepły i szczęśliwy dom. Tymczasem, do urokliwego miasteczka, po bolesnym rozstaniu, przeprowadza się także Maggie Conway. Kobieta otwiera wymarzony sklep z zabawkami i próbuje stworzyć miejsce przyjazne dzieciom, w którym będą mogły rozwijać swoją wyobraźnię. Maggie zwraca szczególną uwagę na Holly, widzi w niej małą dziewczynkę, która desperacko potrzebuje odrobiny magii. Wkrótce trzy zagubione dusze spotykają się i odkrywają, że Boże Narodzenie to wyjątkowy czas w roku, w którym wszystko jest możliwe.
Produkcja.
Zdjęcia do filmu kręcono w kanadyjskich miastach Halifax, Chester i Windsor.

</doc>
<doc id="4681692" url="https://pl.wikipedia.org/wiki?curid=4681692" title="Zbrodnia sądowa">
Zbrodnia sądowa

Zbrodnia sądowa - rażące nadużycie władzy sędziowskiej. Polega ono na wydaniu wyroku skazującego, przy braku poszanowania fundamentalnych zasad prowadzenia uczciwego procesu sądowego i jest to akt represji wobec oskarżonego. Wymierzenie kary śmierci za czyn o niewspółmiernej wadze godzi w podstawową godność człowieka i kwalifikuje się jako zbrodnia sądowa. Sędzia jest winien zbrodni sądowej gdy wydaje wyrok, ignorując takie podstawowe zasady jak na przykład obowiązek przeprowadzenia rozprawy lub prawo do obrony oskarżonego.
Geneza zbrodni sądowej w historii prawa.
Prawo rzymskie.
Już w Prawie XII Tablic pojawia się kwestia odpowiedzialności sędziowskiej. Jest tam napisane, że sędzia, który przyjmuje łapówkę za wydanie wyroku, powinien być skazany na śmierć. Później ustawa lex Servilia repetundarum (z 105 albo 104 r. p.n.e.) podjęła kwestę nadużyć urzędniczych i prześladowania obywateli znajdujących się pod jego władzą. Oskarżenie o nadużycie mogło być wysunięte jedynie wobec urzędnika lub sędziego, który już złożył urząd.
Gaius Grakchus ustanowił w 123 p.n.e. lex Sempronia ne quis iudicio circumveniatur - akt prawny mający na celu walkę ze skorumpowanymi sędziami. Później Lucjusz Korneliusz Sulla wydał lex Cornelia de sicariis et veneficis. Była to ustawa, która dotyczyła sprawców najcięższych przestępstw, w tym także tych, którzy uczestniczyli w "spisku sądowym", mającym na celu pozbawienie życia niewinnego obywatela.
Prawo niemieckie.
Prawo germańskie zerwało z tradycją rzymską, również w kwestii karalności nadużyć sędziów. W spisie prawa zwyczajowego Lex Salica pojawiła się kara grzywny wobec sędziów, którzy pomimo wezwania nie wydawali wyroków, a także za wydawanie ich niezgodnie z obowiązującym prawem. Również ósmowieczna Lex Ripuria przewidywała grzywnę za niewydanie sprawiedliwego wyroku.
Schwabenspiegel z XIII wieku podnosiło temat obowiązku odszkodowania dla ofiary niesprawiedliwego wyroku. Constitutio Criminalis Carolina z 1532 wywodziła między innymi częściowy zakaz tortur i obowiązek powetowania szkody przez sędziego zarządzającego nie mających oparcia w prawie tortur. Artykuł 61 zarządza kary dla sędziów, który używają tortur niezgodnie z prawem Rzeszy. W Landrechcie Pruskim położono duży nacisk na konieczność wierności sędziego wobec idei sprawiedliwości i praworządność, sędzia niesprawiedliwy traktowany był zaś jako fałszerz.
Formuła Radbrucha jako narzędzie rozpoznania zbrodni sądowej.
Gustav Radbruch w artykule pt. "Ustawowe bezprawie i ponadustawowe prawo" podniósł temat konfliktu między samoistną wartością prawa pozytywnego a sprawiedliwością, jako formą prawa naturalnego. Wedle jego poglądu zaprezentowanego w powyższej formule, istnieje pewna bliżej nieokreślona granica, której przekroczenie, sprawia, że rażąco urągający ideom prawnonaturalnym akt prawa stanowionego, nie jest w istocie prawem i traci swoją moc.
Formuła ta wpłynęła na orzecznictwo w procesach prawników odpowiedzialnych za udział w degeneracji władzy sądowniczej w czasach III Rzeszy, a także znalazła zastosowanie w procesach strzelców z Muru Berlińskiego.

</doc>
<doc id="4681693" url="https://pl.wikipedia.org/wiki?curid=4681693" title="Mistrzostwa Świata Juniorek w Hokeju na Lodzie 2020">
Mistrzostwa Świata Juniorek w Hokeju na Lodzie 2020

13. Mistrzostwa Świata Juniorek w Hokeju na Lodzie 2020 organizowane przez IIHF odbyły się na Słowacji. Miastem goszczącym najlepsze juniorskie żeńskie reprezentacje świata była stolica Słowacji Bratysława. Turniej elity rozegrany został w dniach 26 grudnia 2019 – 2 stycznia 2020 roku. Zawody były jednocześnie kwalifikacją do następnego turnieju.
Elita.
Turniej rozgrywany był w dniach od 26 grudnia 2019 do 2 stycznia 2020 roku w Bratysławie na Słowacji. Wzięło w nim udział 8 najlepszych juniorskich drużyn świata.
W tej części mistrzostw uczestniczy 8 najlepszych juniorskich drużyn na świecie. System rozgrywania meczów jest inny niż w niższych dywizjach. Najpierw drużyny rozgrywają mecze w fazie grupowej (2 grupy po 4 zespoły), z czego grupa A jest grupą silniejszą, z której dwie najlepsze drużyny awansują bezpośrednio do półfinału, natomiast drużyny z trzeciego i czwartego miejsca grać będą w ćwierćfinałach. W przypadku grupy B, która jest grupą słabszą dwie najlepsze drużyny awansują do ćwierćfinałów, natomiast dwie najsłabsze będą walczyły o utrzymanie w elicie.
Dywizja I.
Grupa A Dywizji I jest drugą klasą mistrzowską, z której najlepsza drużyna uzyskuje awans do Elity, a ostatni zespół jest degradowany do Grupy B Dywizji I. Grupa B Dywizji I stanowi trzecią klasę mistrzowską. Jej zwycięzca zyska awans do Dywizji I Grupy A, zaś ostatnia drużyny spada do Dywizji II Grupy A.
Grupa A.
Mistrzostwa Świata Dywizji I Grupy A zostały rozegrane w dniach od 3 do 9 stycznia 2020 roku w Füssen, w Niemczech.
    = awans do elity     = spadek do I dywizji grupy B
Grupa B.
Mistrzostwa Świata Dywizji I Grupy B zostały rozegrane w dniach od 2 do 8 stycznia 2020 roku w Katowicach, w Polsce. 
    = awans do I dywizji grupy A     = spadek do II dywizji grupy A
Dywizja II.
Grupa A Dywizji II jest czwartą klasą mistrzowską, z której pierwsza drużyna uzyskuje awans do Dywizji I Grupy B, a ostatni zespół jest degradowany do Grupy B Dywizji II. Grupa B Dywizji II stanowi piątą klasę mistrzowską. Jej zwycięzca ma zapewniony awans do Dywizji II Grupy A.
Grupa A.
Mistrzostwa Świata Dywizji II Grupy A zostały rozegrane w dniach od 25 do 28 stycznia 2020 roku w Eindhoven, w Holandii. 
    = awans do I dywizji grupy B     = spadek do II dywizji grupy B
Grupa B.
Mistrzostwa Świata Dywizji II Grupy B zostały rozegrane w dniach od 28 stycznia do 2 lutego 2020 roku w Meksyku, w stolicy Meksyku. 
    = awans do II dywizji grupy A 

</doc>
<doc id="4681695" url="https://pl.wikipedia.org/wiki?curid=4681695" title="Canjia">
Canjia

Canjia – wieś w Gwinei Bissau, w regionie Gabú.

</doc>
<doc id="4681696" url="https://pl.wikipedia.org/wiki?curid=4681696" title="Aleksander Broda">
Aleksander Broda



</doc>
<doc id="4681698" url="https://pl.wikipedia.org/wiki?curid=4681698" title="Magiczne sanie">
Magiczne sanie

Magiczne sanie (ang. "Sleigh Bells Ring") – amerykański film romantyczny z 2016 roku w reżyserii Marity Grabiak.
Premiera filmu odbyła się w Stanach Zjednoczonych 18 grudnia 2016 na amerykańskim kanale Hallmark Channel.
Fabuła.
Laurel Bishop (Erin Cahill) samotnie wychowuje kilkuletnią córkę Scarlett i boryka się z wieloma codziennymi problemami. Kobieta pracuje dla urzędu miasta, prowadzi wydział parków i rekreacji. Zbliża się Boże Narodzenie, wokół panuje świąteczna atmosfera. Niespodziewanie burmistrz Howard Finnegan proponuje Laurel zorganizowanie parady bożonarodzeniowej, której nie było w miasteczku od pięciu lat z powodu finansowych problemów. Teraz jednak mają nadwyżkę budżetową, którą burmistrz zamierza przeznaczyć na paradę, aby sprawić radość mieszkańcom. Jeżeli uda się Laurel wykonać to zadanie, ma obiecany awans. Na zorganizowanie bożonarodzeniowej parady w rodzinnym miasteczku zostało jej zaledwie dwa tygodnie. Zbierając potrzebne rekwizyty, natrafia na piękne stare sanie, które wypożycza od tajemniczego właściciela. Musi tylko je wyremontować. Szybko okazuje się, że sanie żyją własnym życiem, pojawiają się i znikają, ale zawsze prowadzą Laurel do jej dawnego chłopaka Alexa, który przed laty wyjechał z miasteczka bez pożegnania.

</doc>
<doc id="4681699" url="https://pl.wikipedia.org/wiki?curid=4681699" title="Ondřej Černý">
Ondřej Černý

Ondřej Černý (ur. 4 marca 1999) – czeski biegacz narciarski, zawodnik klubu LK Slovan Karlovy Vary.
Kariera.
Po raz pierwszy na arenie międzynarodowej Ondřej Černý pojawił się 4 grudnia 2015 roku, podczas zawodów rangi "FIS" w austriackiej miejscowości Seefeld in Tirol, gdzie uplasował się na 87. miejscu w sprincie stylem dowolnym. W Pucharze Świata zadebiutował 21 grudnia 2019 roku w Planicy, gdzie zajął 72. miejsce w sprincie techniką dowolną. Pucharowe punkty wywalczył podczas debiutu w Pucharze Świata.

</doc>
<doc id="4681701" url="https://pl.wikipedia.org/wiki?curid=4681701" title="Atenas">
Atenas

Atenas – miasto w Kostaryce, w prowincji Alajuela.

</doc>
<doc id="4681702" url="https://pl.wikipedia.org/wiki?curid=4681702" title="Bagaces">
Bagaces

Bagaces – miasto w Kostaryce, w prowincji Guanacaste.

</doc>
<doc id="4681703" url="https://pl.wikipedia.org/wiki?curid=4681703" title="Batán (Kostaryka)">
Batán (Kostaryka)

Batán – miasto w Kostaryce, w prowincji Limón.

</doc>
<doc id="4681704" url="https://pl.wikipedia.org/wiki?curid=4681704" title="Aleksander Broda (podoficer)">
Aleksander Broda (podoficer)

Aleksander Broda (ur. 17 lipca 1899 w Wąsowie, zm. 5 września 1939 w okolicach Krośniewic) – żołnierz armii niemieckiej, powstaniec wielkopolski, podoficer Wojska Polskiego w II Rzeczypospolitej. Kawaler Orderu Virtuti Militari.
Życiorys.
Urodził się w Wąsowie, w rodzinie Józefa i Aleksandry z Kandulskich. Absolwent szkoły ludowej. W 1917 powołany został do armii niemieckiej. W grudniu 1918 wstąpił do oddziałów powstańczych i walczył w powstaniu wielkopolskim. W 1919 został żołnierzem 1 Dywizji Strzelców Wielkopolskich. Tam awansowany na stopień kaprala. W szeregach 2 pułku strzelców wielkopolskich walczył na froncie polsko-bolszewickim. Pod Słonimiem dostał się do niewoli, skąd po ucieczce wrócił do jednostki. Za udział w walkach został odznaczony Krzyżem Srebrnym Orderu „Virtuti Militari”.
Po wojnie został awansowany do stopnia tytularnego sierżanta. Od 1935, zwolniony z wojska, prowadził w Krotoszynie restaurację. W 1939 powołany powtórnie do wojska. Walczył w szeregach 56 pułku piechoty. Zginął wskutek bombardowania przy szosie Kutno-Kłodawa. Pochowany został prawdopodobnie na cmentarzu w Krośniewicach.
Żonaty z Zofią z Nochelskich, miał syna Eugeniusza (ur. 1928) i Zdzisława (1932) oraz córkę Mirosławę (1930). 

</doc>
<doc id="4681705" url="https://pl.wikipedia.org/wiki?curid=4681705" title="Bitwa o Mindanao">
Bitwa o Mindanao

Bitwa o Mindanao – bitwa stoczona w dniach 10 marca – 15 sierpnia 1945 r. przez siły Stanów Zjednoczonych i filipińskich partyzantów przeciwko wojskom japońskim na wyspie Mindanao. Była to część drugiej kampanii filipińskiej podczas II wojny światowej. Bitwę tę stoczono, aby dokończyć proces wyzwalania Filipin, odzyskując najbardziej wysunięte na południe części archipelagu.
Tło sytuacyjne.
Bitwa o Mindanao stanowiła największe wyzwanie dla sił alianckich w kampanii filipińskiej, z trzech powodów: trudnych warunków terenowych i pogodowych; umocnionej japońskiej obrony; a także siły i stanu sił nieprzyjaciela, które obejmowały większą część nierozbitych jeszcze japońskich wojsk na Filipinach.
Podobnie jak większość wysp filipińskich i innych podobnych miejsc na Pacyfiku, gdzie działała armia amerykańska, warunki geograficzne Mindanao, drugiej co do wielkości wyspy na Filipinach, nie były zachęcające dla żołnierzy, którzy mieli tam walczyć. Wyspa dysponowała długim i nieregularnym wybrzeżem, a topografię charakteryzowano jako nierówną i górzystą. Lasy deszczowe i liczne rzeki pełne krokodyli pokrywały większość terenu, resztę zajmowały jeziora, bagna i łąki. Te obszary trawiaste, wraz z gęstymi gajami drzew abacá, źródłem włókna konopnego, tworzą najgorsze przeszkody, ograniczając widoczność i osłabiając morale żołnierzy.
Istnienie zaledwie kilku dróg na Mindanao dodatkowo komplikowało problemy komunikacyjne. Szumnie nazwana autostrada nr 1 przecinała południową część wyspy, od południowej części miasta Parang w Zatoce Illana na zachodzie do miasta Digos w Zatoce Davao na wschodzie, a następnie na północ do Davao. Druga, autostrada Sayre, główna droga północ-południe, zaczynała się w Kabacan, w połowie drogi między Zatoką Illana a Zatoką Davao, a następnie biegła na północ przez góry Bukidnon i Zatoki Macajalar (u wybrzeży prowincji Misamis Oriental) na północnym wybrzeżu.
Najsilniejsza z japońskich linii obrony koncentrowała się wokół obszaru Zatoki Davao, która została intensywnie zaminowana w celu przeciwdziałania desantowi morskiemu, oraz w mieście Davao, największym i najważniejszym mieście na wyspie. Baterie artyleryjskie i przeciwlotnicze w dużej ilości tworzyły pierścień obrony wybrzeża. Wierząc, że Amerykanie zaatakują z Zatoki Davao, a także przewidując, że ostatecznie obrońcy zostaną wypędzeni z miasta, Japończycy przygotowali również bunkry obronne w głębi lądu za granicami Davao, gdzie mogliby się wycofać i przegrupować, z zamiarem przedłużenia kampanii tak długo, jak to możliwe.
Operacja Victor V.
10 marca 1945 r. amerykańska 8 Armia pod dowództwem gen. Roberta Eichelbergera została formalnie przeznaczona przez gen. Douglasa MacArthura, aby oczyścić resztę Mindanao wraz z rozpoczęciem operacji Victor V, z założeniem, że kampania potrwa cztery miesiące. Eichelberger miał wątpliwości co do planowanego harmonogramu. Jego personel 8 Armii opracował bardziej skuteczny plan.
Zamiast spodziewanego ataku frontalnego na japońskie umocnienia, plan przewidywał zabezpieczenie przyczółka w zatoce Illana na niebronionym zachodzie wyspy, a następnie przebycia ponad 160 km na wschód przez dżunglę i góry, aby zaatakować Japończyków z tyłu. Eichelberger uznał, że cel, który wymagał efektu zaskoczenia oraz szybkiego i agresywnego posuwania się naprzód przez siły inwazyjne, może zdominować Japończyków zarówno fizycznie, jak i psychicznie. Kluczem do sukcesu była wydajność awangardy sił desantowych i zdolność jednostek do utrzymania stałego tempa ataku, wyprzedzając japońskie przeciwdziałania i zrealizowanie głównych celów przed rozpoczęciem pory deszczowej, co utrudniłoby ruchy wojsk.
Operacje naziemne zostały przydzielone X Korpusowi pod dowództwem gen. Franklina Siberta z 24 Dywizją Piechoty gen. Roscoe Woodruffa i 31 Dywizją Piechoty gen. Clarence'a Martina jako głównymi jednostkami bojowymi. Amfibijna Grupa Zadaniowa 78.2 (Task Group 78.2), pod dowództwem kontradm. Alberta Noble'a, miała za zadanie przenieść kwaterę główną 24 Dywizji i X Korpusu na plaże desantowe w pobliżu Malabang do 17 kwietnia, aby zabezpieczyć lotniska. Pięć dni później 31 Dywizja miała być w Parang, 32 km na południe, w pobliżu autostrady nr 1, trasy do Davao.
Bitwa.
Zdobycie Zamboanga i Sulu.
Tego samego dnia, w którym siłom Eichelbergera nakazano dokonac inwazji na Mindanao, reszta oddziałów 41 Dywizji Piechoty gen. Jensa Doe'a przeprowadziły Operację Victor IV, zajęcie Zamboanga, dużego półwyspu rozciągającego na południowym zachodzie wyspy, równolegle z odzyskaniem Palawan w ramach operacji Victor III. Duża siła, licząca około 8900 żołnierzy japońskiej 54 Niezależnej Brygady Mieszanej gen. Tokichi Hojo, stworzyła silne pozycje obronne wokół miasta Zamboanga na południowym krańcu półwyspu.
Powolna budowa lotniska w Palawan stanowiła problem dla taktycznego wsparcia powietrznego wspomagającego operację Victor III. Po zajęciu prowizorycznego lądowiska w Dipolog, około 233 km na północny wschód od miasta Zamboanga, Amerykanie szybko wykorzystali tę okazję, przenosząc dwie wzmocnione kompanie z 21 Pułku Piechoty 24 Dywizji, aby zapewnić kontrolę nad lądowiskiem. Wkrótce potem, Morska Grupa Lotnicza Zamboanga pod dowództwem płk. Claytonem Jerome przeniosła się tam ze swoimi maszynami z poprzedniego lądowiska, aby zatuszować przygotowania do ostrzału z morza i wysadzenia desantu w pobliżu miasta Zamboanga.
Po zbombardowaniu lądowisk przez 13 Armię Powietrzną i trzydniowym bombardowaniu przez United States Navy, 162 i 163 Pułk Piechoty wylądowały 4,8 km na zachód od miasta Zamboanga w San Mateo. Japoński opór był minimalny, a oddziały 41 Dywizji szybko zdobyły miasto, które zostało kompletnie zniszczone przez alianckie bombardowania. Następnego dnia, 11 marca, Amerykanie napotkali silny opór, gdy zaatakowali japońskie pozycje na wzgórzach z widokiem na równinę przybrzeżną. Przez dwa tygodnie amerykańska piechota, wspomagana przez lotnictwo morskie i ostrzał artylerii okrętowej, walczyła z Japończykami na froncie o długości 8 km, w terenie tak trudnym, że nie można było użyć czołgów, na pozycjach silnie umocnionych głębokimi ziemnymi stanowiskami, drutem kolczastym, polami minowymi i minami-pułapkami.
23 marca, po ciężkich walkach, środek japońskiej linii obronnej ostatecznie się załamał, a w ciągu następnych trzech dni 162 Pułk Piechoty kontynuował eliminację oporu w sektorze centralnym. 186 Pułk Piechoty został zastąpiony przez 163 Pułk, który kontynuował atak. 54 Niezależna Brygada Mieszana została zmuszona do wycofania się tydzień później przez półwysep do dżungli, nękana przez ataki partyzantów. Finalnie operacja oczyszczającą w tym rejonie kosztowała śmierć 220 Amerykanów, w porównaniu z 6400 zabitymi Japończykami.
Oprócz operacji Victor III mniejsze jednostki 41 Dywizji zaatakowały archipelag Sulu, długi łuk wysp rozciągający się od Półwyspu Zamboanga do północnego Borneo. Z marszu zdobyto Basilan, Malamaui, Tawi-Tawi, Sanga Sanga i Bangao. 15 kwietnia napotkano silny opór w mieście Jolo. Opierając swoją obronę wokół góry Daho, około 3750 japońskich żołnierzy powstrzymało 163 Pułk Piechoty, wspierany przez filipińskich partyzantów. Do 22 kwietnia alianci zajęli tę pozycję po ciężkich walkach, a reszta japońskich żołnierzy uciekła i utrzymywała się na zachodzie przez kolejne dwa miesiące. 163 Pułk Piechoty stracił 35 zabitych i 125 rannych do połowy czerwca 1945 r., a około 2 tys. Japończyków zginęło.
Oblężenie Malabang.
Gdy Grupa Zadaniowa 78.2 kontradm. Noble'a ruszyła w kierunku Zatoki Illana, aby przygotować desant w Parang, płk Wendell Fertig, dowódca sił partyzanckich na Mindanao, wysłał wiadomość, że jego partyzanci kontrolują Malabang i jego lądowisko. Od 5 kwietnia Morska Grupa Lotnicza Zamboanga stopniowo przenosiła się z Dipologu na lądowisko w Malabang, a dosponując informacjami od partyzantów, zbombardowała pozycje japońskie. Do 11 kwietnia pozostałe japońskie siły uciekły w kierunku Parang, a alianci opanowali Malabang. Sibert, Woodruff i Noble zdali sobie sprawę, że mieli okazję przyspieszyć początkową penetrację środkowego Mindanao i szybko zmienili plany wykorzystania nowych sukcesów bojowych. 24 Dywizja miała zejść na brzeg w Parang, znacznie bliżej autostrady nr 1, przyspieszając tym samym operację.
Uderzenie do centrum Mindanao.
Podczas gdy desant w Parang odbył się 17 kwietnia, a 24 Dywizja szybko zmierzała w głąb lądu, planiści 8 Armii poprawnie założyli, że Japończycy mogą zniszczyć mosty wzdłuż autostrady nr 1 i zdecydowali się użyć 533 Pułku Inżynierów i 3 Specjalnej Brygady Inżynierskiej, aby wykorzystać rzekę Mindanao. Ta droga wodna biegła mniej więcej równolegle do autostrady nr 1 i była żeglowna na odcinku 56 km. Mała flotylla łodzi motorowych pod dowództwem ppłk Roberto Amputsa popłynęła w górę rzeki i zajęła Kabacan oraz skrzyżowanie autostrady nr 1 i autostrady Sayre 22 kwietnia. Zaskoczyło to pobliskie japońskie garnizony, które uciekły na północ i zachód. Rzeka Mindanao stała się główną linią zaopatrzenia, ponieważ wojska i racje żywnościowe zostały wypchnięte daleko w górę rzeki.
22 kwietnia 31 Dywizja zeszła na brzeg, a dwa dni później Morska Grupa Lotnicza Zamboanga przybyła do Malabang, aby zapewnić wsparcie powietrzne dla operacji naziemnych na Mindanao. Mając obie dywizje na lądzie przed terminem, gen. Sibert nakazał 24 kwietnia kontynuację natarcia wzdłuż autostrady nr 1 do Digos, a następnie zajęcie miasta Davao. 31 Dywizja miała pójść na Kabacan, a następnie zaatakować na północ od autostrady Sayre do Zatoki Macajalar.
Taktycznie Japończycy popełnili błąd, pozwalając Amerykanom tak łatwo przejąć kluczowe skrzyżowanie w Kabacanie; japońska 30 i 100 Dywizja Piechoty zostały rozdzielone przez amerykańskie natarcie, pozwalając X Korpusowi nabrać rozpędu i ostatecznie doprowadzić do ich zniszczenia. Ten japoński błąd był bezpośrednim wynikiem zaskoczenia osiągniętego przez decyzję Eichelbergera o wylądowaniu w zatoce Illana.
Ponieważ 24 Dywizja gen. Woodruffa poruszała się tak szybko, Amerykanie byli prawie nad Japończykami wokół Davao, zanim gen. Morozumi dowiedział się zbyt późno, że zachodni desant w rzeczywistości nie był dywersją. Po dotarciu do Digos 27 kwietnia Amerykanie szybko przytłoczyli broniących się Japończyków, którzy byli przygotowani tylko do odparcia ataku z morza, a nie zna ich tyłach. 24 Dywizja natychmiast skręciła na północ i skierowała się w stronę Davao.
Walki w mieście Davao.
3 maja 1945 r. awangarda 24 Dywizji Piechoty wkroczyła do miasta Davao, napotykając mniejszy opór niż się spodziewano. Japończycy zadowolili się zniszczeniem miasta najlepiej, jak potrafili, zanim wycofali się w głąb lądu. Po 15 dniach, pomimo silnego upału, wilgotności i ciągłego deszczu, cała dywizja pokonała 185 km i zajęła ostatnie główne miasto Filipin znajdujące się pod japońską okupacją.
Na lotnisku Libby'ego położonym w wiosce Mintal, ok. 8 km na zachód od miasta Davao, 21 Pułk Piechoty został zaatakowany z trzech stron przez przeważającego liczebnie wroga. Indywidualne akty heroizmu często wyznaczały różnicę pomiędzy zwycięstwem i porażką w desperackich walkach. 14 maja szer. James Diamond z kompanii D został śmiertelnie ranny, gdy prowadził patrol w celu ewakuacji rannych, gdy został zaatakowany przez liczniejsze siły przeciwnika. Podbiegł do wroga, złapał opuszczony karabin maszynowy i osłaniał odwrót swoich kolegów. Choć chwilę później został zabity przez grad pocisków, jego poświęcenie umożliwiło patrolowi osiągnięcie bezpiecznej pozycji. Został za to pośmiertnie odznaczony Medalem Honoru.
Do 17 maja, wyczerpana i wykrwawiona, 24 Dywizja wznowiła ofensywę, tym razem z 19 Pułkiem Piechoty na czele, który wspierany przez partyzantów Fertiga, atakował japońskie wschodnie flanki przed zajęciem wiosek Tacunan, Ula, Matina Biao, Magtuod i Mandug w dniu 29 maja. Japońska 100 Dywizja Piechoty upadła i wycofała się. Wkrótce jednak walki przerodziły się w pościg i szereg operacji oczyszczających przeciwko ominiętym japońskim kotłom, które pochłonęły życie dowódcy 19 Pułku, płk. Thomasa „Jocka” Clifforda Jr..
Walki na obrzeżach miasta Davao kosztowały 24 Dywizję Piechoty ok. 350 zabitych i 1615 rannych, podczas gdy japońska 100 Dywizja poniosła ok. 4500 ofiar.
Koniec japońskiego oporu.
Tymczasem 31 Dywizja Piechoty ruszyła naprzód autostradą nr 1 do miasta Kibawe, oddalonego ok. 64 km, wraz ze 124 Pułkiem Piechoty płk. Edwarda M. Cullena w punkcie, kiedy 27 kwietnia zaczęły się pierwsze deszcze monsunowe, powodując spustoszenie. Wbiegając na pozycje japońskiego batalionu spieszącego na południe, ppłk Robert M. Fowler, dowódca 2. batalionu z dołączoną baterią B 149 Pułku Artylerii Polowej zaatakował Japończyków bardzo potrzebnym wtedy ostrzałem artyleryjskim, zabijając co najmniej 50 żołnierzy wroga, a resztę zmuszając do ucieczki.
3 maja 31 Dywizja dotarła do Kibawe, napotykając wzmacniający się japoński opór. Miasto prowadziło do rzekomego japońskiego szlaku zaopatrzeniowego, który skręcał na południe, aż docierał do nadmorskiej wioski Talomo w pobliżu miasta Davao. Zdradziecki teren okazał się równie niebezpieczny dla obu stron, gdy żołnierze zmagali się w bitwie o szlak Talomo 11 maja. Szlak utrzymywało około tysiąca Japończyków, ale najgroźniejszymi przeciwnikami były lasy deszczowe, ulewne deszcze i fatalne warunki drogowe na szlaku. Zrzut zaopatrzenia z powietrza dla izolowanych jednostek piechoty był powszechną praktyką, ponieważ szlak stał się nieprzejezdny dla pojazdów silnikowych. Do 30 czerwca 167 Pułkowi Piechoty udało się przemieścić zaledwie 8 km poza rzekę Pulangi, nawet przy pomocy filipińskich partyzantów. Stracił przy tym 80 zabitych i 180 rannych, podczas gdy Japończycy ponieśli straty w wysokości ok. 400 osób.
6 maja 124 Pułk Piechoty kontynuował natarcie w górę autostrady Sayre, kiedy rozpoznania szlaku Talomo nie było jeszcze w pełni ukończone i tym samym przystąpił do najcięższej walki w czasie bitwy o Mindanao. Japoński batalion, któremu gen. Morozumi nakazał opóźnienie marszu 124 Pułku w Maramag około 48 km na południe, aby umożliwić przegrupowanie całej 30 Dywizji, wykonał swoje zadanie z taką zaciekłością, że 124 Pułkowi dotarcie do Maramag zajęło aż sześć dni. Miejsce bitwy od Talomo do Maramag zostało później przemianowane przez żołnierzy na Las Colgana (ang. "Colgan Woods") na cześć kpt. Thomasa Colgana, kapelana armii amerykańskiej, który zginął podczas jednej z wielu prób pomocy rannym żołnierzom na linii ognia. Bitwa ta była jedną z wielu niezwykle zaciętych walk wojny na Pacyfiku, która nigdy nie znalazła się na nagłówkach gazet.
Prowadząc ogień z okopanych pozycji połączonych tunelami i praktycznie niewidoczne, zakamuflowane bunkry, broniący się Japończycy woleli zginąć w walce, niż wycofać się. Szturmy Banzai uderzyły w pozycje 124 Pułku Piechoty, walczącego teraz bez wsparcia artylerii, najpierw 7 maja, a następnie w nocy 14 maja. Ta ostatnia szarża zakończyła się masakrą, gdy amerykańska broń maszynowa zabiła wszystkich atakujących 73 Japończyków, co oznaczało koniec bitwy. W walce o Las Colgana i Maramag 124 Pułk Piechoty stracił 60 zabitych i 120 rannych od 6 do 12 maja.
Końcowe etapy bitwy o Mindanao wyznaczyło także zajęcie miasta Malaybalay 21 maja przez 155 Pułk Piechoty płk. Monaksa Mungkamara oraz przejęcie kontroli nad autostradą Sayre w wykonaniu 108 Pułku Piechoty płk. Maurice'a Stratta po zaciętej walce z Japończykami. Japońska 30 Dywizja Piechoty gen. Morozumi kontynuowała odwrót w dolinie Agusan, po okrutnym spotkaniu ze ścigającą ją amerykańską 31 Dywizją Piechoty 5 czerwca, po czym ostatecznie Japończycy dotarli do dżungli. W południowej części Mindanao, mniejsze jednostki X Korpusu zajęły Sarangani i wyspy Balut, położone na południowym krańcu Mindanao, a 12 lipca 1. batalion, 21 Pułku Piechoty 24 Dywizji przybył na północno-zachodni brzeg Zatoki Sarangani, aby wzmocnić patrol rozpoznawczy, który zlokalizował tam silny oddział nieprzyjaciela i kontynuował pościg za Japończykami przez dżunglę. Siły japońskie wycofały się do Kalaja Karst w prowincji Buayan (obecnie General Santos), gdzie po raz ostatni wystąpiły przeciwko mieszanym siłom amerykańskim i filipińskim, które działały na tym obszarze. Operacje w tym rejonie trwały do połowy sierpnia, kiedy amerykańskie samoloty silnie zbombardowały ten obszar, powodując duże straty w szeregach japońskich. Japończycy, którzy przeżyli naloty, uciekli do lasu, ale byli ścigani przez żołnierzy amerykańskich. Japoński opór na Mindanao zakończył się wraz z generalną kapitulacją Japonii.
Następstwa.
Gdy jeszcze trwały operacje małych jednostek amerykańskich i filipińskich partyzantów, gen. Eichelberger ogłosił koniec zorganizowanego japońskiego oporu. Na całej wyspie Mindanao kotły, w których zamknięto japońskich żołnierzy, chronione przez nieprzebytą dżunglę, przetrwały do końca wojny, kiedy około 22 250 żołnierzy i 11 900 cywilów wyszło z ukrycia, aby się poddać. Oznaczało to całkowite wyzwolenie Filipin. Około 12 865 japońskich żołnierzy zostało zabitych w bitwie o Mindanao, a kolejnych 8 235 uległo głodowi i chorobom. Amerykanie stracili tylko 820 zabitych i 2880 rannych podczas całej bitwy.
Relatywnie niski koszt zdobycia Mindanao wynikał, oprócz dobrego dowodzenia i planowania po stronie amerykańskiej, także ze zwiększonej pomocy filipińskich partyzantów, która pod względem wojskowym stanowiła cenny „multiplikator siły” dla jednostek 8 Armii. Jeszcze przed lądowaniem partyzanci nękali japońskie jednostki, dostarczali cennych informacji wywiadowczych na temat siły i lokalizacji pozycji wroga oraz względnej przydatności plaż do lądowania. Po każdym desancie Filipińczycy walczyli u boku Amerykanów i ścigali Japończyków wewnątrz wyspy.

</doc>
<doc id="4681707" url="https://pl.wikipedia.org/wiki?curid=4681707" title="George Raymond Wagner">
George Raymond Wagner



</doc>
<doc id="4681708" url="https://pl.wikipedia.org/wiki?curid=4681708" title="Buenos Aires (Kostaryka)">
Buenos Aires (Kostaryka)

Buenos Aires – miasto w Kostaryce, w prowincji Puntarenas.

</doc>
<doc id="4681709" url="https://pl.wikipedia.org/wiki?curid=4681709" title="Cachí">
Cachí

Cachí – miasto w Kostaryce, w prowincji Cartago.

</doc>
<doc id="4681710" url="https://pl.wikipedia.org/wiki?curid=4681710" title="Cahuita">
Cahuita

Cahuita – miasto w Kostaryce, w prowincji Limón.

</doc>
<doc id="4681712" url="https://pl.wikipedia.org/wiki?curid=4681712" title="Aguas Zarcas">
Aguas Zarcas

Aguas Zarcas – miasto w Kostaryce, w prowincji Alajuela.

</doc>
<doc id="4681713" url="https://pl.wikipedia.org/wiki?curid=4681713" title="Cariari">
Cariari

Cariari – miasto w Kostaryce, w prowincji Limón.

</doc>
<doc id="4681714" url="https://pl.wikipedia.org/wiki?curid=4681714" title="Gergely Kovács">
Gergely Kovács

Gergely Kovács (ur. 21 lipca 1968 w Târgu Secuiesc) – rumuński duchowny rzymskokatolicki, doktor prawa kanonicznego, arcybiskup Alba Iulia od 2020, administrator apostolski ordynariatu obrządku ormiańskokatolickiego Rumunii od 2020.
Życiorys.
Gergely Kovács urodził się 21 lipca 1968 w Târgu Secuiesc. Wstąpił do seminarium i jako kleryk (1987–1990) studiował Instytucie Teologicznym w Alba Iulia.
Wysłany do Rzymu przebywał w Papieskim Kolegium Germańsko-Węgierskim (1990–1996), uczęszczając na Papieski Uniwersytet Gregoriański, gdzie uzyskał licencjat w 1992 z teologii, a w 1994 z prawa kanonicznego na Uniwersytecie Laterańskim. W 1996 podczas studiów prawniczych na Uniwersytecie Gregoriańskim uzyskał doktorat z prawa kanonicznego. Święcenia prezbiteratu przyjął 3 lipca 1993.
Po święceniach pełnił następujące stanowiska: 1996–1997: wikariusz parafii w Târgu Mureş; 1997–2007: rozpoczął pracę w Stolicy Apostolskiej w Papieskiej Radzie ds. Kultury – odpowiedzialny za obszar niemiecki i Europę Środkowo-Wschodnią oraz redaktor magazynu Kultura i Wiara; 2007–2019: kierownik biura tej samej Papieskiej Rady, a także współpracownik Kongregacji ds. Duchowieństwa oraz Trybunału Roty Rzymskiej.
Od 24 lipca 2000 kapelan Jego Świątobliwości.
24 grudnia 2019 papież Franciszek mianował go arcybiskupem archidiecezji Alba Iulia. 22 lutego 2020 otrzymał święcenia biskupie i odbył ingres do katedry św. Michała w Alba Iulia. Udzielił mu ich kardynał Gianfranco Ravasi – przewodniczący Papieskiej Rady ds. Kultury. 
2 września 2020 papież mianował go również administratorem apostolskim ordynariatu obrządku ormiańskokatolickiego Rumunii.

</doc>
<doc id="4681717" url="https://pl.wikipedia.org/wiki?curid=4681717" title="Olaf Flak">
Olaf Flak

Olaf Flak – polski przedsiębiorca, dr hab. nauk ekonomicznych, profesor Szkoły Filmowej im. Krzysztofa Kieślowskiego.
Życiorys.
Studiował na Wydziale Zarządzania Uniwersytetu Ekonomicznego w Katowicach, a także na Wydziale Automatyki, Elektroniki i Informatyki Politechniki Śląskiej. 14 grudnia 2006 obronił pracę doktorską "Konkurencyjność małych i średnich przedsiębiorstw województwa śląskiego w okresie integrowania się Polski z Unią Europejską", następnie habilitował się na Wydziale Zarządzania, Informatyki i Finansów Uniwersytetu Ekonomicznego we Wrocławiu. Został zatrudniony na stanowisku adiunkta w Instytucie Sztuk Filmowych i Teatralnych, oraz prodziekana Szkoły Filmowej im. Krzysztofa Kieślowskiego Uniwersytetu Śląskiego w Katowicach.
Piastuje funkcję profesora uczelni w Szkole Filmowej im. Krzysztofa Kieślowskiego.

</doc>
<doc id="4681719" url="https://pl.wikipedia.org/wiki?curid=4681719" title="Espadarana">
Espadarana

Espadarana – rodzaj płaza bezogonowego z podrodziny Centroleninae w rodzinie szklenicowatych (Centrolenidae). 
Zasięg występowania.
Rodzaj obejmuje gatunki występujące na wzniesieniach poniżej 2500 m n.p.m. na nizinach i górach Ameryki Środkowej (Honduras, Nikaragua, Kostaryka i Panama), nizinach w rejonie Oceanu Spokojnego w Kolumbii i Ekwadorze oraz lasy mgliste w Andach w Kolumbii, i Cordillera de Mérida oraz Serranía de Perijá w Wenezueli.
Systematyka.
Etymologia.
"Espadarana": nazwa honoruje Marcosa Jiméneza de la Espadę (1831–1898), hiszpańskiego zoologa, herpetologa, podróżnika i pisarza; nazwa powstała z połączenia „miecz” (w aluzji do wyglądu kręgosłupów dorosłych samców z tego rodzaju) oraz „żaba”.
Podział systematyczny.
Do rodzaju należą następujące gatunki:

</doc>
<doc id="4681720" url="https://pl.wikipedia.org/wiki?curid=4681720" title="Filadelfia de Guanacaste">
Filadelfia de Guanacaste

Filadelfia de Guanacaste – miasto w Kostaryce, w prowincji Guanacaste.

</doc>
<doc id="4681723" url="https://pl.wikipedia.org/wiki?curid=4681723" title="Golfito">
Golfito

Golfito – miasto w Kostaryce, w prowincji Puntarenas. Znajduje się tu port lotniczy Golfito.

</doc>
<doc id="4681725" url="https://pl.wikipedia.org/wiki?curid=4681725" title="Grecia">
Grecia

Grecia – miasto w Kostaryce, w prowincji Alajuela.

</doc>
<doc id="4681727" url="https://pl.wikipedia.org/wiki?curid=4681727" title="Guácimo">
Guácimo

Guácimo – miasto w Kostaryce, w prowincji Limón.

</doc>
<doc id="4681728" url="https://pl.wikipedia.org/wiki?curid=4681728" title="Canquelifá">
Canquelifá

Canquelifá (również Canquelefa) – wieś w Gwinei Bissau, w regionie Gabú.
Wieś jest położona na terenie sawanny, tutejsza ludność wywodzi się z grupy etnicznej Fulbe i zajmuje się głównie hodowlą bydła.
Historia.
Podczas trwającej od 1963 do 1974 portugalskiej wojny kolonialnej w położonej na odludziu wsi zlokalizowano siedzibę dowództwa, stacjonowała tu kompania CART2439 portugalskiego batalionu artyleryjskiego nr 1913. W kwietniu 1974 ruch niepodległościowy bojowników Afrykańskiej Partii Niepodległości Gwinei i Wysp Zielonego Przylądka przypuścił trwający kilka dni atak. Sprowadzenie tu Batalhão de Comandos da Guiné zakończyło atak, który jest uznawany za ostatnią bitwę portugalskich sił zbrojnych na terenie Gwinei Bissau. Po rewolucji goździków 10 września 1974 uznano niepodległość Gwinei Bissau.

</doc>
<doc id="4681729" url="https://pl.wikipedia.org/wiki?curid=4681729" title="Guápiles">
Guápiles

Guápiles – miasto w Kostaryce, w prowincji Limón.

</doc>
<doc id="4681731" url="https://pl.wikipedia.org/wiki?curid=4681731" title="Parafia Matki Bożej Bolesnej w Osmoli">
Parafia Matki Bożej Bolesnej w Osmoli

Parafia pw. Matki Bożej Bolesnej w Osmoli – rzymskokatolicka parafia należąca do dekanatu Siemiatycze, diecezji drohiczyńskiej, metropolii białostockiej. Liczy około 930 wiernych.
Historia.
Od powstania w XV do XIX wieku Osmola należała do parafii Trójcy Przenajświętszej w Dziadkowicach. W ramach represji po powstaniu styczniowym z rozkazu generał-gubernatora wileńskiego, kowieńskiego i grodzieńskiego Konstantina von Kaufmana kościół w Dziadkowicach został przekazany Cerkwi prawosławnej, a katolicka parafia została zniesiona.
Po wydaniu w 1905 roku przez cara Mikołaja II ukazu o tolerancji religijnej, rozpoczęto starania o pozwolenie na budowę kościoła w Dziadkowicach, które uzyskano w 1910 roku. W Dziadkowicach brak było jednak działki, na której mogłaby powstać świątynia. Wówczas mieszkańcy Osmoli, ofiarowali na ten cel 25 hektarów ziemi.
W 1914 roku władze carskie zezwoliły na budowę kościoła w Osmoli. Wówczas administrator apostolski diecezji wileńskiej ks. Kazimierz Mikołaj Michalkiewicz erygował parafię w Osmoli. W 1915 roku powstała tymczasowa kaplica pw. św. Anny. Obecny kościół powstał w latach 1922 - 1929. Konsekrował go 15 września 1996 biskup drohiczyński Antoni Dydycz OFMCap.
W latach 1985–1988 powstała kaplica filialna pw. NMP Królowej Polski w Wałkach.
Obszar parafii.
W granicach parafii znajdują się miejscowości:

</doc>
<doc id="4681732" url="https://pl.wikipedia.org/wiki?curid=4681732" title="Jacó">
Jacó

Jacó – miasto w Kostaryce, w prowincji Puntarenas, nad Oceanem Spokojnym.

</doc>
<doc id="4681733" url="https://pl.wikipedia.org/wiki?curid=4681733" title="Juan Viñas">
Juan Viñas

Juan Viñas – miasto w Kostaryce, w prowincji Alajuela.

</doc>
<doc id="4681734" url="https://pl.wikipedia.org/wiki?curid=4681734" title="La Cruz (Kostaryka)">
La Cruz (Kostaryka)

La Cruz – miasto w Kostaryce, w prowincji Guanacaste.

</doc>
<doc id="4681740" url="https://pl.wikipedia.org/wiki?curid=4681740" title="Imiennicy">
Imiennicy

Imiennicy (ang. "Johns") – amerykański dramat romantyczny w reżyserii Scotta Silvera.
Fabuła.
Film zaczyna się w Wigilię Bożego Narodzenia, w dzień przed 21 urodzinami Johna. Jest męską prostytutką przy ul Santa Monica w Los Angeles i chce tam spędzić tę noc, a następnego dnia w eleganckim hotelu Park Plaza. Oszukał lokalnego dilera narkotyków, aby zapłacić rachunek, ale kiedy tego ranka śpi, ktoś kradnie mu buty z pieniędzy. Tymczasem Donner chce, aby John wyjechał z nim do Camelot, parku rozrywki w Branson w stanie Massachusetts, gdzie będą pracować jako ratownicy. John spędza dzień, próbując zebrać pieniądze na hotel, uniknąć Jimmy'ego Warlocka, uspokoić przyjaciółkę i wymyślić, jak poradzić sobie z przyjaźnią Donnera.
Obsada.
i inni

</doc>
<doc id="4681741" url="https://pl.wikipedia.org/wiki?curid=4681741" title="Bitwa o Attu">
Bitwa o Attu

Bitwa o Attu – bitwa stoczona w dniach 11–30 maja 1943 roku pomiędzy siłami Stanów Zjednoczonych, wspomaganymi przez kanadyjskie rozpoznanie lotnicze i myśliwce bombardujące, a wojskami Japonii na wyspie Attu u wybrzeży Alaski, część kampanii aleuckiej podczas wojny na Pacyfiku.
Ponad dwutygodniowe starcie zakończyło się, gdy większość japońskich obrońców zginęła w brutalnej walce wręcz przy tym, jak ostatnia szarża banzai rozbiła się o amerykańskie linie. Była to jedyna bitwa lądowa II wojny światowej stoczona na terytorium USA i kontynencie amerykańskim.
Tło sytuacyjne.
Strategiczne położenie wysp Attu i Kiska u wybrzeży Alaski oznaczało, że ich zdobycie mogło zapewnić kontrolę nad szlakami morskimi na północnym Oceanie Spokojnym. Japońscy planiści wierzyli, że kontrolowanie Aleutów zapobiegnie wszelkim możliwym atakom Amerykanów wyprowadzonym z Alaski. Podobnej oceny tej dokonał wcześniej amerykański generał Billy Mitchell, który powiedział przed Kongresem w 1935 roku: „Wierzę, że w przyszłości ktokolwiek będzie posiadał Alaskę, utrzyma pod kontrolą cały świat. Myślę, że jest to najważniejsze strategicznie miejsce na świecie”.
7 czerwca 1942 roku, sześć miesięcy po przystąpieniu Stanów Zjednoczonych do II wojny światowej, 301. niezależny batalion piechoty Japońskiej Armii Północnej wylądował bez oporu na Attu. Desant nastąpił dzień po inwazji na pobliską wyspę Kiska. Amerykańskie dowództwo obawiało się teraz, że obie wyspy mogą zostać przekształcone w strategiczne japońskie bazy lotnicze, z których mogą być przeprowadzane ataki z powietrza na Alaskę kontynentalną i resztę Zachodniego Wybrzeża.
W filmie Walta Disneya z 1943 roku pt. "Victory Through Air Power" postulowano natomiast wykorzystanie Wysp Aleuckich jako lądowisko dla amerykańskich bombowców dalekiego zasięgu w celu bombardowania Japonii.
Bitwa.
11 maja 1943 roku elementy 17 Dywizji Piechoty gen. Alberta Browna dokonały desantów na Attu pod kryptonimem operacja Landcrab, aby odebrać wyspę siłom Cesarskiej Armii Japońskiej dowodzonym przez płk. Yasuyo Yamasaki. Pomimo ciężkiego ostrzału pozycji japońskich z morza, lądujące wojska amerykańskie napotkały silne umocnienia, które utrudniały prowadzenie działań bojowych. Arktyczna pogoda i obrażenia związane z odmrożeniem powodowały liczne straty niebojowe w szeregach amerykańskich. Jednak po dwóch tygodniach nieustannej walki Amerykanom udało się zepchnąć japońskich obrońców do kotła wokół Chichagof Harbor.
W dniach 21–22 maja potężna japońska flota zgromadziła się w Zatoce Tokijskiej, przygotowując się do przyjścia z odsieczą i odzyskania pełnej kontroli nad Attu. Flota obejmowała lotniskowce Zuikaku, Shōkaku, Jun'yō oraz Hiyō, pancerniki Musashi, Kongō i Haruna, krążowniki Mogami, Kumano, Suzuya, Tone, Chikuma, Agano i „Ōyodo” oraz jedenaście niszczycieli. Jednak Amerykanie odbili Attu, zanim flota zdołała wyjść w morze.
29 maja gen. Yamasaki, bez nadziei na ratunek, wziął pozostałych przy życiu żołnierzy i poszedł z nimi w jedynej szarży banzai, jaką kiedykolwiek przeprowadzono na amerykańskiej ziemi. Niespodziewany atak przełamał pierwszą linię amerykańskiej obrony. Zaskoczeni żołnierze z tylnego szeregu wkrótce dołączyli do chaotycznej walki wręcz z japońskimi żołnierzami. Bitwa trwała, aż prawie wszyscy Japończycy zostali zabici. Samobójcza szarża, w której zginął także gen. Yamasaki, zakończyła bitwę o Attu, chociaż raporty United States Navy wskazują na to, że małe grupy Japończyków walczyły na wyspie do pierwszych dni lipca 1943 roku. W przeciągu 19 dni bitwy zginęło 549 żołnierzy 7 Dywizji Piechoty, a ponad 1200 zostało rannych. Japończycy stracili ponad 2351 zabitych; wzięto tylko 28 jeńców.
Następstwa.
Bitwa o Attu była ostatnim aktem kampanii aleuckiej i jedynym przypadkiem, w którym podczas II wojny światowej na ziemi amerykańskiej doszło do walk lądowych. Japońska Armia Północna potajemnie ewakuowała garnizon z pobliskiej wyspy Kiska, kończąc japońską okupację Wysp Aleuckich 29 lipca 1943 roku.
Utrata Attu i ewakuacja Kiski nastąpiły wkrótce po śmierci adm. Isoroku Yamamoto, który został zabity przez amerykańskie samoloty podczas operacji Vengeance. Porażki na Aleutach spotęgowały demoralizujący wpływ śmierci Yamamoto na japońskie dowództwo. Pomimo strat japońska propaganda próbowała przedstawiać kampanię aleucką jako inspirujący epos.

</doc>
<doc id="4681745" url="https://pl.wikipedia.org/wiki?curid=4681745" title="Mistrzostwa Świata w Hokeju na Lodzie Kobiet 2020">
Mistrzostwa Świata w Hokeju na Lodzie Kobiet 2020

22. Mistrzostwa Świata w Hokeju na Lodzie 2020 organizowane przez Międzynarodową Federację Hokeja na Lodzie (IIHF) odbędą się w Kanadzie. Miastami goszczącymi najlepsze reprezentacje świata będą Halifax i Truro. Turniej elity rozegrany zostanie w dniach 31 marca – 10 maja 2020 roku. Zawody będą jednocześnie kwalifikacją do następnego turnieju oraz kwalifikacją do Zimowych Igrzysk Olimpijskich w Pekinie. Po raz pierwszy w historii w Mistrzostwach Świata w hokeju na lodzie rywalizacja toczyć się będzie w trzech dywizjach. Debiutantem będzie reprezentacja Litwy.
Elita.
Turniej zostanie rozegrany w dniach od 31 marca do 10 kwietnia 2020 roku w Halifaxie i Truro w Kanadzie. Weźmie w nim udział 10 najlepszych drużyn świata.
W tej części mistrzostw system rozgrywania meczów jest inny niż w niższych dywizjach. Najpierw wszystkie drużyny uczestniczą w fazie grupowej, w której będą podzielone na dwie 5-zespołowe grupy. Z grupy A, która jest grupą silniejszą do ćwierćfinału awansują wszystkie pięć zespołów, natomiast z grupy B do ćwierćfinału awansują trzy najlepsze zespoły. Dwie najsłabsze ekipy z tej grupy spadną do Dywizji I Grupy A.
W Mistrzostwach Świata Elity 2020 zagrają następujące reprezentacje:
Dywizja I.
Grupa A Dywizji I jest drugą klasą mistrzowską, z której dwie pierwsze drużyny uzyskują awans do Elity, a ostatni zespół jest degradowany do Grupy B Dywizji I. Grupa B Dywizji I stanowi trzecią klasę mistrzowską. Jej zwycięzca awansuje do Dywizji I Grupy A, zaś ostatnia drużyny spada do Dywizji II Grupy A.
Grupa A.
Mistrzostwa Świata Dywizji I Grupy A zostaną rozegrane w dniach od 12 do 18 kwietnia 2020 roku w Angers, we Francji. Zagrają w nich następujące drużyny:
Grupa B.
Mistrzostwa Świata Dywizji I Grupy B zostaną rozegrane w dniach od 28 marca do 3 kwietnia 2020 roku w Katowicach w Polsce. Zagrają w nich następujące drużyny:
Dywizja II.
Grupa A Dywizji II jest czwartą klasą mistrzowską, z której pierwsza drużyna uzyskują awans do Dywizji I Grupy B, a ostatni zespół jest degradowany do Grupy B Dywizji II. Grupa B Dywizji II stanowi piątą klasę mistrzowską. Jej zwycięzca awansuje do Dywizji II Grupy A, zaś ostatnia drużyny spada do Dywizji III.
Grupa A.
Mistrzostwa Świata Dywizji II Grupy A zostaną rozegrane w dniach od 29 marca do 4 kwietnia 2020 roku w Jaca, w Hiszpanii. Zagrają w nich następujące drużyny:
Grupa B.
Mistrzostwa Świata Dywizji II Grupy B zostaną rozegrane w dniach od 23 do 29 lutego 2020 roku w Akureyri, w Islandii. Zagrają w nich następujące drużyny:
Dywizja III.
Dywizja III jest szóstą klasą mistrzowską. Zwycięzca uzyska awans do Dywizji II Grupy B.
Mistrzostwa Świata Dywizji III zostaną rozegrane w dniach od 4 do 10 grudnia 2019 roku w stolicy Bułgarii w Sofii. Zagrają w nich następujące drużyny:

</doc>
<doc id="4681746" url="https://pl.wikipedia.org/wiki?curid=4681746" title="La Fortuna (Kostaryka)">
La Fortuna (Kostaryka)

La Fortuna – miasto w Kostaryce, w prowincji Guanacaste.

</doc>
<doc id="4681747" url="https://pl.wikipedia.org/wiki?curid=4681747" title="Rulyrana">
Rulyrana

Rulyrana – rodzaj płaza bezogonowego z podrodziny Centroleninae w rodzinie szklenicowatych (Centrolenidae). 
Zasięg występowania.
Rodzaj obejmuje gatunki występujące na amazońskich stoki Andów w Ekwadorze, Peru i prawdopodobnie w sąsiedniej Boliwii; zachodnie stoki Kordyliery Wschodniej w Andach w Kolumbii oraz wschodnie stoki Kordyliery Środkowej w Andach w Kolumbii.
Systematyka.
Etymologia.
"Rulyrana": nazwa honoruje Pedro Ruiza-Carranza (ur. 1932), kolumbijskiego herpetologa i Johna D. Lyncha (ur. 1942), amerykańsko-kolumbijskiego herpetologa, którzy wnieśli ogromny wkład w zrozumienie różnorodności, biologii i ewolucji szklenicowatych. Nazwa "Rulyrana" pochodzi od dowolnego skojarzenia dwóch pierwszych liter z nazwisk Ruiz i Lynch (Ruly) oraz „żaba”.
Podział systematyczny.
Do rodzaju należą następujące gatunki:

</doc>
<doc id="4681749" url="https://pl.wikipedia.org/wiki?curid=4681749" title="Las Juntas">
Las Juntas

Las Juntas – miasto w Kostaryce, w prowincji Guanacaste.

</doc>
<doc id="4681752" url="https://pl.wikipedia.org/wiki?curid=4681752" title="Los Chiles">
Los Chiles

Los Chiles – miasto w Kostaryce, w prowincji Alajuela.

</doc>
<doc id="4681753" url="https://pl.wikipedia.org/wiki?curid=4681753" title="Tanith Belbin">
Tanith Belbin



</doc>
<doc id="4681757" url="https://pl.wikipedia.org/wiki?curid=4681757" title="Matina (Kostaryka)">
Matina (Kostaryka)

Matina – miasto w Kostaryce, w prowincji Limón.

</doc>
<doc id="4681758" url="https://pl.wikipedia.org/wiki?curid=4681758" title="Browar Fuhrmann">
Browar Fuhrmann



</doc>
<doc id="4681768" url="https://pl.wikipedia.org/wiki?curid=4681768" title="Miramar (Kostaryka)">
Miramar (Kostaryka)

Miramar – miasto w Kostaryce, w prowincji Puntarenas.

</doc>
<doc id="4681774" url="https://pl.wikipedia.org/wiki?curid=4681774" title="Georgi Atanasow">
Georgi Atanasow



</doc>
<doc id="4681776" url="https://pl.wikipedia.org/wiki?curid=4681776" title="Naranjo de Alajuela">
Naranjo de Alajuela

Naranjo de Alajuela – miasto w Kostaryce, w prowincji Alajuela.

</doc>
<doc id="4681777" url="https://pl.wikipedia.org/wiki?curid=4681777" title="Parafia Ofiarowania Pańskiego w Omsku">
Parafia Ofiarowania Pańskiego w Omsku

Parafia Ofiarowania Pańskiego w Omsku – rzymskokatolicka parafia znajdująca się w Omsku, w diecezji Przemienienia Pańskiego w Nowosybirsku, w dekanacie omskim.
Historia.
Powstanie wspólnoty katolickiej w Omsku wiąże się z XIX-wiecznymi zesłaniami z terenów byłej Rzeczypospolitej. Powiększona została później przez dobrowolnych emigrantów (w 1877 sami Polacy stanowili 1% mieszkańców miasta, do 1910 odsetek ten wzrósł do 8,7%). W 1862 zbudowano w mieście kościół katolicki pw. Niepokalanego Poczęcia Najświętszej Maryi Panny. Parafia w Omsku należała do dekanatu omskiego archidiecezji mohylewskiej.
Po rewolucji październikowej nastały prześladowania katolików. Kościół został zamknięty przez komunistów w latach 20. XX w., a pod koniec lat 30. zburzony (według innego źródła w latach 30. budynek został przebudowany, a jego rozbiórka miała miejsce w 1965). Dziś na jego miejscu mieści się Teatr Młodego Widza. 22 sierpnia 1930 aresztowano omskiego proboszcza Litwina ks. Michała Bugenisa, którego następnie skazano na 10 lat łagrów. W latach 30. w ramach wymiany więźniów wyjechał do Polski.
Parafia odrodziła się po upadku komunizmu.

</doc>
<doc id="4681778" url="https://pl.wikipedia.org/wiki?curid=4681778" title="Smok (galeon)">
Smok (galeon)



</doc>
<doc id="4681780" url="https://pl.wikipedia.org/wiki?curid=4681780" title="Nicoya (Kostaryka)">
Nicoya (Kostaryka)

Nicoya – miasto w Kostaryce, w prowincji Guanacaste.

</doc>
<doc id="4681782" url="https://pl.wikipedia.org/wiki?curid=4681782" title="Mistrzostwa świata do lat 18 w hokeju na lodzie mężczyzn 2020">
Mistrzostwa świata do lat 18 w hokeju na lodzie mężczyzn 2020

22. Mistrzostwa Świata do lat 18 w Hokeju na Lodzie 2020 organizowane przez IIHF w Stanach Zjednoczonych. Jako miasta gospodarze wybrano Plymouth i Ann Arbor.
Wszystkie turnieje mistrzostw świata do lat 18 edycji 2020 zostały odwołane z powodu pandemii COVID-19.
Elita.
Turniej miał był rozegrany w dniach od 16 do 26 kwietnia 2020 w Plymouth i Ann Arbor w Stanach Zjednoczonych. Miało w nim brać udział 10 najlepszych młodzieżowych drużyn świata.
W Mistrzostwach Świata Elity Młodzieżowców 2020 miały wystąpić następujące reprezentacje:
Dywizja I.
Grupa A Dywizji I jest drugą klasą mistrzowską, z której najlepsza drużyna uzyskuje awans do Elity, a ostatni zespół jest degradowany do Grupy B Dywizji I. Grupa B Dywizji I stanowi trzecią klasę mistrzowską. Jej zwycięzca awansuje do Dywizji I Grupy A, zaś ostatnia drużyny spada do Dywizji II Grupy A.
Grupa A.
Mistrzostwa Świata Dywizji I Grupy A miały zostać rozegrane w dniach od 13 do 19 kwietnia 2020 w Nowej Wsi Spiskiej, na Słowacji. W turnieju miały uczestniczyć następujące drużyny:
Grupa B.
Mistrzostwa Świata Dywizji I Grupy B miały zostać rozegrane w dniach od 12 do 18 kwietnia 2020 w Asiago, we Włoszech. W turnieju miały uczestniczyć następujące drużyny:
Dywizja II.
Grupa A Dywizji II jest czwartą klasą mistrzowską, z której pierwsza drużyna uzyskują awans do Dywizji I Grupy B, a ostatni zespół jest degradowany do Grupy B Dywizji II. Grupa B Dywizji II stanowi piątą klasę mistrzowską. Jej zwycięzca awansuje do Dywizji II Grupy A, zaś ostatnia drużyny spada do Dywizji III.
Grupa A.
Mistrzostwa Świata Dywizji II Grupy A miały zostać rozegrane w dniach od 22 do 28 marca 2020 roku w Tallinnie, stolicy Estonii. W turnieju miały uczestniczyć następujące drużyny:
Grupa B.
Mistrzostwa Świata Dywizji II Grupy B miały zostać rozegrane w dniach od 21 do 27 marca 2020 w Tiencinie, w Chinach. W turnieju miały uczestniczyć następujące drużyny:
Dywizja III.
Grupa A Dywizji III jest szóstą klasą mistrzowską, z której pierwsza drużyna uzyskują awans do Dywizji II Grupy B, a ostatni zespół jest degradowany do Grupy B Dywizji III. Grupa B Dywizji III stanowi siódmą klasę mistrzowską. Jej zwycięzca awansuje do Dywizji III Grupy A.
Grupa A.
Mistrzostwa Świata Dywizji III Grupy A miały zostać rozegrane w dniach od 16 do 22 marca 2020 w Stambule, w Turcji. W turnieju miały uczestniczyć następujące drużyny:
Grupa B.
Mistrzostwa Świata Dywizji III Grupy B miały zostać rozegrane w dniach od 29 marca do 4 kwietnia 2020 w Kockelscheuer, w Luksemburgu. W turnieju miały uczestniczyć następujące drużyny:

</doc>
<doc id="4681784" url="https://pl.wikipedia.org/wiki?curid=4681784" title="Marzena Żygis">
Marzena Żygis

Marzena Iwona Żygis – polska językoznawczyni, dr hab. nauk humanistycznych.
Życiorys.
W 1995 uzyskała tytuł magistra na Uniwersytecie Humboldtów w Berlinie, w 1999 obroniła pracę doktorską pt. "Optimality in Complexity: the Case of Polish Consonant Clusters", a w 2007 habilitowała się na podstawie pracy zatytułowanej "Contrast Optimisation in Slavic Sibilant Systems". 
Zatrudniła się w Centrum Językoznawstwa Ogólnego ZAS w Berlinie.

</doc>
<doc id="4681788" url="https://pl.wikipedia.org/wiki?curid=4681788" title="Orosí (Kostaryka)">
Orosí (Kostaryka)

Orosí – miasto w Kostaryce, w prowincji Cartago.

</doc>
<doc id="4681792" url="https://pl.wikipedia.org/wiki?curid=4681792" title="Dekanat omski">
Dekanat omski

Dekanat omski (ros. Омский деканат) – katolicki dekanat diecezji Przemienienia Pańskiego w Nowosybirsku, w Rosji. W jego skład wchodzi 5 parafii - 3 łacińskie i 2 unickie.
Dekanat obejmuje obwód omski.

</doc>
<doc id="4681793" url="https://pl.wikipedia.org/wiki?curid=4681793" title="Orotina">
Orotina

Orotina – miasto w Kostaryce, w prowincji Alajuela.

</doc>
<doc id="4681795" url="https://pl.wikipedia.org/wiki?curid=4681795" title="Pacayas">
Pacayas

Pacayas – miasto w Kostaryce, w prowincji Cartago.

</doc>
<doc id="4681797" url="https://pl.wikipedia.org/wiki?curid=4681797" title="Palmar (Kostaryka)">
Palmar (Kostaryka)

Palmar – miasto w Kostaryce, w prowincji Puntarenas.

</doc>
<doc id="4681798" url="https://pl.wikipedia.org/wiki?curid=4681798" title="Palmares de Alajuela">
Palmares de Alajuela

Palmares de Alajuela – miasto w Kostaryce, w prowincji Alajuela.

</doc>
<doc id="4681801" url="https://pl.wikipedia.org/wiki?curid=4681801" title="Bożena Cetnarowska">
Bożena Cetnarowska

Bożena Cetnarowska – polska językoznawczyni, dr hab. nauk humanistycznych, profesor uniwersytecki Instytutu Językoznawstwa Uniwersytetu Śląskiego i były profesor wizytujący Katedry Języka Biznesu Wydziału Zarządzania Politechniki Częstochowskiej.
Życiorys.
W 1991 obroniła pracę doktorską "The Syntax and Semantics of Bare Nominalizations in English", 16 maja 2006 habilitowała się na podstawie pracy zatytułowanej "Passive Nominals in English and Polish: an Optimality-theoretic Analysis (Nominalizacje bierne w języku polskim i angielskim: analiza w ujęciu teorii optymalności)". Została zatrudniona na stanowisku adiunkta w Instytucie Językoznawstwa na Wydziale Humanistycznym Uniwersytetu Śląskiego w Katowicach, a także na Wydziale Humanistycznym w Wyższej Szkole Zarządzania Marketingowego i Języków Obcych w Katowicach oraz profesora nadzwyczajnego Instytutu Filologii Obcych na Wydziale Filologicznym i Historycznym Akademii im. Jana Długosza w Częstochowie.
Piastuje funkcję profesora wizytującego w Katedrze Języka Biznesu na Wydziale Zarządzania Politechniki Częstochowskiej.

</doc>
<doc id="4681802" url="https://pl.wikipedia.org/wiki?curid=4681802" title="Parrita">
Parrita

Parrita – miasto w Kostaryce, w prowincji Puntarenas.

</doc>
<doc id="4681805" url="https://pl.wikipedia.org/wiki?curid=4681805" title="Mistrzostwa Świata w Hokeju na Lodzie 2020 (II Dywizja)">
Mistrzostwa Świata w Hokeju na Lodzie 2020 (II Dywizja)

Mistrzostwa Świata w Hokeju na Lodzie II Dywizji 2020 rozegrane zostaną w dniach 19 – 25 kwietnia (Grupa A i Grupa B).
Do mistrzostw II Dywizji przystąpi 12 zespołów, które zostały podzielone na dwie grupy po sześć zespołów. Zgodnie z formatem zawody II Dywizji odbędą się w dwóch grupach: Grupa A w Chorwacji (Zagrzeb), zaś grupa B w Islandii (Reykjavík). Reprezentacje rywalizować będą systemem każdy z każdym.
Hale, w których przeprowadzone zostaną zawody:
Turnieje zostały odwołane z powodu pandemii COVID-19.
Grupa A.
Do mistrzostw świata pierwszej dywizji w 2021 z Grupy A awansuje najlepsza reprezentacje. Ostatni zespół Grupy A zostanie zdegradowany i w 2021 zagra w Grupie B.
Tabela
    = awans do I dywizji grupy B     = utrzymanie w II dywizji grupy A     = spadek do II dywizji grupy B
Grupa B.
Do mistrzostw świata II Dywizji Grupy A w 2021 z Grupy B awansuje pierwsza drużyna. Ostatni zespół Grupy B zostanie zdegradowany i w 2021 zagra w mistrzostwach świata III Dywizji Grupy A.
Tabela
    = awans do II dywizji grupy A     = utrzymanie w II dywizji grupy B     = spadek do III dywizji grupy A

</doc>
<doc id="4681809" url="https://pl.wikipedia.org/wiki?curid=4681809" title="Pital (Kostaryka)">
Pital (Kostaryka)

Pital – miasto w Kostaryce, w prowincji Alajuela.

</doc>
<doc id="4681813" url="https://pl.wikipedia.org/wiki?curid=4681813" title="Puerto Jiménez">
Puerto Jiménez

Puerto Jiménez – miasto w Kostaryce, w prowincji Puntarenas.

</doc>
<doc id="4681814" url="https://pl.wikipedia.org/wiki?curid=4681814" title="Quepos">
Quepos

Quepos – miasto w Kostaryce, w prowincji Puntarenas.

</doc>
<doc id="4681816" url="https://pl.wikipedia.org/wiki?curid=4681816" title="Szkicownik geodezyjny">
Szkicownik geodezyjny

Szkicownik geodezyjny – to drewniana ramka otwierana, w której znajduje się sztywna plastikowa płyta, na którą nakłada się formularz szkicu.
Szkicownik wyposażony jest w pasek z możliwością regulacji jego długości służący do zawieszania ramki na szyi oraz dwa metalowe zamki do stabilnego mocowania w nim papieru.
Zazwyczaj ma format A4 i służy do sporządzania notatek, szkiców, zapisywania wyników pomiarów w terenie.

</doc>
<doc id="4681818" url="https://pl.wikipedia.org/wiki?curid=4681818" title="Lata roztropne">
Lata roztropne

Lata roztropne łac. "annos discretionis" (także "lata dojrzałe") – wprowadzona w XVI stuleciu kategoria wieku, w którym posiadało się pełną zdolność do czynności prawnych.
Wejście w lata roztropne.
Wiek dojrzały występował po wieku sprawnym. W prawie miejskim lata roztropne rozpoczynały się po ukończeniu dwudziestu jeden lat, natomiast w prawie ziemskim od dwudziestego czwartego roku życia. Dopuszczalne było również osiągnięcie lat dojrzałych przez osobę nieletnią w czasie, gdy musiała ona bronić swoich praw w procesie. W takiej sytuacji nieletni zyskiwał zdolność do czynności prawnych poprzez uzupełnienie wieku przywilejami królewskimi, co było możliwe dopiero po osiągnięciu przez niego piętnastego roku życia.
Ograniczenia.
Mimo osiągnięcia wymaganego wieku, nie wszyscy posiadali pełną zdolność do czynności prawnych. Ograniczoną zdolność mieli chłopi, marnotrawcy, niemi, głuchoniemi, osoby powyżej 70 lat lub poniżej 25, a także ludzie uznani za niepełnosprawnych umysłowo, którzy nie byli w stanie prawidłowo prowadzić swoich spraw majątkowych. Dla nich wszystkich mogła zostać powołana kuratela.
Sprawa zdolności do czynności prawnych kobiet różnie kształtowała się na przestrzeni wielu lat. Początkowo ograniczoną zdolność miały tylko panny i mężatki, natomiast wdowy od XIII w. uzyskiwały pełną zdolność do czynności prawnych. W XVI w. stanowisko prawne kobiet uległo osłabieniu, zaczęły one być traktowane na równi z osobami niepełnosprawnymi umysłowo, szalonymi, niemymi oraz głuchymi. Zbiór praw sądowych z 1778 wprowadził obowiązkową kuratelę dla wszystkich kobiet, zatem nie istniał dla nich odpowiednik lat roztropnych. Panny, mężatki, a także wdowy musiały znajdować się pod opieką mężczyzny.
Zmiany związane z wejściem w lata roztropne.
Osoby, które nie osiągnęły jeszcze wieku roztropnego, nie mogły być skazane na karę śmierci. Za szkody przez nie wyrządzone mieli płacić ich opiekunowie, którzy nadzorowali je do osiągnięcia lat roztropnych. Po osiągnięciu wieku roztropnego w pełni oraz samodzielnie odpowiadano za popełnione czyny. Wejście młodego człowieka w nową kategorię wieku przewidywało również zakończenie się trwającej nad nim władzy ojcowskiej. Ponadto poprzez uzyskanie pełnej zdolności do czynności prawnych zdobywano możliwość zostania m.in. prokuratorem.
Różnice między latami sprawnymi a roztropnymi.
Wprowadzenie nowej kategorii wiekowej (lat roztropnych) zawęziło możliwości wcześniej gwarantowane przez lata sprawne, tj. zdolność do dysponowania własnym majątkiem. W XVI w. zdolność tę nabywały już tylko osoby po uzyskaniu lat dojrzałych. Konstytucja z 1768 wprowadziła wymóg zgody ojca, lub kuratora, dla osoby w wieku sprawnym na wystawianie weksli, obciążanie dóbr, czynienie zapisów, zaciąganie pożyczek, branie towarów na kredyt oraz wstępowanie do większości klasztorów (wyjątkiem m.in. Zakon pijarów). Powyższe czynności były możliwe dla osoby, która osiągnęła lata dojrzałe.

</doc>
<doc id="4681819" url="https://pl.wikipedia.org/wiki?curid=4681819" title="Sachatamia">
Sachatamia

Sachatamia – rodzaj płaza bezogonowego z podrodziny Centroleninae w rodzinie szklenicowatych (Centrolenidae). 
Zasięg występowania.
Rodzaj obejmuje gatunki występujące w lasach deszczowych na wysokościach poniżej 1500 m n.p.m. w Ameryce Środkowej (Honduras, Nikaragua, Kostaryka i Panama) i Ameryce Południowej (Kolumbia i północno-zachodni Ekwador).
Systematyka.
Etymologia.
"Sachatamia": „las”; "tamia" „deszcz”.
Podział systematyczny.
Do rodzaju należą następujące gatunki:

</doc>
<doc id="4681820" url="https://pl.wikipedia.org/wiki?curid=4681820" title="Mistrzostwa Świata w Hokeju na Lodzie 2020 (III Dywizja)">
Mistrzostwa Świata w Hokeju na Lodzie 2020 (III Dywizja)

Mistrzostwa Świata w Hokeju na Lodzie III Dywizji 2020 rozegrane zostaną w dniach 19 – 25 kwietnia 2020 (Grupa A) oraz 20 - 23 kwietnia 2020 (Grupa B).
Do mistrzostw III Dywizji przystąpi 10 zespołów, które zostały podzielone na jedną grupę sześciozespołową, oraz na drugą czterozespołową. Zgodnie z formatem zawody III Dywizji odbędą się w dwóch grupach: Grupa A w Luksemburgu (Kockelscheuer), zaś grupa B w Południowoafrykańskim (Kapsztadzie). Reprezentacje rywalizować będą systemem każdy z każdym.
Hale, w których przeprowadzone zostaną zawody:
Turnieje zostały odwołane z powodu pandemii COVID-19.
Grupa A.
Do mistrzostw świata drugiej dywizji w 2021 z Grupy A awansuje najlepsza reprezentacje. Ostatni zespół Grupy A zostanie zdegradowany i w 2021 zagra w Grupie B.
Tabela
    = awans do II dywizji grupy B     = utrzymanie w III dywizji grupy A     = spadek do III dywizji grupy B
Grupa B.
Do mistrzostw świata III Dywizji Grupy A w 2021 z Grupy B awansuje pierwsza drużyna. Ostatni zespół Grupy B zostanie zdegradowany i w 2021 zagra w mistrzostwach świata IV Dywizji.
Tabela
    = awans do III dywizji grupy A     = utrzymanie w III dywizji grupy B     = spadek do IV dywizji

</doc>
<doc id="4681822" url="https://pl.wikipedia.org/wiki?curid=4681822" title="Víctor Zalazar">
Víctor Zalazar

Víctor Zalazar (ur. 24 lipca 1935 w La Paz, zm. 30 czerwca 2017) – argentyński bokser, kategorii koguciej i średniej medalista olimpijski.
Zdobył brązowy medal olimpijski na Igrzyskach Olimpijskich w Melbourne (1956) roku w kategorii koguciej.
Kariera zawodowa.
Po zdobyciu medalu olimpijskiego przeszedł na zawodowstwo. Walczył w kategorii średniej. Wygrał swoje pierwsze 15 walk. Pierwszą porażkę poniósł w pojedynku z Bennym Paretem przegrywając zarówno pierwszą jak i drugą walkę. W kolejnych pojedynkach walczył ze zmiennym szczęściem. Przegrał 3 ostatnie walki w karierze przegrywając z Joey Archerem, Jesse Smithem i Nino Benvenutim.

</doc>
<doc id="4681825" url="https://pl.wikipedia.org/wiki?curid=4681825" title="Mistrzostwa Świata w Hokeju na Lodzie 2020/IV Dywizja">
Mistrzostwa Świata w Hokeju na Lodzie 2020/IV Dywizja

Mistrzostwa Świata w Hokeju na Lodzie IV Dywizji 2020 rozegrane zostaną w dniach 3 - 5 marca 2020.
Do mistrzostw IV Dywizji przystąpią 4 zespoły. Gospodarzem imprezy będzie Kirgistan (Biszkek). Reprezentacje rywalizować będą systemem każdy z każdym.
Hala, w których przeprowadzone zostaną zawody:
Turnieje zostały odwołane z powodu pandemii COVID-19.
Do mistrzostw świata trzeciej dywizji w 2021 awansuje najlepsza reprezentacje.
Tabela
    = awans do III dywizji grupy B     = utrzymanie w IV dywizji 

</doc>
<doc id="4681826" url="https://pl.wikipedia.org/wiki?curid=4681826" title="Zatrzyj ślady">
Zatrzyj ślady

Zatrzyj ślady (ang. "Leave No Trace") – film fabularny produkcji amerykańskiej z 2018 roku w reżyserii Debry Granik, na motywach powieści "My Abandonment" autorstwa Petera Rocka.
Premiera.
Film miał światową premierę podczas FF w Sundance 20 stycznia 2018. Do ograniczonej ilości kin w Stanach Zjednoczonych wszedł 29 czerwca 2018.
Fabuła.
Akcja filmu rozgrywa się w Stanach Zjednoczonych w czasach współczesnych. Weteran mieszka z córką w lesie, ukrywając się przed służbami socjalnymi. Mężczyzna ma poważne problemy z integracją ze społeczeństwem. Rodzina zostaje zmuszona do opuszczenia lasu i powrotu między ludzi. Ojciec ponowi jednak próbę wrócenia z córką do życia na odludziu.
Obsada.
W filmie wystąpili, m.in.:

</doc>
<doc id="4681827" url="https://pl.wikipedia.org/wiki?curid=4681827" title="Amelio Poggi">
Amelio Poggi

Amelio Poggi (ur. 9 października 1914 w Bibbienie, zm. 23 grudnia 1974) – włoski duchowny rzymskokatolicki, arcybiskup tytularny, dyplomata papieski.
Biografia.
8 sierpnia 1937 otrzymał święcenia prezbiteriatu.
27 maja 1967 papież Paweł VI mianował go nuncjuszem apostolskim w Rwandzie i Burundi oraz arcybiskupem tytularnym cercińskim. 16 lipca 1967 przyjął sakrę biskupią z rąk Pawła VI. Współkonsekratorami byli biskup Ceseny Augusto Gianfranceschi oraz biskup kurialny Jacques-Paul Martin.
5 sierpnia 1967 został dodatkowo pronuncjuszem apostolskim w Ugandzie.
27 listopada 1969 został przeniesiony na urząd delegata apostolskiego w Afryce Środkowo-Zachodniej. Ponownie zmienił placówkę 26 września 1973, gdy otrzymał nominację na pronuncjusza apostolskiego w Syrii. Ten urząd pełnił do śmierci 23 grudnia 1974.

</doc>
<doc id="4681828" url="https://pl.wikipedia.org/wiki?curid=4681828" title="Zapasy na światowych wojskowych igrzyskach sportowych">
Zapasy na światowych wojskowych igrzyskach sportowych

Zapasy na światowych wojskowych igrzyskach sportowych – multidyscyplinarne zawody dla sportowców-żołnierzy, które odbywają się w ramach igrzysk wojskowych organizowanych przez Międzynarodową Radę Sportu Wojskowego (CISM) w interwale czteroletnim. W programie igrzysk wojskowych jest podział dyscypliny na konkurencje: styl klasyczny, styl wolny mężczyzn, a od 2019 są rozgrywane zwody w stylu wolnym kobiet. W latach 2003 i 2011 zawody w zapasach nie odbyły się na letnich igrzyskach wojskowych.

</doc>
<doc id="4681829" url="https://pl.wikipedia.org/wiki?curid=4681829" title="Teratohyla">
Teratohyla

Teratohyla – rodzaj płaza bezogonowego z podrodziny Centroleninae w rodzinie szklenicowatych (Centrolenidae). 
Zasięg występowania.
Rodzaj obejmuje gatunki występujące na nizinach Ameryki Środkowej z północno-wschodnich Hondurasem na południu oraz na pacyficznych i amazońskich wilgotnych, tropikalnych nizinach Ameryki Południowej poniżej 1000 m n.p.m.; w Gujanie Francuskiej występuje pozornie odizolowana populacja; przypuszczalnie rozszerza zasięg na amazońską Kolumbię i Brazylię.
Systematyka.
Etymologia.
"Teratohyla": "teras", τερατος "teratos" „potwór”; rodzaj "Hyla" .
Podział systematyczny.
Do rodzaju należą następujące gatunki:

</doc>
<doc id="4681830" url="https://pl.wikipedia.org/wiki?curid=4681830" title="Puerto Viejo de Sarapiquí">
Puerto Viejo de Sarapiquí

Puerto Viejo de Sarapiquí – miasto w Kostaryce, w prowincji Heredia.

</doc>
<doc id="4681831" url="https://pl.wikipedia.org/wiki?curid=4681831" title="Raúl Landini">
Raúl Landini

Raúl Landini (ur. 14 lipca 1909 w Buenos Aires, zm. 29 września 1988) – argentyński bokser, kategorii półśredniej, medalista olimpijski.
Zdobył srebrny medal olimpijski na Igrzyskach Olimpijskich w Amsterdamie (1928) roku w kategorii półśredniej. W finale przegrał z Tedem Morganem.

</doc>
<doc id="4681833" url="https://pl.wikipedia.org/wiki?curid=4681833" title="Vitreorana">
Vitreorana

Vitreorana – rodzaj płaza bezogonowego z podrodziny Centroleninae w rodzinie szklenicowatych (Centrolenidae). 
Zasięg występowania.
Rodzaj obejmuje gatunki występujące poniżej 1900 m n.p.m. w Kordylierze Nadbrzeżnej w Wenezueli i Gujanie do Gujany Francuskiej; Amazonia w Kolumbii i Ekwadorze oraz w Mata Atlântica w Brazylii i Argentynie.
Systematyka.
Etymologia.
"Vitreorana": „szkło”; "rana" „żaba”.
Podział systematyczny.
Do rodzaju należą następujące gatunki:

</doc>
<doc id="4681834" url="https://pl.wikipedia.org/wiki?curid=4681834" title="Park Ojców Kamilianów w Tarnowskich Górach">
Park Ojców Kamilianów w Tarnowskich Górach

Park Ojców Kamilianów, Park św. Kamila – założony przez zakon kamilianów w 1910 roku park, obecnie w granicach Tarnowskich Gór, jeden z dwóch (obok Pin) parków w dzielnicy Osada Jana.
Położenie.
Park Ojców Kamilianów znajduje się w środkowej części Tarnowskich Gór, na terenie Osady Jana – najmniejszej pod względem powierzchni dzielnicy miasta. Od zachodu i południowego zachodu graniczy z ulicą Bytomską i Słoneczników, od północy i północnego wschodu z najstarszą częścią Osady Jana (ul. Kopernika z przecznicami), a od południowego wschodu z parkingiem i terenami wokół nowego kościoła parafii Matki Bożej Uzdrowienie Chorych w Tarnowskich Górach.
Historia.
Historia miejsca, w którym obecnie znajduje się Park, sięga pierwszej połowy XVI wieku, kiedy to na wzgórzu w bezpośrednim sąsiedztwie niedawno założonych Tarnowskich Gór, u zbiegu dróg wiodących z Bytomia i Piekar (Rudnych i Śląskich) stworzono ku przestrodze publiczne miejsce straceń zbrodniarzy, których kat ścinał toporem. W 1545 roku postawiono tu miejską szubienicę. Nazwa wzgórza – "Galgenberg" – która w języku niemieckim oznacza ‘wzgórze szubieniczne’, odnosi się wprost do funkcji tego miejsca, natomiast powszechnie używana przez mieszkańców jest uproszczona forma – "Galenberg".
Istnieje podanie mówiące, iż polski król Jan III Sobieski, zmierzając w 1683 roku na odsiecz Wiednia, dowiedziawszy się o uknutym przez przekupionych przez Turków żołnierzy spisku na swoje życie, miał nakazać wykonanie wyroku śmierci na spiskowcach właśnie na tym położonym za miastem wzgórzu. W rzeczywistości jednak król kazał powiesić na Galenbergu czterech swoich żołnierzy, którzy dopuścili się rabunków w mieście i okolicach. Na pagórku, na którym stała tarnogórska szubienica, dziś znajduje się drewniany krzyż, widoczny z rozwidlenia ulic Bytomskiej i Słoneczników.
W XIX wieku na terenie obecnego Parku funkcjonował dolomitołom, który przyczynił się do znacznego przekształcenia terenu; pozostałościami po nim są liczne pagórki, jary i niegdyś głębokie wąwozy (częściowo zasypane podczas późniejszej budowy nowego kościoła).
W 1903 roku podjęto decyzję o wybudowaniu na Górnym Śląsku zakładu leczenia alkoholików, który miał być prowadzony przez ojców kamilianów pochodzących z Westfalii, leżącej w zachodniej części Cesarstwa Niemieckiego. Pierwszą, tymczasową siedzibę otwarto oficjalnie 1 sierpnia 1904 roku w Miechowicach koło Bytomia. Nadal poszukiwano jednak terenu, na którym można by otworzyć większy zakład, połączony z klasztorem i kościołem. W latach 1906–1907 na ofiarowanych przez hrabiego Łazarza Henckla von Donnersmarcka należących do wsi Bobrowniki gruntach obejmujących wzgórze Galgenberg, wzniesiono neogotycki budynek na planie litery H, nazwany Domem św. Jana (niem. "St. Johanneshaus"), w którego skład wchodziła kaplica (późniejszy kościół pw. św. Jana Chrzciciela) po stronie wschodniej oraz Zakład Leczenia Pijaków (niem. "Trinker-Heilanstalt") po stronie zachodniej. Ogółem zakon wszedł w posiadanie ok. 16 ha różnych gruntów, w tym gruntów ornych, sadów, ogrodu, łąki i pastwiska.
W 1910 roku na części terenów znajdujących się za Zakładem założono park o powierzchni 6,6 ha. Wytyczono ciąg alejek, z których główna, lipowa, łączyła szpital z budynkami gospodarczymi. Zaprojektowano zgrupowania drzew takich jak buki i graby, sosny wejmutki oraz świerki i poprzeplatano je kasztanowcami, klonami, jesionami, robiniami i brzozami. Pozostały po działającym w XIX wieku dolomitołomie system zagłębień terenu został zaadaptowany na ścieżki, w jednej z odkrywek skalnych w latach 20. XX wieku urządzono grotę maryjną (nazwaną Grotą Lourdzką), a u wejścia prowadzącej do niej powyrobiskowej kotliny zbudowano kamienną fontannę, poświęconą patronowi Zakładu, św. Janowi Chrzcicielowi rozdającemu „wodę żywą” zamiast „martwej wody” (alkoholu) prześladującej leczonych tu alkoholików. Obok krzyża upamiętniającego dawną szubienicę założono niewielki cmentarz dla zakonników, zaś nad zagłębieniami poprzerzucano malownicze mostki, a ścieżki wysypano tłuczniem dolomitowym. Dopełnieniem całości była zielona brama wejściowa (pergola), ławeczki i latarnie, drewniana samotnia, altana oraz kręgielnia. Park był ogrodzony i pieczołowicie pielęgnowany, służąc przede wszystkim powrotowi do zdrowia osób leczonych w zakładzie, zaś wierni mieli do niego wstęp jedynie w niedziele i święta po nabożeństwach.
Przyklasztorna parafia (erygowana w 1942 roku) rozwijała działalność wśród mieszkańców rozrastającej się Osady Jana. Dzięki hojności parafian przy wlocie do jaru prowadzącego do fontanny św. Jana Chrzciciela i Groty Lourdzkiej wybudowano dom parafialny z kilkoma salkami i obszerną kaplicą, oddany do użytku w 1948 roku. Był on miejscem działalności parafialnych organizacji katolickich, a po usunięciu religii ze szkół prowadzono tu katechezę dzieci i młodzieży. W kaplicy odbywały się nabożeństwa, spotkania z zapraszanymi prelegentami i spotkania grup oazowych, a w okresie stanu wojennego rozdzielano tu dary dla parafian przysyłane z Zachodu. Po przywróceniu nauczania religii w szkołach (od 1990 roku) dom parafialny zaczął podupadać, bowiem wciąż nie był własnością klasztoru, ani parafii. Wyburzono go po odzyskaniu majątku przez ojców kamilianów – pozostała po nim polana z wybrukowaną w 2000 roku platformą służącą organizacji festynów, na której stoją dwa kielichowate gazony.
Południowo-zachodnią część parku na zachód od alei lipowej (formalnie jest to teren wyłączony z parku), wraz z wierzchołkiem Galenbergu i krzyżem, zajmuje gospodarstwo klasztorne. Obejmuje ono obszerny ogród z sadem, szklarnią i niewielką pasieką oraz cmentarz zakonny. W przeszłości do gospodarstwa należał też murowany budynek w kształcie litery L z dobudowaną później od północy drewnianą stodołą, który od wschodu zamykał aleję lipową, a od północy ścieżkę prowadzącą do parku od ul. Słoneczników (wyburzony pod koniec lat 90. XX w.). W latach 60. XX wieku część południowego skrzydła budynku gospodarczego (dawna stajnia) została zaadaptowana na salki katechetyczne.
Po II wojnie światowej majątek ojców kamilianów znacjonalizowano, odbierając im najpierw szpital (1949), a następnie założenie obejmujące park oraz gospodarstwo (1950), zezwalając od 1951 roku zakonnikom użytkowanie ich dawnego majątku wyłącznie do celów kultu religijnego. W 1982 roku kamilianie odzyskali własność gospodarstwa, lecz stracili większą część parku, którą przejął Skarb Państwa. Niewielkie zainteresowanie władz miejskich terenem parku było przyczyną postępującego niszczenia tego miejsca – zarastało ono samosiejkami i krzewami, a parkowe zabudowania i elementy małej architektury ulegały dewastacji. Pod koniec lat 80. XX wieku rozpoczęto budowę nowego kościoła na polu przylegającym do południowej części parku, nieznacznie pomniejszając obszar parku i gospodarstwa do ok. 5 ha. W 1998 roku władze miasta podjęły decyzję o zwróceniu całości założenia zakonowi wraz z budynkiem klasztoru i szpitala. W 1999 roku zmodernizowano część Parku, odnawiając m.in. Grotę Lourdzką oraz fontannę św. Jana Chrzciciela.
Część terenu Parku znajduje się w obrębie strefy buforowej chroniącej wpisaną w 2017 roku na Listę światowego dziedzictwa UNESCO kopalnię rud ołowiu, srebra i cynku wraz z systemem gospodarowania wodami podziemnymi w Tarnowskich Górach.
Flora.
Na terenie parku dominującym gatunkiem roślin drzewiastych jest lipa drobnolistna (21% drzewostanu), dużo jest także okazów robinii akacjowej (16%) i klonu zwyczajnego (13%). Najwyższymi drzewami w parku są jednak buki, osiągające średnio 25 m wysokości; najwyższe drzewo w parku – także buk – mierzy 32 m. Ogólny stan zdrowotny drzew w Parku Ojców Kamilianów uznano za zadowalający. Spośród roślin zielnych najwięcej jest przedstawicieli rodzin astrowatych, bobowatych oraz wiechlinowatych, w runie z gatunków leśnych rosną m.in.: kopytnik pospolity, szczawik zajęczy i fiołek leśny. Problemem flory parkowej jest zanikanie rzadszych roślin leśnych (np. górskiej kokoryczki okółkowej) oraz masowe wkraczanie roślin inwazyjnych – na terenie Parku wykazano obecność 13 gatunków takich roślin, m.in. klonu jesionolistnego ("Acer negundo"), konyzy kanadyjskiej ("Conyza canadensis"), nawłoci kanadyjskiej ("Solidago canadensis") oraz przetacznika perskiego ("Veronica persica").
W monografii flory tarnogórskiej Paula Wossidlo z 1900 roku "Flora von Tarnowitz und der angrenzenden Teile der Kreise Beuthen, Gleiwitz und Lublinitz" (pol. 'Flora Tarnowskich Gór oraz przygranicznych części powiatów bytomskiego, gliwickiego i lublinieckiego’) oraz w zbiorczej monografii flory Śląska autorstwa Theodora Schubego z 1903 roku "Die Verbreitung der Gefäßpflanzen in Schlesien preußischen und österreichischen Anteils" (pol. 'Rozprzestrzenienie roślin naczyniowych na Śląsku pruskim i austriackim’) notowane są rośliny z Galgenbergu, będącego wówczas wzgórzem z kamieniołomem otoczonym łąkami i polami. Wossidlo, a za nim Schube stwierdzili tu obecność 15 gatunków rzadkich roślin, m.in. podejźrzona księżycowego czy goryczuszki orzęsionej, współcześnie podlegających ochronie gatunkowej. Rośliny te wymarły po zasadzeniu drzew przy zakładaniu Parku, a więc po antropogenicznym przekształceniu środowiska z murawowego na leśno-parkowe.
Wybrane okazy roślin występujących na terenie parku:

</doc>
<doc id="4681837" url="https://pl.wikipedia.org/wiki?curid=4681837" title="Celsiella">
Celsiella

Celsiella – rodzaj płaza bezogonowego z podrodziny Hyalinobatrachinae w rodzinie szklenicowatych (Centrolenidae). 
Zasięg występowania.
Rodzaj obejmuje gatunki znane tylko z Cerro El Humo, Sucre i Dystryktu Federalnego w Wenezueli.
Systematyka.
Etymologia.
"Celsiella": Josefa Celsa Señaris „Celsi” (ur. 1965), wenezuelska herpetolożka; łac. przyrostek zdrabniający "-ella".
Podział systematyczny.
Do rodzaju należą następujące gatunki:

</doc>
<doc id="4681838" url="https://pl.wikipedia.org/wiki?curid=4681838" title="Ernst Christoph von Kaunitz-Rietberg">
Ernst Christoph von Kaunitz-Rietberg

Ernst Christoph, książę von Kaunitz-Rietberg (ur. 6 czerwca 1737 w Wiedniu, zm. 19 maja 1797 tamże) – austriacki szlachcic, gubernator Moraw, urzędnik dworu cesarskiego i dyplomata.
Życiorys.
Urodził się w 1737 roku w Wiedniu, pochodził z morawskiej rodziny szlacheckiej. Był pierwszym synem Wenzela Antona von Kaunitz i Marii Ernestine von Starhemberg. W 1761 ożenił się z Marią Leopoldine Elisabeth księżniczką von Oettingen-Spielberg, jedną z córek księcia Johanna Aloysa I. zu Oettingen-Spielberg. Ich córka Eleonore poślubiła księcia Klemensa von Metternicha. 
Kaunitz wstąpił do służby cesarskiej i został radcą cesarskim w 1762 roku. Służył jako ambasador Cesarstwa Austrii w Królestwie Neapolu (1763–1770). W latach 1770–1772 był gubernatorem Moraw. Był jednym z najbliższych powierników cesarza Józefa II. Cesarz przyznał mu Order Złotego Runa. Po śmierci ojca w 1794 roku odziedziczył tytuł księcia Rietbergu. Po jego śmierci tytuł przeszedł na jego brata Dominika Andreasa von Kaunitz-Rietberga. Kaunitz był zwolennikiem muzyki Mozarta i jego patronem.

</doc>
<doc id="4681839" url="https://pl.wikipedia.org/wiki?curid=4681839" title="Roxana (Kostaryka)">
Roxana (Kostaryka)

Roxana – miasto w Kostaryce, w prowincji Limón.

</doc>
<doc id="4681842" url="https://pl.wikipedia.org/wiki?curid=4681842" title="Bracia (film 2017)">
Bracia (film 2017)

Bracia (hol. "Broers") – powstały w koprodukcji międzynarodowej film fabularny z 2017 w reżyserii Brama Schouwa, z Jonasem Smuldersem i Nielsem Gompertsem w rolach głównych.
Premiera.
Film miał światową premierę 1 czerwca 2017 roku.
Fabuła.
Akcja filmu rozgrywa się w Holandii i Francji w czasach współczesnych. Dwóch braci wyrusza na południe, do Francji. Alexander jest typem człowieka charyzmatycznego i odważnego. Jego bratu Lukasowi wciąż jeszcze brak doświadczenia. W trakcie podróży odkrywają różnice swych charakterów i w podejściu do życia.
Obsada.
W filmie wystąpili, m.in.:

</doc>
<doc id="4681845" url="https://pl.wikipedia.org/wiki?curid=4681845" title="Ernst Enno">
Ernst Enno

Ernst Enno (ur. w Valgucie, zm. 7 marca 1934 w Haapsalu) – estoński poeta, jeden z pierwszych przedstawicieli nurtu symbolistycznego w Estonii, uznawany za twórcę poezji mistycznej.
Edukacja i praca zawodowa.
W latach 1896–1904 studiował na wydziale handlu Politechniki Ryskiej, a następnie pracował jako dziennikarz w Tartu, urzędnik w Parnawie i nauczyciel języka estońskiego i niemieckiego w Valdze. Od 1919 roku do śmierci pracował jako doradca szkolny w prowincji Lääne i mieszkał w Haapsalu. W latach 1922–1927 był także redaktorem czasopisma dla dzieci "Laste Rõõm".
Twórczość.
Pierwsze wiersze wydał w 1896 roku. Na początku XX wieku zainspirował się pracami Maurice’a Maeterlincka i Rainera Marii Rilkego oraz zainteresował się literaturą filozoficzną i religijną, w szczególności teozofią i taoizmem. Opublikował cztery zbiory poezji: "Uued luuletused" (1908), "Hallid laulud" (1910), "Valge öö" (1920), "Kadunud kodu" (1920). Dwa pierwsze zyskały największą popularność. W 1998 Urmas Tõnisson zebrał jego wiersze i wydał pod nazwą "Rändaja õhtulaul". Również jego wiersze dla dzieci zostały wydane pod nazwą "Üks rohutirts läks kõndima" przez Ellen Niit w 1957 roku. W 1910 roku wydał autobiograficzny zbiór opowiadań, "Minu sõbrad".
Jest uznawany za twórcę poezji mistycznej i jednego z najwybitniejszych przedstawicieli estońskiego neoromantyzmu, choć czołowi twórcy grupy Noor-Eesti, Gustav Suits i Friedebert Tuglas byli krytyczni wobec jego prac.
Życie osobiste.
18 lub 28 sierpnia 1909 poślubił Elfriede Saul, którą poznał wiosną 1900 roku. Para miała córkę Liki (ur. 23 listopada 1910, zm. 31 grudnia 1984 lub 1 stycznia 1985). Jego wnuczką jest pisarka Elin Toona.
Zmarł 7 marca 1934 w Haapsalu na zapalenie płuc. Został pochowany trzy dni później na starym cmentarzu w tymże mieście, a wraz z nim jest pochowana jego żona i jej siostra. Zgodnie z wolą poety, obok jego grobu posadzono wiśniowe drzewo.
30 lipca 1939 w Haapsalu odsłonięto jego pomnik autorstwa Romana Haavamägiego.

</doc>
<doc id="4681850" url="https://pl.wikipedia.org/wiki?curid=4681850" title="Maria Dudziak">
Maria Dudziak

Maria Elżbieta Dudziak – polska kardiolog, dr hab. nauk medycznych, profesor nadzwyczajny Katedry Kardiologii II Wydziału Lekarskiego Gdańskiego Uniwersytetu Medycznego.
Życiorys.
W 1977 ukończyła studia medyczne w Akademii Medycznej w Gdańsku, 22 grudnia 1984 obroniła pracę doktorską "Budowa Pierścienia przedsionkowo-komorowego prawego u człowieka w rozwoju osobniczym", 24 marca 2004 habilitowała się na podstawie pracy zatytułowanej "Ocena wpływu leczenia nerkozastępczego na morfologię i funkcję lewej komory serca u chorych z przewlekłą niewydolnością nerek". 29 stycznia 2018 nadano jej tytuł profesora w zakresie nauk medycznych.
Objęła funkcję profesora nadzwyczajnego w Katedrze Kardiologii na II Wydziale Lekarskim Gdańskiego Uniwersytetu Medycznego, a także dziekana na Wydziale Lekarskim Gdańskiego Uniwersytetu Medycznego.

</doc>
<doc id="4681853" url="https://pl.wikipedia.org/wiki?curid=4681853" title="Pål Trøan Aune">
Pål Trøan Aune

Pål Trøan Aune (ur. 29 marca 1992 r.) – norweski biegacz narciarski, zawodnik klubu Steinkjer Skiklubb.
Kariera.
Po raz pierwszy na arenie międzynarodowej Pål Trøan Aune pojawił się w 7 marca 2009 roku, podczas zawodów rangi "FIS" w norweskiej miejscowości Harstad, gdzie uplasował się na 190. miejscu w biegu na 10 km stylem klasycznym.
W Pucharze Świata zadebiutował 21 grudnia 2013 roku w Asiago, gdzie zajął 51. miejsce w sprincie techniką klasyczną. Pucharowe punkty wywalczył 14 lutego 2015 w sprincie stylem klasycznym w szwedzkim Östersund, gdzie uplasował się na 20. pozycji.

</doc>
<doc id="4681860" url="https://pl.wikipedia.org/wiki?curid=4681860" title="Dominik Andreas von Kaunitz-Rietberg-Questenberg">
Dominik Andreas von Kaunitz-Rietberg-Questenberg

Dominik Andreas von Kaunitz-Rietberg-Questenberg (ur. 30 marca 1739 w Wiedniu, zm. 26 listopada 1812 tamże) – austriacki szlachcic, urzędnik dworu cesarskiego i dyplomata.
Życiorys.
Urodził się w 1737 roku w Wiedniu, pochodził z morawskiej rodziny szlacheckiej. Był trzecim synem Wenzela Antona von Kaunitza i Marii Ernestine von Starhemberg. W 1762 roku ożenił się z hrabianką Bernardine von Plettenberg-Wittem. Para miała troje dzieci: Marię Theresię Aloisię (1763–1803), Marię Antonię (1765–1805) i Aloysa Wenzela (1774–1848).
Pod warunkiem powiązania nazwiska rodowego i herbu jego ciotka Maria Antonia von Questenberg i jej mąż Johann Adam von Questenberg wyznaczyli go na dziedzica majątku Questenberg. Należały do niego pałac Questenberg w Wiedniu i pałac w Jaroměřicach nad Rokytnou (niem. Jarmeritz). Od 1761 roku nazywał się więc Kaunitz-Rietberg-Questenberg. Po śmierci starszego brata Ernesta Krzysztofa w 1797 roku odziedziczył tytuł księcia Rietbergu. Po jego śmierci w 1812 roku tytuł przeszedł na jego syna Aloysa Wenzela, ostatniego księcia Rietbergu.
Służył jako ambasador Cesarstwa Austrii w Madrycie w latach 1774–1776 i 1779–1780. W 1792 roku cesarz przyznał mu Order Złotego Runa.

</doc>
<doc id="4681864" url="https://pl.wikipedia.org/wiki?curid=4681864" title="Stanisław Majewski (1939–2019)">
Stanisław Majewski (1939–2019)

Stanisław Majewski (ur. 3 marca 1939 w Bielsku-Białej, zm. 22 grudnia 2019) – polski specjalista w zakresie modelowania materiałów i konstrukcji, prof. hab. inż.
Życiorys.
Odbył wyższe studia na Wydziale Budownictwa Przemysłowego i Ogólnego Politechniki Śląskiej, natomiast w 1969 uzyskał stopień doktora, 25 września 1995 habilitował się na podstawie pracy zatytułowanej "Sprężysto-plastyczny model współpracującego układu budynek-podłoże poddanego wpływom górniczych deformacji terenu". 16 listopada 2004 nadano mu tytuł profesora w zakresie nauk technicznych.
Objął funkcję profesora zwyczajnego w Katedrze Inżynierii Budowlanej oraz dziekana na Wydziale Budownictwa Politechniki Śląskiej.

</doc>
<doc id="4681865" url="https://pl.wikipedia.org/wiki?curid=4681865" title="Timothee Adamowski">
Timothee Adamowski

Tymoteusz „Timothee” Adamowski (ur. 24 marca 1858 w Warszawie, zm. 18 kwietnia 1943 w Bostonie) – polski skrzypek, dyrygent i kompozytor działający w Stanach Zjednoczonych.
Życiorys.
Naukę gry na skrzypcach rozpoczął w wieku siedmiu lat. Studiował u Apolinarego Kątskiego i Gustawa Roguskiego w Instytucie Muzycznym w Warszawie, które ukończył z wyróżnieniem w 1874. Następnie doskonalił grę na skrzypcach pod kierunkiem Lamberta Massarta w Konserwatorium Paryskim.
W 1879 przeniósł się na stałe do Bostonu, gdzie w latach 1884–1907 był grał z Bostońskiej Orkiestrze Symfonicznej, 82 razy występując jako solista, a także jako dyrygent podczas popularnych koncertów letnich. Równocześnie (1885-1933) prowadził klasę gry na skrzypcach w bostońskim New England Conservatory of Music}.
Był założycielem cieszących się dużą popularnością zespołów kameralnych: Kwartetu Adamowskich (1888–1896), a następnie od 1896 Tria – ze swoim bratem Józefem (wiolonczelistą) i jego żoną Antoniną Szumowską (pianistką). Jako solista występował z recitalami w Londynie, Paryżu i Warszawie.
W 1907 został drugim koncertmistrzem Bostońskiej Orkiestrze Symfonicznej, ale pod koniec sezonu zrezygnował, poświęcając się całkowicie muzyce kameralnej. Skomponował miniatury skrzypcowe i pieśni.
Stryj polskiego hokeisty i olimpijczyka Tadeusza Adamowskiego oraz aktorki i działaczki charytatywnej Helenki Adamowskiej Pantaleoni.

</doc>
<doc id="4681867" url="https://pl.wikipedia.org/wiki?curid=4681867" title="Tymoteusz Adamowski">
Tymoteusz Adamowski



</doc>
<doc id="4681868" url="https://pl.wikipedia.org/wiki?curid=4681868" title="Tarasowe (obwód wołyński)">
Tarasowe (obwód wołyński)

Tarasowe () – wieś na Ukrainie, w obwodzie wołyńskim, w rejonie łuckim.
Miejscowość powstała w 1980 roku.

</doc>
<doc id="4681869" url="https://pl.wikipedia.org/wiki?curid=4681869" title="Ternki">
Ternki



</doc>
<doc id="4681871" url="https://pl.wikipedia.org/wiki?curid=4681871" title="Olszany (uroczysko)">
Olszany (uroczysko)

Olszany () – uroczysko wsi Serniki na Ukrainie, w obwodzie wołyńskim, w rejonie łuckim. Dawniej oddzielna miejscowość.

</doc>
<doc id="4681874" url="https://pl.wikipedia.org/wiki?curid=4681874" title="Marko Škender">
Marko Škender



</doc>
<doc id="4681875" url="https://pl.wikipedia.org/wiki?curid=4681875" title="Gabrijela Škender">
Gabrijela Škender



</doc>
<doc id="4681876" url="https://pl.wikipedia.org/wiki?curid=4681876" title="Budki (obwód wołyński)">
Budki (obwód wołyński)

Budki (, "Budky") – wieś na Ukrainie, w obwodzie wołyńskim, w rejonie maniewickim.

</doc>
<doc id="4681878" url="https://pl.wikipedia.org/wiki?curid=4681878" title="Cminy">
Cminy

Cminy () – wieś na Ukrainie, w obwodzie wołyńskim, w rejonie maniewickim.

</doc>
<doc id="4681879" url="https://pl.wikipedia.org/wiki?curid=4681879" title="Mistrzostwa Świata Juniorów w Hokeju na Lodzie 2020/Elita">
Mistrzostwa Świata Juniorów w Hokeju na Lodzie 2020/Elita

Mistrzostwa Świata Juniorów w Hokeju na Lodzie Elity 2020 odbyły się w dniach 26 grudnia 2019 - 5 stycznia 2020 w Czechach. Jako miasta goszczące najlepsze reprezentacje świata zostały wybrane Ostrawa i Trzyniec. Do 44. turnieju o złoty medal mistrzostw świata juniorów zakwalifikowano 10 narodowych reprezentacji.
Grupa A.
Tabela
"     = awans do ćwierćfinałów     = baraż o utrzymanie"
Wyniki
Grupa B.
Tabela
"     = awans do ćwierćfinałów     = baraż o utrzymanie"
Wyniki
Faza pucharowa.
Ćwierćfinały
Półfinały
Mecz o trzecie miejsce
Finał
Nagrody indywidualne.
Dyrektoriat turnieju wybrał trójkę najlepszych zawodniczek, po jednej na każdej pozycji:

</doc>
<doc id="4681880" url="https://pl.wikipedia.org/wiki?curid=4681880" title="Chrask">
Chrask

Chrask (, "Chriaśk") – wieś na Ukrainie, w obwodzie wołyńskim, w rejonie maniewickim.

</doc>
<doc id="4681882" url="https://pl.wikipedia.org/wiki?curid=4681882" title="Czerewacha">
Czerewacha

Czerewacha () – wieś na Ukrainie, w obwodzie wołyńskim, w rejonie maniewickim.

</doc>
<doc id="4681883" url="https://pl.wikipedia.org/wiki?curid=4681883" title="Czernyż">
Czernyż

 Czernyż (, "Czornyż") – wieś na Ukrainie, w obwodzie wołyńskim, w rejonie maniewickim.

</doc>
<doc id="4681884" url="https://pl.wikipedia.org/wiki?curid=4681884" title="Joanna Bzówka">
Joanna Bzówka

Joanna Katarzyna Bzówka – polska inżynier, profesor nauk technicznych, kierownik Katedry Geotechniki i Dróg oraz dziekan Wydziału Budownictwa Politechniki Śląskiej.
Życiorys.
W 1993 ukończyła studia budownictwa na Politechnice Śląskiej, natomiast 20 lutego 2002 obroniła pracę doktorską "Obliczeniowy model pala wykonanego techniką wysokociśnieniowej iniekcji strumieniowej (jet grouting)", 29 czerwca 2009 habilitowała się na podstawie pracy zatytułowanej "Współpraca kolumn wykonywanych techniką iniekcji strumieniowej z podłożem gruntowym". 9 maja 2018 nadano jej tytuł profesora w zakresie nauk technicznych.
Objęła funkcję profesora nadzwyczajnego, oraz kierownika w Katedrze Geotechniki i Dróg, a także dziekana na Wydziale Budownictwa Politechniki Śląskiej.

</doc>
<doc id="4681885" url="https://pl.wikipedia.org/wiki?curid=4681885" title="Dołżyca (Ukraina)">
Dołżyca (Ukraina)

Dołżyca (, "Dowżycia") – wieś na Ukrainie, w obwodzie wołyńskim, w rejonie maniewickim.

</doc>
<doc id="4681886" url="https://pl.wikipedia.org/wiki?curid=4681886" title="Słowo gliny">
Słowo gliny

Słowo gliny (fr. "Parole de flic"/ang. "Cop's Honor") – francuski film sensacyjny z 1985 roku w reżyserii José'a Pinheiro. W roli głównej wystąpił Alain Delon.
Fabuła.
W Paryżu dochodzi do serii brutalnych morderstw dokonywanych na prominemtach świata przestępczego. Podczas ostatniego zamachu ginie Mylene, nastolatka, która okazuje się być córką Daniela Pratt'a, niegdyś najlepszego paryskiego gliniarza. Gdy 10 lat wstecz śledztwo w sprawie zabójstwa jego żony zostało umorzone, rozczarowany nieudolnoscią wymiaru sprawiedliwości porzucił służbę i wyjechał z córką na wyspy tropikalne. Mylene przebywała we Francji podczas studiów.
Dowiedziawszy się o śmierci córki, Pratt bez wahania powraca do ojczyzny. Na miejscu okazuje się, że za zabójstwa odpowiedzialna jest nieuchwytna grupa egzekutorów, która czyści miasto z wandalizmu. Kolega po fachu, komisarz Rainer radzi Danielowi trzymać się z dala od kłopotów, jednak on nie ma zamiaru słuchać i rozpoczyna własne polowanie, nie zdając sobie sprawy, że strzelcy polują też na niego samego. Jednocześnie śledztwo w sprawie zabójstw prowadzi młoda ambitna policjantka, inspektor Sabine Clement, z którą Pratt nawiązuje bliską znajomość. Ona jednak nie pochwala zasady "oko za oko" i chce złapać oprawców zgodnie z prawem. Niestety, gdy próbuje unieszkodliwić trzech z nich szukających Pratt'a w jej mieszkaniu, zostaje postrzelona. Były gliniarz ma od tej pory podwójnie osobiste powody by rozprawić się z zabójcami, bez względu na konsekwencje.

</doc>
<doc id="4681887" url="https://pl.wikipedia.org/wiki?curid=4681887" title="Harajmówka">
Harajmówka

Harajmówka (, "Horajmiwka") – wieś na Ukrainie, w obwodzie wołyńskim, w rejonie maniewickim.

</doc>
<doc id="4681889" url="https://pl.wikipedia.org/wiki?curid=4681889" title="Hradysk">
Hradysk

Hradysk (, "Hradyśk") – wieś na Ukrainie, w obwodzie wołyńskim, w rejonie maniewickim.
Dawniej miejscowość występowała też pod nazwą Nowa Rudnia.

</doc>
<doc id="4681890" url="https://pl.wikipedia.org/wiki?curid=4681890" title="Huta Lisowska">
Huta Lisowska

Huta Lisowska (, "Huta-Lisiwśka") – wieś na Ukrainie, w obwodzie wołyńskim, w rejonie maniewickim.

</doc>
<doc id="4681893" url="https://pl.wikipedia.org/wiki?curid=4681893" title="Kołodie">
Kołodie

Kołodie (, "Kołodiji") – wieś na Ukrainie, w obwodzie wołyńskim, w rejonie maniewickim.
W II Rzeczypospolitej wieś należała do gminy Nowy Czartorysk (do 1931 roku pod nazwą Miedwieże) w powiecie łuckim, w województwie wołyńskim.
Zmarli.
Na początku października 1915 w walkach o Kołodie poległo siedmiu żołnierzy 6 Pułku Piechoty Legionów Polskich:

</doc>
<doc id="4681896" url="https://pl.wikipedia.org/wiki?curid=4681896" title="Magiczne święta">
Magiczne święta

Magiczne święta (ang. "Magical Christmas Ornaments") – amerykański film romantyczny z 2017 roku w reżyserii Dona McBrearty’ego, wyprodukowany przez wytwórnię Chesler/Perlmutter Productions.
Premiera filmu odbyła się w Stanach Zjednoczonych 3 grudnia 2017.
Fabuła.
Po rozstaniu z narzeczonym Marie (Jessica Lowndes) nie czuje magicznej atmosfery zbliżających się świąt Bożego Narodzenia. Matka Marie oddaje jej swoje ozdoby choinkowe z dzieciństwa, żeby poprawić córce nastrój. Od tej chwili wszystko w życiu Marie się zmienia. Przede wszystkim poznaje Nate’a, przystojnego sąsiada. Jednak ból niedawnego rozstania jest zbyt świeży. Marie traktuje Nate’a z dużym dystansem, ale powoli zaczynają być sobie coraz bliżsi.

</doc>
<doc id="4681897" url="https://pl.wikipedia.org/wiki?curid=4681897" title="Joseph Clemens von Kaunitz-Rietberg">
Joseph Clemens von Kaunitz-Rietberg

Joseph Clemens von Kaunitz-Rietberg (ur. 22 listopada 1743, zm. 3 listopada 1785 w Barcelonie) – austriacki szlachcic i dyplomata.
Życiorys.
Urodził się w 1743 roku, pochodził z morawskiej rodziny szlacheckiej. Był synem Wenzela Antona von Kaunitz i Marii Ernestine von Starhemberg. Służył jako ambasador Cesarstwa Austrii w Petersburgu, Sztokholmie (1775–1777) i Madrycie. 

</doc>
<doc id="4681898" url="https://pl.wikipedia.org/wiki?curid=4681898" title="Sputnik 19">
Sputnik 19



</doc>
<doc id="4681901" url="https://pl.wikipedia.org/wiki?curid=4681901" title="Ilja Poroszkin">
Ilja Poroszkin

Ilja Jewgienijewicz Poroszkin (ros. Илья Евгеньевич Порошкин, ur. 8 sierpnia 1995 r. w Syktywkar) – rosyjski biegacz narciarski.
Kariera.
Po raz pierwszy na arenie międzynarodowej Ilja Poroszkin pojawił się w 25 listopada 2012 roku, podczas zawodów rangi "FIS" w rosyjskiej miejscowości Syktywkar, gdzie uplasował się na 123. miejscu w sprincie stylem dowolnym.
W Pucharze Świata zadebiutował 16 lutego 2019 roku w Cogne, gdzie zajął 60. miejsce w sprincie techniką dowolną. Pucharowe punkty wywalczył dzień później 17 lutego 2019 również w Cogne, na dystansie 15 km stylem klasycznym uplasował się na 5. miejscu.
Osiągnięcia.
Puchar Świata.
Miejsca na podium.
Poroszkin nigdy nie stał na podium indywidualnych zawodów Pucharu Świata.

</doc>
<doc id="4681902" url="https://pl.wikipedia.org/wiki?curid=4681902" title="Michał Kurek (aktor)">
Michał Kurek (aktor)

Michał Kurek (ur. 19 maja 1995 w Lubaczowie) – polski aktor teatralny, telewizyjny i filmowy, absolwent Akademii Sztuk Teatralnych im. Stanisława Wyspiańskiego w Krakowie.
Życiorys.
W 2020 roku uzyskał tytuł magistra na Akademii Sztuk Teatralnych im. Stanisława Wyspiańskiego w Krakowie.
W 2017 otrzymał Nagrodę Specjalną im. Romana Brandstaettera w konkursie na interpretacje tekstu religijnego i klasycznego dla aktorów i studentów szkół teatralnych na XVII Festiwalu Sztuki Słowa „Varba Sacra” w Poznaniu.
W teatrze zadebiutował w 2019 w spektaklu „Mistrz i Małgorzata” w Teatrze im. Siemaszkowej w Rzeszowie. Współpracuje z Teatrem Wielkim im. Stanisława Moniuszki w Poznaniu, Teatrem im. Wandy Siemaszkowej w Rzeszowie i Teatrem w Londynie.
Filmografia.
Sporządzono na podstawie materiału źródłowego.

</doc>
<doc id="4681903" url="https://pl.wikipedia.org/wiki?curid=4681903" title="Franz Wenzel von Kaunitz-Rietberg">
Franz Wenzel von Kaunitz-Rietberg

Franz Wenzel hrabia von Kaunitz-Rietberg (ur. 2 lipca 1742 w Wiedniu, zm. 19 grudnia 1825 tamże) – generał artylerii (niem. Feldzeugmeister) Armii Cesarstwa Austriackiego. 
Życiorys.
Urodził się w 1742 roku, pochodził z morawskiej rodziny szlacheckiej. Był trzecim synem Wenzela Antona von Kaunitz i Marii Ernestine von Starhemberg. Nie ożenił się. 
Służył w wojnie siedmioletniej (1756–1763) i w czasie rewolucji francuskiej (1789–1799). Wyróżnił się w bitwie pod Torgau (3 listopada 1760), gdzie został poważnie ranny. Był członkiem loży wolnomularskiej w Brnie. W 1794 został mianowany na stopień generał artylerii, a 4 stycznia 1806 przeniesiony do rezerwy.
W latach 1774-1785 był szefem Pułku Piechoty Nr 38 (rozwiązanego w 1809), a od 1785 do śmierci szefem Galicyjskiego Pułku Piechoty Nr 20.

</doc>
<doc id="4681905" url="https://pl.wikipedia.org/wiki?curid=4681905" title="Sąd Najwyższej Instancji">
Sąd Najwyższej Instancji

Sąd Najwyższej Instancji - najwyższy organ rozstrzygający Królestwa Polskiego ustanowiony 21 września 1815 na mocy postanowienia Tymczasowego Rządu Królestwa Polskiego określającego strukturę sądownictwa najwyższego na terytorium Królestwa Polskiego. Organ ten posiadał uprawnienia do ostatecznego rozstrzygania w sprawach cywilnych w trybie kasacyjnym. W 1826 został podzielony na dwa wydziały. Został zlikwidowany ukazem carskim z 1841. W miejsce Sądu Najwyższej Instancji utworzono IX i X Departament Senatu Rządzącego.
Skład.
Sąd Najwyższej Instancji tworzyli zasiadający w Senacie Królestwa Polskiego kasztelanowie i wojewodowie, a także sędziowie, pisarze, mecenasi oraz archiwista. Skład orzekający liczył 7 osób, z czego co najmniej 4 musiało być senatorami.
Skargi kasacyjne.
Przyczyną złożenia skargi kasacyjnej do Sądu Najwyższej Instancji było naruszenia prawa materialnego lub procesowego. Odwołanie do sądu następowało w przypadku:
Przy składaniu skargi kasacyjnej do Sądu Najwyższej Instancji obowiązywała sformalizowana procedura, która została określona w dekretach z 1810 z późniejszymi zmianami. Skarga przedkładana była pisarzowi (wymagany był podpis mecenasa mianowanego przez króla). Po przyjęciu przekazywana była do prezesa sądu kasacyjnego, który wyznaczał referenta. Po zbadaniu podstaw kasacyjnych referent sporządzał raport. Następnie skarga przedstawiana była sądowi kasacyjnemu w pełnym składzie, miał on decydować o przyjęciu lub też odrzuceniu, co było ostatecznym rozstrzygnięciem sprawy. W przypadku przyjęcia skargi, sąd mógł uchylić wyrok niższej instancji i rozstrzygnąć sprawę co do meritum.
Reforma 1826.
Na mocy dekretu cara Mikołaja I z 6/18 listopada 1826 Sąd Najwyższej Instancji został podzielony na dwa wydziały, aby przyspieszyć działanie sądownictwa kasacyjnego.

</doc>
<doc id="4681911" url="https://pl.wikipedia.org/wiki?curid=4681911" title="Sputnik 20">
Sputnik 20



</doc>
<doc id="4681913" url="https://pl.wikipedia.org/wiki?curid=4681913" title="Wenera, 2MW-1 No. 4">
Wenera, 2MW-1 No. 4



</doc>
<doc id="4681915" url="https://pl.wikipedia.org/wiki?curid=4681915" title="Korkowiec (roślina)">
Korkowiec (roślina)

Korkowiec ("Phellodendron" Rupr.) – rodzaj drzew z rodziny rutowatych. W obrębie rodzaju wymieniano różną liczbę gatunków (od dwóch do czterech lub pięciu czy nawet 10), ale po rewizji taksonomicznej ustalono ich liczbę na dwa. Rośliny te występują we wschodniej Azji od Wietnamu na południu, poprzez Chiny, Koreę, Japonię po Kraj Chabarowski na Rosyjskim Dalekim Wschodzie. Jako rośliny ozdobne zostały rozprzestrzenione w strefie umiarkowanej od ok. połowy XIX wieku, w wielu miejscach rozprzestrzeniając się jako rośliny introdukowane, w tym także inwazyjne (np. w Nowym Jorku i w południowo-wschodniej Europie). W przeszłości rodzaj był szerzej rozprzestrzeniony – jego skamieniałości znane są z wczesnego oligocenu z Ameryki Północnej, a od środkowego po pliocen z Europy. Drzewa te rosną w różnych lasach liściastych, w przypadku "P. chinense" także mieszanych, górskich i w niższych położeniach, "P. amurense" często w dolinach rzek.
Korkowce sadzone są jako drzewa ozdobne, szczególnie efektowne w przypadku swobodnego wzrostu (jako soliter), pozwalającego na wyeksponowanie efektownej korony. Z drewna korkowca amurskiego, określanego jako „aksamitne”, wykonuje się narty, a z kory pływaki do sieci rybackich. Dawniej używano jej także do wytwarzania korka gorszej jakości niż w przypadku pochodzącego od dębu korkowego, ale o podobnym zastosowaniu. Wykonywano z kory także płyty izolacyjne. Kwiaty dostarczają pożytku pszczelego (zarówno nektaru jak i pyłku). Kora i olejek z owoców wykorzystywany jest w medycynie.
Naukowa nazwa rodzajowa utworzona została z greckich słów "phellos", znaczącego „kora, korek”, i "dendron", znaczącego „drzewo”.
Systematyka.
Rodzaj z podrodziny "Rutoideae" z rodziny rutowatych "Rutaceae".

</doc>
<doc id="4681916" url="https://pl.wikipedia.org/wiki?curid=4681916" title="Łukasz Górski">
Łukasz Górski

Łukasz Górski (ur. 24 października 2001 w Aleksandrowie Kujawskim) – polski lekkoatleta specjalizujący się w biegu na 1500 oraz 3000 metrów.
Medalista mistrzostw Polski LZS oraz przełajowych mistrzostw Polski. Reprezentował Polskę podczas przełajowych mistrzostw Europy w Lizbonie, startował w kategorii U20. Jest członkiem lekkoatletycznego ZKN.
Kariera.
Łukasz zadebiutował w 2017 w kategorii u18, a mistrzem Polski LZS na dystansie 1500 metrów został rok później. Wielokrotnie wygrywał olimpiadę LOM, a w 2018 wziął udział w OOM organizowanej w Chorzowie, gdzie zajął 5 miejsce. W 2019 wystartował w przełajowych mistrzostwach Polski LZS w Drzonkowie, gdzie osiągnął 2 lokatę. Następnie przyszedł czas na 91 MP PZLA organizowane 23 marca w Olszynie, tam również zajął 5 miejsce. Przez nawrót kontuzji nie mógł wziąć udziału w MP 2019 w Raciborzu w kategorii u20. Dzięki intensywnym treningom Łukasz był przygotowany do przełajowych mistrzostw polski w Kartuzach, w kategorii u20. Po zajęciu 3 miejsca został przyjęty do lekkoatletycznej Kadry Narodowej Polski i poleciał do Portugalii reprezentować swój kraj na międzynarodowej imprezie sportowej.
Piłka Nożna przed bieganiem.
Łukasz przed rozpoczęciem trenowania lekkoatletyki ćwiczył piłkę nożną. Grał na pozycji bramkarza w takich klubach jak Sprotavia Szprotawa czy Czarni Żagań. Po zakończeniu trenowania owej dyscypliny podczas meczu gra głównie na pozycji Lewego Skrzydłowego. W trakcie trenowania lekkoatletyki grał, i nadal gra w nieoficjalnej reprezentacji miejscowości Wiechlice, czyi MPzW. Klub został utworzony jako fuzja drużyn "WKS Huragan Wiechlice" oraz "Tajfun Wiechlice"

</doc>
<doc id="4681917" url="https://pl.wikipedia.org/wiki?curid=4681917" title="Przygody Rocky’ego i Łosia Superktosia">
Przygody Rocky’ego i Łosia Superktosia

Przygody Rocky’ego i Łosia Superktosia (ang. "The Adventures of Rocky and Bullwinkle", 2018-2019) – amerykański serial animowany wyprodukowany przez wytwórnie Jay Ward Productions i DreamWorks Animation Television. Reboot oryginalnego serialu "Rocky, Łoś Superktoś i przyjaciele" z lat 1959-1964.
Premiera serialu odbyła się w Stanach Zjednoczonych 11 maja 2018 w usłudze VOD Amazon Video. W Polsce premiera serialu odbyła się 23 grudnia 2019 na antenie Teletoon+.
Fabuła.
Serial opisuje nowe perypetie latającej wiewiórki Rocky’ego oraz niezbyt rozgarniętego Łosia Superktosia, którzy mają talent do wpakowywania się w tarapaty i przeżywają serię niezapomnianych przygód. Na przeszkodzie stoi im Nieustraszony Wódz, który wysyła Borysa i Nataszę w celu szpiegowania poczynań Rocky’ego i Łosia Superktosia.
Wersja polska.
Opracowanie i udźwiękowienie wersji polskiej: na zlecenie platformy CANAL+ – Studio Sonica
Reżyseria: Agnieszka Kudelska
Dialogi polskie: Joanna Kuryłko
Dźwięk i montaż: Maciej Sapiński
Kierownictwo produkcji: Agnieszka Kudelska
Wystąpili:
W pozostałych rolach:
i inni
Lektor: Paweł Ciołkosz

</doc>
<doc id="4681920" url="https://pl.wikipedia.org/wiki?curid=4681920" title="Ilene Woods">
Ilene Woods

Ilene Woods, właśc. Jacqueline Ruth Woods (ur. 5 maja 1929 w Portsmouth w stanie New Hampshire, zm. 1 lipca 2010 w dzielnicy Canoga Park w San Fernando Valley w hrabstwie Los Angeles) – amerykańska piosenkarka, aktorka i malarka.
Kariera.
W 1944 została wokalistką w audycji radiowej NBC Blue Network "The Philco Hall of Fame", następnie została gospodynią własnego programu muzycznego "The Ilene Woods Show".
W 1948 na prośbę znajomych nagrała partie wokalne do piosenek „A Dream Is a Wish Your Heart Makes”, „Bibbidi-Bobbidi-Boo” i „So This Is Love”, które miały znaleźć się na ścieżce dźwiękowej do filmu animowanego "Kopciuszek", produkowanego przez The Walt Disney Company. Następnie przyjęła ofertę Walta Disneya do użyczenia głosu tytułowej bohaterce filmu, który został wydany w 1950. Jak przyznawała w wywiadach, nie wiedziała o tym, że odbywają się przesłuchania do roli Kopciuszka. W międzyczasie, na potrzeby promocji filmu, użyczyła głosu Królewnie Śnieżce w książce mówionej "Królewna Śnieżka i siedmiu krasnoludków" z 1949.
Po zrealizowaniu nagrań do "Kopciuszka" występowała w programach "The Steve Allen Show", "The Gary Moore Show" i "Arthur Godfrey and His Friends". W 1957 wydała debiutancki album studyjny pt. "It’s Late".
W 1972 zakończyła karierę medialną, a w 1985 rozpoczęła działalność artystyczną jako malarka portretów.
W 2003 została uhonorowana tytułem Legendy Disneya.
Życie prywatne.
Dwukrotnie zamężna. Z pierwszego małżeństwa ze Stephenem Steckiem Jr. miała córkę, Stephanie. W 1963 poślubiła Eda Shaughnessy’ego, wieloletniego perkusistę w programie "The Tonight Show Starring Johnny Carson". Mieli dwóch synów, Daniela i Jamesa.
Cierpiała na chorobę Alzheimera.

</doc>
<doc id="4681921" url="https://pl.wikipedia.org/wiki?curid=4681921" title="Kitty Hart-Moxon">
Kitty Hart-Moxon

Kitty Hart-Moxon (ur. 1 grudnia 1926 w Bielsku) – polsko-angielska pisarka pochodzenia żydowskiego. 
Biogram.
Urodziła się jako Kitty Felix w Bielsku. W 1943 r. została wysłana do obozu zagłady Auschwitz-Birkenau, gdzie otrzymała numer obozowy 39934. 11 listopada 1944 r. z setkami więźniów została ciężarówkami przewieziona do obozu koncentracyjnego Gross-Rosen, następnie wagonami do Porta Westfalica. Stamtąd wiosną 1945 z matką zostały wysłane do obozu Bergen-Belsen. Po jego wyzwoleniu przez brytyjskich i kanadyjskich żołnierzy 14 kwietnia 1945 r. z matką przeprowadziła się do Anglii, gdzie wyszła za mąż i poświęciła swoje życie na rzecz podnoszenia świadomości na temat Holokaustu. 
W 2003 została odznaczona Orderem Imperium Brytyjskiego.
Napisała dwie autobiografie. 

</doc>
<doc id="4681922" url="https://pl.wikipedia.org/wiki?curid=4681922" title="Phellodendron">
Phellodendron



</doc>
<doc id="4681924" url="https://pl.wikipedia.org/wiki?curid=4681924" title="Sputnik 21">
Sputnik 21



</doc>
<doc id="4681926" url="https://pl.wikipedia.org/wiki?curid=4681926" title="Polska na światowych wojskowych igrzyskach sportowych">
Polska na światowych wojskowych igrzyskach sportowych

Polacy uczestniczą w międzynarodowych, multidyscyplinarnych zawodach organizowanych dla sportowców-żołnierzy przez Międzynarodową Radę Sportu Wojskowego (CISM) w ramach światowych igrzysk wojskowych w interwale czteroletnim od roku 1995.
Polscy multimedaliści.
Tabele przedstawiają klasyfikację polskich sportowców, którzy zdobyli co najmniej dwa złote medale. Wzięte zostały pod uwagę wszystkie zdobyte medale – w konkurencjach indywidualnych i drużynowych. Przy ustalaniu kolejności najpierw uwzględniono liczbę złotych medali, później srebrnych, a na końcu brązowych. W przypadku, gdy dwoje zawodników uzyskało taką samą liczbę medali, najpierw wzięto pod uwagę rok zdobycia pierwszego medalu, a następnie porządek alfabetyczny.

</doc>
<doc id="4681930" url="https://pl.wikipedia.org/wiki?curid=4681930" title="Leni Alexander">
Leni Alexander

Leni Alexander właśc. Helene Alexander Pollak (ur. 8 czerwca 1924 we Wrocławiu, zm. 7 sierpnia 2005 w Santiago) – chilijska kompozytorka pochodzenia żydowskiego.
Życiorys.
Helene Alexander Pollak urodziła się we Wrocławiu. Do 1939 mieszkała w Hamburgu, skąd wyemigrowała z rodziną do Chile. W latach 1949–1953 studiowała u kompozytora Fré Focke'a, który pokazał jej możliwości dodekafonizmu. Dzięki stypendium rządu francuskiego studiowała z dwoma ważnymi kompozytorami: Reném Leibowitzem i Olivierem Messiaenem. Utrzymywała kontakt z wieloma artystami, w tym z Pierre’em Boulezem, Brunonem Maderną i Lucianem Berio.

</doc>
<doc id="4681931" url="https://pl.wikipedia.org/wiki?curid=4681931" title="Sejmiki egzulanckie">
Sejmiki egzulanckie

Sejmiki egzulanckie – szczególny rodzaj sejmików szlacheckich, które odbywały się w Rzeczypospolitej Obojga Narodów. Składały się ze szlachty polskiej, która pochodziła z województw znajdujących się już poza terytorium I Rzeczypospolitej w wyniku konfliktów z sąsiadami. Sejmiki egzulanckie odbywały się na terytorium Rzeczypospolitej, w miejscu najbliższym od utraconych terytoriów. Szlachta zasiadająca na tych sejmikach była określana jako egzulanci (od łac. "exsulans, exsulantis" – wygnaniec).
Na sejmikach egzulanckich szlachta wybierała swoich posłów – przedstawicieli województw, które już były poza granicami Rzeczypospolitej – na sejm walny. Ponadto król nadal nadawał szlachcie z tych województw tytuły urzędów ziemskich i grodzkich, oraz szlachta nie utraciła godności senatorskich związanych z tymi województwami (np. po utracie województwa smoleńskiego w skład Senatu cały czas wchodzili biskup, kasztelan i wojewoda smoleński). Instytucja sejmików egzulanckich pokazuje, że szlachta z terenów utraconych zachowała pełnię praw publicznych i cały czas mogła mieć wpływ na kształtowanie się polityki Rzeczypospolitej. Jednakże aby szlachcic mógł brać udział w sejmikach musiał spełniać pewne warunki, które zostały uregulowane w ustawie o podziale administracyjnym państwa „Rozkład województw, ziem i powiatów z oznaczeniem miast, a w nich miejsc konstytucyjnych dla sejmików w prowincjach Koronnych Wielkiego Księstwa Litewskiego”. Jednak nie zważając na te przepisy, w dalszym ciągu obowiązywała zasada „dowolności w uznaniu kogoś za egzulanta”.
Problem sejmików egzulanckich powstał w XVII wieku, kiedy ciągłe wojny z sąsiadami doprowadziły do uszczuplenia terytorium Rzeczypospolitej. Pierwszy raz pojęcie to znalazło się w użyciu podczas powstania Chmielnickiego w latach 1648–1655 – sejmiki z prowincji małopolskiej nie mogły się zebrać w miejscu zwyczajowo przyjętym z powodu wojny z Kozakami, więc odbywały się w sąsiednich województwach gdzie było już bezpiecznie (tzw. sejmiki na wygnaniu). Następnie na mocy rozejmu andruszowskiego zawartego w 1667 roku Rzeczpospolita Obojga Narodów utraciła województwo smoleńskie i czernihowskie – to z tych województw sejmiki egzulanckie miały największe znaczenie w historii Polski. Przez kilkanaście lat istniał też sejmik egzulancki województwa podolskiego, które zostało zajęte przez Imperium Osmańskie po traktacie w Buczaczu w 1672, jednak już w 1676 roku Rzeczypospolitej udało się odzyskać część Podola, a w 1699 roku na mocy traktatu w Karłowicach wszystkie ziemie utracone w 1672 roku powróciły do Rzeczypospolitej.
Sejmiki egzulanckie w okresie powstania Chmielnickiego.
Od 1648 roku sejmiki odbywały się w innych miejscach niż zwyczajowo przyjęte. Przyczyną takiej zmiany był wybuch powstania Chmielnickiego, które objęło południowo-wschodnią część Rzeczypospolitej Obojga Narodów. Przed rokiem 1648 szlachta z województwa kijowskiego odbywała zgromadzenia najpierw w Kijowie, a od czasów Stefana Batorego w Żytomierzu. Sejmiki województwa bracławskiego zbierały się w Bracławiu, a po jego zniszczeniu (od 1598 r.) w Winnicy. Sejmik z województwa czernihowskigo odbywał się w Czernihowie. Klęski spowodowały rozkład aparatu państwowego na Ukrainie, a szlachta uciekała w panice. Po tych wydarzeniach szlachta kijowska zebrała się w Łucku, a szlachta czernihowska w Lublinie. Po ugodzie zborowskiej w 1649 roku król Jan Kazimierz ustanowił dla szlachty z województwa czernihowskiego, kijowskiego i bracławskiego wspólne miejsce odbywania się sejmików we Włodzimierzu. W latach 1650. szlachta kijowska powróciła do Żytomierza i razem ze szlachtą czernihowską odbył się tam sejmik przedsejmowy. Jednak już dwa lata później szlachta z tych województw oraz województwa bracławskiego znowu zebrała się we Włodzimierzu, który został już stałym miejscem obrad sejmików z województw ukraińskich. Decyzja ta została oficjalnie podjęta w 1659 roku przez Sejm, który uchwalił konstytucję „Seymiki y Elekcye Woiewodztw Ukrainnych”. Była to właściwie pierwsza ustawa, w której wprost określono, że dopóki ziemianie tamtejsi nie powrócą do swych dóbr, mają odbywać swe zgromadzenia we Włodzimierzu. W latach 60. XVII w. szlachta kijowska i bracławska coraz częściej odbywała sejmiki albo we Włodzimierzu, albo w swoich zwyczajowych miejscach, co rodziło różne konflikty (np. przy elekcji sędziego kijowskiego jego przeciwnicy chcieli unieważnienia elekcji m.in. z powodu odbywania się sejmiku w miejscu nie zwyczajowo przyjętym). Natomiast szlachta czernihowska już nigdy nie wróciła na swoje pierwotne miejsce odbywania sejmików.
Sejmiki egzunalnckie po 1667 roku.
Po rozejmie andruszowskim z 1667 roku Rzeczpospolita Obojga Narodów utraciła na rzecz Imperium Rosyjskiego województwo smoleńskie i czernihowskie. Szlachta pochodząca z tych województw nadal prowadziła działania polityczne w Rzeczypospolitej. Była skupiona w sejmiki egzulanckie, które miały takie same kompetencje jak sejmiki ziemskie. Żeby szlachta mogła uczestniczyć w sejmikach egzulanckich musiała spełniać wymogi uregulowane w ustawie o podziale administracyjnym państwa. Uprawnionymi do udziału w sejmiku egzulanckim województwa smoleńskiego była tylko szlachta, która pochodziła z tego województwa oraz posiadała majątek ziemski na terenie Wielkiego Księstwa Litewskiego (czy to nadany jako dobro egzulanckie, czy nabyty w drodze transakcji cywilnoprawnej). Wykluczono jednak wygnańców z województwa smoleńskiego osiedlonych poza Wielkim Księstwem Litewskim. Sejmik ten od 1691 roku obradował na terytorium Zamku Dolnego w Wilnie, a później na początku XVIII wieku został przeniesiony do klasztoru benedyktyńskiego. Na terenie Wilna obradował również sejmik egzulancki z powiatu starodubowskiego (który wchodził w skład województwa smoleńskiego). Sejmiki egzulanckie odbywały się w Wilnie do 1777 roku, natomiast później sejmik smoleński został przeniesiony do Olity, a starodubowski do Żyżmor. Sejmikowi smoleńskiemu i starodubskiemu nadal przysługiwał wybór po dwóch posłów na sejm walny.
Natomiast sejmik egzulancki województwa czernihowskiego od lat 50. XVII wieku zbierał się we Włodzimierzu. Jednak liczba posłów wybieranych jako przedstawiciele województwa czernihowskiego wzrosła z 4 do 6. Sejmiki smoleńskie i czernihowski wzięły również udział w referendum konstytucyjnym w 1792 roku. Sejmiki smoleński i starodubowski zaprzysięgły Konstytucję 3 maja. Natomiast sejmik czernihowski przemilczał Konstytucję, a pochwalił tylko ustawę o sejmikach.
Sejmik egzulancki w latach 1672–1699.
W 1672 południowo-wschodnia część Rzeczypospolitej Obojga Narodów – Podole – znalazło się pod kontrolą Imperium Osmańskiego. Szlachta województwa podolskiego, która sejmik zwyczajowo odbywała w Kamieńcu Podolskim, musiała udać się na wygnanie. Od 1672 roku szlachta obradowała w Haliczu w klasztorze franciszkanów, a rok później oficjalnie Halicz jako miejsce zgromadzeń podolskich egzulantów wyznaczyła konstytucja sejmu pacyfikacyjnego. Natomiast od roku 1677 podolscy egzulanci zbierali się we Lwowie w kościele Ojców Franciszkanów. Podolanie powrócili do swojego zwyczajowego miejsca odbywania sejmików dopiero po zawarciu traktatu w Karłowicach w 1699 roku. W latach 1672–1676 sejmik egzulancki województwa podolskiego popierał wzmocnienie państwa i troszczył się o zaspokojenie potrzeb wojska.

</doc>
<doc id="4681935" url="https://pl.wikipedia.org/wiki?curid=4681935" title="7 Dni Kędzierzyn-Koźle">
7 Dni Kędzierzyn-Koźle



</doc>
<doc id="4681940" url="https://pl.wikipedia.org/wiki?curid=4681940" title="Mary Costa">
Mary Costa

Mary Costa (ur. 5 kwietnia 1930 w Knoxville w stanie Tennessee) – amerykańska śpiewaczka operowa i aktorka.
Kariera muzyczna.
Karierę muzyczną zaczynała jako wokalistka w szkolnym chórze. W 1952 zwyciężyła w przesłuchaniach wokalnych do tytułowej roli w filmie animowanym "Śpiąca królewna", wydanym przez The Walt Disney Company w 1959. Oprócz partii mówionych, na potrzeby produkcji nagrała piosenkę „Once Upon a Dream” w duecie z Billem Shirleyem. W 1999 została uhonorowana tytułem Legendy Disneya.
Występowała w Metropolitan Opera House, San Francisco Opera i Opera Company of Boston.
24 czerwca 1970, na zaproszenie Jacqueline Kennedy Onassis, zaśpiewała na uroczystym odsłonięciu pomnika im. Johna F. Kennedy’ego.
Kariera aktorska.
W 1953 zadebiutowała jako aktorka, grając Joan w filmie "Marry Me Again", którego reżyserem był jej ówczesny narzeczony, Frank Tashlin. Na potrzeby realizacji produkcji para przełożyła termin ślubu. Następnie zagrała niewielkie role w serialach "The Great Gildersleeve" (1954), "The Bob Cummings Show" (1955) i "Climax!" (1955).
Zagrała główną rolę żeńską (Kay) w filmie Roberta Stevensa "The Big Caper" z 1957. W 1963 pojawiła się epizodycznie w serialach "Toast of the Town" i "The Voice of Firestone".
W 1972 premierę miał film "The Great Waltz", w którym wcieliła się w Jetty Treffz, pierwszą żonę Johanna Straussa.
W nowym tysiącleciu pojawiła się epizodycznie w filmach "Titus Andronicus" (2000) i "Julia" (2004).
Pozostałe przedsięwzięcia.
Od czasu zakończenia kariery artystycznej prowadzi spotkania motywacyjne w szkołach. Została ambasadorką organizacji non-profit Childhelp, pomagającej dzięcięcym ofiarom przemocy.
W latach 2003–2007 zasiadała w Narodowej Radzie Sztuki.
W 2014 otrzymała honorowy tytuł doktora Uniwersytetu w Knoxville.

</doc>
<doc id="4681945" url="https://pl.wikipedia.org/wiki?curid=4681945" title="Bernardine Evaristo">
Bernardine Evaristo

Bernardine Evaristo (ur. 1959 w Londynie) – brytyjska pisarka. Jej bestsellerowa powieść "Dziewczyna, kobieta, inna" zdobyła (równolegle z nagrodzoną Margaret Atwood) nagrodę The Man Booker Prize for Fiction w 2019 r. 
Biogram.
Urodziła się w Londynie jako córka Angielki i Nigeryjczyka. Była czwartą z ośmiorga rodzeństwa. Wychowała się w Woolwich w południowym Londynie. Początkowo kształciła się jako aktorka i pracowała w teatrze. 
Jest autorką dwóch uznanych przez krytykę powieści napisanych wierszem: "Lara" (1997), która opisuje korzenie mieszanej rodziny angielsko-nigeryjsko-brazylijsko-irlandzkiej w okresie 150 lat, na obszarze trzech kontynentów i na przestrzeni siedmiu pokoleń; oraz "The Emperor's Babe" (2001), tragikomiczną historię Zuleiki, dziewczynki sudańskich rodziców, która dorasta w Londynie pod panowaniem Rzymian w II w. n.e. i ma romans z rzymskim cesarzem Septymiuszem Sewerem. Kolejna powieść Evaristo, napisana mieszanym prozatorsko-wierszowanym stylem, "Soul Tourists" (2005), opowiada o podróży samochodem po Europie niedopasowanej pary: Stanleya i Jessie, którzy spotykają duchy: Aleksandra Puszkina, Alessandro de Medici i Mary Seacole. 
Była profesorką wizytującą m.in.na: Columbia University w Nowym Jorku, University of the Western Cape w Kapsztadzie oraz na University of East London. Była także pisarką-rezydentką w Museum of London w 1999 r. 
W 2021 została prezeską Królewskiego Towarzystwa Literackiego (Royal Society of Literature).

</doc>
<doc id="4681946" url="https://pl.wikipedia.org/wiki?curid=4681946" title="Tarasowe">
Tarasowe



</doc>
<doc id="4681947" url="https://pl.wikipedia.org/wiki?curid=4681947" title="Dołżyca (rejon maniewicki)">
Dołżyca (rejon maniewicki)



</doc>
<doc id="4681953" url="https://pl.wikipedia.org/wiki?curid=4681953" title="Olszany (rejon łucki)">
Olszany (rejon łucki)



</doc>
<doc id="4681954" url="https://pl.wikipedia.org/wiki?curid=4681954" title="Twierdzenie Vitaliego o pokryciu">
Twierdzenie Vitaliego o pokryciu



</doc>
<doc id="4681956" url="https://pl.wikipedia.org/wiki?curid=4681956" title="Budki (rejon maniewicki)">
Budki (rejon maniewicki)



</doc>
<doc id="4681957" url="https://pl.wikipedia.org/wiki?curid=4681957" title="Zygmunt Burago">
Zygmunt Burago

Zygmunt Burago (ur. 6 kwietnia 1886 w Koluszkach, zm. 17 lipca 1920 w okolicach Ułanek) – żołnierz armii rosyjskiej, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w Koluszkach w rodzinie Franciszka i Franciszki Pauliny z Mikołajewskich. Absolwent Szkoły Technicznej w Chełmie. W 1917 jako ochotnik wstąpił do I Korpusu Polskiego w Rosji. Po rozbrojeniu Korpusu przyjechał do Warszawy i w listopadzie 1918 wstąpił do odrodzonego Wojska Polskiego. W składzie 21 pułku piechoty walczył na froncie ukraińskim i bolszewickim. Uczestniczył w obronie Lwowa i Bełza. Od 24 marca do 9 czerwca 1919 był uczniem klasy „N” Szkoły Podchorążych w Warszawie. 21 czerwca 1919 został mianowany z dniem 1 czerwca 1919 podporucznikiem w piechocie. W 21 pułku piechoty objął dowództwo kompanii technicznej. W lipcu 1920, "po opanowaniu wsi Ułanki, widząc że kompania się cofa, z kilkoma żołnierzami rzucił się do ataku, pociągając za sobą całą kompanię, wieś została zdobyta". W końcowej fazie ataku został zabity. Za czyn ten został odznaczony pośmiertnie Krzyżem Srebrnym Orderu „Virtuti Militari”.

</doc>
<doc id="4681958" url="https://pl.wikipedia.org/wiki?curid=4681958" title="Kołodja">
Kołodja



</doc>
<doc id="4681959" url="https://pl.wikipedia.org/wiki?curid=4681959" title="Han Kang">
Han Kang

Han Kang (koreański 한강, ur. 27 listopada 1970 w Gwangju) – koreańska pisarka; zdobywczyni nagrody The Man Booker Prize for Fiction za powieść "Wegetarianka" (2007), przetłumaczoną na wiele języków.
Życiorys.
Han Kang urodziła się w 1970 r. w Gwangju. Od dziesiątego roku życia mieszkała w Seulu, gdzie przeprowadziła się z rodziną. Studiowała filologię koreańską na Yonsei University. Debiutowała jako poetka, publikując pięć wierszy, w tym „Zimę w Seulu”, w "Munhak-gwa-sahoe" (1993). W następnym roku rozpoczęła karierę pisarską, wygrywając konkurs literacki gazety „Seoul Shinmun” w Seulu za opowiadanie "Czerwona kotwica" (1994). Pierwszy zbiór opowiadań zatytułowany "Yeosu" opublikowała w 1995 r. Przez trzy miesiące w 1998 r. uczestniczyła w międzynarodowym programie pisarskim University of Iowa, przy wsparciu Arts Council Korea. Jej twórczość obejmuje zbiory opowiadań "Fruits of My Woman" (2000), "Ognista salamandra (Fire Salamander", 2012); powieści: "Czarny jeleń (Black Deer", 1998), "Twa zimna dłoń (Your Cold Hands", 2002), "Wegetarianka (The Vegetarian)" (2007), "Breath Fighting" (2010) i "Lekcja greki (Greek Lessons", 2011), "Human Acts" (2014), "The White Book" (2016), Europa (2019). Opublikowano także zbiór wierszy pt. "Schowałam w szufladzie o zmierzchu" (2013). Zdobywczyni wielu nagród.

</doc>
<doc id="4681960" url="https://pl.wikipedia.org/wiki?curid=4681960" title="Watchmen (serial telewizyjny)">
Watchmen (serial telewizyjny)

Watchmen – amerykański serial fantastycznonaukowy będący kontynuacją komiksu wydawnictwa DC Comics "Strażnicy" z 1987 roku autorstwa Alana Moore’a i Dave’a Gibbonsa. Serial został stworzony przez Damona Lindelofa dla stacji HBO. W głównych rolach występują: Regina King, Don Johnson, Tim Blake Nelson, Yahya Abdul-Mateen II, Andrew Howard, Jacob Ming-Trent, Tom Mison, Sara Vickers, Dylan Schombing, Louis Gossett Jr., Jeremy Irons, Jean Smart i Hong Chau.
Serial emitowany jest na kanale HBO oraz w serwisie HBO GO od 20 października 2019 roku. W Polsce serial ten jest dostępny również na kanale HBO i platformie HBO GO od 21 października 2019.
Odbiór.
Serial spotkał się z dobrą reakcją krytyków. W agregatorze recenzji Rotten Tomatoes 96% z 116 recenzji jest pozytywne, a średnia ocen wystawionych na ich podstawie wyniosła 8,6. Z kolei w agregatorze Metacritic średnia ważona ocen z 35 recenzji wyniosła 85 punktów na 100.

</doc>
<doc id="4681967" url="https://pl.wikipedia.org/wiki?curid=4681967" title="Restrykcja funkcji">
Restrykcja funkcji



</doc>
<doc id="4681971" url="https://pl.wikipedia.org/wiki?curid=4681971" title="Ignacy Czesław Łempicki">
Ignacy Czesław Łempicki



</doc>
<doc id="4681975" url="https://pl.wikipedia.org/wiki?curid=4681975" title="Tabele krzyżowe">
Tabele krzyżowe



</doc>
<doc id="4681976" url="https://pl.wikipedia.org/wiki?curid=4681976" title="Woźniki (Chałupki)">
Woźniki (Chałupki)

Chałupki – osada wsi Chałupki w Polsce, położona w województwie łódzkim, w powiecie sieradzkim, w gminie Sieradz.
W latach 1975–1998 osada należała administracyjnie do województwa sieradzkiego.

</doc>
<doc id="4681977" url="https://pl.wikipedia.org/wiki?curid=4681977" title="Okopy (województwo łódzkie)">
Okopy (województwo łódzkie)



</doc>
<doc id="4681979" url="https://pl.wikipedia.org/wiki?curid=4681979" title="Ignacy Łempicki (chargé d’affaires)">
Ignacy Łempicki (chargé d’affaires)

Ignacy Łempicki herbu Junosza (ur. 1766 w Warszawie, zm. po 1804) – dyplomata i wojskowy, chargé d’affaires polski w Wiedniu w latach 1793–1795.
Życiorys.
Był synem Ignacego Czesława Łempickiego, generała adiutanta królewskiego i oficjalisty Komisji Wojskowej, oraz Marianny z domu Hiż; wnukiem pułkowników Jana Łempickiego i Jana Wilhelma Hiża. Miał siostrę Eufemię. Był siostrzeńcem generała Jana Augusta Hiża; bratem ciotecznym Jana i Józefa.
W latach 1776–1787 uczył się w Szkole Rycerskiej w Warszawie. W 1786 roku został chorążym wojsk koronnych.
Najprawdopodobniej w 1789 roku udał się do Wiednia wraz z dawnym wicekomendantem Szkoły Rycerskiej Franciszkiem Woyną (obejmującym wówczas poselstwo wiedeńskie) jako jego sekretarz. W 1791 roku Ignacy Łempicki był adiutantem przy kancelarii poselstwa w Wiedniu. Po dymisji Woyny w lipcu 1793 roku objął stanowisko chargé d’affaires.
W czasie insurekcji kościuszkowskiej w 1794 roku kierowana przez niego placówka wiedeńska nadesłała najwięcej raportów do Wydziału Interesów Zagranicznych Rady Najwyższej Narodowej. Po upadku powstania Łempicki pozostawał w dyspozycji króla Stanisława Augusta, który w lutym 1795 wezwał go do powrotu do kraju. Pozostający od miesięcy bez pensji, Łempicki nie mógł opuścić Wiednia z powodu zadłużenia. Dopiero 25 listopada 1795 Stanisław August posłał mu niemal tysiąc dukatów wraz z listem cyrkularnym ostatecznie likwidującym polską służbę zagraniczną.
Łempicki osiadł w Galicji, gdzie był dziedzicem Poraża w powiecie liskim. W 1805 roku wylegitymował się ze szlachectwa w Wydziale Stanów galicyjskich. Był ożeniony z Aleksandrą Olszewską. Miał córkę Marię (Mariannę), żonę Teofila Romera (1814–1894), babkę generała Franciszka Latinika.

</doc>
<doc id="4681980" url="https://pl.wikipedia.org/wiki?curid=4681980" title="Wiechutki (powiat sieradzki)">
Wiechutki (powiat sieradzki)



</doc>
<doc id="4681985" url="https://pl.wikipedia.org/wiki?curid=4681985" title="Stanisław Kraiński (chorąży)">
Stanisław Kraiński (chorąży)

Stanisław Kraiński (ur. 13 listopada 1898 w Byczynie, zm. w 1945?) – chorąży Wojska Polskiego, kawaler Orderu Virtuti Militari.
Życiorys.
Urodził się w rodzinie Teofila i Anny z domu Mielczarek. W 1918 zgłosił się do Wojska Polskiego i został wcielony do 4 pułku ułanów. Przydzielony do 4 szwadronu, walczył pod m.in. pod Lwowem. Za walki nad Berezyną został odznaczony Krzyżem Srebrnym Orderu Virtuti Militari. Po zakończeniu działań wojennych pozostał w wojsku jako podoficer zawodowy. W stopniu chorążego walczył w kampanii wrześniowej. Uniknął niewoli i w listopadzie 1939 znalazł się w Wilnie. Przedostał się do niemieckiej strefy okupacyjnej i wraz z synem zamieszkał we Włocławku u swojej teściowej. Po nawiązaniu kontaktu ze Związkiem Walki Zbrojnej rozpoczął działalność konspiracyjną. Został komendantem placówki Armii Krajowej w Kowalu. 13 czerwca 1943 we wsi Kruszyn został aresztowany przez Gestapo. Początkowo więziony w Radogoszczu skąd został przewieziony do Mauthausen. Zginął w niewyjaśnionych okolicznościach.
Życie prywatne.
Żonaty z Aleksandrą Ścieszek. Miał syna – Włodzimierza (ur. 1927 – zm. 1982 r. we Włocławku, prawnik) i córkę – Danutę (ur. 1923, ekonomistka zm.29.05.2010 r. w Krakowie).

</doc>
<doc id="4681988" url="https://pl.wikipedia.org/wiki?curid=4681988" title="Ctenomys andersoni">
Ctenomys andersoni

Ctenomys andersoni – endemiczny gatunek gryzonia z rodziny tukotukowatych (Ctenomyidae). Występuje w centralno-południowej Boliwii. Znany tylko z jednej lokalizacji: Cerro Itahuaticua. Występuje na wysokości 800–1800 m n.p.m.
Budowa ciała.
"Ctenomys andersoni", podobnie jak inne gatunki tukotuko, charakteryzuje mocna budowa ciała, małe oczy (ale jak na zwierzęta podziemne stosunkowo duże) ulokowane w górnej części czaszki. Tułów ma kształt cylindryczny. Uszy są małe. Ogon gruby i stosunkowo krótki. Łapy, wyposażone w mocne pazury, są przystosowane do kopania tuneli. Długie siekacze i mocne pazury stanowią dla wszystkich tukotuko podstawę adaptacyjną do życia pod ziemią. Są niezbędne do drążenia tuneli. "Ctenomys" używają do prac ziemnych siekaczy. Drążą z zamkniętymi pyszczkami. W zakresie kształtu czaszki występuje duża zmienność międzygatunkowa.
"Ctenomys andersoni" jest gryzoniem o wielkości określanej jako średnia lub duża. Sierść w części grzbietowej jest wybarwiona na odcienie brązu z jasnooliwkowym pasem biegnącym od karku do tyłu. Futro w części brzusznej jest bladooliwkowe, zaś nasada włosów jest szara. Górne siekacze są długie, wybarwione na kolor pomarańczowy.
Kariotyp.
Garnitur chromosomowy tego zwierzęcia tworzy 23 par (2n=46) chromosomów (FN=50).
Tryb życia.
"C. andersoni", jak wszystkie tukotuko, wiodą podziemny tryb życia. Pod ziemią żyją, rozmnażają się, jedzą i tam umierają. Jak zdecydowana większość tukotuko wiedzie samotniczy tryb życia. Jeden system tuneli należy do jednego zwierzęcia. Młode tukotuko osiągają dojrzałość płciową po około 6–8 miesiącach życia. Ciąża trwa około 100 dni.
Rozmieszczenie geograficzne.
Występuje w centralno-południowej Boliwii. Znany tylko z jednej lokalizacji: Cerro Itahuaticua. Występuje na wysokości 800–1800 m n.p.m. Typowa lokalizacja: departament Santa Cruz we wschodniej Boliwii, Cerro Itahuaticua (19°48′S, 63°31′W) na wysokości 810 m n.p.m.
Ekologia.
"Ctenomys andersoni" podobnie jak pozostałe gatunki z rodzaju "Ctenomys" są roślinożercami. Tukotuko żywią się trawami i ziołami oraz ich nasionami. Najchętniej zbierają rośliny w bezpośrednim sąsiedztwie wylotu nory. Zdobyte pożywienie zjadają na miejscu lub wciągają do nory. Takie zachowanie pozwala na minimalizowanie ryzyka padnięcia ofiarą drapieżników. "C. andersoni" chętnie zjadają fragmenty kolczastych drzew z rodziny bobowatych oraz opuncje z rodziny kaktusowatych. "C. andersoni" zasiedla wapienne zbocza gór. 
Zwierzęta z rodzaju "Ctenomys" wchodzą w skład diety pójdźki ziemnej, uszatki błotnej, grizona mniejszego, majkonga krabożernego, żararaka urutu i myszołowca towarzyskiego. Tukotuko są traktowane jako szkodniki upraw. Chętnie zjadają uprawiany przez lokalną ludność maniok jadalny.
Siedlisko.
Poszczególne gatunki tukotuko zasiedlają izolowane, stosunkowo niewielkie obszary. Zwierzęta budują tunele na głębokości 31–44 cm. Tunel ma szerokość od 5,5 cm do 9,3 przy wysokości 6 do 11 cm. Korytarz osiąga długość do 5 m. Wyjścia z nory są zwykle zamknięte. Komora gniazdowa jest lokowana na końcu korytarza.
Komunikacja.
Nazwa zwierząt "tuko-tuko" jest onomatopeją odwzorowującą ich wokalizację. Samce dwukrotnie częściej używają dźwięku w komunikacji niż samice. 

</doc>
<doc id="4681991" url="https://pl.wikipedia.org/wiki?curid=4681991" title="Fort Hosh el-Kab">
Fort Hosh el-Kab

Zrujnowany fort znajdujący się na lewym brzegu Nilu (współrzędne geograficzne 16° 0'37.06"N 32°33'1.16"E, ), w Prowincji Chartum (Sudan), w odległości 40 km od miejsca gdzie wody Białego Nilu łączą się z Nilem Błękitnym. Budowla obronna została wzniesiona w 2. połowie VI wieku n.e. W tym okresie terenami tymi władali królowie Alwy.
Jest to największy znany regularny fort z doliny Nilu Środkowego. Został zbudowany z nieregularnych kamieni łączonych zaprawą mułową. Całość ma plan czworoboku o wymiarach wewnętrznych 97x88 metrów. Mury wzmacniało trzynaście bastei. Znajdowały się one w narożnikach oraz w równych odstępach na całej długości kurtyn. Do fortu prowadziły dwie bramy, jedna od strony rzeki (od wschodu), druga od strony pustyni (od zachodu). W 2018 mury fortu był zachowany do wysokości około 0,7 metra.
Badania geofizyczne przeprowadzone w 2018 wskazały, że wewnątrz fortu znajdują się liczne zabudowania, wzniesione wzdłuż lica wewnętrznego murów oraz jako budynki wolnostojące. Fort był zamieszkany do połowy VII wieku, a następnie został opuszczony na okres około 1000 lat. W okresie Fundż (XVI-XIX wieku) w ruinach fortu osiedliła się niewielka grupa ludzi. Ślady budynków oraz struktur kamiennych z tego okresu można znaleźć głównie w południowo-wschodniej części fortu. Przy czym część z nich została wzniesiona na ruinach murów obronnych.
W 2018 miejsce to było opuszczone. Bliskość Nilu (odległość około 500 metrów) sprawia, że teren ten jest atrakcyjny dla miejscowych rolników. Dowodem na to jest szeroki na 10 metrów kanał irygacyjny, który został przekopany w 2013/2014, a który przecina fort na osi północ-południe.

</doc>
<doc id="4681996" url="https://pl.wikipedia.org/wiki?curid=4681996" title="Saurolophini">
Saurolophini

Saurolophini – plemię wymarłych dinozaurów ptasiomiedniczych, ornitopodów z rodziny kaczodziobych.
Historia badań nad tymi zwierzętami zaczyna się na początku XX wieku. Pierwsze szczątki zaliczone do rodzaju zaurolof znaleziono w Kanadzie, nad brzegami rzeki Red Deer, w skałach formacji Edmonton. Opisał je Barnum Brown w 1912, z gatunkiem typowym "S. osborni". Ukuta przez badacza nazwa rodzajowa "Saurolophus" oznacza z "sauros" „jaszczurka”; λοφος "lophos" „grzebień, czub”. Brown zaliczył zwierzę do rodziny Trachodontidae. Rodzinę tą podzielił na dwie podrodziny, Trachodontinae i Saurolophinae. Do Saurolophinae zaliczył zaurolofa, hipakrozaura i korytozaura. Obecnie nazwa Trachodontidae nie jest już używana, określeniem rodziny jest Hadrosauridae.
Tymczasem w 1916 Barnum Brown opisał kolejny rodzaj kaczodziobego dzięki odkryciom dokonanym rok wcześniej. Spośród czaszek przypisywanych rodzajowi "Trachodon" znad rzeki Red Deer (formacja Belly River) znalazł jedną większą, niepasującą do pozostałych. Zaliczył ją bez problemu do podrodziny Saurolophinae, ogólnie przypominała czaszkę zaurolofa, jednak miała mniejszy, wyglądający na dopiero tworzący się grzebień. Badacz uznał, że ma do czynienia z przodkiem zaurolofa, wobec czego nadał zwierzęciu nazwę prozaurolof.
Kolejny gatunek, "S. angustirostris", opisany został z Azji. Niedługo po opisanym powyżej odkryciu wydobyto jednak o wiele bardziej wartościowe szczątki. Odnalazła je w Mongolii w pochodzących z wczesnego mastrychtu skałach formacji Nemegt polsko-mongolska ekspedycja paleontologiczna, działająca w latach 1947-49. Anatolij Rożdiestwienski nadał znalezisku nazwę "S. angustirostris". Jeszcze wcześniej odkryty okaz, fragmentaryczna kość kulszowa z Heilongjiang w Chińskiej Republice Ludowej, nazwany został przez Riabinina "S. kryschtofovici". Jednak obecnie uważa się to miano za "nomen dubium".
Jednym z gatunków później zaliczonych do tego samego rodzaju był "S. morrisi". Jego pozostałości znaleziono w środkowej Kalifornii, wśród skał formacji Moreno, datowanych na późny mastrycht. Znalezione tam skamieniałości zostały powtórnie przebadane przez zespół Prieto-Márqueza. Badacze zwrócili uwagę na mocno zbudowany, sięgający za sklepienie czaszki grzebień tworzony głównie przez kość nosową, zakończony wydłużoną, trójkątnego kształtu płytką. Wskazali także odmienności w kopule kości czołowej i zagłębienie około nozdrzy. Bazując na rzeczonych cechach, uznanych za autapomorfie, naukowcy zdecydowali się przenieść gatunek do odrębnego rodzaju, ustanawiając dlań nową nazwę rodzajową "Augustynolophus". Źródłosłów wywodzi się od Gretchen Augustyn, która wraz z rodziną wsparła badania, do którego dodano końcówkę "-lophus". Prieto-Márquez i inni odnieśli się tutaj do bliskich krewnych nowego rodzaju, których nazwy także kończą się tak samo.
To właśnie przy okazji opisu nowego rodzaju "Augustynolophus" opisano formalnie nowe plemię. Prieto-Márquez "et al." zaliczyli doń prócz nowego rodzaju zaurolofa i prozaurolofa. Rodzaje te łączą takie między innymi cechy, jak szeroka kość przedszczękowa o łukowatym obrysie w bocznej okolicy dziobowej czy też płasko, gwałtownie opadająca powierzchnia baterii zębowej. Zwierzęta te miały na głowie grzebień kostny, wydrążony. W miarę upływu ewolucji rósł on w kierunku tylno-grzbietowym. Być może zwiększał on powierzchnię czaszki, służąc termoregulacji. Inny pogląd upatruje w tych strukturach roli społecznej. Wymienia się kilka potencjalnych sposobów, za pomocą których na przykład prozaurolof komunikował się z innymi przedstawicielami swej grupy. Prócz kostnego grzebienia zdobiącego głowę występować mogły też uchyłki nosowe. Miałyby one formę nadmuchiwanych powietrzem worków z tkanek miękkich, ukrytych w głębokich zagłębieniach oskrzydlających grzebień i wydłużonych otworach nozdrzy. Zwierzę mogłoby ich używać do przekazywania sygnałów zarówno wzrokowych, jak i słuchowych.
W 2017 umieszczono w tym plemieniu czwarty rodzaj, opisywanego właśnie "Bonapartesaurus" żyjącego na przełomie kampanu i mastrychtu na terenie współczesnej Argentyny, znalezionego w okolicy Salitral Moreno.

</doc>
<doc id="4681999" url="https://pl.wikipedia.org/wiki?curid=4681999" title="San Marcos de Tarrazú">
San Marcos de Tarrazú

San Marcos de Tarrazú – miasto w Kostaryce, w prowincji San José.

</doc>
<doc id="4682000" url="https://pl.wikipedia.org/wiki?curid=4682000" title="John Harvey (psycholog)">
John Harvey (psycholog)

John H. Harvey (ur. 1 stycznia 1943) – amerykański psycholog, profesor University of Iowa. Jego zainteresowania badacze dotyczą psychologicznej teorii atrybucji (do której wniósł istotny wkład), psychologii społecznej oraz psychologicznych aspektów bliskich związków międzyludzkich. 
Odnosząc się do wprowadzonego przez Allana R. Bussa rozróżnienia działań (są podejmowane przez ludzi i mają określony cel) i zdarzeń (są wynikiem działania sił fizycznych i nie są kierowane przez żadną osobę), Harvey wspólnie z Jalie Tucker wykazał, że jednostki inaczej wyjaśniają pojawienie się tych pierwszych, a inaczej tych drugich. W związku z tym doświadczenia dotyczące świata zewnętrznego będą się znacząco różnić w zależności od tego, czy dotyczą one świata społecznego (reprezentowanego przez działania), czy też dotyczą one świata pozaspołecznego (reprezentowanego przez zdarzenia).

</doc>
<doc id="4682001" url="https://pl.wikipedia.org/wiki?curid=4682001" title="Jerzy Niewiadomski">
Jerzy Niewiadomski

Jerzy Niewiadomski (ur. 9 maja 1923 we Lwowie, zm. 27 stycznia 2013) – polski inżynier, prof. dr hab.
Życiorys.
W 1949 ukończył wyższe studia w Politechnice Śląskiej na Wydziale Inżynieryjnym i Budowlanym, w 1959 obronił pracę doktorską, a w 1965 habilitował się. W 1983 nadano mu tytuł profesora.
Objął funkcję dziekana na Wydziale Budownictwa, prodziekana ds. nauki na Wydziale Budownictwa Ogólnego i Przemysłowego Politechniki Śląskiej. Był zastępcą kierownika w Katedrze Konstrukcji Budowlanych oraz kierownikiem w Zakładzie Konstrukcji Metalowych.

</doc>
<doc id="4682002" url="https://pl.wikipedia.org/wiki?curid=4682002" title="San Pablo de León Cortés">
San Pablo de León Cortés

San Pablo de León Cortés – miasto w Kostaryce, w prowincji San José.

</doc>
<doc id="4682003" url="https://pl.wikipedia.org/wiki?curid=4682003" title="San Pedro de Poás">
San Pedro de Poás

San Pedro de Poás – miasto w Kostaryce, w prowincji Alajuela.

</doc>
<doc id="4682005" url="https://pl.wikipedia.org/wiki?curid=4682005" title="San Rafael de Guatuso">
San Rafael de Guatuso

San Rafael de Guatuso – miasto w Kostaryce, w prowincji Alajuela.

</doc>
<doc id="4682006" url="https://pl.wikipedia.org/wiki?curid=4682006" title="Andrzej Grzybkowski">
Andrzej Grzybkowski

Andrzej Wojciech Grzybkowski (ur. 1935 w Poznaniu) – polski historyk sztuki, nauczyciel akademicki.
Życiorys.
Absolwent Uniwersytetu im. Adama Mickiewicza w Poznaniu (studia z zakresu geografii, polonistyki oraz historii sztuki). W 1989 habilitował się na Uniwersytecie Warszawskim w dyscyplinie historii, specjalność archiwistyka, na podstawie dzieła "Średniowieczne kaplice zamkowe Piastów śląskich (XII–XIV wiek)".
Specjalizuje się w historii architektury i rzeźby średniowiecznej. Autor licznych artykułów w czasopismach włoskich, niemieckich i francuskich. Wicedyrektor Instytutu Historii Sztuki Uniwersytetu Warszawskiego (1981–1984), kierownik Zakładu Historii Architektury w Instytucie Historii Sztuki Uniwersytetu Warszawskiego (1997–2000). Członek Stowarzyszenia Historyków Sztuki, Polskiego Towarzystwa Heraldycznego oraz Komitetu Nauk o Sztuce Polskiej Akademii Nauk (wiceprzewodniczący 2007–2011), redaktor naczelny „Rocznika Historii Sztuki” (1999–2013).
Zajmuje się fotografią artystyczną (członek Związku Polskich Artystów Fotografików od 1965). W latach 1961–1963 był członkiem Sekcji Artystycznej Poznańskiego Towarzystwa Fotograficznego – elitarnej grupy prowadzonej przez Fortunatę Obrąpalską. Twórczość prezentował na 17 wystawach indywidualnych oraz ponad 20 wystawach zbiorowych, w tym za granicą.

</doc>
<doc id="4682009" url="https://pl.wikipedia.org/wiki?curid=4682009" title="Kalinik (Czernyszow)">
Kalinik (Czernyszow)

Kalinik, imię świeckie Konstantyn Walerijowycz Czernyszow (ur. 22 czerwca 1977 w Eupatorii) – biskup Rosyjskiego Kościoła Prawosławnego, wcześniej w latach 2019–2022 Ukraińskiego Kościoła Prawosławnego Patriarchatu Moskiewskiego.
Życiorys.
Urodził się w rodzinie robotniczej. Wykształcenie podstawowe i średnie uzyskał w rodzinnym mieście; w okresie edukacji szkolnej był zakrystianem w miejscowych cerkwiach (św. Eliasza, następnie soborze św. Mikołaja). Od 1996 r. prowadził zajęcia ze Starego Testamentu na terenie dekanatu eupatorskiego eparchii symferopolskiej i krymskiej. W 2000 r. rozpoczął studia na Narodowym Uniwersytecie Spraw Wewnętrznych w Charkowie na kierunku „Prawoznawstwo”, które ukończył w 2005 r. z tytułem prawnika.
W 2004 r. został przez metropolitę symferopolskiego i krymskiego Łazarza skierowany do skitu św. Łukasza w Gorjance (dawne "Łaki") w rejonie bakczysarajskim, gdzie stanął na czele wspólnoty. Następnie otrzymał od metropolity Łazarza święcenia diakońskie (19 maja 2005 r.) i kapłańskie (23 lipca 2006 r.). 30 marca 2008 r. złożył przed metropolitą Łazarzem wieczyste śluby mnisze z imieniem Kalinik, ku czci św. Kalinika, patriarchy Konstantynopola. Od 24 listopada 2009 r., zgodnie z postanowieniem Świętego Synodu, był namiestnikiem – powstałego w miejsce skitu – monasteru św. Łukasza w Gorjance.
W 2009 r. ukończył Wschodnioukraiński Uniwersytet Narodowy im. Wołodymyra Dala w Ługańsku, ze specjalizacją menedżera-ekonomisty. W tym samym roku został wykładowcą Starego Testamentu w Taurydzkim Seminarium Duchownym w Symferopolu. Od 2010 r. był dziekanem monasterów eparchii symferopolskiej i krymskiej. W maju 2012 r. ukończył seminarium duchowne w Odessie. Od września tegoż roku pełnił posługę duszpasterską w Taurydzkim Seminarium Duchownym. Również w tym samym roku otrzymał godność archimandryty.
Postanowieniem Świętego Synodu został 29 stycznia 2016 r. wybrany na biskupa bakczysarajskiego, wikariusza eparchii symferopolskiej i krymskiej. Chirotonia odbyła się 8 grudnia 2019 r. w soborze św. Mikołaja w Nieżynie, pod przewodnictwem metropolity kijowskiego i całej Ukrainy Onufrego.

</doc>
<doc id="4682010" url="https://pl.wikipedia.org/wiki?curid=4682010" title="San Vito (Kostaryka)">
San Vito (Kostaryka)

San Vito – miasto w Kostaryce, w prowincji Puntarenas.

</doc>
<doc id="4682012" url="https://pl.wikipedia.org/wiki?curid=4682012" title="Sarchí">
Sarchí

Sarchí – miasto w Kostaryce, w prowincji Alajuela.

</doc>
<doc id="4682013" url="https://pl.wikipedia.org/wiki?curid=4682013" title="Sardinal">
Sardinal

Sardinal – miasto w Kostaryce, w prowincji Guanacaste.

</doc>
<doc id="4682014" url="https://pl.wikipedia.org/wiki?curid=4682014" title="Siquirres">
Siquirres

Siquirres – miasto w Kostaryce, w prowincji Limón.

</doc>
<doc id="4682015" url="https://pl.wikipedia.org/wiki?curid=4682015" title="Jalie Tucker">
Jalie Tucker

Jalie A. Tucker (ur. 1954) – amerykańska psycholog kliniczna, profesor Uniwersytetu Florydy. Jej zainteresowania badawcze dotyczą między innymi nadużywania substancji psychoaktywnych, podejmowanie decyzji i zmiany decyzji. Wniosła ona również istotny wkład do psychologicznej teorii atrybucji.
Odnosząc się do wprowadzonego przez Allana R. Bussa rozróżnienia działań (są podejmowane przez ludzi i mają określony cel) i zdarzeń (są wynikiem działania sił fizycznych i nie są kierowane przez żadną osobę), Tucker wspólnie z Johnem Harveyem wykazała, że jednostki inaczej wyjaśniają pojawienie się tych pierwszych, a inaczej tych drugich. W związku z tym doświadczenia dotyczące świata zewnętrznego będą się znacząco różnić w zależności od tego, czy dotyczą one świata społecznego (reprezentowanego przez działania), czy też dotyczą one świata pozaspołecznego (reprezentowanego przez zdarzenia).

</doc>
<doc id="4682016" url="https://pl.wikipedia.org/wiki?curid=4682016" title="Sixaola">
Sixaola

Sixaola – miasto w Kostaryce, w prowincji Limón.

</doc>
<doc id="4682017" url="https://pl.wikipedia.org/wiki?curid=4682017" title="Alcalinae">
Alcalinae

Alcalinae – monotypowa podrodzina płazów bezogonowych z rodziny Ceratobatrachidae. 
Zasięg występowania.
Podrodzina obejmuje gatunki występujące na Borneo (Indonezja, Malezja i Brunei) i Palawan (Filipiny); zachodniej Tajlandii (Phume w prowincji Kanchanaburi) i środkowej części półwyspowej Tajlandii (prowincje Chumphon, Ranong, Surat Thani i Phag Nga), prawdopodobnie do sąsiedniej prowincji Taninthayi w Mjanmie na wysokości 1000 m n.p.m..
Systematyka.
Etymologia.
"Alcalus": Angel Chua Alcala (ur. 1929), filipiński herpetolog.
Podział systematyczny.
Do podrodziny należy jeden rodzaj z następującymi gatunkami:

</doc>
<doc id="4682019" url="https://pl.wikipedia.org/wiki?curid=4682019" title="Tamarindo">
Tamarindo

Tamarindo – miasto w Kostaryce, w prowincji Guanacaste. W mieście znajduje się port lotniczy Tamarindo.

</doc>
<doc id="4682021" url="https://pl.wikipedia.org/wiki?curid=4682021" title="Tempate">
Tempate

Tempate – miasto w Kostaryce, w prowincji Guanacaste.

</doc>
<doc id="4682022" url="https://pl.wikipedia.org/wiki?curid=4682022" title="Tierra Blanca (Kostaryka)">
Tierra Blanca (Kostaryka)

Tierra Blanca – miasto w Kostaryce, w prowincji San José.

</doc>
<doc id="4682024" url="https://pl.wikipedia.org/wiki?curid=4682024" title="Tilarán">
Tilarán

Tilarán – miasto w Kostaryce, w prowincji Guanacaste.

</doc>
<doc id="4682025" url="https://pl.wikipedia.org/wiki?curid=4682025" title="Tobosi">
Tobosi

Tobosi – miasto w Kostaryce, w prowincji Cartago.

</doc>
<doc id="4682026" url="https://pl.wikipedia.org/wiki?curid=4682026" title="Tucurrique">
Tucurrique

Tucurrique – miasto w Kostaryce, w prowincji Cartago.

</doc>
<doc id="4682027" url="https://pl.wikipedia.org/wiki?curid=4682027" title="Turrúcares">
Turrúcares

Turrúcares – miasto w Kostaryce, w prowincji Alajuela.

</doc>
<doc id="4682029" url="https://pl.wikipedia.org/wiki?curid=4682029" title="Upala">
Upala

Upala – miasto w Kostaryce, w prowincji Alajuela. W mieście znajduje się port lotniczy Upala.

</doc>
<doc id="4682030" url="https://pl.wikipedia.org/wiki?curid=4682030" title="Vuelta de Jorco">
Vuelta de Jorco

Vuelta de Jorco – miasto w Kostaryce, w prowincji San José.

</doc>
<doc id="4682031" url="https://pl.wikipedia.org/wiki?curid=4682031" title="Ceratobatrachinae">
Ceratobatrachinae

Ceratobatrachinae – podrodzina płazów bezogonowych z rodziny Ceratobatrachidae. 
Zasięg występowania.
Podrodzina obejmuje gatunki występujące na Filipinach, Borneo, Nowej Gwinei, Wyspach Admiralicji, Archipelagu Bismarcka, Wyspach Salomona i Fidżi.
Podział systematyczny.
Do podrodziny należą następujące rodzaje:

</doc>
<doc id="4682033" url="https://pl.wikipedia.org/wiki?curid=4682033" title="Zarcero">
Zarcero

Zarcero – miasto w Kostaryce, w prowincji Alajuela.

</doc>
<doc id="4682040" url="https://pl.wikipedia.org/wiki?curid=4682040" title="La Mata (Dominikana)">
La Mata (Dominikana)

La Mata – miasto w Dominikanie, w prowincji Sánchez Ramírez.

</doc>
<doc id="4682045" url="https://pl.wikipedia.org/wiki?curid=4682045" title="La Victoria (ujednoznacznienie)">
La Victoria (ujednoznacznienie)



</doc>
<doc id="4682051" url="https://pl.wikipedia.org/wiki?curid=4682051" title="Unbibium">
Unbibium



</doc>
<doc id="4682053" url="https://pl.wikipedia.org/wiki?curid=4682053" title="La Victoria (Dominikana)">
La Victoria (Dominikana)

La Victoria – miasto w Dominikanie, w prowincji Santo Domingo.

</doc>
<doc id="4682055" url="https://pl.wikipedia.org/wiki?curid=4682055" title="Mistrzostwa Świata Juniorek w Hokeju na Lodzie 2020/Elita">
Mistrzostwa Świata Juniorek w Hokeju na Lodzie 2020/Elita

Mistrzostwa Świata Juniorek w Hokeju na Lodzie Elity 2020 odbyły się w dniach 26 grudnia - 2 stycznia 2020 na Słowacji. Jako miasto goszczące najlepsze reprezentacje świata została wybrana Bratysława. Do 13. turnieju o złoty medal mistrzostw świata juniorek zakwalifikowano 8 narodowych reprezentacji.
Grupa A.
Tabela
    = awans do półfinału     = awans do ćwierćfinałów
Wyniki
Grupa B.
Tabela
    = awans do ćwierćfinału     = walka o utrzymanie
Wyniki
Faza pucharowa.
Ćwierćfinały
Półfinały
Mecz o piąte miejsce
Mecz o trzecie miejsce
Finał
Nagrody indywidualne.
Dyrektoriat turnieju wybrał trójkę najlepszych zawodniczek, po jednej na każdej pozycji:

</doc>
<doc id="4682056" url="https://pl.wikipedia.org/wiki?curid=4682056" title="Unbihexium">
Unbihexium



</doc>
<doc id="4682059" url="https://pl.wikipedia.org/wiki?curid=4682059" title="Unbinilium">
Unbinilium



</doc>
<doc id="4682061" url="https://pl.wikipedia.org/wiki?curid=4682061" title="Team Vitality">
Team Vitality

Team Vitality – profesjonalna organizacja e-sportowa założona w sierpniu 2013 roku przez Fabiena Devide i Nicolasa Maurera. Ma kilka drużyn konkurujących w ligach najwyższego poziomu w całej Europie. Główny zespół Vitality rywalizuje w rozgrywkach LEC, do którego dołączyli w 2015 roku po zakupie Gambit Gaming.
League of Legends.
Team Vitality.
Team Vitality weszła do profesjonalnej ligi 9 grudnia 2015 roku, po zakupie ziarna od angielskiej organizacji Gambit Gaming w wiosennym sezonie (splicie) EU LCS 2016. Pierwszym graczem, który podpisał kontrakt z drużyną był wspierający H2k-Gaming, Raymond „kaSing” Tsang. Pięć dni później Vitality ogłosiło resztę swojego składu, na który składali się: Lucas „Cabochard” Simon-Meslet, Ilyas „Shook” Hartsema, Erlend „Nukeduck” Vatevik-Holm oraz Petter „Hjarnan” Freyschuss. Dla swojego personelu trenerskiego Vitality podpisało kontrakt z byłym trenerem Gambit Gaming, Shaunz.
Podczas wiosennego splitu EU LCS 2016, Team Vitality został uznany za jeden z najlepszych w lidze, kończąc na trzecim miejscu z wynikiem 13-5, zaraz za G2 Esports i H2k-Gaming. Cabochard i kaSing został wybrani do zespołu All Pro Team w Splicie, jako najwybitniejsi gracze na swoich pozycjach. W fazie pucharowej zostali wyeliminowani w ćwierćfinałach przez Fnatic z wynikiem 1-3, tym samym zajmując szóste miejsce.
Przed rozpoczęciem letniego splitu EU LCS 2016 Shook i Hjarnan opuścili zespół, ostatni z powodów zdrowotnych. Vitality podpisało kontrakt z Kimem „Mightybear” Min-soo z chińskiej organizacji Newbee, oraz nabyli bot-lanera Parka „Police” Hyeong-gi od amerykańskiej formacji Apex Gaming. Shook po czterech tygodniach wrócił do rozgrywek. Vitality nie sprostało wcześniejszym standardom, zdobywając tylko trzy zwycięstwa w sezonie letnim z wynikiem 3-9-6. Taki sam wynik osiągnęło FC Schalke 04. Po dogrywdze, Team Vitality zapewniło sobie siódme miejsce i uniknęło gry w lidze spadkowej, jednakże równocześnie nie trafił również do fazy pucharowej.
We wrześniu podjęto decyzję o zakupie Pierre’a „Steeelback” Medjaldi z Team ROCCAT, w celu zastąpienia na pozycji strzelca Police’a, a w grudniu zatrudniono byłego wspierającego z koreańskiego KT Rolster, Ha „Hachanie” Seung-chana w miejsce kaSinga.
W styczniu miejsce Shooka zajął Charly „Djoko” Guillard, w lutym zaś drużynę oraz pozycję rezerwowego opuścił Mightybear. Wraz z reorganizacją formatu EU LCS, Vitality zostało powołane do grupy B na wiosenny split EU LCS 2017 wraz z Origen, H2K, Splyce i Unicorns of Love. Ze względu na ciągły brak sukcesów, zawodnicy dużo zmieniali się na swoich pozycjach oraz z rezerwowymi Adrienem „Alderiate” Wilsem, Baltatem „AoD” Alin-Ciprianem oraz Lee GMB” Chang-seokem, którzy jeszcze w tym roku opuścili drużynę. Ostatecznie sezon zakończył się fiaskiem, zajmując czwarte miejsce w grupie, nie dostając się do fazy pucharowej, wygrywając zaledwie 3 potyczki.
W maju Vitality zdecydowało się na zakup byłego wspierającego FC Schalke 04 – Oskara „Vandera” Bogdana. Letni split EU LCS 2017, Vitality ponownie trafiło do grupy B, prawie identycznej (zamiast Origen znazło się w niej Mysterious Monkeys). Pomimo niewielkiej poprawy dzięki zmianie składu, Vitality po raz kolejny zajął czwarte miejsce w swojej grupie z wynikiem 5-8, ponownie nie trafiając do fazy pucharowej i nie tracąc miejsca w lidze.
Vitality całkowicie przebudowało swój skład wokół górnego Cabocharda. Organizacja podpisała kontrakt z doświadczonym dżunglerem Erberkiem „Giliusem” Demirem, a także ze środkowym Daniele „Jiizuke” di Mauro, strzelcem Amadeu „Minitroupax” Carvalho (później „Attila”) oraz ze wspierającym Jakubem „Jactroll” Skurzyńskiego, którzy razem wygrali turniej promocji wiosennej 2018. Po doskonałym starcie obfitującym w błyskotliwe i zabawne zagrania, w połączeniu z wybuchowym stylem gry zdominowali początek sezonu z wynikiem 7-1. Przeciwnicy jednak znaleźli sposób aby ich zatrzymać i ostatecznie zakończyli sezon z wynikiem 10-8, zajmując czwarte miejsce w fazie pucharowej, po pokonaniu H2k-Gaming 3-2 w ćwierćfinałach i przegraniu z Fnatic 1-3 w półfinal, oraz przegrywając ze Splyce 2-3 w meczu decydującym o trzecie miejsce.
Po słabym początku letniego splitu, podpisali kontrakt z Mateuszem „Kikis’em” Szkudlarkiem, mając nadzieję, że poprawi skład. Zmiana w składzie zadziałała i Vitality zakończył sezon regularny na 2. miejscu po wygraniu dogrywek przeciwko FC Schalke 04 i G2 Esports. Gilius zdecydował się odejść od zespołu. W półfinale fazy pucharowej przegrali z silną drużyną FC Schalke. W meczu o trzecie miejsce, pokonali Misfits Gaming 3-1, zdobywając drugie miejsce w klasyfikacji mistrzowskiej, dzięki czemu zakwalifikowali się do Mistrzostw Świata 2018. Podczas Mistrzostw Świata 2018, Vitality znalazło się w grupie B wraz z koreańską drużyną Gen.G, amerykańską Cloud9 i chińską RNG. Ostatecznie zajęli trzecie miejsce w grupie z wynikiem 3-3, zajmując miejsce 9-12 w generalnej klasyfikacji, w składzie Cabochard-Kikis-Jiizuke-Attila-Jactroll. W listopadzie Kikis opuścił zespół, a na jego miejsce wszedł koreański leśnik Lee „Mowgli” Jae-ha z Afreeca Freecs. 20 listopada 2018 roku, Riot Games ogłosiło Vitality jako jedną z dziesięciu drużyn franczyzowych nowo przemianowanych rozgrywek League of Legends European Championship (LEC).
Zespół zakończył sezon regularny na piątym miejscu z wynikiem 10-9, a później przegrał 0-3 z Fnatic w ćwierćfinale fazy pucharowej. Vitality nie wprowadziło żadnych zmian w składzie w letnim splicie LEC 2019 i ledwo zabezpieczył sobie miejsce w fazie pucharowej po pokonaniu SK Gaming w meczu o szóste miejsce. W pierwszej rundzie fazy pucharowej, Vitality zostało wyeliminowane przez FC Shalke 04, który pokonał ich 3-1. Po nieudanym roku ponownie doszło do zmian w zespole: Hadrien „Duke” Forestier został nowym trenerem drużyny, Duncan „Skeanz” Marquet zastąpił Mowgli’ego na dżungli, zaś debiutanci Aljosa „Millica” Kovandzić i Markos „Comp” Stamkopoulos zostali osadzeni na miejscach Jiizuke i Attili.
W związku z problemem wizy dla Millicy, do drużyny na czas rozwiązania problemu dołączył Lucas „Saken” Fayard. Rozpoczęli sezon wynikiem 0-6, co spowodowało zmiany w drużynie: Pierre „Steelback” Medjaldi został nowym wspierającym, a Marcin „Selfie” Wolski środkowym. Ostatecznie sezon wiosenny zakończyli na ostatnim, dziesiątym miejscu z wynikiem 2-16. W maju do drużyny dołączyli wspierający Labros „Labrov” Papoutsakis oraz leśnik Cantoursna „Nji” An. Letni sezon podobnie jak wiosenny nie był zbyt szczęśliwy dla Team Vitality, w lipcu drużynę opuścił Jacktroll, a Skeanz powrócił na pozycję leśnika. Ostatecznie zajęli ósme miejsce, remisując z Misfits Gaming z wynikiem 7-11. W grudniu drużynę opuścili Nji oraz gwiazda drużyny Cabochard – jego miejsce zajął uzdolniony Duńczyk z polskiej organizacji AGO ROUGE, grający w Ultralidze: Mathias „Szygneda” Jensen.
W sezonie wiosennym 2021 zajęli ostatnie, dziesiąte miejsce w sezonie regularnym, nie kwalifikując się do fazy pucharowej. W lutym zmieniono strzelca na Juša „Crownshot” Marušiča. W przerwie między sezonami, odbudowano zespół wokół dolnej alei, na górnej linii pojawił się Enzo „SLT” Gonzalez, pozycję leśnika objął Oskar „Selfmade” Boderek, na środku Adam „LIDER” Ilyasov. Trenerem drużyny został Mateusz „Tasz” Borkowski. W piątym tygodniu SLT został przeniesiony do akademii, Szygenda zaś powrócił do głównego składu. W sezonie letnim w ostatnim tygodniu fazy zasadniczej wywalczyli ostatnie miejsce w fazie pucharowej, którą opuścili również jako pierwsi, kończąc sezon na szóstym miejscu po porażce 2-3 z Fnatic.
W sezonie wiosennym 2022, zdecydowano się sformować super-drużynę gwiazd, która nie rok wcześniej nie wyszła G2 Esports. Na pozycję górnego i środkowego, sprowadzono z Ameryki Barneya „Alphari’ego” Morrisa oraz Lukę „Perkz'” Perković’a. Na pozycji strzelca pojawił się z kolei czeski strzelec z MAD Lions – Matyáš „Carzzy” Orság. W sezonie regularnym zajęli szóste miejsce z wynikiem 9-9, kwalifikując się do fazy pucharowej. Po pierwszym wygranym meczu z Excel Esports, w drugim zostali pokonani przez G2 Esports wynikiem 0-3. Z powodu nieporozumień wewnątrz drużyny Selfmade został przeniesiony w stan spoczynku, a na jego miejsce zakontraktowano dwóch leśników - koreańczyka Kang „Haru” Min-seung oraz chińczyka Zhou „Bo'” Yang-Bo. Po zakończeniu sezonu regularnego z wynikiem 9-9, przegrali dogrywkę o wejście do fazy pucharowej z drużyną Excel Esports. 
Skład Team Vitality
Team Vitality.Bee.
Skład Team Vitality.Bee 

</doc>
<doc id="4682062" url="https://pl.wikipedia.org/wiki?curid=4682062" title="Unbiquadium">
Unbiquadium



</doc>
<doc id="4682064" url="https://pl.wikipedia.org/wiki?curid=4682064" title="Fort Abu Nafisa">
Fort Abu Nafisa

Zrujnowany kamienny fort znajdujący się na lewym brzegu Nilu, w Prowincji Chartum (Sudan). Współrzędne geograficzne według układu , to 16° 0'50.11"N, 32°33'14.47"E. Fort został wzniesiony przez władców Alwy.
Założenie obronne zbudowano na planie czworoboku o wymiarach wewnętrznych 83x78 metrów. W trzech narożnikach w 2018 zachowały się ślady bastei. W czwartym narożniku, południowo-wschodnim znajdował się znacznie młodszy owalny grób szejcha Abu Nafisa, datowany na ostatnie wieki Sułtanatu Fundż (XVIII-XIX wiek). Od jego imienia pochodzi nazwa fortu.
Fort powstał w 2. połowie VI wieku n.e. i był używany przez krótki czas. W tym samych okresie wzniesiono podobny fort (Hosh el-Kab) w odległości 500 metrów od Abu Nafisa. Fort Abu Nafisa, w odróżnieniu od Hosh el-Kab, został zbudowany za blisko rzeki tak więc wysokie wylewy, które zdarzają się regularnie sprawiają, że ten obszar nie nadaje się do stałego osadnictwa. Obecnie wokół fortu Abu Nafisa rolnicy uprawiają ziemię i co jakiś czas całość ogarniają wezbrane wody rzeki. Ostatni wylew Nilu, który objął swoim zasięgiem mury fortu miał miejsce w kwietniu 2019. Zobrazowania satelitarne z Google Earth ukazują jak fort jest okresowo zalewany.

</doc>
<doc id="4682066" url="https://pl.wikipedia.org/wiki?curid=4682066" title="Unbiseptium">
Unbiseptium



</doc>
<doc id="4682069" url="https://pl.wikipedia.org/wiki?curid=4682069" title="Inflacja (ujednoznacznienie)">
Inflacja (ujednoznacznienie)



</doc>
<doc id="4682071" url="https://pl.wikipedia.org/wiki?curid=4682071" title="Unbiunium">
Unbiunium



</doc>
<doc id="4682075" url="https://pl.wikipedia.org/wiki?curid=4682075" title="Ununennium">
Ununennium



</doc>
<doc id="4682084" url="https://pl.wikipedia.org/wiki?curid=4682084" title="Przegląd Muzyczny">
Przegląd Muzyczny

Przegląd Muzyczny – polskie czasopismo (najpierw dwutygodnik, a od 1926 miesięcznik) śpiewacze ukazujące się w Poznaniu w latach 1925–1931.
Historia.
Pierwszy numer wydano 5 stycznia 1925. Wydawcą był Wielkopolski Związek Kół Śpiewaczych w Poznaniu. Pismo drukowano w poznańskiej drukarni "Ostoja". W pierwszym roku wydawane było jako dwutygodnik (26 stron), a potem jako miesięcznik w objętości 16–20 stron. Numery oprawiano w beżowe, miękkie okładki. Do 1926 w winiecie przedstawiony był zespół grający na dawnych instrumentach, a potem winietę stanowił drzeworyt autorstwa malarza Stanisława Lema (kobieta grająca na organach). Najobszerniejszym działem pisma były artykuły. W części tej zamieszczano m.in. rozprawy o historii i teorii muzyki (np. monografie kompozytorów XIX- i XX-wiecznych), życiorysy muzyków, dyrygenturze, analizie i interpretacji utworów chóralnych, emisji głosu, organizacji chórów i kół muzycznych. Wysoka naukowość poruszanych w tej części tematów budziła niezadowolenie części czytelników. Pozostałe działy czasopisma to informacje o działalności kół, zespołów, filharmonii i oper, "Kronika chórlana", "Nowe wydawnictwa" i "Zjednoczenie Polskich Związków Śpiewaczych" (komunikaty i sprawozdania organizacyjne). W ostatnim dziale Stanisław Kwaśnik zamieszczał oceny występów poszczególnych chórów, dyrygentów i zespołów, co budziło niejednokrotnie niezadowolenie, zwłaszcza tych słabiej ocenianych.
Pierwszym redaktorem naczelnym był Henryk Opieński, od końca 1926 – Kazimierz Sikorski, a ostatnim (od lipca 1927) – Stanisław Wiechowicz. Pismo było początkowo organem Wielkopolskiego Związku Kół Śpiewaczych. 18 listopada 1925 Zjazd Delegatów Związków Towarzystw Śpiewaczych i Muzycznych uznał je za oficjalny organ Zjednoczenia Polskich Zespołów Śpiewaczych i Muzycznych. Na łamach "Przeglądu" pisali m.in.: Adolf Chybiński, Henryk Opieński, Hieronim Feicht, Adam Tadeusz Wieniawski, Zdzisław Jachimecki, Stefania Łobaczewska, Stanisław Wiechowicz i Stanisław Kwaśnik.
Stosunek kół muzycznych i chóralnych do czasopisma był różny, częstokroć krytyczny. Pismo musiało stale walczyć z deficytem. Problemy te skoncentrowały się w dobie wielkiego kryzysu. W 1931 "Przegląd" wychodził nieregularnie i w końcu tego roku zakończył działalność.

</doc>
<doc id="4682092" url="https://pl.wikipedia.org/wiki?curid=4682092" title="38 Pułk Armat Polowych Austro-Węgier">
38 Pułk Armat Polowych Austro-Węgier



</doc>
<doc id="4682094" url="https://pl.wikipedia.org/wiki?curid=4682094" title="Lutnia (czasopismo)">
Lutnia (czasopismo)

Lutnia. Miesięcznik. Pismo poświęcone idei śpiewaczej – polskie czasopismo (miesięcznik) śpiewacze ukazujące się w Poznaniu w od czerwca do sierpnia 1939.
Historia.
Po upadku "Przeglądu Muzycznego" (1931) poznańskie środowisko śpiewacze pozbawione było swojego czasopisma. Podejmowano różne próby reaktywowania pisma śpiewaczego, do czego jednak doszło dopiero w czerwcu 1939 z inicjatywy poznańskiego Towarzystwa Śpiewaczego "Lutnia", które pozostawało również wydawcą tytułu. Redaktorem naczelnym został Franciszek Sobkowiak. Według zamierzeń komitetu redakcyjnego pismo miało być poświęcone idei śpiewaczej oraz narodowej i miało łączyć wszystkie warstwy społeczne "bez różnicy przekonań politycznych". Na łamach zamieszczano informacje z życia zespołów śpiewaczych, artykuły z zakresu twórczości muzycznej oraz historii ruchu śpiewaczego. Publikowano "Kronikę chóralną", "Kronikę muzyczną", "Rady i wskazówki", jak również listy do redakcji. Wydano trzy numery (pierwszy, czerwcowy miał 32 strony, drugi, lipcowy – 24 strony, a trzeci, sierpniowy – 16 stron).
W piśmie publikowali m.in.: Roman Heising, Lucjan Kamieński, Franciszek Łukasiewicz, Janusz Nowak, Franciszek Sobkowiak, Jan Sztaudynger i Marian Weigt.

</doc>
<doc id="4682097" url="https://pl.wikipedia.org/wiki?curid=4682097" title="Zbigniew Burian">
Zbigniew Burian

Zbigniew Burian (ur. 31 marca 1895 w Siemianicach, zm. 1 stycznia 1976 w Toruniu) – żołnierz armii niemieckiej, powstaniec wielkopolski, oficer Wojska Polskiego w II Rzeczypospolitej. Kawaler Orderu Virtuti Militari.
Życiorys.
Urodził się w Siemianicach w rodzinie Stefana i Heleny z Paszkiewiczów. 
Absolwent szkoły powszechnej. Po jej ukończeniu uczył się zegarmistrzostwa. 
W 1915 wcielony został do armii niemieckiej i w jej szeregach walczył na frontach I wojny światowej. 
W listopadzie 1918 wstąpił do Polskiej Organizacji Wojskowej Zaboru Pruskiego.
W grudniu 1918 zaciągnął się do oddziałów powstańczych i walczył w powstaniu wielkopolskim.
W styczniu 1919 stał się żołnierzem I batalionu saperów wielkopolskich. W jego szeregach walczył w wojnie polsko-bolszewickiej.
W czasie wyprawy kijowskiej, "za męstwo okazane w budowie przepraw pod ogniem nieprzyjaciela" odznaczony został Krzyżem Srebrnym Orderu „Virtuti Militari”.
W sierpniu 1920 awansowany na stopień chorążego.
Po zakończeniu działań wojennych pełnił zawodową służbę wojskową w 8 batalionie saperów w Toruniu. 
W składzie Armii „Pomorze" walczył w kampanii wrześniowej.
19 września dostał się do niemieckiej niewoli.
Do 1945 przebywał w oflagu w Murnau. 
W 1947 wrócił do kraju i pracował w biurach różnych instytucji. 
Zmarł w Toruniu i spoczywa na cmentarzu Najświętszej Maryi Panny. 
Żonaty z Joanną Jędrzejczak; miał córkę Krystynę.

</doc>
<doc id="4682098" url="https://pl.wikipedia.org/wiki?curid=4682098" title="Trojka (RTVS)">
Trojka (RTVS)

Trojka – trzeci program słowackiej telewizji publicznej, wystartował 22 grudnia 2019 roku o godz. 06:00, a ponownie 10 czerwca 2022 roku o godz. 06:00. Kanał skupia się głównie na programach dokumentalnych, kulturze i programach typu „retro”. Kanał emituje archiwalne programy Czechosłowackiej Telewizji, jak i dawnej Słowackiej Telewizji.
Emisja.
Kanał jest dostępny w rozdzielczości SD i HD (wraz z Jednotką i Dvojką) i nadawany 18 godziny na dobę, 7 dni w tygodniu. Jest dostępny w słowackim DVB-T, platformach satelitarnych i w internecie.
Zmiana w RTVS 24.
28 lutego 2022 roku o godz. 6:00 Trojka została zastąpiona przez nowy informacyjny kanał RTVS 24 w związku z wojną na Ukrainie. Pierwotnie zmiana miała być tymczasowa, jednak zdecydowano, że RTVS 24 pozostanie na stałe, a Trojka powróci już jako nowy kanał.
Powrót Trojki.
2 czerwca 2022 roku RTVS ogłosił powrót Trojki 10 czerwca jako nowy kanał. 7 czerwca uruchomiono emisję testową, podczas której emitowane były emitowane zapowiedzi pozycji programowych w pętli, aż do oficjalnego startu 10 czerwca o godz 6:00. Kontynuowany jest pierwotny format kanału, sprzed zmiany w RTVS 24.

</doc>
<doc id="4682099" url="https://pl.wikipedia.org/wiki?curid=4682099" title="Ulana Krawczenko">
Ulana Krawczenko

Ulana Krawczenko (ukr. Уляна Кравченко, właśc. Julia Schneider; ur. 18 kwietnia 1860 w Mikołajowie, zm. 31 marca 1947 w Przemyślu) – ukraińska pisarka, aktywistka ukraińskiego ruchu kobiecego, pierwsza poetka z zachodniej Ukrainy, której prace stały się popularne.
Życiorys.
Ulana Krawczenko (pseudonim literacki Julii Schneider) urodziła się w rodzinie urzędnika państwowego. Jej ojciec, Julius Schneider, był komisarzem powiatu drohobyckiego w Żydaczowie; miał poglądy monarchiczne i w wolnym czasie pisał wiersze na tematy polityczne, które publikował w piśmie "Zoria Hałyćka". Zmarł, gdy Ulana miała dziesięć lat. Jego brat, Antin Schneider, był jednym z najwybitniejszych lokalnych historyków galicyjskich. Matka Ulany – Julia Łopuszańska – była córką księdza greckokatolickiego.
Początkową edukację pisarka otrzymała w domu. Następnie studiowała we Lwowskim Seminarium Nauczycielskim (1877–1881). Po jego ukończeniu Ulana Krawczenko pracowała jako nauczycielka przez trzy lata (1881-1884) w mieście Bóbrka, w obecnym rejonie przemyślańskim. Następnie uczyła w szkołach wiejskich w Galicji: najdłużej (przez 32 lata) pracowała w szkole we wsi Solec (obecnie część miasta Stebnik). W tym czasie zaczęła także działać na rzecz kobiet i dzieci.
W życiu prywatnym nawiązała znajomość i przyjaźń z wybitnym ukraińskim poetą Iwanem Franką, który wspierał jej talent, umieszczając utwory w druku i korespondując z poetką. W 1920 roku przeniosła się na stałe do Przemyśla.
W 1941 roku zaangażowała się społecznie, zostając członkinią Miejskiej Rady Narodowej w Przemyślu.
Jej synem był malarz i poeta piszący po polsku, Jerzy Niementowski.
Pochowana została na cmentarzu w Przemyślu.
Twórczość literacka.
Pierwsze wiersze Ulany zostały opublikowane w 1883 r. w czasopiśmie "Zoria". W 1885 r. ukazał się debiutancki zbiór poezji "Prima vera", pierwszy w Galicji napisany przez Ukrainkę.
W 1891 roku, w wydawnictwie Literacko-Naukowej Biblioteki, ukazał się tomik jej wierszy pt. "Nowym szlakiem". W 1921 r. wydała samodzielnie zbiór poezji dla dzieci pt. "Przylaszczki" oraz poezje dla młodzieży pt. "W drogę". W 1923 ukazało się opowiadanie pt. "Głos serca", a rok później - kolejny tom wierszy dla młodzieży pt. "Łabędzi śpiew" "."
Wiersze drukowane w różnych czasopismach w okresie 1884- 1914, zostały zebrane i wydane w 1929 r. w Kołomyi w tomie pt. "W życiu jest coś." W tym samym roku wyszedł tomik pt. "Na wyzwoleńczym szlaku." Dwa lata później kolejny: pt. "Dla niej wszystko." Tom z 1932 r. pt. "Szeleszcz nam, barwineczku" poświęcony jest pamięci matki Ulany Krawczenko. W 1933 ukazują się wiersze w zbiorze pt. "Moje kwiaty". Z kolei formy prozatorskie ukazały się w 1934 r. w zbiorze pt. "Zamiast autobiografii." Rok później także ukazuje się tom prozy pt. "Wspomnienia nauczycielki." Również w 1935 kolejny tom poetycki, pt. "Caritas", trafił do czytelników.
Upamiętnienie.
Na jej cześć w Bóbrce wzniesiono pomnik i otwarto szkołę ogólnokształcącą, w której jest sala muzealna. W Bóbrce znajdują się również trzy tablice pamiątkowe poświęcone osobie Ulany Krawczenko.
W 2005 r. w przemyskim Zespole Szkół Ogólnokształcących nr 2, odbył się pierwszy Konkurs Recytatorski im. Ulany Krawczenko, który przerodził się w wydarzenie cykliczne.
W 2013 r., trakcie obchodów 80. rocznicy Wielkiego Głodu, wiersze Krawczenko odczytywano podczas Drogi Krzyżowej grekokatolików zebranych w Głotowie.

</doc>
<doc id="4682100" url="https://pl.wikipedia.org/wiki?curid=4682100" title="5 Pułk Armat Polowych Austro-Węgier">
5 Pułk Armat Polowych Austro-Węgier



</doc>
<doc id="4682101" url="https://pl.wikipedia.org/wiki?curid=4682101" title="24 Pułk Armat Polowych Austro-Węgier">
24 Pułk Armat Polowych Austro-Węgier



</doc>
<doc id="4682102" url="https://pl.wikipedia.org/wiki?curid=4682102" title="Cornufer">
Cornufer

Cornufer – rodzaj płaza bezogonowego z podrodziny Ceratobatrachinae w rodzinie Ceratobatrachidae. 
Zasięg występowania.
Rodzaj obejmuje gatunki występujące na Fidżi, Wyspach Admiralicji, Archipelagu Bismarcka, Molukach i całym archipelagu Wysp Salomona (zarówno Wyspy Salomony, jak i Papua-Nowa Gwinea), z wyjątkiem Makiry.
Systematyka.
Podział systematyczny.
Do rodzaju należą następujące gatunki:

</doc>
<doc id="4682103" url="https://pl.wikipedia.org/wiki?curid=4682103" title="Ebba Witt-Brattström">
Ebba Witt-Brattström

Ebba Witt-Brattström (ur. 1 czerwca 1953 w Sztokholmie) – szwedzka literaturoznawczyni, pisarka i działaczka feministyczna.
Biografia.
Ojciec Ebby Witt-Brattströms był szwedzko-niemieckim nazistą, natomiast rodzina matki pochodziła z Estonii i przybyła do Szwecji w 1944 roku.
W latach 1977–1982 była żoną Oli Holmgrena, a w latach 1989–2014 Horace Engdahla, członka Akademii Szwedzkiej. Ma czterech synów.
Działalność naukowa i społeczna.
W latach 70. XX wieku była członkinią szwedzkiej organizacji feministycznej Grupa 8.
W 1988 roku obroniła na Uniwersytecie Sztokholmskim rozprawę doktorską na temat życia i twórczości pisarki Moi Martinsson ("Moa Martinson: Skrift och drift i trettiotalet)," która została wydana przez wydawnictwo Norstedts, przez co dotarła do szerokiego grona czytelników.
W latach 2000–2012 była profesorem literaturoznawstwa na sztokholmskiej Södertörns högskola, a w latach 2008–2011 profesorem na Uniwersytecie Humboldtów w Berlinie w Instytucie Nordystyki. W 2012 roku została profesorem literatury nordyckiej na Uniwersytecie Helsińskim.

</doc>
<doc id="4682109" url="https://pl.wikipedia.org/wiki?curid=4682109" title="Cansisse">
Cansisse

Cansisse – wieś w Gwinei Bissau, w regionie Gabú.

</doc>
<doc id="4682117" url="https://pl.wikipedia.org/wiki?curid=4682117" title="Cmentarz żydowski w Lomnicach">
Cmentarz żydowski w Lomnicach



</doc>
<doc id="4682119" url="https://pl.wikipedia.org/wiki?curid=4682119" title="Tramwaje w Annemasse">
Tramwaje w Annemasse

Tramwaje w Annemasse – system komunikacji tramwajowej we francuskim Annemasse, część systemu tramwajowego szwajcarskiej Genewy, obejmujący w chwili uruchomienia jeden przystanek, a docelowo w 2022 r. cztery przystanki. Tramwaj w Annemasse funkcjonuje od 14 grudnia 2019 r.
W 2013 r. zdecydowano o budowie 3,3–km torowiska i siedmiu przystanków we francuskiej części aglomeracji genewskiej jako przedłużenia tramwaju linii nr 12. Inwestycja miała być gotowa w 2016 r., ale na skutek problemów finansowych opóźniła się o trzy lata, kiedy ostatecznie uruchomiono nową linię nr 17 mającą 26 przystanków, w tym jeden przystanek "Annemasse-Parc Montessuit" we Francji.

</doc>
<doc id="4682121" url="https://pl.wikipedia.org/wiki?curid=4682121" title="Marian Wisz">
Marian Wisz

Marian Wisz (ur. 15 lipca 1896 w Rzęsnej Polskiej, zm. ?) – polski żołnierz, urzędnik.
Życiorys.
Urodził się 15 lipca 1896 w Rzęsnej Polskiej jako syn Ludwika i Franciszki. W roku szkolnym 1908/1909 uczył się w I klasie w C. K. Gimnazjum w Sanoku.
Został członkiem założonej 2 stycznia lub 2 marca 1913 roku Drużyny Bartoszowej w Uhercach. Do tejże drużyny należeli także jego ojciec Ludwik Wisz, pracujący jako leśniczy w Uhercach (naczelnik drużyny, zm. przed 1939), Józefa Wisz (z domu Braczkowska, przed 1939 zam. w Sanoku), Karol Wisz (ur. 1898, przed 1939 leśnik zatrudniony w Nadleśnictwie w Nowym Targu), Kazimierz Wisz (1894–1915, przed 1914 praktykant naftowy), Regina Wisz (po mężu Sziller, przed 1939 zamieszkała w Przemyślu).
Po wybuchu I wojny światowej wstąpił do oddziałów strzeleckich 4 sierpnia 1914. Został żołnierzem Legionów Polskich (tak samo uczynił Karol Wisz). Do 15 października 1915 służył w szeregach 2 kompanii I batalionu 1 pułku piechoty w składzie I Brygady (analogicznie Karol Wisz i Kazimierz Wisz, w maju 1915 poległy w bitwie pod Konarami/ Klimontowem). 3 stycznia 1915 Marian i Karol Wiszowie otrzymali pochwały piśmienne od brygadiera Józefa Piłsudskiego. 28 sierpnia 1915 został ranny, po czym przebywał na leczeniu w szpitalu w Trenczynie, później trafił do Domu Rekonwalescentów w Kamieńsku. Po rekonwalescencji od lutego 1916 służył w 2 baterii 1 pułku artylerii (w tej jednostce służył także Karol Wisz). Po kryzysie przysięgowym z lipca 1917 został wcielony do c.k. armii. Dosłużył stopnia plutonowego.
W latach II Rzeczypospolitej był związany z Sanokiem. Na przełomie 1928/1929 jako najstarszy strzelec i były legionista objął kierownictwo nad referatem strzelectwa w Komendzie Powiatu Związku Strzeleckiego w Sanoku. W 1933 był członkiem zarządu powiatu ZS w Sanoku. W tym samym roku był w komitecie redakcyjnym „Jednodniówki”, wydanej z racji jubileuszu 25-lecia istnienia i działalności Związku Strzeleckiego na terenie Sanoka. Został przewodniczącym zarządu powiatowego ZS w Sanoku, skupiającego 48 oddziałów.
W połowie 1935 został mianowany członkiem Okręgowej Komisji Wyborczej nr 77 w Sanoku przed wyborami parlamentarnymi w 1935. W tej samej jednostce przed wyborami parlamentarnymi w 1938 został wybrany zastępcą członka. W drugiej połowie lat 30. zasiadał w radzie nadzorczej Komunalnej Kasy Oszczędności Królewskiego Wolnego Miasta Sanoka, funkcjonującej w budynku przy ul. Tadeusza Kościuszki 4. W 1933 został wybrany członkiem zarządu sanockiego oddziału Polskiego Czerwonego Krzyża. W 1933 i w 1939 był wybieranym radnym Rady Miejskiej w Sanoku, ponadto w tych latach pełnił funkcję ławnika i członka Zarządu Miejskiego (magistratu) miasta Sanoka. Do 1939 był urzędnikiem RKU Sanok.
Był żonaty z Józefą, z którą miał syna Kazimierza Apolinarego (ur. 1919). W latach 30. zamieszkiwał wraz z rodziną w Sanoku przy ulicy Królewskiej.
Podczas II wojny światowej przebywał w Szwajcarii.
W 1934 w Lesku został ustanowiony pomnik (określany jako „Głaz Legionowy” bądź „Kamień Legionistów”) upamiętniający "wyruszających w bój o niepodległość ojczyzny z powiatu leskiego w szeregi Legionów Polskich". Na tablicy zostali wymienieni Karol, Kazimierz i Marian Wiszowie (a także m.in. Stanisław Charzewski, August Krasicki, Wiktor Robel).

</doc>
<doc id="4682122" url="https://pl.wikipedia.org/wiki?curid=4682122" title="Carantaba">
Carantaba

Carantaba – wieś w Gwinei Bissau, w regionie Gabú.

</doc>
<doc id="4682124" url="https://pl.wikipedia.org/wiki?curid=4682124" title="Platymantis">
Platymantis

Platymantis – rodzaj płaza bezogonowego z podrodziny Ceratobatrachinae w rodzinie Ceratobatrachidae. 
Zasięg występowania.
Rodzaj obejmuje gatunki występujące endemicznie na Filipinach.
Systematyka.
Podział systematyczny.
Do rodzaju należą następujące gatunki:

</doc>
<doc id="4682125" url="https://pl.wikipedia.org/wiki?curid=4682125" title="7 Dywizjon Artylerii Konnej Austro-Węgier">
7 Dywizjon Artylerii Konnej Austro-Węgier



</doc>
<doc id="4682126" url="https://pl.wikipedia.org/wiki?curid=4682126" title="Naliściak mały">
Naliściak mały

Naliściak mały, naliściak zielonoszyjny ("Phyllobius (Subphyllobius) virideaeris") – gatunek chrząszcza z rodziny ryjkowcowatych i podrodziny Entiminae. Występuje od Europy i Afryki Północnej po Syberię i Mongolię.
Taksonomia.
Gatunek ten został opisany po raz pierwszy w 1781 roku przez Johanna Nepomuka von Laichartinga jako "Curculio virideaeris". Wyróżnia się w jego obrębie podgatunki:
Wygląd.
Chrząszcz o ciele długości od 3,9 do 5 mm, gęsto i równomiernie porośniętym zielonymi, rzadziej niebieskawymi łuskami, z których te na głowie i przedpleczu ściśle do siebie przylegają. W przeciwieństwie do pokrewnego "P. parvulus" gęsto rozmieszczone łuski występują również na odwłoku. Barwa odnóży jest żółtoczerwonado czerwonobrązowej z udami, a czasem także buławkami czułków ciemniejszymi. Dość krótki i trochę tylko węższy od głowy ryjek ma dołki na czułki położone na górnej swej powierzchni. Pokrywy mają dobrze wykształcone barki, bardzo krótkie i niemal przylegające szczecinki na międzyrzędach oraz pozbawione są odgiętej listewki w części tylne. Odnóża mają uda pozbawione wyraźnych ząbków i zrośnięte pazurki. 
Ekologia i występowanie.
Owad ten występuje od nizin po tereny górzyste na łąkach, miedzach, siedliskach ruderalnych, ugorach, przydrożach i przytorzach. Imagines spotyka się od maja do lipca lub sierpnia na roślinach żywicielskich. Prowadzą aktywność dzienną. Są polifagicznymi foliofagami. Żerują na astrowatych, np. krwawnikach i bylicach, a także różnych krzewach i drzewach liściastych. Również polifagifagiczne larwy przechodzą rozwój w glebie, gdzie odżywiają się korzeniami.
Gatunek zachodniopalearktyczny, w Europie stwierdzony w Hiszpanii, Irlandii, Wielkiej Brytanii, Francji, Belgii, Holandii, Niemczech, Danii, Szwecji, Norwegii, Finlandii, Estonii, Łotwie, Litwie, Szwajcarii, Austrii, Włoszech, Polsce, Białorusi, Czechach, Słowacji, na Węgrzech, Ukrainie, w Chorwacji, Mołdawii, Bułgarii i Rosji. Ponadto znany jest z Algierii, Bliskiego Wschodu, Kaukazu, Syberii i Mongolii. W Polsce występuje pospolicie na terenie całego kraju.

</doc>
<doc id="4682127" url="https://pl.wikipedia.org/wiki?curid=4682127" title="Phyllobius virideaeris">
Phyllobius virideaeris



</doc>
<doc id="4682128" url="https://pl.wikipedia.org/wiki?curid=4682128" title="Ewelina Grywalska">
Ewelina Grywalska

Ewelina Grywalska, właściwie Ewelina Pia Grywalska – polska immunolog, profesor nauk medycznych i nauk o zdrowiu, profesor Katedry i Zakładu Immunologii Klinicznej Wydziału Lekarskiego Uniwersytetu Medycznego w Lublinie.
Życiorys.
Studiowała na Uniwersytecie Medycznym w Lublinie, 31 stycznia 2013 obroniła pracę doktorską "Ocena znaczenia latentnych zakażeń wybranymi wirusami DNA w procesach aktywacji limfocytów krwi i szpiku chorych na przewlekłą białaczkę limfocytową B-komórkową w korelacji z czynnikami prognostycznymi i przebiegiem klinicznym choroby", 26 lutego 2015 habilitowała się na podstawie pracy zatytułowanej "Obecność wirusa Epsteina-Barr w limfocytach krwi obwodowej a wybrane parametry immunologiczne i przebieg kliniczny przewlekłej białaczki limfocytowej - nowe aspekty etiopatogenezy choroby". W dniu 10 marca 2020 roku otrzymała tytuł profesora nauk medycznych i nauk o zdrowiu.
Życie prywatne.
Ma syna Jana.

</doc>
<doc id="4682130" url="https://pl.wikipedia.org/wiki?curid=4682130" title="Gówno">
Gówno

Gówno – zespół muzyczny powstały w sierpniu 2009. Założycielami byli Piotr Kaliński, Tomek Pawluczuk i Maciek Salamon do których później dołączył Adam Witkowski. W listopadzie 2009 roku Piotr Kaliński opuścił Polskę, a w grudniu do zespołu dołącza Marcin Bober uzupełniając w ten sposób skład o instrument basowy. Członkowie składu głównie wywodzą się z absolwentów gdańskiej Akademii Sztuk Pięknych, tworzą też liczne projekty poza zespołem takie jak: – Hatti Vatti, Trupa Trupa, Efektvol, Samorządowcy, Loyal Plastic Robot, Nagrobki. Muzyka zespołu to fuzja punka, black metalu i noise’u, którą sami określają jako „rodeo punk”. Gówno gra wiele koncertów w całej Polsce. W 2013 występują na głównej scenie OFF Festivalu. Rok 2015 to duża aktywność projektów członków zespołu poza Gównem, która w konsekwencji prowadzi do rozwiązania składu. W tym roku powstaje też dokument „Podróż na Hel, czyli Gówno w pytaniach Make Life Harder” który przedstawia tarcia w zespole i zapowiada rozwiązanie. W 2018, pomimo tego, że zespół jest rozwiązany, biorą udział w serialu „1983”, wykonując utwór „Świat, w którym żyję, nie podoba się mi”.

</doc>
<doc id="4682131" url="https://pl.wikipedia.org/wiki?curid=4682131" title="Ignacy Busza">
Ignacy Busza

Ignacy Busza (ur. 31 stycznia 1880 w Pogorzeli, zm. 21 sierpnia 1920 w Ostrołęce) – oficer armii niemieckiej, powstaniec wielkopolski, porucznik Wojska Polskiego w II Rzeczypospolitej. Kawaler Orderu Virtuti Militari. Pośmiertnie mianowany kapitanem.
Życiorys.
Urodził się w Pogorzeli w rodzinie Onufrego i Marianny z Andrzejewskich. 
Absolwent seminarium nauczycielskiego. Od 1900 pracował w szkołach powszechnych.
W 1914 wcielony do armii niemieckiej. W jej szeregach walczył na frontach I wojny światowej. W listopadzie 1918 przeniesiony do rezerwy w stopniu podporucznika. 
Jeszcze w tym roku wstąpił do Polskiej Organizacji Wojskowej Zaboru Pruskiego.
W grudniu 1918 zaciągnął się do oddziałów powstańczych i walczył w powstaniu wielkopolskim w powiecie rawickim.
Na czele 2 kompanii 11 pułku strzelców wielkopolskich wziął udział w wojnie polsko-bolszewickiej.
23 lipca 1920 bolszewicy sforsowali Niemen i wdarli się na tyły pułku. "Jako dowódca 2 kompanii natknął się niespodziewanie na nieprzyjacielską kolumnę piechoty. Z okrzykiem „Hurra” poderwał kompanię do ataku. Uderzeniem na bagnety rozproszył centrum kolumny, otwierając drogę dla kompanii". 
Zmarł w Ostrołęce w wyniku ciężkich ran. Pośmiertnie odznaczony został Krzyżem Srebrnym Orderu „Virtuti Militari” i awansowany na kapitana.
Pochowany został na cmentarzu parafialnym w Rawiczu. 
Żonaty z Marią Szulczyńską. Dzieci nie miał. 

</doc>
<doc id="4682132" url="https://pl.wikipedia.org/wiki?curid=4682132" title="Nagrobki">
Nagrobki

Nagrobki – polski zespół muzyczny założony w 2014 roku. Teksty piosenek zespołu traktują o przemijaniu, śmierci i odchodzeniu. Tworzą także muzykę do spektakli teatralnych.
Spektakle.
Nagrobki stworzyły oprawę muzyczną do spektakli:
Działalność pozamuzyczna.
Poza działalnością muzyczną Maciej Salamon i Adam Witkowski zajmują się też sztuką, ich prace były prezentowane na pokazach:

</doc>
<doc id="4682135" url="https://pl.wikipedia.org/wiki?curid=4682135" title="Joseph Estabrook">
Joseph Estabrook

Joseph Walter Estabrook (ur. 19 maja 1944 w Kingston, zm. 4 lutego 2012 w Houston) – amerykański duchowny katolicki, biskup pomocniczy archidiecezji wojskowej Stanów Zjednoczonych Ameryki w latach 2004–2012.
Życiorys.
Święcenia kapłańskie przyjął 30 maja 1969 i został inkardynowany do diecezji Albany. Przez kilka lat pracował jako wikariusz i dyrektor kurialnego wydziału duszpasterstwa rodzin. W 1977 rozpoczął służbę w amerykańskim wojsku, pracując przede wszystkim w marynarce wojennej.
7 maja 2004 papież Jan Paweł II mianował go biskupem pomocniczym amerykańskiego ordynariatu polowego oraz biskupem tytularnym "Flenucleta". Sakry biskupiej udzielił mu 3 lipca tegoż roku abp Edwin O’Brien. Jako biskup i wikariusz arcybiskupi odpowiadał kolejno za zachodnią i wschodnią część kraju.
Zmarł w Houston 4 lutego 2012.

</doc>
<doc id="4682137" url="https://pl.wikipedia.org/wiki?curid=4682137" title="Barbara Kingsolver">
Barbara Kingsolver

Barbara Kingsolver (ur. 8 kwietnia 1955) – amerykańska pisarka, eseistka i poetka.
Życiorys.
Barbara Kingsolver urodziła się w 1955 r. Dorastała na wsi w stanie Kentucky. Uzyskała stopień naukowy z biologii na DePauw University i Uniwersytecie Arizony, a od 1985 r. pracuje jako pisarka. W różnych okresach swojego życia mieszkała w Europie: w Anglii, Francji i na Wyspach Kanaryjskich, a także w Afryce, Azji, Ameryce Północnej i Południowej. Dwie dekady spędziła w Tucson (Arizona), zanim przeniosła się do południowo-zachodniej Wirginii, gdzie obecnie mieszka.
Pracowała jako redaktorka "Best American Short Stories" 2001. Jej książki zostały przetłumaczone na ponad dwadzieścia języków i włączone do podstawy programowej literatury w szkołach średnich i wyższych w USA. Przyczyniła się do wydania ponad pięćdziesięciu antologii literackich, a jej recenzje i artykuły ukazały się w większości głównych amerykańskich gazet i czasopism.
Kingsolver została uznana za jedną z najważniejszych pisarek XX wieku przez Writers Digest.
W 2000 r. otrzymała National Humanities Medal. Krytyczne uznanie dla jej książek obejmuje wiele nagród od American Booksellers Association i American Library Association.
Książka "The Poisonwood Bible" była finalistką Nagrody Pulitzera i "Orange Prize" oraz zdobyła nagrodę narodową w Południowej Afryce, zanim otrzymała nagrodę Oprah Book Club. Książka "Animal, Vegetable, Miracle: A Year of Food Life" zdobyła nagrodę Indies Choice Book Award i nagrodę Jamesa Bearda. "The Lacuna" zdobyła prestiżową brytyjską nagrodę Orange Prize for Fiction w 2010 r. Kingsolver otrzymała również Dayton Literary Peace Prize (2011).
Kingsolver w 1998 r. ustanowiła Bellwether Prize for Fiction, największą w Stanach Zjednoczonych nagrodę za niepublikowaną pierwszą powieść, która przyczyniła się do powstania karier ponad dwudziestu nowych autorów. Stała się ona nagrodą PEN/Bellwether Prize for Socially Engaged Fiction.
Ma dwie córki, Camille (ur. 1987) i Lily (ur. 1996). Jej mąż, Steven Hopp wykłada badania środowiskowe. Od czerwca 2004 r. Barbara i jej rodzina mieszkają na farmie w południowej Appalachii, gdzie uprawiają rozległy ogród warzywny i hodują islandzkie owce.

</doc>
<doc id="4682140" url="https://pl.wikipedia.org/wiki?curid=4682140" title="Melvin Upton Jr.">
Melvin Upton Jr.



</doc>
<doc id="4682142" url="https://pl.wikipedia.org/wiki?curid=4682142" title="Paciorki z Warmii">
Paciorki z Warmii

Paciorki z Warmii – dwanaście paciorków, odkrytych na cmentarzysku z początków epoki brązu w Kosyniu na Warmii.
Paciorki wykonane zostały przypuszczalnie ponad 3,5 tys. lat temu w Egipcie - według archeologów ozdoby trafiły na te tereny za sprawą wymiany handlowej na tzw. bursztynowym szlaku.
W Kosyniu koło Dobrego Miasta archeolodzy natrafili na pozostałości bogato wyposażonych grobowców miejscowych elit, zawierające m.in. złote ozdoby i wykonaną z brązu biżuterię, a także broń o tzw. charakterze insygnialnym, czyli podkreślającym wysoką pozycję właściciela. Odnaleziono tam przedmioty pochodzące m.in. z Kotliny Karpackiej, Wysp Brytyjskich, terenu dzisiejszych Niemiec i krajów naddunajskich - jednym ze znalezisk było 12 niewielkich paciorków z tworzywa przypominającego szkło, które odnaleziono w pochówku datowanym metodą radiowęglową na ok. 1550 rok p.n.e.
W ocenie naukowców, znane dotąd paciorki fajansowe różnią się od egzemplarzy znalezionych na Warmii przede wszystkim niewielką ilością szkła, łączącego ziarna kwarcu. Również ich struktura świadczy, że wykonywano je w zupełnie inny sposób, a więc w położonych gdzie indziej warsztatach.

</doc>
<doc id="4682143" url="https://pl.wikipedia.org/wiki?curid=4682143" title="Łuhowa">
Łuhowa



</doc>
<doc id="4682144" url="https://pl.wikipedia.org/wiki?curid=4682144" title="Kościół św. Marcina Biskupa w Gnojniku">
Kościół św. Marcina Biskupa w Gnojniku

Kościół świętego Marcina Biskupa – rzymskokatolicki kościół filialny, należący do parafii św. Marcina Biskupa w Gnojniku (dekanat Brzesko diecezji tarnowskiej).
Historia kościoła.
Jest to świątynia wzniesiona w 1380 roku i ufundowana przez Marka Żegotę, kanonika krakowskiego i kustosza kolegiaty sandomierskiej, właściciela Gnojnika; konsekrowana została w 1382 roku przez biskupa krakowskiego Jana Radlicę. W latach 1575–1617 pełniła funkcję zboru ariańskiego. Po odzyskaniu przez katolików została wyremontowana w 1633 roku, dzięki staraniom Kaspra Wielogłowskiego, kasztelana wojnickiego i podkomorzego krakowskiego. W 1657 roku została uszkodzona na skutek najazdu wojsk siedmiogrodzkich. W 1900 roku została częściowo przebudowana w stylu neogotyckim według projektu architekta Zygmunta Hendla. Wówczas została nadbudowana wieża na miejscu drewnianej izbicy, zostały przebudowane dachy i została zbudowana wieżyczka na sygnaturkę. W 1963 roku od strony południowej została dostawiona kruchta murowana na miejscu drewnianej.
Budowla jest gotycka i ma charakter obronny, jest świątynią murowaną, zbudowaną z kamienia i otynkowaną. Kościół posiada kwadratową nawę, przy której od strony południowej znajduje się kruchta, natomiast od strony zachodniej wieża z kruchtą w przyziemiu. Wieża jest na planie kwadratu i posiada trzy kondygnacje. Górna kondygnacja posiada ścięte narożniki i jest nakryta namiotowym dachem hełmowym. Prezbiterium posiada dwa przęsła i jest zamknięte trójbocznie, od strony północnej znajduje się zakrystia. Na zewnątrz świątynia jest opięta uskokowymi skarpami i obwiedziona kamiennym cokołem z gzymsem kapnikowym. W murach znajdują się liczne otwory strzelnicze, pod ostrołukowymi oknami prezbiterium jest umieszczony gzyms kapnikowy. W ścianach świątyni znajdują się wnęki na pomieszczenie stacji Drogi Krzyżowej, zamykane drewnianymi drzwiczkami. Dachy kościoła są dwuspadowe i nakryte dachówką, przedzielone są neogotyckim schodkowym szczytem. Nad nawą znajduje się neogotycka wieżyczka na sygnaturkę nakryta namiotowym dachem hełmowym z latarnią. Wnętrze prezbiterium jest nakryte sklepieniami gotyckimi krzyżowo-żebrowymi, z żebrami przechodzącymi w służki, nawę nakrywają płaskie stropy. Otwór tęczy jest ostrołukowy, posiada wałek w kluczu, chór muzyczny znajduje się w drugiej kondygnacji wieży i otwiera się do nawy ostrołukową arkadą. Od strony południowej w wejściu jest umieszczony portal kamienny, gotycki wykonany około 1380 roku, ostrołukowy, ujęty w pinakle i ozdobiony maswerkami. W ścianie prezbiterium znajduje się tabernakulum kamienne. Polichromia w prezbiterium posiada motywy figuralne, reprezentuje styl neogotycki i powstała na przełomie XIX i XX wieku, odnowiona została w 1963 roku, wówczas również została wykonana nowa polichromia figuralna umieszczona na stropie nawy.
Ołtarz główny reprezentuje styl rokokowy i powstał w 1776 roku. Ufundowany został przez Kazimierza Petryczyna, stolnika połockiego, znajduje się w nim obraz Matki Bożej Częstochowskiej namalowany w XIX wieku oraz w zwieńczeniu obraz św. Marcina powstały na przełomie XIX i XX wieku, którego autorem jest Stanisław Kuna z Bochni. Dwa ołtarze boczne w stylu rokokowym pochodzą z 2. połowy XVIII wieku i zostały ufundowane przez Kazimierza Petryczyna stolnika połockiego, są w nich umieszczone obrazy Matki Boskiej z Dzieciątkiem, Chrystusa Ubiczowanego i św. Józefa, w stylu barokowym, pochodzące z XVIII-XIX wieku. Chrzcielnica marmurowa, w stylu barokowym, pochodzi z XVII/XVIII wieku. Ambona w stylu rokokowym wykonana została w 2. połowie XVIII wieku. Dwa konfesjonały w stylu barokowym, powstały w XVIII wieku. Balustrada chóru muzycznego została wykonana z ozdobnie wycinanych desek, jest polichromowana, reprezentuje styl barokowy i pochodzi z XVIII wieku. Krucyfiks w stylu barokowym wykonany został w XVIII wieku. Świątynia posiada trzy marmurowe epitafia: Anny Korduli (pochodzące z XVIII wieku); Salomei Petryczynowej (zmarłej w 1794 roku); Romana Petryczyna (pochodzące z końca XVIII wieku). Organy o pięciu piszczałkach zostały wykonane w 1854 roku i ufundował je Edward Homolacs. Dwa dzwony o imionach Marcin i Stanisław zostały odlane w 1954 roku w przemyskiej Odlewni dzwonów Felczyńskich.

</doc>
<doc id="4682146" url="https://pl.wikipedia.org/wiki?curid=4682146" title="Łukówka (obwód czerkaski)">
Łukówka (obwód czerkaski)



</doc>
<doc id="4682147" url="https://pl.wikipedia.org/wiki?curid=4682147" title="Ułana Krawczenko">
Ułana Krawczenko



</doc>
<doc id="4682149" url="https://pl.wikipedia.org/wiki?curid=4682149" title="Nela Samotyhowa">
Nela Samotyhowa

Nela Samotyhowa, właśc. Aniela Samotyhowa, z d. Miłkowska, 1 v. Jełowicka, ps. "Konrada Radwan" (ur. 26 listopada 1876 w Nizgórcach, zm. 15 października 1966 w Warszawie) – polska nauczycielka, działaczka społeczna i popularyzatorka sztuki.
Życiorys.
Urodziła się w Nizgórcach na Kijowszczyźnie w rodzinie Idalii z Chodossowskich i Oktawiana Miłkowskiego, administratora majątków ziemskich, stryjecznego brata Zygmunta Miłkowskiego. Uczęszczała do Szkoły Muzycznej w Żytomierzu, po czym przeniosła się do Warszawy, gdzie skończyła szkołę Izabeli Smolikowskiej oraz ósmą klasę IV Warszawskiego Żeńskiego Gimnazjum Rządowego. Studiowała nauki przyrodnicze na Uniwersytecie Genewskim (1895–1899), nie ukończywszy pracy doktorskiej dotyczącej botaniki.
Po powrocie do Warszawy uczyła nauk ścisłych w szkole Stefanii Sempołowskiej (1899–1901) i szkole Emilii Pankiewiczówny (1903–1907). Wykładała również na kursach u Cecylii Śniegockiej, a także na kursach pedagogicznych Stanisława Karpowicza i Jana Miłkowskiego (1906–1907). W 1904, wraz ze Stanisławem Kalinowskim, Stefanią Sempołowską i Heleną Redlińską, założyła Koło Wychowawców, należała także do Towarzystwa Pedagogicznego. W trakcie trwania strajku szkolnego angażowała się w organizację kompletów, zebrań rodzicielskich i kwest.
W 1907 przeniosła się do Brukseli, gdzie uczęszczała na kursy historii sztuki i archeologii. W 1910, m.in. wraz z Juliuszem Kaden-Bandrowskim, Marią Dąbrowską i swym przyszłym mężem Erazmem Samotyhą, współzałożyła Towarzystwo im. Joachima Lelewela, które miało wspierać studiujących tam młodych Polaków. W tym okresie rozpoczęła długoletnią przyjaźń z Dąbrowską, która wielokrotnie wspominała Samotyhową w swoich dziennikach. W 1913 prowadziła serię odczytów o malarstwie niderlandzkim XV wieku na Międzynarodowym Fakultecie Pedagogicznym pod kierunkiem Józefy Joteyko.
W Brukseli pisała dla „Kuriera Warszawskiego” (1910–1913), podpisując się „N. Miłkowska”. Opisywała wystawy i życie artystyczne dla „Sfinksa” oraz dla dodatku literackiego „Nowej Gazety”, pisząc m.in. obszerny tekst o Émilu Verhaerenie (1910). Z kolei dla czasopisma „Wszechświat” pisała na tematy przyrodnicze. Jej artykuły ukazały się także w „Z daleka i z bliska”, „Bluszczu” i „Gazecie Robotniczej”. Sama pojawiła się również – pod nazwiskiem Tyhańska – w powieści "Proch" (1913) Juliusza Kaden-Bandrowskiego.
Na początku 1914 powróciła do Warszawy, gdzie prowadziła serię odczytów o miastach belgijskich oraz opublikowała artykuły o Hieronimie Boschu i dzwonach w Mechelen. Tego samego roku rozpoczęła pracę w roli sekretarki na Wyższych Kursach Pedagogicznych Jana Miłkowskiego, a od 1916 zaczęła prowadzić tam seminarium z historii sztuki, którego była kierowniczką w latach 1917–1922. W 1916 współzałożyła Kursy dla Dorosłych m.st. Warszawy, w ramach których, przez dziesięć lat, prowadziła odczyty. W latach 1918–1932 uczyła także przyrody: najpierw na Państwowym Seminarium dla Ochroniarek w Warszawie, później w prywatnych gimnazjach. Była również członkinią sekcji kulturalnej Związku Nauczycielstwa Polskiego, działaczką Związku Pracy Obywatelskiej Kobiet oraz, na przemian, wiceprzewodniczącą i przewodniczącą Towarzystwa Kultury Etycznej im. Edwarda Abramowskiego (1926–1936), zwanego z początku Komitetem Odrodzenia Moralnego.Zredagowała "Wybór pism" Stanisława Karpowicza, który ukazał się w 1929, oraz opracowała życiorys Mariana Dąbrowskiego dla Polskiego Słownika Biograficznego. W 1932 porzuciła nauczanie nauk przyrodniczych na rzecz popularyzacji sztuki. Wykładała historię sztuki w Instytucie Pedagogiki Specjalnej (1932–1935), należała do Rady Instytutu Propagandy Sztuki (1933–1939) oraz komisji kulturalno-artystycznej Akademii Sztuk Pięknych w Warszawie (1937–1939). Angażowała się w popularyzację wiedzy o sztuce poprzez odczyty i pogadanki radiowe. Jej teksty dotyczące sztuki pojawiały się m.in.: w „Gazecie Polskiej”, „Głosie Prawdy”, „Kurierze Warszawskim”, „Kobiecie Współczesnej” i „Pionie”.
Większość wojny spędziła w Warszawie; podczas powstania warszawskiego została zmuszona do opuszczenia domu. Przeniosła się do Piastowa, w którym powróciła do nauczania. Po wojnie wróciła do Warszawy, zaczęła współpracować z Towarzystwem Uniwersytetu Robotniczego oraz prowadzić audycje o sztuce w Polskim Radiu. Napisała trzy scenariusze filmów edukacyjnych oraz publikowała w „Wiedzy i Życiu” i „Życiu Warszawy”. Przed publikacją obszernej pracy Samotyhowej "Malarstwo zachodnioeuropejskie. Popularny zarys rozwoju form malarskich od katakumb do połowy XX wieku", Maria Dąbrowska napisała: „Fenomen ta Nela! Ma co najmniej lat 88, jeśli nie więcej [...]. A teraz ma już w korektach książkę ‘Historia form malarskich’ [...]. Dom Książki ma już zamówienie na 17 tysięcy egz.! To się nazywa sukces niebywały i 'unikalny,' jak się dziś mówi”.
W pierwszej połowie lat 50. Samotyhowa została odsunięta od pracy publicystycznej. Pod koniec życia prowadziła prywatne wykłady. Jej wspomnienia (1892–1966), korespondencja i wykłady znajdują się w zbiorach Biblioteki Narodowej.
Wyszła dwukrotnie za mąż: najpierw za Zdzisława Jełowickiego, a 6 kwietnia 1926 za Erazma Samotyhę, choć posługiwała się jego nazwiskiem już od 1914. Małżonkowie prowadzili nietypowe życie jak na swoje czasy: często mieszkali osobno, skupiając się na swojej pracy. Samotyhowa śledziła dyskusje o zmianach w prawie II Rzeczypospolitej dotyczących małżeństwa i odrzucała konserwatywne stereotypy dotyczące roli kobiety w małżeństwie. Prowadziła także odrębny dziennik, w którym opisywała swoje zmieniające się poglądy na miłość, seks i małżeństwo. Samotyhowa wierzyła, że otwartość w mówieniu o stereotypach dotyczących tradycyjnych ról kobiet i mężczyzn w społeczeństwie jest drogą do prawdziwie wolnego życia. Z tego względu krytykowała Kościół i tradycyjne pojmowanie małżeństwa jako instytucji podporządkowującej, a nie edukującej ludzi.
Pochowana na cmentarzu Powązkowskim (kwatera 43-4-24,25).

</doc>
<doc id="4682150" url="https://pl.wikipedia.org/wiki?curid=4682150" title="Stanisław Bylina">
Stanisław Bylina



</doc>
<doc id="4682153" url="https://pl.wikipedia.org/wiki?curid=4682153" title="Nevermind (singel)">
Nevermind (singel)

"Nevermind" to piosenka izraelskiego muzyka i piosenkarza Dennisa Lloyda wydana jako singel 5 grudnia 2016 r. Utwór zdobył ponad 600 milionów odtworzeń na Spotify. 

</doc>
<doc id="4682154" url="https://pl.wikipedia.org/wiki?curid=4682154" title="Yaffa Eliach">
Yaffa Eliach

Yaffa Eliach (ur. 31 maja 1935 w Ejszyszkach, zm. 8 listopada 2016 w Nowym Jorku) – amerykańska historyczka, pisarka i wykładowczyni studiów judaistycznych i o Holokauście, pochodzenia żydowskiego.
Życiorys.
Yaffa Sonenson urodziła się w 1935 r. Ejszyszkach. W tym czasie w mieście mieszkało około 3000 Żydów, którzy stanowili znaczną część jego ludności. W mieście istniało wiele żydowskich instytucji, które łączyły klasyczny judaizm litwacki z nowoczesną haskalą (edukacją), a także z szeroko rozpowszechnioną działalnością ruchu syjonistycznego. Po zajęciu wschodniej części Polski przez Związek Radziecki we wrześniu 1939 r. miasto wraz z całym regionem wileńskim zostało wcielone do Litwy. Żydowskie struktury edukacyjne, kulturalne i młodzieżowe zostały zamknięte przez Sowietów wraz z aneksją Litwy do Związku Radzieckiego latem 1940 r.
Nazistowskie Niemcy zdobyły Ejszyszki w czerwcu 1941 r. i przez dwa dni, pod koniec września, prawie wszyscy Żydzi w mieście zostali zamordowani na miejscowym cmentarzu żydowskim przez Einsatzgruppe A. W przeddzień masakry sześcioletnia Yaffa uciekła ze swoimi rodzicami: Mosze i Zipporah (z domu Katz) i jej bratem Icchakiem. Rodzina przenosiła się ze schronienia do schronienia, uciekając kilka razy przed śmiercią, aż do wyzwolenia Ejszyszk przez Armię Czerwoną w lipcu 1944 r. Zipporah i jej dziecko urodzone podczas wojny, zostali zabici przez Armię Krajową w październiku 1944 r.
Jaffa wyemigrowała do Izraela w 1946 r., gdzie zamieszkała ze swoim wujem, Szmuelem Sonensonem, a potem ponownie spotkała się z bratem i ojcem. W 1953 roku wyszła za mąż za rabina Davida Eliacha i para przeniosła się do Stanów Zjednoczonych, gdzie Yaffa rozpoczęła studia akademickie na Brooklyn College. Ukończyła doktorat z historii i literatury rosyjskiej na City University of New York w 1973 r., a następnie utworzyła Center for Holocaust Studies na Brooklynie. Była jednym z pionierów badań i edukacji o Holokauście w Stanach Zjednoczonych oraz jednym z pierwszych badaczy, którzy zebrali i oparli swoje badania na ustnych zeznaniach osób, które przeżyły Holokaust. W 1978 r. została powołana do komisji prezydenta Jimmy'ego Cartera ds. Holokaustu, kierowanej przez prof. Elie Wiesela. Komisja doprowadziła, między innymi, do ustanowienia Muzeum Holokaustu w Stanach Zjednoczonych w Waszyngtonie w 1993 r. Eliach przez wiele lat była dyrektorem muzeum. Około 1500 zdjęć z jej osobistych archiwów stanowi „Wieżę Twarzy”, która stała się najważniejszą ekspozycją stałą w muzeum. Eliach zmarła w Nowym Jorku 8 listopada 2016 r. i została pochowana w Izraelu. Rodzina Yaffy ofiarowała jej dorobek Yad Vashem w Jerozolimie.

</doc>
<doc id="4682156" url="https://pl.wikipedia.org/wiki?curid=4682156" title="Joanis Chrisafis">
Joanis Chrisafis

Joanis Chrisafis, (ur. 1873, zm. 12 października 1932) – grecki gimnastyk, zdobywca brązowego medalu na Igrzyskach Olimpijskich w 1896 roku w Atenach.
Zdobył brązowy medal w drużynowych ćwiczeniach na drążku.

</doc>
<doc id="4682157" url="https://pl.wikipedia.org/wiki?curid=4682157" title="Stanisław Bylina (oficer)">
Stanisław Bylina (oficer)

Stanisław Bylina (ur. 18 kwietnia 1898 w Kijowie, zm. 29 marca 1921) – żołnierz armii rosyjskiej, oficer Wojska Polskiego w II Rzeczypospolitej. Kawaler Orderu Virtuti Militari.
Życiorys.
Urodził się w Kijowie w rodzinie Jana i Janiny z Grodzieckich.
Absolwent gimnazjum w Kijowie.
W 1914 wstąpił do Polskiej Organizacji Wojskowej.
Od 1917 walczył w szeregach 1 pułku ułanów I Korpusu Polskiego w Rosji gen Józefa Dowbora-Muśnickiego.
Po rozwiązaniu korpusu, w 1918 wstąpił do odrodzonego Wojska Polskiego i otrzymał przydział do 1 pułku Ułanów Krechowieckich.
11 listopada 1918 rozbrajał w Warszawie oddziały niemieckie, za co odznaczony został Krzyżem Srebrnym Orderu „Virtuti Militari”.
Od grudnia walczył na froncie polsko-ukraińskim w obronie Przemyśla, a następnie w składzie macierzystego pułku walczył na frontach wojny polsko-bolszewickiej.
We wrześniu 1919 mianowany podporucznikiem, a w listopadzie 1920 został awansowany na stopień porucznika i jednocześnie objął dowództwo 3 szwadronu 1 p.uł.

</doc>
<doc id="4682158" url="https://pl.wikipedia.org/wiki?curid=4682158" title="Kompensowanie sald">
Kompensowanie sald

Kompensowanie sald (ang. "netting") – oznacza przekształcenie w jedną należność netto lub jedno zobowiązanie netto należności i zobowiązań stron.
W przypadku wystąpienia zdarzenia uprawniającego do egzekwowania terminy wymagalności zobowiązań stron zostają przyspieszone w taki sposób, że stają się one natychmiast wymagalne lub są rozwiązywane, a w każdym przypadku są przekształcane w jedno roszczenie netto lub zastępowane jednym roszczeniem netto.

</doc>
<doc id="4682160" url="https://pl.wikipedia.org/wiki?curid=4682160" title="Lista światowego dziedzictwa UNESCO w Pakistanie">
Lista światowego dziedzictwa UNESCO w Pakistanie

Lista światowego dziedzictwa UNESCO w Pakistanie – lista miejsc w Pakistanie wpisanych na listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972 i ratyfikowanej przez Pakistan 23 lipca 1976 roku.
Obecnie (stan w 2019 roku) na liście znajduje się sześć obiektów dziedzictwa kulturowego.
Na pakistańskiej liście informacyjnej UNESCO – liście obiektów, które Pakistan zamierza rozpatrzyć do zgłoszenia do wpisu na listę światowego dziedzictwa, znajduje się 26 obiektów (stan w roku 2019).
Obiekty na liście światowego dziedzictwa UNESCO.
Poniższa tabela przedstawia pakistańskie obiekty na liście światowego dziedzictwa UNESCO:
Obiekty na pakistańskiej Liście Informacyjnej UNESCO.
Poniższa tabela przedstawia obiekty na pakistańskiej Liście Informacyjnej UNESCO:

</doc>
<doc id="4682161" url="https://pl.wikipedia.org/wiki?curid=4682161" title="Ioannis Chrysafis">
Ioannis Chrysafis



</doc>
<doc id="4682166" url="https://pl.wikipedia.org/wiki?curid=4682166" title="Joanis Chrysafis">
Joanis Chrysafis



</doc>
<doc id="4682169" url="https://pl.wikipedia.org/wiki?curid=4682169" title="7 Brygada Artylerii Polowej Austro-Węgier">
7 Brygada Artylerii Polowej Austro-Węgier



</doc>
<doc id="4682170" url="https://pl.wikipedia.org/wiki?curid=4682170" title="Dario Antoniozzi">
Dario Antoniozzi

Dario Antoniozzi (ur. 11 grudnia 1923 w Rieti, zm. 25 grudnia 2019 w Cosenzy) – włoski polityk i prawnik, wieloletni parlamentarzysta krajowy, w latach 1976–1979 minister w różnych resortach, poseł do Parlamentu Europejskiego I i II kadencji.
Życiorys.
Syn Florindo, dyrektora oddziałów banku Cassa di Risparmio. Wychowywał się w Rieti i Cosenzy. Ukończył studia prawnicze, po czym uzyskał uprawnienia adwokata.
Zaangażował się w działalność polityczną w ramach Chrześcijańskiej Demokracji, był zastępcą jej sekretarza generalnego i wieloletnim szefem struktur w Kalabrii. Od 1953 do 1980 był członkiem Izby Deputowanych II, II, IV, V, VI, VII i VIII kadencji. Przez około 20 lat sprawował funkcje sekretarza stanu i ministra w różnych resortach. Pozostawał wiceministrem transportu (1958–1960), poczty i telekomunikacji (1960–1962), turystyki i rozrywki (1962–1963), handlu morskiego (1963) rolnictwa i leśnictwa (1963–1968 w trzech rządach Aldo Moro i 1968–1970 w dwóch Mariano Rumora). W latach 1970–1972 był podsekretarzem stanu przy prezydium rządu, później wiceministrem budżetu i programów ekonomicznych (1972). W rządach Giulio Andreottiego sprawował kolejno funkcje ministra turystyki i rozrywki (od lipca 1976 do marca 1978), kultury i środowiska oraz badań naukowych i technicznych (od marca 1978 do marca 1979) oraz szefa resortu rolnictwa (od marca do sierpnia 1979).
W 1979 i 1984 wybierano go do Parlamentu Europejskiego. Przystąpił do grupy Europejskiej Partii Ludowej, od 1987 do 1989 zasiadał w jej prezydium. Należał m.in. do Komisji ds. Instytucjonalnych, Komisji ds. Kontroli Budżetu oraz Komisji ds. Kwestii Politycznych. W 1989 nie uzyskał reelekcji, po czym wycofał się z polityki. Został m.in. honorowym przewodniczącym stowarzyszenia dziennikarzy i stowarzyszenia włoskich członków Europejskiej Partii Ludowej.
Życie prywatne.
Jego syn Alfredo był europarlamentarzystą z ramienia Forza Italia i Ludu Wolności.
W 1980 otrzymał Złoty Medal za Zasługi dla Kultury i Sztuki.

</doc>
<doc id="4682174" url="https://pl.wikipedia.org/wiki?curid=4682174" title="Anna Walewska">
Anna Walewska

Anna Walewska, znana również jako Anna Wallek-Walewska (ur. 22 stycznia 1892 we Lwowie, zm. 20 listopada 1977 w Krakowie) – polska rzeźbiarka, aktorka teatralna oraz śpiewaczka operowa i operetkowa. Znana głównie z ról dziecięcych, zwłaszcza chłopięcych oraz męskich.
Absolwentka Wydziału Rzeźby Akademii Sztuk Pięknych im. Jana Matejki w Krakowie. Odtwórczyni ról w spektaklach wystawianych przez: Teatr im. Juliusza Słowackiego w Krakowie, Teatr Nowości, Teatr Powszechny, Teatr Stary im. Heleny Modrzejewskiej w Krakowie oraz Teatr „Bagatela” i Operę Krakowskiego Towarzystwa Operowego. W czasie okupacji niemieckiej otrzymała pracę kelnerki w kawiarni Plastyków w Krakowie. W 1968 przeszła na emeryturę.
Zmarła 20 listopada 1977 w Krakowie.

</doc>
<doc id="4682175" url="https://pl.wikipedia.org/wiki?curid=4682175" title="Chéché">
Chéché

Chéché (również Ché Ché) – wieś w Gwinei Bissau, w regionie Gabú.

</doc>
<doc id="4682177" url="https://pl.wikipedia.org/wiki?curid=4682177" title="Anna Malm">
Anna Malm

Anna Malm (ur. 10 września 1958 w Lublinie) – polska mikrobiolog, profesor nauk farmaceutycznych, kierownik Katedry i Zakładu Mikrobiologii Farmaceutycznej z Pracownią Diagnostyki Mikrobiologicznej oraz dziekan Wydziału Farmaceutycznego z Oddziałem Analityki Medycznej Uniwersytetu Medycznego w Lublinie.
Życiorys.
Studiowała na Uniwersytecie Marii Curie-Skłodowskiej w Lublinie, 13 czerwca 1989 obroniła pracę doktorską pt. "Deenergizacja plazmidowego systemu antyportu eliminującego kadm u Staphylococcus aureus", przygotowaną pod kierunkiem prof. Zofii Tyneckiej. 15 grudnia 1999 habilitowała się na podstawie pracy zatytułowanej "Badania nad toksycznością kadmu dla procesów bioenergetycznych Staphylococcus aureus". 1 sierpnia 2011 nadano jej tytuł profesora w zakresie nauk farmaceutycznych.
Objęła funkcję profesora w Katedrze i Zakładzie Mikrobiologii Farmaceutycznej na Wydziale Farmaceutycznym z Oddziałem Analityki Medycznej Akademii Medycznej im. prof. Feliksa Skubiszewskiego w Lublinie, oraz profesora nadzwyczajnego w Państwowej Wyższej Szkole Zawodowej w Sandomierzu.
Piastuje stanowisko profesora zwyczajnego, kierownika w Katedrze i Zakładzie Mikrobiologii Farmaceutycznej z Pracownią Diagnostyki Mikrobiologicznej, dziekana na Wydziale Farmaceutycznym z Oddziałem Analityki Medycznej Uniwersytetu Medycznego w Lublinie, a także członka komisji rewizyjnej Polskiego Towarzystwa Mikrobiologów na Oddziale Lublinie.
Była prodziekanem Wydziału Farmaceutycznego z Oddziałem Analityki Medycznej Uniwersytetu Medycznego w Lublinie i dyrektorem w Instytucie Zdrowia Państwowej Wyższej Szkoły Zawodowej w Sandomierzu.

</doc>
<doc id="4682179" url="https://pl.wikipedia.org/wiki?curid=4682179" title="7 Pułk Haubic Polowych Austro-Węgier">
7 Pułk Haubic Polowych Austro-Węgier



</doc>
<doc id="4682180" url="https://pl.wikipedia.org/wiki?curid=4682180" title="Witold Chludziński">
Witold Chludziński

Witold Chludziński (ur. 9 października 1893 w Warszawie, zm. 19 października 1977 w Kluczborku) – oficer armii rosyjskiej, Wojska Polskiego na Wschodzie i Wojska Polskiego w II Rzeczypospolitej, działacz niepodległościowy, kawaler Orderu Virtuti Militari.
Życiorys.
Urodził się w Warszawie w rodzinie Stanisława i Bronisławy z Wyrwiczów. Absolwent Wyższej Szkoły Rolniczej. 
W 1916 wcielony do armii rosyjskiej, a rok później mianowany podporucznikiem. Od grudnia 1917 służył w I Korpusu Polskiego w Rosji gen. Józefa Dowbora-Muśnickiego.
Po rozwiązaniu korpusu, w 1918 wstąpił do odrodzonego Wojska Polskiego w stopniu porucznika.
W szeregach 4 pułku ułanów brał udział w wojnie polsko-bolszewickiej. Wiosną 1919 uczestniczył w zajęciu Wilna za co odznaczony został Krzyżem Srebrnym Orderu „Virtuti Militari”.
Po zakończeniu działań wojennych pozostał w wojsku. W 1924 awansował na stopień rotmistrza. W kwietniu 1925 został przydzielony z macierzystego pułku do szwadronu pionierów 3 Samodzielnej Brygady Kawalerii na stanowisko dowódcy szwadronu. W sierpniu 1926 został przeniesiony do 23 pułku ułanów z pozostawieniem na zajmowanym stanowisku dowódcy szwadronu pionierów 3 SBK. Z dniem 1 stycznia 1928 został przydzielony do 23 puł. W kwietniu 1928 został przeniesiony do 8 puku ułanów, a w czerwcu 1933 do 6 Dywizji Piechoty na stanowisko oficera taborowego. Później został przeniesiony do korpusu oficerów taborowych, w stopniu kapitana.
Wziął udział w kampanii wrześniowej. Dostał się do niewoli niemieckiej i do 1945 przebywał w oflagach. Po oswobodzeniu osiadł we wsi Bogdańczowice. Zmarł w Kluczborku i tam został pochowany na miejscowym cmentarzu.
Był żonaty z Kazimierą Gąssowską, miał córkę Marię (ur. 1924).

</doc>
<doc id="4682181" url="https://pl.wikipedia.org/wiki?curid=4682181" title="19 Pułk Armat Polowych Austro-Węgier">
19 Pułk Armat Polowych Austro-Węgier



</doc>
<doc id="4682182" url="https://pl.wikipedia.org/wiki?curid=4682182" title="20 Pułk Armat Polowych Austro-Węgier">
20 Pułk Armat Polowych Austro-Węgier



</doc>
<doc id="4682184" url="https://pl.wikipedia.org/wiki?curid=4682184" title="21 Pułk Armat Polowych Austro-Węgier">
21 Pułk Armat Polowych Austro-Węgier



</doc>
<doc id="4682189" url="https://pl.wikipedia.org/wiki?curid=4682189" title="George Burk">
George Burk



</doc>
<doc id="4682191" url="https://pl.wikipedia.org/wiki?curid=4682191" title="Autobiografikcja">
Autobiografikcja

Autobiografikcja – gatunek literacki, który łączy autobiografię z fikcją; fabularyzuje doświadczenia autobiograficzne, często zmieniając je, przypisując je postaciom fikcyjnym lub zmieniając je w inne doświadczenia. Koncepcja autobiografikcji została wynaleziona przez Stephena Reynoldsa w 1906 r., a następnie zbadana i opisana dogłębnie przez Maxa Saundersa w 2010 r. 
Definicja Reynoldsa.
Według Reynoldsa autobiografikcja to połączenie autobiografii, fikcji i eseju. Aby dzieło można było uznać za autobiografikcję, musi ono być „zapisem prawdziwych doświadczeń duchowych opartych na wiarygodnej, ale mniej lub bardziej fikcyjnej narracji autobiograficznej”. Rozumienie przez Reynoldsa doświadczenia duchowego jest podobne do „epifanii” Jamesa Joyce'a i „chwil bycia” Virginii Woolf, ponieważ zdarzenie wyzwalające nie musi być niezwykłe ani rzadkie, ale musi bardzo wpłynąć na osobę i dotknąć jej duszy. Reynolds powiedział również, że autobiografikcja powstaje, gdy ani formalna autobiografia, ani fikcja, ani esej nie mogą być użyte do przekazania uczuć i emocji autora w sposób zgodny z prawdą i satysfakcjonujący oraz że często jest publikowana anonimowo lub przynajmniej „z pewnym stopniem anonimowości”. Według Maxa Saundersa kryteria te były ważne dla Reynoldsa jako zamkniętego w szafie geja, który pisał swój esej jedenaście lat po procesie Oscara Wilde'a. Wilde i inni nieheteronormatywni pisarze tamtych czasów używali technik autobiograficznych, aby pisać o queerowej intymności, jednocześnie ukrywając ją przed cenzurą i czyniąc ją zrozumiałą dla tych, którzy wiedzieli, czego szukać. Reynolds napisał, że autobiografikcja powinna być inspirująca dla innych ludzi i pomagać im, pokazując czytelnikom, że mogą podążać za przykładami autora, pokonującego problemy i trudności. Według Reynoldsa ta właściwość nadaje dziełom autobiografikcyjnym wpływ, który jest "większy w życiu niż w literaturze". 
Definicja Saundersa.
Max Saunders definiuje autobiografię jako gatunek fikcji autobiograficznej, który został opracowany w latach 70. XIX i 30. XX wieku i był często używany przez modernistycznych pisarzy. Według Saundersa powszechnie używany termin fikcja autobiograficzna nie wystarcza do opisania szczególnego związku między modernizmem a autobiografikcją. 
Twierdzenie Reynoldsa, że ponieważ autobiografikcja polega na „łączeniu, rozmywaniu lub przemieszczaniu się między formami autobiografii, opowieści, pamiętnika, przedmowy itd.”, jest to miejsce spotkania, z tym że cała fikcja jest autobiograficzna i że cała autobiografia jest fikcyjna, a zatem zarówno „treści autobiograficzne...przeniesione na fabularyzowaną formę narracyjną” modernistyczne dzieła, które wykorzystują formę autobiograficzną i ich połączenia można zakwalifikować jako autobiografikcję. Według Reynoldsa kolejną ważną cechą autobiografikcji jest to, że jaźń autora jest „jaźnią stworzoną przez odgrywanie ról, ponieważ autorzy świadomie i celowo zmieniają się w kształty innych podmiotowości, ujawniając w ten sposób performans osiągnięcia dowolnej podmiotowości”. Saunders odrzuca pomysł Reynoldsa, że wszystkie dzieła autobiografikcyjne powinny pomóc czytelnikom i dać im nadzieję, tym bardziej, że kryterium to było zakorzenione w tendencjach przełomu wieków w Anglii. Saunders nie zgadza się także na włączenie gatunku eseju do autobiografikcji; autobiografikcję „czyta się jak esej”, ponieważ dotyczy tylko niewielkiej części życia autora, a nie całości. 
Queerowa autobiografikcja.
Saunders w swoim tekście wykazuje związek między tą formą a queerem: 
 W swojej pracy z 2007 roku "The Formation of 20th Century Queer Autobiography" Georgia Johnston pisze o szczególnym typie „modernistycznej autobiografii jako krytyki dominujących dyskursów seksualnych” i jej „manipulacji gatunkiem autobiograficznym”, który jest podobny do Saundersowskiej koncepcji „grania w gry z autobiografią”. Johnson analizuje dzienniki, listy i formalne autobiografie queerowych modernistycznych pisarzy, ale odwołuje się także do fikcyjnych dzieł. Johnson mówi, że „queerowa autobiografia” jako podgatunek autobiografii może być również zastosowany do "queerowej autobiografikcji" jako podgatunku autobiografikcji kilka czynników przeanalizowanych przez Johnson, które wpływają na autobiografie, wpłynęłoby również na inne gatunki autobiograficzne, w tym na autobiografikcję. 

</doc>
<doc id="4682201" url="https://pl.wikipedia.org/wiki?curid=4682201" title="Deutsches Stadion (Berlin)">
Deutsches Stadion (Berlin)

Deutsches Stadion – nieistniejący już wielofunkcyjny stadion w Berlinie, w Niemczech. Znajdował się w Deutsches Sportforum w dzisiejszej dzielnicy Westend na północnym skraju lasu Grunewald. Został otwarty 8 czerwca 1913, z okazji 25-lecia przejęcia tronu przez Wilhelma II Hohenzollerna, ze względu na organizację w Berlinie Letnich Igrzysk Olimpijskich w 1916, które zostały odwołane po wybuchu I wojny światowej. Istniał w latach 1913–1934. Mógł pomieścić 33 000 widzów. W jego miejscu powstał Stadion Olimpijski, otwarty w 1936 roku.
Historia.
Niedługo przed rozpoczęciem Igrzysk Olimpijskich w Sztokholmie w 1912 roku organizację olimpiady w 1916 roku przyznano Berlinowi. Już w sierpniu 1912 roku przystąpiono do budowy stadionu, który miał być główną areną igrzysk. Obiekt powstawał na zachód od Charlottenburga (wówczas niezależne miasto), wewnątrz istniejącego od 1909 roku toru wyścigów konnych (Rennbahn Grunewald), w związku z czym dojście na stadion prowadziło przez tunel. Stadion wyposażony był w 600-metrową bieżnię lekkoatletyczną, którą otaczał tor kolarski. Po północnej stronie, za torem, w miejscu trybun umiejscowiono również 100-metrowy basen pływacki, niejako zintegrowany z całym obiektem. Za basenem również powstała trybuna, z której można było obserwować także zmagania na stadionie. Architektem stadionu był Otto March. Otwarcie obiektu nastąpiło 15 maja 1913 roku, choć oficjalna ceremonia otwarcia miała miejsce 8 czerwca 1913 roku. Otaczające tor kolarski trybuny miały 11 500 miejsc siedzących i 18 500 miejsc stojących, a trybuna przy basenie mogła pomieścić dodatkowe 3000 widzów, co dawało łączną pojemność stadionu na poziomie 33 000 widzów. Tuż za wschodnim łukiem, zaraz za trybuną stał dąb, w lutym 1914 roku nazwany imieniem Victora von Podbielskiego (Podbielski-Eiche). Po wybuchu I wojny światowej stadion został zamknięty, a w 1915 roku zamieniono go na szpital polowy. W 1916 roku przywrócono mu funkcję obiektu sportowego. Trwające wojna spowodowała, że zaplanowane na 1916 rok igrzyska olimpijskie nie odbyły się. W 1920 roku stadion znalazł się w granicach Berlina. W latach 1922, 1923, 1924 i 1927 na obiekcie rozegrano spotkania finałowe Mistrzostw Niemiec w piłce nożnej. W latach 1920–1933 na stadionie sześciokrotnie wystąpiła również piłkarska reprezentacja Niemiec. W 1931 roku Berlinowi przyznano organizację Igrzysk Olimpijskich w 1936 roku. Wśród różnych propozycji ostatecznie zdecydowano, że główny stadion tych igrzysk powstanie od podstaw w miejscu Deutsches Stadion. W marcu 1934 roku rozpoczęto jego rozbiórkę; następnie przystąpiono do budowy nowego Stadionu Olimpijskiego, którego otwarcie miało miejsce 1 sierpnia 1936 roku, równocześnie z ceremonią otwarcia igrzysk olimpijskich.

</doc>
<doc id="4682202" url="https://pl.wikipedia.org/wiki?curid=4682202" title="Metro Radio Arena">
Metro Radio Arena



</doc>
<doc id="4682203" url="https://pl.wikipedia.org/wiki?curid=4682203" title="Bronisław Poletur">
Bronisław Poletur

Bronisław Poletur, ps. „B.Litur” (ur. 4 grudnia 1894 w Warszawie, zm. 28 kwietnia 1974 tamże) – polski nauczyciel, pedagog, poeta i pisarz.
Życiorys.
Urodził się 4 grudnia 1894 w Warszawie. Ukończył studia na uczelni wyższej. W 1924 był nauczycielem kontraktowym w Państwowym Seminarium Nauczycielskim Męskim w Siedlcach, gdzie uczył języka polskiego i propedeutyki filozofii. W połowie lat 20. był nauczycielem polonistą w Warszawie. Wówczas był współpracownikiem czasopism „Muzeum” ("Czasopisma Poświęconego Sprawom Wychowania i Szkolnictwa"), „Oświata Polska”, publikował w „Przeglądzie Warszawskim” (artykuł pt. "Poeta mierny"). W latach 30. był profesorem w Państwowym Gimnazjum im. Królowej Zofii w Sanoku. W 1933 był w komitecie redakcyjnym „Jednodniówki”, wydanej z racji jubileuszu 25-lecia istnienia i działalności Związku Strzeleckiego na terenie Sanoka, w której był autorem artykułu o tematyce niepodległościowej.
Zarządzeniem prezydenta RP Ignacego Mościckiego z 18 października 1932 został odznaczony Medalem Niepodległości "za pracę w dziele odzyskania niepodległości".
Podczas II wojny światowej i trwającej okupacji niemieckiej funkcjonując pod pseudonimem „Wład” był współpracownikiem redakcji dwutygodnika ludowego „RUN – Ruch Uludowienia Narodu”. Był pierwszym dyrektorem powstałego w 1945 Państwowego Gimnazjum i Liceum Ogólnokształcącego w Nowym Mieście nad Pilicą. Po wojnie publikował w prasie: w ilustrowanym dodatku tygodniowym do „Życia Warszawy” pt. „Świat Się Zmienia” (na temat wychowania dzieci), w „Poradniku Pracownika Społecznego” (na temat samokształcenia i roli książki). W 1951 jako lektor Uniwersytetu Warszawskiego występował w prasie popierając ruch obrońców pokoju wobec idei remilitaryzacji Niemiec.
Zmarł 28 kwietnia 1974. Został pochowany na Cmentarzu Wojskowym na Powązkach w Warszawie (kwatera C33-4-17).

</doc>
<doc id="4682204" url="https://pl.wikipedia.org/wiki?curid=4682204" title="Michael Hellweger">
Michael Hellweger

Michael Hellweger (ur. 28 października 1996 w Bolzano) – włoski biegacz narciarski Zawodnik klubu AMATEURSPORTCLUB SARNTAL.
Kariera.
Po raz pierwszy na arenie międzynarodowej zawodnik pojawił się 1 grudnia 2012 roku, podczas zawodów juniorskich w szwajcarskiej miejscowości Müstair, gdzie zajął 10. miejsce w sprincie stylem dowolnym. 
W Pucharze Świata zawodnik zadebiutował 14 stycznia 2017 roku w Toblach, gdzie w sprincie stylem dowolnym uplasował się na 61. miejscu. Pierwsze pucharowe wywalczył 13 stycznia 2018 roku w Dreźnie w sprincie stylem dowolnym uplasował się na 23. pozycji.
Osiągnięcia.
Puchar Świata.
Miejsca na podium.
Hellweger nigdy nie stał na podium indywidualnych zawodów Pucharu Świata.

</doc>
<doc id="4682210" url="https://pl.wikipedia.org/wiki?curid=4682210" title="Bailout">
Bailout

Bailout – pomoc finansowa dla państw lub przedsiębiorstw w złej sytuacji ekonomicznej. Bailout może mieć charakter pożyczki lub pomocy bezzwrotnej i pochodzi zazwyczaj od instytucji publicznej.
Najbardziej znanym przykładem bailoutu jest tzw. plan Paulsona (właściwie Troubled Asset Relief Program – TARP) z października 2008 r., opiewający na 700 mld USD plan dofinansowania sektora finansowego w Stanach Zjednoczonych.

</doc>
<doc id="4682211" url="https://pl.wikipedia.org/wiki?curid=4682211" title="Janusz Staszewski (historyk)">
Janusz Staszewski (historyk)



</doc>
<doc id="4682217" url="https://pl.wikipedia.org/wiki?curid=4682217" title="German Masters 2020">
German Masters 2020

German Masters 2020 – dziesiąty rankingowy turniej snookerowy w sezonie 2019/2020. Rozegrany został w dniach 29 stycznia – 2 lutego 2020 roku. Miejscem rozegrania była hala Tempodrom w Berlinie (Niemcy).
Nagrody.
Zwycięzca: 80 000 £
II miejsce: 35 000 £
Półfinalista: 20 000 £
Ćwierćfinalista: 10 000 £
Runda 2: 5000 £
Runda 1: 4000 £
Ostatnia 64: 3000 £
Najwyższy break: 5000 £
Łączna pula nagród: 400 000 £
Kwalifikacje.
Mecze zostały rozegrane w dniach 20–22 grudnia 2019 w Barnsley Metrodome, Barnsley. Wszystkie mecze były rozgrywane do 5 wygranych frame’ów.

</doc>
<doc id="4682218" url="https://pl.wikipedia.org/wiki?curid=4682218" title="Raffaele Forni">
Raffaele Forni

Raffaele Forni (ur. 24 maja 1906 w Villa Bedretto, zm. 29 września 1990 w Lugano) – szwajcarski duchowny rzymskokatolicki, arcybiskup tytularny, dyplomata papieski.
Biografia.
Maturę zdał w kantonalnym college'u w Lugano. Uzyskał doktorat z filozofii na Katolickim Uniwersytecie w Mediolanie i doktorat z teologii na Uniwersytecie we Fryburgu. 29 lipca 1934 otrzymał święcenia prezbiteriatu i został kapłanem diecezji Lugano. Następnie do 1938 studiował w Rzymie. Później rozpoczął pracę w służbie dyplomatycznej Stolicy Apostolskiej. Pracował w nuncjaturach apostolskich w Czechach, Francji i w Kanadzie.
31 lipca 1953 papież Pius XII mianował go internuncjuszem apostolskim w Iranie oraz arcybiskupem tytularnym aegińskim. 13 września 1953 przyjął sakrę biskupią z rąk prefekta Świętej Kongregacji ds. Ceremoniału, dziekana Kolegium Kardynalskiego kard. Eugène Tisseranta. Współkonsekratorami byli sekretarz Świętej Kongregacji Nadzwyczajnych Spraw Kościelnych abp Antonio Samorè oraz administrator apostolski diecezji Lugano bp Angelo Giuseppe Jelmini.
24 września 1955 został przeniesiony na urząd nuncjusza apostolskiego w Wenezueli.
27 lutego 1960 papież Jan XXIII mianował go nuncjuszem apostolskim w Urugwaju. Jako ojciec soborowy wziął udział w soborze watykańskim II (z wyjątkiem I sesji). Z Montevideo odwołał go 23 października 1965 papież Paweł VI. Następnie pracował w Sekretariacie Stanu. 17 czerwca 1967 został pronuncjuszem apostolskim w Syrii. Urząd ten pełnił do 19 września 1969.
Na emeryturze powrócił do stolicy rodzinnej diecezji - Lugano. 29 września 1990 w Lugano 84-letni hierarcha został potrącony przez motorowerzystę i w następstwie doznanych obrażeń zmarł w szpitalu.

</doc>
<doc id="4682221" url="https://pl.wikipedia.org/wiki?curid=4682221" title="Mistrzostwa NCAA Division II w Zapasach w 2018">
Mistrzostwa NCAA Division II w Zapasach w 2018

Mistrzostwa NCAA Division II w zapasach w 2018 roku rozegrane zostały w Cedar Rapids w dniach 9 – 10 marca. Zawody odbyły się na terenie U.S. Cellular Center. Gospodarzem zawodów był Upper Iowa University.
Punkty zdobyły 52 drużyny.

</doc>
<doc id="4682223" url="https://pl.wikipedia.org/wiki?curid=4682223" title="Maimón">
Maimón

Maimón – miasto w Dominikanie, w prowincji Monseñor Nouel.

</doc>
<doc id="4682226" url="https://pl.wikipedia.org/wiki?curid=4682226" title="Pedro Brand">
Pedro Brand

Pedro Brand – miasto w Dominikanie, w prowincji Santo Domingo.

</doc>
<doc id="4682228" url="https://pl.wikipedia.org/wiki?curid=4682228" title="Pessoas–Animais–Natureza">
Pessoas–Animais–Natureza



</doc>
<doc id="4682231" url="https://pl.wikipedia.org/wiki?curid=4682231" title="Gertrud Kolmar">
Gertrud Kolmar

Gertrud Kolmar, Gertrud Käthe Chodziesner (ur. 10 grudnia 1894 w Berlinie, zm. w marcu 1943 w Auschwitz) – niemiecka poetka liryczna i pisarka pochodzenia żydowskiego.
Życiorys.
Gertrud Kolmar urodziła się w 1894 r. jako Gertrud Chodziesner w Berlinie. Wychowała się w zasymilowanej rodzinie żydowskiej w dzielnicy Berlina Charlottenburg. Była kuzynką Waltera Benjamina. Uczęszczała do prywatnych szkół, gdzie otrzymała certyfikat posługiwania się językami: angielskim i francuskim. Pracowała jako tłumaczka, nauczycielka i sekretarka. Poetycka kariera Gertrud rozpoczęła się w 1917 r. od wydania pierwszego tomu wierszy. Dla działalności literackiej przyjęła pseudonim Kolmar, oznaczający niemiecką nazwę polskiego miasta Chodzież, od którego pochodziło jej nazwisko. Publikowała regularnie do 1938 r. Po tym czasie dalsza aktywność poetycka stała się niemożliwa ze względu na przejęcie władzy przez nazistów w Niemczech. Została deportowana do KL Auschwitz, gdzie zginęła w 1943.

</doc>
<doc id="4682242" url="https://pl.wikipedia.org/wiki?curid=4682242" title="Allee Willis">
Allee Willis

Allee Willis wł. Alta Sherral Willis (ur. 10 listopada 1947 w Detroit, zm. 24 grudnia 2019 w Los Angeles) – amerykańska autorka tekstów piosenek i kompozytorka. 
Nominowana do nagrody Emmy za utwór „I'll Be There For You”, który został wykorzystany jako motyw przewodni do serialu "Przyjaciele", i zdobyła dwie nagrody Grammy za podkład muzyczny do "Beverly Hills". Willis była także współautorem hitów, takich jak „September” i „Boogie Wonderland” z zespołem Earth, Wind &amp; Fire. Została wprowadzona do Galerii Sław w 2018 roku.
Życiorys.
Jako autorka tekstów Allee Willis była znana ze współpracy z zespołem Earth, Wind &amp; Fire. Jest współautorką dla nich hitów, takich jak „September”, „Boogie Wonderland” i „In the Stone”. Willis skomponowała również hity dla kilku innych artystów, w tym „Neutron Dance” zespołu The Pointer Sisters, „What Have I Done to Deserve This?” Pet Shop Boys z udziałem Dusty Springfield i „I'll Be There for You” The Rembrandts. „I'll Be There for You” został wykorzystany jako motyw przewodni serialu "Przyjaciele" i stała się jedną z największych telewizyjnych piosenek wszech czasów. Willis żartobliwie nazwała tę piosenkę „najbielszą piosenką, jaką kiedykolwiek napisałam”. W 1995 roku Willis była nominowana do nagrody Emmy za "„Będę tam dla ciebie”". Była także współautorką nominowanego do Tony’ego i Grammy musicalu na Broadwayu "The Color Purple". Od 2018 roku główny film oparty na musicalu jest na wczesnym etapie rozwoju, produkowany przez Stevena Spielberga, "Oprah Winfrey", Quincy Jonesa i Scotta Sandersa.
28 września 2017 roku Willis zaprezentowała w The Detroit Institute of Arts pasjonujący projekt, który napisała, nagrała i wyprodukowała dla swojego rodzinnego miasta Detroit.
Willis zmarła w Los Angeles 24 grudnia 2019 roku w wieku 72 lat. Przyczyną śmierci było zatrzymanie akcji serca.

</doc>
<doc id="4682243" url="https://pl.wikipedia.org/wiki?curid=4682243" title="Giovanni Bersani">
Giovanni Bersani

Giovanni Bersani (ur. 22 lipca 1914 w Bolonii, zm. 24 grudnia 2014 tamże) – włoski polityk i związkowiec, wieloletni parlamentarzysta krajowy i poseł do Parlamentu Europejskiego.
Życiorys.
Ukończył studia prawnicze i politologiczne na Uniwersytecie Bolońskim, w 1999 uzyskał na tej uczelni doktorat honoris causa. Od 1943 walczył w siłach katolickich w ramach ruchu oporu. W latach 70. był założycielem i prezesem Ruchu Robotników Chrześcijańskich, został też wiceprzewodniczącym Stowarzyszenia Chrześcijańskich Robotników Włoskich. Działał też w zrzeszeniach kooperatyw rolniczych i budowlanych jako szef na poziomie prowincji i regionu. W 1972 założył Comitato Europeo per la Formazione e l'Agricoltura, organizację pozarządową zajmującą się m.in. wsparciem rolnictwa w Afryce Subsaharyjskiej, Ameryce Południowej i na Bałkanach. W 1997 utworzył promującą współpracę międzynarodową Fondazione Nord Sud, która przyjęła jego imię po śmierci założyciela. Działał też w Akcji Katolickiej.
Zaangażował się w działalność polityczną w ramach Chrześcijańskiej Demokracji. Od 1948 do 1976 był członkiem Izby Deputowanych II, II, IV, V i VI kadencji, następnie do 1979 zasiadał w Senacie VII kadencji. W latach 1952–1954 sekretarz stanu w ministerstwie pracy i zabezpieczenia społecznego.
Od 1960 do 1989 pozostawał posłem do Parlamentu Europejskiego, w 1979 i 1984 wybierano go w wyborach bezpośrednich. Przystąpił do grupy Europejskiej Partii Ludowej, trzykrotnie zasiadał w prezydium frakcji, był także wiceprzewodniczącym samego parlamentu. Kierował Delegacją ds. Relacji z państwami Afryki, Karaibów i Pacyfiku oraz Komisją ds. Rozwoju i Współpracy (1979–1987), należał też m.in. do Komisji ds. Stosunków Gospodarczych z Zagranicą oraz Komisji ds. Socjalnych i Zatrudnienia.
Pod koniec życia poruszał się na wózku inwalidzkim. Zmarł w wieku 100 lat w Bolonii.
Odznaczenia.
Kawaler Krzyża Wielkiego Orderu Zasługi Republiki Włoskiej (1994). Otrzymał też odznaczenia od organizacji skupiających różne państwa afrykańskie. Był m.in. nominowany do Pokojowej Nagrody Nobla.

</doc>
<doc id="4682245" url="https://pl.wikipedia.org/wiki?curid=4682245" title="Peralta">
Peralta



</doc>
<doc id="4682247" url="https://pl.wikipedia.org/wiki?curid=4682247" title="Peralta (Dominikana)">
Peralta (Dominikana)

Peralta – miasto w Dominikanie, w prowincji Azua.

</doc>
<doc id="4682250" url="https://pl.wikipedia.org/wiki?curid=4682250" title="Quisqueya (miasto)">
Quisqueya (miasto)

Quisqueya – miasto w Dominikanie, w prowincji San Pedro de Macorís.

</doc>
<doc id="4682251" url="https://pl.wikipedia.org/wiki?curid=4682251" title="Sabana de la Mar">
Sabana de la Mar

Sabana de la Mar – miasto w Dominikanie, w prowincji Hato Mayor.

</doc>
<doc id="4682252" url="https://pl.wikipedia.org/wiki?curid=4682252" title="Sabana Grande de Boyá">
Sabana Grande de Boyá

Sabana Grande de Boyá – miasto w Dominikanie, w prowincji Monte Plata.

</doc>
<doc id="4682254" url="https://pl.wikipedia.org/wiki?curid=4682254" title="Sabana Yegua">
Sabana Yegua

Sabana Yegua – miasto w Dominikanie, w prowincji Sánchez Ramírez.

</doc>
<doc id="4682257" url="https://pl.wikipedia.org/wiki?curid=4682257" title="San Antonio de Guerra">
San Antonio de Guerra

San Antonio de Guerra – miasto w Dominikanie, w prowincji Santo Domingo.

</doc>
<doc id="4682260" url="https://pl.wikipedia.org/wiki?curid=4682260" title="Sánchez (Dominikana)">
Sánchez (Dominikana)

Sánchez – miasto w Dominikanie, w prowincji Samaná.

</doc>
<doc id="4682262" url="https://pl.wikipedia.org/wiki?curid=4682262" title="San Gregorio de Nigua">
San Gregorio de Nigua

San Gregorio de Nigua – miasto w Dominikanie, w prowincji San Cristóbal.

</doc>
<doc id="4682263" url="https://pl.wikipedia.org/wiki?curid=4682263" title="San Luis (Dominikana)">
San Luis (Dominikana)

San Luis – miasto w Dominikanie, w prowincji Santo Domingo.

</doc>
<doc id="4682264" url="https://pl.wikipedia.org/wiki?curid=4682264" title="Tamboril">
Tamboril

Tamboril – miasto w Dominikanie, w prowincji Santiago.

</doc>
<doc id="4682265" url="https://pl.wikipedia.org/wiki?curid=4682265" title="Vicente Noble">
Vicente Noble

Vicente Noble – miasto w Dominikanie, w prowincji Barahona.

</doc>
<doc id="4682267" url="https://pl.wikipedia.org/wiki?curid=4682267" title="Villa Altagracia">
Villa Altagracia

Villa Altagracia – miasto w Dominikanie, w prowincji San Cristóbal.

</doc>
<doc id="4682270" url="https://pl.wikipedia.org/wiki?curid=4682270" title="Villa Montellano">
Villa Montellano

Villa Montellano – miasto w Dominikanie, w prowincji Puerto Plata.

</doc>
<doc id="4682271" url="https://pl.wikipedia.org/wiki?curid=4682271" title="Villa Vásquez">
Villa Vásquez

Villa Vásquez – miasto w Dominikanie, w prowincji Monte Cristi.

</doc>
<doc id="4682272" url="https://pl.wikipedia.org/wiki?curid=4682272" title="Kabaret Paranienormalni">
Kabaret Paranienormalni



</doc>
<doc id="4682275" url="https://pl.wikipedia.org/wiki?curid=4682275" title="Yamasá">
Yamasá

Yamasá – miasto w Dominikanie, w prowincji Monte Plata.

</doc>
<doc id="4682276" url="https://pl.wikipedia.org/wiki?curid=4682276" title="Audre Lorde">
Audre Lorde

Audre Lorde, właśc. Audrey Geraldine Lorde, pseud. Gamba Adisa i Rey Domini (ur. 18 lutego 1934 w Nowym Jorku, zm. 17 listopada 1992 na Saint Croix) – amerykańska pisarka, feministka i działaczka na rzecz praw obywatelskich oraz mniejszości seksualnych. Laureatka National Book Award.
Życiorys.
Urodziła się 18 lutego 1934 w Nowym Jorku w rodzinie imigrantów z Grenady. Wychowała się na Manhattanie i tam uczęszczała do szkoły katolickiej. Zadebiutowała będąc jeszcze w liceum, jej pierwszy wiersz ukazał się w magazynie „Seventeen”. Zdobyła licencjat na Hunter College (1959), a później tytuł magistra bibliotekarstwa na Uniwersytecie Columbia (1961). W latach 1961–1968 pracowała jako bibliotekarka, wykładała także na Hunter College. W 1962 poślubiła Edwarda Rollinsa, z którym rozwiodła się w 1970. Małżeństwo miało dwoje dzieci: Elizabeth i Jonathona.
W 1968 ukazał się jej pierwszy zbiór wierszy, "The First Cities." Tego samego roku wyjechała także na krótko z Nowego Jorku, gdy została pisarką-rezydentką w Tougaloo College w stanie Mississippi. Na miejscu poznała swoją wieloletnią partnerkę, Frances Clayton. W zbiorze "Cables to Rage" (1970) opisała swoją złość wobec przejawów niesprawiedliwości społecznej i osobistej, a także po raz pierwszy nawiązała do swojego homoseksualizmu. Jej trzeci tomik "From the Land Where Other People Live" (1973) został nominowany do nagrody National Book Award. W 1974 opublikowała bardziej politycznie zaangażowaną książkę "New York Head Shot and Museum".
W 1978 ukazał się tomik poezji "The Black Unicorn", który przez krytykę uznawany jest za najważniejsze jej dzieło. Adrienne Rich powiedziała o zbiorze:„Lorde pisze jako czarna kobieta, matka, córka, lesbijka, feministka, wizjonerka; wiersze zawierające zasadniczą dzikość i uzdrowienie, koszmary i klarowność”. Tomik spotkał się z uznaniem, ale również słowami ostrej krytyki. W wywiadzie dla dziennika „Callaloo” Lorde odpowiedziała na zarzuty: „Moja seksualność jest nieodłączną częścią tego, kim jestem, a moja poezja pochodzi z pogranicza mnie i moich światów”.
Przez lata zmagała się z rakiem. Swoje doświadczenia opisała prozą w "The Cancer Journals" (1980), za które otrzymała nagrodę Gay Caucus Book of the Year (1981), oraz w "A Burst of Light" (1988), które zostało wyróżnione nagrodą National Book Award (1989). Lorde otrzymała również stypendium od National Endowment for the Arts (1981). Wraz z pisarką i aktywistką Barbarą Smith założyła w 1980 wydawnictwo Kitchen Table: Women of Color Press.
W latach 1991–1992 była poetką-laureatem Nowego Jorku. Zmarła na raka piersi w 1992.
Twórczość.
Źródło.

</doc>
<doc id="4682278" url="https://pl.wikipedia.org/wiki?curid=4682278" title="Azar Andami">
Azar Andami

Azar Andami (ur. 1926 w Raszcie, zm. 19 sierpnia 1984 w Teheranie) – irańska lekarka i bakteriolożka.
Życiorys.
Pracowała jako nauczycielka w Ministerstwie Kultury. Studiowała na Uniwersytecie Teherańskim i została doktorem medycyny w 1953 roku. Początkowo specjalizowała się w ginekologii. Przeniosła się do Instytutu Pasteura w Teheranie, a następnie do Paryża, aby studiować bakteriologię. Opublikowała kilka prac naukowych i wynalazła szczepionkę przeciwko cholerze.
Jej nazwiskiem nazwano krater na Wenus – Andami. 

</doc>
<doc id="4682279" url="https://pl.wikipedia.org/wiki?curid=4682279" title="Mistrzostwa Świata w Hokeju na Lodzie Kobiet 2020/Elita">
Mistrzostwa Świata w Hokeju na Lodzie Kobiet 2020/Elita

Mistrzostwa Świata w Hokeju na Lodzie Kobiet Elity 2020 odbędą się w dniach 31 marca - 10 kwietnia 2020 w Kanadzie. Jako miasta goszczące najlepsze reprezentacje świata zostały wybrane Halifax i Truro. Do 22. turnieju o złoty medal mistrzostw świata zakwalifikowano 10 narodowych reprezentacji.
Grupa A.
Tabela
    = awans do ćwierćfinałów
Wyniki
Grupa B.
Tabela
    = awans do ćwierćfinałów     = spadek do I dywizji grupy A
Wyniki
Mecz o piąte miejsce.
Zwycięzca tego meczu zagra za rok w grupie A.

</doc>
<doc id="4682285" url="https://pl.wikipedia.org/wiki?curid=4682285" title="Mistrzostwa Japonii w Łyżwiarstwie Figurowym 2017">
Mistrzostwa Japonii w Łyżwiarstwie Figurowym 2017

Mistrzostwa Japonii w łyżwiarstwie figurowym 2017 – 85. zawody mające na celu wyłonienie najlepszych łyżwiarzy figurowych w Japonii. W ramach mistrzostw Japonii rozgrywano m.in.:

</doc>
<doc id="4682291" url="https://pl.wikipedia.org/wiki?curid=4682291" title="Filip Marković">
Filip Marković

Filip Marković (, ur. 3 marca 1992 w Čačaku) – serbski piłkarz występujący na pozycji pomocnika.
Kariera klubowa.
Grę w piłkę nożną rozpoczął w wieku 6 lat w FK Borac Čačak. W 2006 roku przeniósł się do akademii FK Partizan. W połowie 2010 roku został wypożyczony na 2 lata do klubu satelickiego FK Teleoptik (Prva Liga). 14 sierpnia 2010 zadebiutował w wygranym 2:0 meczu z FK Sinđelić i rozpoczął od tego momentu regularne występy jako zmiennik. W sezonie 2011/12 stał się graczem podstawowego składu. Latem 2012 roku powrócił do FK Partizan i podpisał czteroletni kontrakt. W trakcie przygotowań do sezonu 2012/13 trener Vladimir Vermezović uznał, iż nie zdoła on wygrać rywalizacji z Nemanją Tomiciem i postanowił ponownie wypożyczyć go do FK Teleoptik. Marković w następstwie tego rozwiązał umowę z Partizanem i został piłkarzem FK Teleoptik na zasadzie stypendium amatorskiego.
Latem 2013 roku jako wolny agent przeniósł się do SL Benfica B. Rozegrał dla tego klubu 21 meczów na poziomie Segunda Ligi, zdobywając 1 gola. W sierpniu 2014 roku podpisał dwuletni kontrakt z RCD Mallorca (Segunda División), w barwach której zanotował w sezonie 2014/15 13 występów i strzelił 1 bramkę. W trakcie pobytu w klubie był karany dyscyplinarnie przez sztab szkoleniowy za niestawianie się na treningi. W połowie 2015 roku rozwiązał polubownie swoją umowę i przeszedł do Royal Excel Mouscron. 26 lipca zadebiutował w Jupiler Pro League w przegranym 1:2 spotkaniu przeciwko Royal Charleroi, rozpoczynając od tego momentu regularną grę w podstawowym składzie. Po sezonie 2016/17 za porozumieniem stron zerwał kontrakt rok przed jego wygaśnięciem i przeniósł się do RC Lens. 28 sierpnia 2017 zadebiutował w meczu Ligue 2 przeciwko US Orléans (0:2). Po zastąpieniu trenera Érica Sikory przez Philippe'a Montaniera został odsunięty od składu i nie zaliczył w sezonie 2018/19 żadnego oficjalnego występu.
W sierpniu 2019 roku jako wolny zawodnik podpisał roczną umowę ze Śląskiem Wrocław, prowadzonym przez Vítězslava Lavičkę. 21 września 2019 zadebiutował w Ekstraklasie w zremisowanym 4:4 meczu z Zagłębiem Lubin. Z klubem pożegnał się po sezonie 2019/2020. 4 lutego 2021 roku podpisał kontrakt z serbskim klubem Radnički Nisz.
Kariera reprezentacyjna.
W 2008 roku występował w reprezentacji Serbii U-18, dla której rozegrał 5 spotkań i zdobył 2 bramki.
Życie prywatne.
Urodził się w 1992 roku w Čačaku jako syn Negoslava Markovicia i Mariny z d. Obradović. Jest bratem Lazara Markovicia i siostrzeńcem Željko Obradovicia.

</doc>
<doc id="4682292" url="https://pl.wikipedia.org/wiki?curid=4682292" title="Puchar Świata w biathlonie 2019/2020 – Oberhof">
Puchar Świata w biathlonie 2019/2020 – Oberhof

Zawody Pucharu Świata w biathlonie w Oberhofie były czwartymi w sezonie 2019/2020 w tej dyscyplinie sportu. Konkurencje rozegrane zostały w dniach 9–12 stycznia 2020. Rywalizacja odbyła się w sprincie, sztafecie i biegu masowym.

</doc>
<doc id="4682295" url="https://pl.wikipedia.org/wiki?curid=4682295" title="Z całych sił (film)">
Z całych sił (film)

Z całych sił (franc. "De toutes mes forces") – francuski film fabularny z 2017 w reżyserii Chada Chenouga, z Khaledem Alouachem w roli głównej.
Premiera.
Film miał światową premierę 16 marca 2017 podczas festiwalu filmowego w Valenciennes we Francji. Na ekrany francuskich kin w szerokiej dystrybucji wszedł 3 maja 2017.
Fabuła.
Akcja filmu rozgrywa się we Francji w czasach współczesnych. Szesnastolatek zostaje sam po śmierci matki. Zaczyna udawać przed kolegami z paryskiego liceum, że nic się nie zmieniło, chociaż trafił do państwowej placówki wychowawczej.
Obsada.
W filmie wystąpili, m.in.:

</doc>
<doc id="4682296" url="https://pl.wikipedia.org/wiki?curid=4682296" title="Puchar Świata w biathlonie 2019/2020 – Ruhpolding">
Puchar Świata w biathlonie 2019/2020 – Ruhpolding

Zawody Pucharu Świata w biathlonie w Ruhpolding były piątymi w sezonie 2019/2020 w tej dyscyplinie sportu. Konkurencje rozegrane zostały w dniach 15–19 stycznia 2020. Rywalizacja odbyła się w sprincie, sztafecie i biegu pościgowym.

</doc>
<doc id="4682298" url="https://pl.wikipedia.org/wiki?curid=4682298" title="HMAS Hobart">
HMAS Hobart

HMAS „Hobart” – nazwa, którą nosiły do tej pory trzy okręty Królewskiej Australijskiej Marynarki Wojenne; pochodzi od miasta Hobart:

</doc>
<doc id="4682301" url="https://pl.wikipedia.org/wiki?curid=4682301" title="Rundi">
Rundi



</doc>
<doc id="4682302" url="https://pl.wikipedia.org/wiki?curid=4682302" title="HMAS Brisbane">
HMAS Brisbane

HMAS Brisbane – nazwa, którą nosiły do tej pory trzy okręty Królewskiej Australijskiej Marynarki Wojenne; pochodzi od miasta Brisbane:

</doc>
<doc id="4682304" url="https://pl.wikipedia.org/wiki?curid=4682304" title="Puchar Świata w biathlonie 2019/2020 – Pokljuka">
Puchar Świata w biathlonie 2019/2020 – Pokljuka

Zawody Pucharu Świata w biathlonie w Pokljuce były szóstymi w sezonie 2019/2020 w tej dyscyplinie sportu. Konkurencje rozegrane zostały w dniach 23–26 stycznia 2020. Rywalizacja odbyła się w biegu indywidualnym, biegu masowym, sztafecie mieszanej oraz w pojedynczej sztafecie mieszanej.

</doc>
<doc id="4682305" url="https://pl.wikipedia.org/wiki?curid=4682305" title="Kirundi">
Kirundi



</doc>
<doc id="4682309" url="https://pl.wikipedia.org/wiki?curid=4682309" title="Lars-Gunnar Andersson">
Lars-Gunnar Andersson

Lars-Gunnar Andersson (ur. 9 sierpnia 1949 w Göteborgu) – szwedzki językoznawca. Do jego zainteresowań naukowych należą: gramatyka, semantyka, socjolingwistyka, postawy językowe, dialektologia.
Wykształcenie wyższe zdobył w zakresie językoznawstwa ogólnego, języków nordyckich, historii literatury, filozofii teoretycznej i teorii nauki. W 1975 roku doktoryzował się w dziedzinie językoznawstwa ogólnego.
Jest profesorem współczesnego języka szwedzkiego na Uniwersytecie w Göteborgu. Uczestniczy w audycji radiowej „Språket” (radio P1).
W 1999 roku został wybrany członkiem Królewskiego Towarzystwa Nauk i Sztuk w Göteborgu.

</doc>
<doc id="4682314" url="https://pl.wikipedia.org/wiki?curid=4682314" title="Parafia Wniebowzięcia Najświętszej Maryi Panny w Biedrzychowicach">
Parafia Wniebowzięcia Najświętszej Maryi Panny w Biedrzychowicach

Parafia Wniebowzięcia Najświętszej Maryi Panny w Biedzychowicach – parafia rzymskokatolicka, znajdująca się w diecezji opolskiej, w dekanacie Głogówek.

</doc>
<doc id="4682317" url="https://pl.wikipedia.org/wiki?curid=4682317" title="Rémy-Louis Leprêtre">
Rémy-Louis Leprêtre

Rémy-Louis Leprêtre OFM (ur. 28 sierpnia 1878 w Le Portel, zm. 10 stycznia 1961) – francuski duchowny rzymskokatolicki, franciszkanin, arcybiskup tytularny, dyplomata papieski.
Biografia.
25 lipca 1903 otrzymał święcenia prezbiteriatu i został kapłanem Zakonu Braci Mniejszych.
18 marca 1936 papież Pius XI mianował go delegatem apostolskim w Syrii oraz arcybiskupem tytularnym rhusiańskim. 12 maja 1936 przyjął sakrę biskupią z rąk kard. Luigiego Maglione. Współkonsekratorami byli delegat apostolski w Indochinach abp Victor Colomban Dreyer OFM oraz biskup Arrasu Henri-Édouard Dutoit.
Będąc delegatem apostolskim w Syrii abp Leprêtre udzielił w 1946 w Bejrucie święceń kapłańskich polskim klerykom, byłym więźniom sowieckim, którzy opuścili Związek Sowiecki wraz z Armią Andersa. Wśród nich byli przyszły kardynał Władysław Rubin oraz o. Łucjan Królikowski OFMConv.
17 kwietnia 1946 zastało go ogłoszenie przez Syrię niepodległości. Z Syrii odwołał go 7 maja 1947 papież Pius XII. Przez kolejnych 6 lat stanowisko papieskiego przedstawiciela w tym państwie pozostawało nieobsadzone.

</doc>
<doc id="4682318" url="https://pl.wikipedia.org/wiki?curid=4682318" title="RNA starterowy">
RNA starterowy



</doc>
<doc id="4682321" url="https://pl.wikipedia.org/wiki?curid=4682321" title="Parafia św. Anny w Golczowicach">
Parafia św. Anny w Golczowicach

Parafia Świętej Anny w Golczowicach – parafia rzymskokatolicka, znajdująca się w diecezji opolskiej, w dekanacie Głogówek.

</doc>
<doc id="4682324" url="https://pl.wikipedia.org/wiki?curid=4682324" title="Parafia Narodzenia Najświętszej Maryi Panny w Kierpniu">
Parafia Narodzenia Najświętszej Maryi Panny w Kierpniu

Parafia Narodzenia Najświętszej Maryi Panny w Kierpniu – parafia rzymskokatolicka, znajdująca się w diecezji opolskiej, w dekanacie Głogówek.

</doc>
<doc id="4682328" url="https://pl.wikipedia.org/wiki?curid=4682328" title="Parafia Podwyższenia Krzyża Świętego w Klisinie">
Parafia Podwyższenia Krzyża Świętego w Klisinie

Parafia Podwyższenia Krzyża Świętego w Klisinie – parafia rzymskokatolicka, znajdująca się w diecezji opolskiej, w dekanacie Głogówek.
Parafię obsługuje proboszcz parafii św. Jadwigi w Szonowie.

</doc>
<doc id="4682332" url="https://pl.wikipedia.org/wiki?curid=4682332" title="Parafia św. Fabiana i św. Sebastiana w Kórnicy">
Parafia św. Fabiana i św. Sebastiana w Kórnicy

Parafia świętego Fabiana i świętego Sebastiana w Kórnicy – parafia rzymskokatolicka, znajdująca się w diecezji opolskiej, w dekanacie Głogówek.

</doc>
<doc id="4682335" url="https://pl.wikipedia.org/wiki?curid=4682335" title="Parafia Wszystkich Świętych w Nowym Browińcu">
Parafia Wszystkich Świętych w Nowym Browińcu

Parafia Wszystkich Świętych w Nowym Browińcu – parafia rzymskokatolicka, znajdująca się w diecezji opolskiej, w dekanacie Głogówek.

</doc>
<doc id="4682340" url="https://pl.wikipedia.org/wiki?curid=4682340" title="Jeździec wschodni I (obraz Aleksandra Orłowskiego)">
Jeździec wschodni I (obraz Aleksandra Orłowskiego)

Jeździec wschodni I (inny tytuł Kirgiz na koniu) – obraz olejny na papierze naklejonym na płótno i tekturę namalowany przez polskiego rysownika, malarza i grafika Aleksandra Orłowskiego w 1807, znajdujący się w zbiorach Muzeum Narodowego w Krakowie.
Opis.
W 1806, w obliczu wojny z cesarzem Francuzów i królem Włoch Napoleonem (IV koalicja antyfrancuska), w Cesarstwie Rosyjskim ogłoszono pospolite ruszenie, które objęło także ludy stepowe. Przez stolicę Rosji Petersburg przeszły oddziały, złożone między innymi z Kirgizów – jeden z kirgiskich żołnierzy został uwieczniony na obrazie Orłowskiego. Widzimy na nim niewysoką postać mężczyzny, siedzącą na ciężkawym białym koniu, ubraną we włochaty kaftan. Otulony jest w watowany chałat i futrzaną czapę a jego uzbrojenie stanowi łuk i kołczan wypełniony strzałami. Głęboko nasunięta futrzana czapa ocienia jego skośnooką twarz z cienkimi, zwisającymi wąsami. Zwrócony w prawo wierzchowiec odcina się jasną plamą od ciemnego, zielono-brunatnego tła.
Obraz należy do grupy pierwszych olejnych prac Aleksandra Orłowskiego, dlatego też jego kolorystyka wykazuje pewną niedoskonałość w konstruowaniu zestrojeń barwnych, a sposób wykonania zdradza trudności w opanowaniu techniki malarstwa olejnego. Kompozycja obrazu pozbawiona jest lekkości i dynamiki, charakterystycznych dla rysunkowych szkiców Orłowskiego o podobnej tematyce.

</doc>
<doc id="4682341" url="https://pl.wikipedia.org/wiki?curid=4682341" title="Parafia Wniebowzięcia Najświętszej Maryi Panny w Racławicach Śląskich">
Parafia Wniebowzięcia Najświętszej Maryi Panny w Racławicach Śląskich

Parafia Wniebowzięcia Najświętszej Maryi Panny w Racławicach Śląskich – parafia rzymskokatolicka, znajdująca się w diecezji opolskiej, w dekanacie Głogówek.

</doc>
<doc id="4682342" url="https://pl.wikipedia.org/wiki?curid=4682342" title="Życie Śpiewacze">
Życie Śpiewacze

Życie Śpiewacze – polskie czasopismo (miesięcznik) śpiewacze ukazujące się w Poznaniu w latach 1946–1948.
Historia.
Sygnalny numer czasopisma pod tytułem "Życie Muzyczne" ukazał się w maju 1946 staraniem Mariana Weigta, Stanisława Kwaśnika i Mieczysława Barwickiego. Był organem Wielkopolskiego Związku Śpiewaczego, Związku Zawodowego Muzyków R.P., Związku Kompozytorów i Związku Chórów Kościelnych. Od sierpnia 1946 został organem także Pomorskiego Związku Śpiewaczego, a od października 1947 również związków śpiewaczych: Zachodnio-Pomorskiego, Westfalskiego i Francuskiego. Od listopada 1947 czasopismo było subwencjonowane przez Centralny Instytut Kultury. Redaktorem naczelnym był Stanisław Kwaśnik. W lipcu 1947 tytuł zmieniono na "Życie Śpiewacze".
Pierwszy numer po sygnalnym (1/2) ukazał się w sierpniu 1946. Większość pozostałych numerów (każdy po 32 strony) była podwójna, co w istocie czyniło z pisma dwumiesięcznik, a nie, jak deklarowano, miesięcznik. Obszernie traktowano artykuły o zmarłych kompozytorach i dyrygentach chóralnych oraz działaczach ruchu chóralnego. Opisywano bieżącą działalność związków i kół, historię amatorskiego ruchu śpiewaczego (zwłaszcza wielkopolskiego), zasady i poprawność śpiewu zespołowego, rolę dyrygenta, zasady interpretacji utworów, a także zawody i zjazdy chóralne. Stałą rubryką były "Nowe wydawnictwa" i "Odpowiedzi redakcji". Na łamach publikowali m.in.: Tadeusz Chyła, Witalis Dorożała (jako "Bemol"), Henryk Duczmal, Roman Heising, Stanisław Kwaśnik, Edmund Maćkowiak i Marian Weigt.
Ostatni numer (21/22) wyszedł w październiku 1948. Przyczyną likwidacji była dążność władz komunistycznych do centralizacji ruchu śpiewaczego w Polsce.

</doc>
<doc id="4682346" url="https://pl.wikipedia.org/wiki?curid=4682346" title="Parafia św. Katarzyny Aleksandryjskiej w Rozkochowie">
Parafia św. Katarzyny Aleksandryjskiej w Rozkochowie

Parafia Świętej Katarzyny Aleksandryjskiej w Rozkochowie – parafia rzymskokatolicka, znajdująca się w diecezji opolskiej, w dekanacie Głogówek.

</doc>
<doc id="4682353" url="https://pl.wikipedia.org/wiki?curid=4682353" title="Parafia św. Jadwigi w Szonowie">
Parafia św. Jadwigi w Szonowie

Parafia Świętej Jadwigi w Szonowie – parafia rzymskokatolicka, znajdująca się w diecezji opolskiej, w dekanacie Głogówek.

</doc>
<doc id="4682354" url="https://pl.wikipedia.org/wiki?curid=4682354" title="Paolo Pappalardo">
Paolo Pappalardo

Paolo Pappalardo (ur. 18 lutego 1903 w Buccheri, zm. 6 sierpnia 1966) – włoski duchowny rzymskokatolicki, arcybiskup tytularny, dyplomata papieski.
Biografia.
15 sierpnia 1925 otrzymał święcenia prezbiteriatu i został kapłanem diecezji Noto. Pracował jako nauczyciel w liceum oraz wykładowca łaciny i greki w seminarium duchownym. W 1927 przeniósł się do Katanii, gdzie pomagał tamtejszemu arcybiskupowi. W 1933 został zatrudniony w Świętej Kongregacji ds. Kościołów Wschodnich, początkowo jako protokolant Sekcji Liturgicznej, od 1934 jako archiwista i od 1935 jako urzędnik.
W 1946, pozostając urzędnikiem Kongregacji, został tymczasowym szefem ówcześnie wakującej Delegatury Apostolskiej w Iranie.
7 sierpnia 1948 papież Pius XII mianował go pełnoprawnym delegatem apostolskim w Iranie oraz arcybiskupem tytularnym apamejskim. 29 sierpnia 1948 przyjął sakrę biskupią z rąk sekretarza Świętej Kongregacji ds. Kościołów Wschodnich kard. Eugène Tisseranta. Współkonsekratorami byli ordynariusz polowy Włoch abp Carlo Alberto Ferrero di Cavallerleone oraz biskup pomocniczy diecezji Porto i Santa Rufina Pietro Villa FSCJ.
W 1949 został dodatkowo administratorem apostolskim archidiecezji isfahańskiej - jedynego biskupstwa łacińskiego w Iranie.
19 marca 1953 został przeniesiony na urząd internuncjusza apostolskiego w Syrii. 4 lipca 1953 został dodatkowo administratorem apostolskim obejmującego całość syryjskich struktur Kościoła rzymskokatolickiego wikariatu apostolskiego Aleppo.
W 1958 z powodu niedowładu był zmuszony zrezygnować z urzędu i powrócić do ojczyzny. Następnie do 1964 pracował w Sekretariacie Stanu. Jako ojciec soborowy wziął udział w soborze watykańskim II, jednak wyłącznie w III sesji.

</doc>
<doc id="4682356" url="https://pl.wikipedia.org/wiki?curid=4682356" title="Parafia św. Wawrzyńca w Wierzchu">
Parafia św. Wawrzyńca w Wierzchu

Parafia Świętego Wawrzyńca w Wierzchu – parafia rzymskokatolicka, znajdująca się w diecezji opolskiej, w dekanacie Głogówek.

</doc>
<doc id="4682359" url="https://pl.wikipedia.org/wiki?curid=4682359" title="Cieśnina Szokalskiego">
Cieśnina Szokalskiego

Cieśnina Szokalskiego (ros.: пролив Шокальского) – cieśnina między wyspami archipelagu Ziemi Północnej – Wyspą Rewolucji Październikowej a Bolszewikiem. Łączy Morze Karskie z Morzem Łaptiewów. Rozciąga się na długości ok. 110 km, jej szerokość waha się od 20 km do 50 km, a głębokość wynosi przeważnie 200-250 m. Brzegi strome, pokryte lodowcami, od których odrywają się góry lodowe. Cieśnina przez większość roku skuta jest lodem. Jej nazwa pochodzi od rosyjskiego geografa, oceanografa i kartografa – Julija Michajłowicza Szokalskiego.

</doc>
<doc id="4682361" url="https://pl.wikipedia.org/wiki?curid=4682361" title="Miłaczew Kolonia">
Miłaczew Kolonia



</doc>
<doc id="4682363" url="https://pl.wikipedia.org/wiki?curid=4682363" title="Joey Batey">
Joey Batey

Joey Batey (ur. w Newcastle upon Tyne) – brytyjski aktor i muzyk irlandzkiego pochodzenia.
Kariera.
Studiował na Uniwersytecie w Cambridge. Ukończył paryską . Jest aktorem teatralnym i filmowym.
W folkowej kapeli "The Amazing Devil" śpiewa, a także gra na gitarze, lutni i pianinie.
W 2013 wystąpił w brytyjskim thrillerze "Morderstwo w wojennym Londynie" w reżyserii Geoffreya Saxa. W 2014 w "Klubie dla wybrańców" w reżyserii Lone Scherfig. W 2017 Paul McGuigan obsadził go w roli Eddiego w filmie "Gwiazdy nie umierają w Liverpoolu". Batey występował również w brytyjskich serialach telewizyjnych: "Cormoran Strike" (2017), "Czas śmierci" (2017), "Templariusze" (2017) oraz w nakręconym na podstawie prozy Andrzeja Sapkowskiego "Wiedźminie" (2019), gdzie zagrał barda Jaskra.

</doc>
<doc id="4682367" url="https://pl.wikipedia.org/wiki?curid=4682367" title="Uacaba">
Uacaba

Uacaba – wieś w Gwinei Bissau, w regionie Gabú.

</doc>
<doc id="4682368" url="https://pl.wikipedia.org/wiki?curid=4682368" title="Grzegorz Pastuszak (inżynier)">
Grzegorz Pastuszak (inżynier)

Grzegorz Pastuszak (ur. 30 kwietnia 1977 w Lubartowie) – polski inżynier, doktor habilitowany nauk technicznych, specjalizujący się w technikach multimedialnych. Profesor Wydziału Elektroniki i Technik Informacyjnych Politechniki Warszawskiej.
Absolwent liceum ogólnokształcącego w Lubartowie w 1996. Studia magisterskie ukończył w 2001 na Wydziale Elektroniki i Technik Informacyjnych Politechniki Warszawskiej. Stopień doktorski uzyskał w 2006 na podstawie pracy zatytułowanej "Optymalizacja sprzętowych architektur koderów binarnych w kompresji danych wizyjnych", przygotowanej pod kierunkiem Władysława Skarbka i w tym samym roku rozpoczął pracę na Wydziale Elektroniki i Technik Informacyjnych PW na stanowisku adiunkta. W 2015 habilitował się, na podstawie cyklu artykułów pt. "Algorytmy i architektury koderów sprzętowych w kompresji danych wizyjnych w czasie rzeczywistym". W swojej działalności naukowej skupił się na kompresji obrazów i sekwencji wideo oraz jej implementacji z użyciem układów FPGA. Publikował prace w czasopismach, takich jak „IEEE Transactions on circuits and systems for video technology”, „Opto-Electronics Review” czy „Journal of Real-Time Image Processing”.

</doc>
<doc id="4682370" url="https://pl.wikipedia.org/wiki?curid=4682370" title="Pnączarek">
Pnączarek

Pnączarek ("Ototylomys") – rodzaj ssaka z podrodziny gałęziaków (Tylomyinae) w obrębie rodziny chomikowatych (Cricetidae).
Zasięg występowania.
Rodzaj obejmuje gatunki występujące we wschodnim Meksyku (Półwysep Jukatan), w południowo-wschodnim Meksyku (południowe części stanów Tabasco i Chiapas), w Belize, w Hondurasie, Salwadorze, Nikaragui, północno-zachodniej Kostaryce, a także we wschodniej i centralnej części Gwatemali (Coban, Chimoxin, Finca Chamii i Alta Verapaz).
Morfologia.
Długość ciała (bez ogona) 124–194 mm, długość ogona 109–174 mm, długość ucha 20–27 mm, długość tylnej stopy 30–34 mm; masa ciała 55–165 g.
Systematyka.
Etymologia.
"Ototylomys": "ous", ωτος "ōtos" „ucho”; rodzaj "Tylomys" (gałęziak).
Podział systematyczny.
Po raz pierwszy został opisany naukowo przez Clintona H. Merriama w 1901. Do rodzaju należą następujące gatunki:

</doc>
<doc id="4682372" url="https://pl.wikipedia.org/wiki?curid=4682372" title="Ototylomys">
Ototylomys



</doc>
<doc id="4682373" url="https://pl.wikipedia.org/wiki?curid=4682373" title="Pnączarek wielkouchy">
Pnączarek wielkouchy

Pnączarek wielkouchy ("Ototylomys phyllotis") – gatunek gryzonia z podrodziny gałęziaków (Tylomyinae) w rodzinie chomikowatych (Cricetidae). Po raz pierwszy został opisany naukowo przez Harolda Anthony’ego w 1932. Typowa lokalizacja Tunkás, stan Jukatan, Meksyk. Pnączarek wielkouchy zamieszkuje tereny we wschodnim Meksyku (Półwysep Jukatan), w południowo-wschodnim Meksyku (południowe części stanów Tabasco i Chiapas), w Belize, w Hondurasie, Salwadorze, Nikaragui, północno-zachodniej Kostaryce, a także we wschodniej i centralnej części Gwatemali (Coban, Chimoxin, Finca Chamii i Alta Verapaz). Międzynarodowa Unia Ochrony Przyrody (IUCN) wymienia "Ototylomys phyllotis" w Czerwonej księdze gatunków zagrożonych jako gatunek najmniejszej troski (LC – "least concern").
Systematyka.
Naukowcy wyróżniają trzy podgatunki pnączarka wielkouchego:
Istnieją opisy dwóch czaszek nieznanego podgatunku pnączarka wielkouchego w wypluwkach sów, odnalezionych w jaskini położonej w centralne części meksykańskiego stanu Guerrero. Jaskinia jest położona w odległości około 700 km na zachód od znanego zasięgu występowania tych zwierząt.
Nazewnictwo.
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” dla gatunku "Ototylomys phyllotis" zaproponowano polską nazwę pnączarek wielkouchy.
Kariotyp.
Garnitur chromosomowy pnączarka wielkouchego: 2n=48, z 32 chromosomami metacentrycznymi i 14 chromosomami submetacentrycznymi. Chromosom X jest metacentryczny, chromosom Y submetacentryczny.
Budowa ciała.
Pnączarek wielkouchy jest gryzoniem średniej wielkości. Ma smukłe ciało i obfite, miękkie futro. Sierść w części grzbietowej jest cieniowana: odcienie szarości są przemieszane z barwą kremowocynamonową, w części brzusznej wybarwiona na biało. U podstawy uszu widoczna jest charakterystyczna biała łatka. Uszy są jasnobrązowe – duże, pozbawione sierści. Ogon jest długi, błyszczący, pokryty łuskami. Samice mają 2 pary sutków ulokowanych w pachwinie.
Tryb życia.
Pnączarki wielkouche wiodą naziemny i nadrzewny tryb życia. Wykazują aktywność życiową w nocy. Populacja zamieszkująca tereny na południu stanu Jukatan szczyt aktywności osiągała między godziną 23.00 a 1.00. Była aktywna na poziomie terenu. Zazwyczaj żerują na wysokości do 3 m od poziomu terenu. Długość życia pnączarków – od 1 do 2 lat.
Rozród.
Pnączarek wielkouchy może prowadzić rozród przez cały rok, z niską aktywnością reprodukcyjną w porze suchej. Po ciąży trwającej 30–40 dni samica rodzi zwykle dwoje młodych (lub 2–4). Potomstwo przychodzi na świat w pełni ukształtowane. Jest karmione przez samicę do uzyskania rozmiarów dorosłych osobników. Młode samice bardzo wcześnie osiągają dojrzałość płciową. Mogą być w ciąży już w wieku 29 dni.
Rozmieszczenie geograficzne.
Pnączarek wielkouchy zamieszkuje tereny we wschodnim Meksyku (Półwysep Jukatan), w południowo-wschodnim Meksyku (południowe części stanów Tabasco i Chiapas), w Belize, w Hondurasie, Salwadorze, Nikaragui, północno-zachodniej Kostaryce, a także we wschodniej i centralnej części Gwatemali (Coban, Chimoxin, Finca Chamii i Alta Verapaz). 
Ekologia.
W skład diety pnączarka wielkouchego wchodzą liście, owoce (kostliwki "Cordia diversifolia" z rodziny Cordiaceae, marzany z rodziny marzanowatych) i nasiona. Naukowcy odnotowali, że zwierzęta żyjące na terenach położonych na południe od stanu Jukatan żywiły się w porze suchej korą drzew. Pnączarki schwytane przez naukowców zostały zwabione do pułapki mieszanką owsa i wanilii.
Siedlisko.
Pnączarek wielkouchy zasiedla tropikalne lasy deszczowe, lasy liściaste, a także tereny porośnięte roślinnością wtórną, obszary skaliste i plantacje kawy. Zajmuje tereny położone na wysokości do ok. 2000 m n.p.m. Nory znajdują się na poziomie gruntu, z otworami wśród skał, korzeni i powalonych drzew. Gniazdo znalezione w opuszczonym budynku w północno-zachodniej części Kostaryki było płytkie i miało formę otwartej konstrukcji o szerokości około 15 cm. Wykonane było z traw i pokryte fragmentami roślin.
Ochrona.
Międzynarodowa Unia Ochrony Przyrody (IUCN) wymienia "Ototylomys phyllotis" w Czerwonej księdze gatunków zagrożonych jako gatunek najmniejszej troski (LC – "least concern").

</doc>
<doc id="4682374" url="https://pl.wikipedia.org/wiki?curid=4682374" title="Ototylomys phyllotis">
Ototylomys phyllotis



</doc>
<doc id="4682375" url="https://pl.wikipedia.org/wiki?curid=4682375" title="Lenquete">
Lenquete

Lenquete – wieś w Gwinei Bissau, w regionie Gabú.

</doc>
<doc id="4682381" url="https://pl.wikipedia.org/wiki?curid=4682381" title="Andrzej Ziemilski">
Andrzej Ziemilski

Andrzej Ziemilski, właśc. Jan Andrzej Ziemilski (ur. 17 czerwca 1923 we Lwowie, zm. 1 maja 2003 w Warszawie) – polski socjolog, pisarz, publicysta, dziennikarz, tłumacz, taternik, instruktor-wykładowca narciarski.
Życiorys.
Urodził się w 1923 we Lwowie. Jego ojciec, Benedykt Ziemilski, był lekarzem, a matka, Olga Askenase-Ziemilska, tłumaczką. W 1942 uciekając przed Sowietami wyjechał na Lubelszczyznę, a rok później podjął studia na tajnej Politechnice Warszawskiej. Wstąpił do batalionu Armii Krajowej „Parasol”, a w 1944 przeniósł się do I pułku Strzelców Podhalańskich AK. Należał do oddziału dywersyjnego „Ciupaga” w Poroninie. W latach 1946–1950 studiował socjologię na Uniwersytecie Warszawskim. Promotorem jego pracy magisterskiej był Stanisław Ossowski. Jego doktorat, „Stacje sportów zimowych w krajach alpejskich”, wydano w 1973 nakładem Instytutu Turystyki.
Opublikował kilkanaście książek, w tym publikacje naukowe poświęcone socjologii kultury i czasu wolnego, eseistykę, zbiory opowiadań, oraz przekłady (np. „Ucieczka od wolności” Ericha Fromma).
Był wieloletnim stałym felietonistą wielu dzienników, m.in. „Życia Warszawy”, „Rzeczpospolitej”, „Przeglądu Sportowego”.
Był współautorem, wraz z Tadeuszem Konwickim, Janem Strzeleckim i Tadeuszem Olszańskim, Nagrody Fair Play PKOl.
We wrześniu 2002 otrzymał nagrodę Warszawskiej Premiery Literackiej za tom „Znalezione nad jeziorem Wiartel”.
Z żoną Małgorzatą Dzieduszycką-Ziemilską miał dwóch synów.

</doc>
<doc id="4682383" url="https://pl.wikipedia.org/wiki?curid=4682383" title="Fischtown Pinguins">
Fischtown Pinguins



</doc>
<doc id="4682384" url="https://pl.wikipedia.org/wiki?curid=4682384" title="Lauren Schmidt Hissrich">
Lauren Schmidt Hissrich

Lauren Schmidt Hissrich – amerykańska producentka telewizyjna i scenarzystka.
Życiorys.
Pochodzi z Westerville w Ohio. Jest absolwentką Wittenberg University w Springfield (2000). Była autorką scenariuszy m.in. do amerykańskich seriali: "Justice" (2006–2007), "Drive" (2007), "Prywatna praktyka" (2007–2013), "Parenthood" (2010–2015), "Power" (2014–2019), "The Umbrella Academy" (2019). W 2019 wyprodukowała dla Netfliksa serial "Wiedźmin".

</doc>
<doc id="4682388" url="https://pl.wikipedia.org/wiki?curid=4682388" title="Björn Sandström">
Björn Sandström

Björn Sandström (ur. 17 lutego 1995 w Missoula) – szwedzki biegacz narciarski Zawodnik klubu Piteaa Elit SK.
Kariera.
Po raz pierwszy na arenie międzynarodowej zawodnik pojawił się 10 grudnia 2011 roku, podczas zawodów juniorskich w szwedzkiej miejscowości Östersund, gdzie zajął 69. miejsce w sprincie stylem klasycznym. 
W Pucharze Świata zawodnik zadebiutował 13 lutego 2016 roku w Falun, gdzie na dystansie 10 km stylem klasycznym uplasował się na 70. miejscu. Pierwsze pucharowe wywalczył 10 marca 2018 roku w Oslo w biegu na 50 km stylem dowolnym ze startu wspólnego uplasował się na 26. pozycji.

</doc>
<doc id="4682389" url="https://pl.wikipedia.org/wiki?curid=4682389" title="Kawalerowie Virtuti Militari 1914–1921">
Kawalerowie Virtuti Militari 1914–1921

Kawalerowie Virtuti Militari 1914–1921 – lista osób udekorowanych Orderem Virtuti Militari za wybitne czyny w szeregach Legionów Polskich, Polskiej Organizacji Wojskowej, formacjach polskich w Rosji, wojnie polsko-ukraińskiej, wojnie z bolszewikami oraz powstaniu wielkopolskim, powstaniach śląskich i powstaniu styczniowym.

</doc>
<doc id="4682390" url="https://pl.wikipedia.org/wiki?curid=4682390" title="Uelíngarà">
Uelíngarà

Uelíngarà – wieś w Gwinei Bissau, w regionie Gabú.

</doc>
<doc id="4682391" url="https://pl.wikipedia.org/wiki?curid=4682391" title="Stadnina koni w Braniewie">
Stadnina koni w Braniewie

Stadnina koni w Braniewie – zabytkowy kompleks budynków w Braniewie, w których w latach 1890–1945 oraz 1955–1997 funkcjonowało stado ogierów reproduktorów. Stajnie i pozostałe obiekty kompleksu zostały wzniesione w latach 1889–1891. 14 czerwca 2007 roku kompleks zabudowy stadniny koni (stada ogierów) został wpisany do rejestru zabytków pod pozycją A-4467.
Historia stadniny koni w Braniewie.
Kompleks obiektów "Königliches Landesgestüt" został wybudowany w latach 1889–1891 na peryferiach miasta przy ulicy Rodelshöfer Straße (Rudłowska, dziś ul. Moniuszki). Wraz ze stajniami założono zespół parkowy, a także wybudowano osiedle budynków mieszkalnych dla pracowników stadniny. Sam ośrodek hodowlany ("Landgestüt") rozpoczął działalność w 1890 roku. Hodowano tu głównie konie rasy trakeńskiej i sztumskiej. Łącznie do 1945 roku kierowało stadem trzynastu zarządców, którzy odnosili duże sukcesy w hodowli ogierów. Z braniewskiego ośrodka znane są między innymi takie ogiery jak: Tempelhüter, Cancara czy Pythagoras. 27 stycznia 1945 ostatni zarządca stada Hermann-Wilhelm von Warburg wyprowadził część koni ze stajni przed naciągającym frontem Armii Czerwonej i w ciężkich zimowych warunkach przeprowadził je przez zamarznięty Zalew Wiślany do Meklenburgii, a następnie do Dolnej Saksonii. Sam podążając konno, do celu doprowadził 8 ogierów, które dołączyły do stada koni sprowadzonych ze . 3 lutego 1945 opiekujący się w Braniewie pozostałymi końmi weterynarz sztabowy dr Ernst Arnold wyselekcjonował z pozostałego stada 103 najlepsze ogiery trakeńskie oraz 11 koni pociągowych i przeprowadził je również przez zamarznięty Zalew do Redefin w Meklemburgii.
Po II wojnie światowej urządzono w kompleksie budynków obóz przejściowy dla Niemców do wysiedlenia z Polski, których przesiedlano tu latem 1945 przez polską milicję z innych kwartałów Braniewa. W 1955 roku utworzono w kompleksie budynków Państwowe Stado Ogierów, które istniało do 1997 roku. Specjalizowało się ono w hodowli koni zimnokrwistych. Przy stadzie działał klub jeździecki. 
Współcześnie właścicielem kompleksu (oprócz osiedla mieszkalnego) jest miasto Braniewo.
Architektura budynków.
Kompleks obiektów stadniny nie ma wyraźnych cech stylowych, jednak zespół zabudowy wyróżnia się ciekawą kompozycją przestrzenną, architektoniczną i krajobrazową. Budynki zostały wzniesione w typowym dla pruskiej architektury końca XIX wieku stylu funkcjonalizmu, posługującego się ceglanym detalem i płaszczyzną ścian z ciemnoczerwonej cegły licowej. Obiekty stadniny przetrwały obie wojny bez większych uszkodzeń. Do czasów obecnych zachowało się także niemalże kompletne wyposażenie i wystrój stajni, krytej ujeżdżalni, a częściowo także budynku dyrektora, w którym do 2021 roku miało swoją siedzibę biuro Miejskiego Ośrodka Sportu (MOS).
14 czerwca 2007 roku wojewódzki konserwator zabytków w rejestrze zabytków pod numerem A-4467 umieścił następujące obiekty kompleksu stadniny koni:
Rewitalizacja kompleksu.
19 marca 2021 ogłoszony został przetarg na inwestycję „Nowe życie Stadniny Koni w Braniewie – różnorodne biologicznie strefy rekreacyjno-wypoczynkowe”. Zakres prac obejmuje m.in.: przebudowę nawierzchni dróg i ścieżek, budowę parkingu, ogrodzenia przęsłowego ze sztachet stalowych z bramami i furtkami, renowację zabytkowych bram, murki oporowe i barierki tarasu widokowego.
W częściach rekreacyjnych zaplanowano m.in. ścieżkę zdrowia z urządzeniami siłowni zewnętrznej, wiatę rekreacyjną, elementy małej architektury (ławki, kosze, infokiosk, stojaki na rowery, tablice dydaktyczne, stylizowaną wazę kamienną na postumencie, miejsce na ognisko, słupki pod kody QR).
Zmiany obejmą ponadto wycinkę części drzew i krzewów, nasadzenie nowych roślin (drzew, krzewów, roślin okrywowych, runa, cebulkowych, bylin), ściółkowanie obsadzeń i wykonanie trawników.
Teren stadniny ma zostać oświetlony, zamontowany zostanie monitoring.

</doc>
<doc id="4682394" url="https://pl.wikipedia.org/wiki?curid=4682394" title="Het Nederlandsch Sportpark">
Het Nederlandsch Sportpark

Het Nederlandsch Sportpark (znany również jako Het Amsterdamsch Stadion, Het Stadion lub Oude Stadion) – nieistniejący już wielofunkcyjny stadion w Amsterdamie, w Holandii. Istniał w latach 1914–1929. Mógł pomieścić 30 000 widzów. Został zastąpiony przez wybudowany nieopodal Stadion Olimpijski.
Historia.
17 kwietnia 1911 roku piłkarska reprezentacja Holandii rozegrała spotkanie towarzyskie z amatorską reprezentacją Anglii (wynik: 0:1). Mecz ten odbył się na Sportpark Oud Roosenburgh w Amsterdamie, na którym na co dzień występowali piłkarze klubu RAP. W związku z dużym zainteresowaniem przygotowano na obiekcie dodatkowe, tymczasowe trybuny. Podczas meczu jedna z tymczasowych trybun zawaliła się. Nie było ofiar, ale zdarzenie to było impulsem dla holenderskiego związku piłkarskiego do wybudowania własnego stadionu, na którym w dobrych warunkach mogłaby mecze rozgrywać reprezentacja.
Po podjęciu decyzji o budowie stadionu ogłoszono konkurs na projekt nowej areny. Wśród 24 zgłoszonych projektów wybrano koncepcję Harry'ego Elte. Projekt zakładał budowę stadionu z żużlową bieżnią wokół boiska i trybunami otaczającymi obiekt ze wszystkich stron. Trybuny wzdłuż boiska były proste (trybuna główna po stronie południowej była zadaszona), a za bramkami w kształcie łuków. Charakterystycznym elementem stadionu były cztery wieże umieszczone za narożnikami. Inspiracją dla architekta przy projektowaniu obiektu był budynek giełdy w Amsterdamie oraz Stadion Olimpijski w Sztokholmie. Budowę rozpoczęto w 1913 roku, a 24 maja 1914 roku dokonano jego oficjalnego otwarcia (pierwszy mecz rozegrano na nim już wcześniej, 5 kwietnia 1914 roku). Był to pierwszy murowany stadion w Holandii.
Na stadionie regularnie grywała piłkarska reprezentacja Holandii, rozgrywano na nim także finały Pucharu Holandii. Swoje spotkania grali na nim również piłkarze klubu Blauw-Wit. W 1925 roku odbyły się tutaj Mistrzostwa Świata w kolarstwie torowym. W 1923 roku Amsterdam uzyskał prawo do organizacji Igrzysk Olimpijskich w 1928 roku. Z powodu zbyt małych rozmiarów obiektu zamiast jego rozbudowy zdecydowano się na budowę zupełnie nowego stadionu, który pełniłby rolę głównej areny igrzysk. Nowy stadion powstał w latach 1927–1928 w niewielkiej odległości od Het Nederlandsch Sportpark, ok. 200 m na zachód od niego. Podczas igrzysk na starym stadionie rozegrano jedynie siedem spotkań zawodów w hokeju na trawie oraz jeden mecz turnieju piłkarskiego, służył on także jako obiekt treningowy. W 1929 roku obiekt został rozebrany, a w jego miejscu wybudowano budynki mieszkalne.

</doc>
<doc id="4682395" url="https://pl.wikipedia.org/wiki?curid=4682395" title="Het Nederlandsche Sportpark">
Het Nederlandsche Sportpark



</doc>
<doc id="4682397" url="https://pl.wikipedia.org/wiki?curid=4682397" title="Władysław Filipiak (pilot)">
Władysław Filipiak (pilot)

Władysław Filipiak (ur. 7 marca 1898 w Szamotułach, zm. 23 kwietnia 1925 w Poznaniu) – podporucznik pilot Wojska Polskiego, kawaler Orderu Virtuti Militari.
Życiorys.
Urodził się 7 marca 1898 w Szamotułach, w rodzinie Józefa i Marii z Lempiczów. 1 lipca 1916 roku został powołany do służby w armii Cesarstwa Niemieckiego. W 1917 roku został skierowany na kurs podstawowego pilotażu do Berlina, Poznania, a następnie do Münchberg. Szkolenie lotnicze ukończył 1 sierpnia 1918 roku.
7 stycznia 1919 roku zgłosił się do służby w Wojsku Polskim, otrzymał przydział służbowy do Stacji Lotniczej w Ławicy. Tu, 20 lutego 1919 roku, został przydzielony do 2. eskadry wielkopolskiej. W kwietniu 1919 roku wraz ze swoją jednostką wyruszył na front południowy, następnie brał udział w działaniach bojowych na froncie północnym. Od 28 lipca 1919 roku walczył na froncie białoruskim. Podczas lotu bojowego 6 sierpnia 1919 roku, wspólnie z sierżantem Tadeuszem Kostro, zaatakował radziecki pociąg pancerny. Ostatnią posiadaną bombą zniszczyli tory i doprowadzili do unieruchomienia pociągu. Ich samolot Halberstadt C.V został podczas ataku uszkodzony, pilot lądował na terenie zajętym przez nieprzyjaciela. Załoga dostała się do niewoli, z której po kilku dniach udało im się zbiec. Po tygodniu wędrówki przedostali się na tereny opanowane przez polskie oddziały.
We wrześniu 2 eskadra wielkopolska prowadziła rozpoznanie obszarów koncentracji wojsk sowieckich, podczas jednego z takich lotów załoga plut. pil. Filipiak — plut. obs. Stefan Kazimierczak była zmuszona do lądowania w rejonie miasteczka Gołoszyce z powodu awarii silnika. Lądowanie nastąpiło na terenach opanowanych przez polskie oddziały, lotnicy nie ponieśli obrażeń. W późniejszym okresie walk wyróżnił się podczas walk za wycofującą się Armią Czerwoną w rejonie Radzymina, Nasielska, Pułtuska, Ciechanowa i Płocka. Z powodu strat wśród sprzętu i załóg pod koniec lipca sierż. Filipiak i sierż. Ludwik Patalas byli jedną z dwóch załóg wykonujących loty w 13 eskadrze. Skutecznie zaatakowali nieprzyjacielską baterię artyleryjską, ostrzeliwującą polską piechotę. Pomimo uszkodzenia samolotu zdołał doprowadzić maszynę na macierzyste lotnisko.
Po zakończeniu walk otrzymał przydział do 3 pułku lotniczego w Poznaniu. 2 października 1920 roku został mianowany podporucznikiem. Służbę zakończył 19 października 1921 roku i został przeniesiony do rezerwy. 8 stycznia 1924 został zatwierdzony w stopniu podporucznika ze starszeństwem z dniem 1 czerwca 1919 i 19. lokatą w korpusie oficerów lotnictwa. Posiadał przydział w rezerwie do 3 pułku lotniczego.
27 lipca 1922 zawarł związek małżeński z Marią I voto Dittmer z domu Wolf (ur. 27 sierpnia 1890 w Czerwonaku).
Zmarł razem z żoną 23 kwietnia 1925 w Poznaniu, w następstwie zatrucia tlenkiem węgla.

</doc>
<doc id="4682398" url="https://pl.wikipedia.org/wiki?curid=4682398" title="Instytut Polski w Madrycie">
Instytut Polski w Madrycie

Instytut Polski w Madrycie (hisz. "Instituto Polaco de Cultura en Madrid") – polska placówka kulturalna w stolicy Hiszpanii podlegająca Ministerstwu Spraw Zagranicznych RP.
Instytut został założony w 2008 na podstawie polsko-hiszpańskiej umowy z 2005. Głównym jego zadaniem jest wypełnianie zadań z zakresu dyplomacji publicznej, tj. utrzymywanie dobrych stosunków społecznych, naukowych i kulturalnych między Polską a Hiszpanią. Instytut organizuje wystawy, koncerty, pokazy filmów, promocje książek, przekłady książek, koordynuje wymianę naukową i kulturową. Celem Instytutu jest poszerzanie wiedzy na temat Polski: kultury, sztuki, nauki, historii, gospodarki, polityki, socjologii.

</doc>
<doc id="4682403" url="https://pl.wikipedia.org/wiki?curid=4682403" title="Tempelhüter">
Tempelhüter

 
Ogier Tempelhüter (ur. 20 grudnia 1904 w Trakenach, zm. 16 stycznia 1933 tamże) – jeden z najbardziej znanych ogierów reproduktorów Królewskiej Stadniny Koni w Trakenach ("Hauptgestüt Trakehnen"). Był na tyle cenny w procesie hodowli koni, że posąg z brązu z jego wizerunkiem został wykonany i umieszczony w Trakenach.
W latach 1909–1915 ogier Tempelhüter był głównym reproduktorem w stadninie koni w Braniewie, a następnie w latach 1916–1931 głównym reproduktorem w . W Trakenach był ojcem 333 narodzonych źrebiąt, z których następnie zachowano w trakeńskiej hodowli 59 klaczy oraz 65 ogierów. Ponadto pozostawił 115 koni aukcyjnych. 
Tempelhüter osiągnął w wieku 17 lat wysokość w kłębie 159 cm. Charakterystyczna była jego znaczna długość tułowia – 166 cm. Były to cechy korzystne w procesie reprodukcji. 
Upamiętnienie.
Spiżowa statua Tempelhütera autorstwa rzeźbiarza została wykonana w 1932 roku przed domem mistrza stajni Trakenach z okazji 200. rocznicy stadniny koni. W 1944 r. statua jako trofeum wojenne została zdemontowana przez żołnierzy Armii Czerwonej, przewieziona do Moskwy i umieszczona przed wydziałem hodowli zwierząt ministerstwa rolnictwa. W latach 1989/90 pomnik został zdewastowany przez chuliganów, ogień zniszczył brązową glazurę. Dzięki zagranicznym darowiznom dokonano renowacji pomnika, zaś sam pomnik przeniesiono w bezpieczniejsze miejsce, do muzeum rolnictwa.
W 1974, dzięki licznym darowiznom, oryginał pomnika został wykupiony i przetransportowany do Niemiec, do miejscowości Verden (Aller), i umieszczony przed tamtejszym muzeum koni. 29 września 2013 odsłonięto kopię tego pomnika oryginalnej wielkości w pierwotnej lokalizacji w Trakenach.

</doc>
<doc id="4682419" url="https://pl.wikipedia.org/wiki?curid=4682419" title="Jaworzyna Spiska (gmina)">
Jaworzyna Spiska (gmina)

Jaworzyna Spiska – dawna gmina wiejska istniejąca przejściowo w latach 1938–39 w województwie krakowskim. Siedzibą władz gminy była Jaworzyna Spiska (, , ).
Gmina "zbiorowa" Jaworzyna Spiska, zamieszkiwana głównie przez ludność polską, była do końca I wojny światowej częścią powiatu kieżmarskiego (Késmárk) w komitacie Szepes (Spisz) (Królestwo Węgier), gdzie funkcjonowała do 1920 roku jako okręg notarski. W wyniku podziału Spiszu 28 lipca 1920 roku, Polsce przypadło tylko 13 gmin jednostkowych, (gmina zbiorowa Łapsze Niżne) przy czym na korzyść Czechosłowacji odcięto terytorium Jaworzyny Spiskiej (a także części Jurgowa), związanej gospodarczo z gminami, które zostały przy Polsce. Po niedojściu do skutku plebiscytu i po decyzji Rady Ambasadorów, dalszą akcję ze strony Polski podjęto w Komisji Delimitacyjnej. Sprawa Jaworzyny przerodziła się w długotrwały spór, który trwał do września 1924 roku. Ostateczne, Komisja Delimitacyjna opracowała w myśl opinii Międzynarodowego Trybunału nowy wniosek, oddający Polsce odcięte „linią ambasadorów” grunty mieszkańców Jurgowa (weszły w skład powiatu spisko-orawskiego), zostawiając całą Jaworzynę przy Czechosłowacji. Wniosek ten zatwierdziła Rada Ligi Narodów.
W 1938, wykorzystując osłabienie Czechosłowacji, Polska wystosowała ultimatum, w którym przedstawiła swoje żądania terytorialne wobec autonomicznej Słowacji. Ostatecznie po okresie drobnych starć zbrojnych i rokowań, okręg Jaworzyny przyłączono do Polski, do powiatu nowotarskiego, na mocy Dekretu Prezydenta Rzeczypospolitej z dnia 16 listopada 1938 i protokołu delimitacyjnego z 30 listopada 1938 roku.
30 czerwca 1939 obszar Jaworzyny włączono do gminy Bukowina Tatrzańska w tymże powiecie.
Po kampanii wrześniowej obzar Jaworzyny został włączony do Słowacji. Po zakończeniu II wojny światowej znalazły się ponownie w granicach Czechosłowacji, a od 1993 - Słowacji.

</doc>
<doc id="4682421" url="https://pl.wikipedia.org/wiki?curid=4682421" title="David Bedford (lekkoatleta)">
David Bedford (lekkoatleta)

David Colin Bedford OBE (ur. 30 grudnia 1949 w Londynie) – brytyjski lekkoatleta, długodystansowiec, były rekordzista świata.
Na początku lat 1970. był jednym z najlepszych długodystansowców świata, jednak nie zdobywał medali na najważniejszych imprezach sportowych, ponieważ nie dysponował szybkim finiszem.
Zdobył złoty medal w biegu przełajowym juniorów na międzynarodowych mistrzostwach w 1969 w Clydebank. Na międzynarodowych mistrzostwach biegach przełajowych w 1970 w Vichy zajął 95. miejsce w kategorii seniorów.
Na kolejnych międzynarodowych mistrzostwach biegach przełajowych w 1971 w San Sebastián Bedford zdobył złote medale zarówno w konkurencji indywidualnej, jak i drużynowej.
12 czerwca 1971 w Edynburgu ustanowił rekord Europy w biegu na 5000 metrów czasem 13:22,2, a 7 lipca tego roku w Portsmouth poprawił rekord Europy w biegu na 10 000 metrów wynikiem 27:47,0 (był to pierwszy rezultat w Europie poniżej 28 minut).
Zajął 6. miejsce w biegu na 10 000 metrów na mistrzostwach Europy w 1971 w Helsinkach. 14 lipca 1972 w Londynie poprawił własny rekord Europy w biegu na 5000 metrów rezultatem 13:17,2. Na igrzyskach olimpijskich w 1972 w Monachium zajął 12. miejsce w biegu na 5000 metrów i 6. miejsce w biegu na 10 000 metrów.
13 lipca 1973 w Londynie ustanowił rekord świata w biegu na 10 000 metrów czasem 27:30,8, poprawiając dotychczasowy rekord należący do Lasse Viréna o 7,6 sekundy. Jako reprezentant Anglii zajął 4. miejsce w biegu na 10 000 metrów i 11. miejsce w biegu na 5000 metrów na Igrzyskach Brytyjskiej Wspólnoty Narodów w 1974 w Christchurch. Wystąpił na mistrzostwach świata w biegach przełajowych w 1977 w Düsseldorfie, gdzie zajął 45. miejsce.
Bedford był mistrzem Wielkiej Brytanii (AAA) w biegu na 5000 metrów w 1972 i w biegu na 10 000 metrów w latach 1970–1974, a także halowym wicemistrzem w biegu na 3000 metrów w 1972. Był również mistrzem Anglii (AAA) w biegu przełajowym w 1971 i 1973 oraz brązowym medalistą w 1970.
31 grudnia 2013 Bedford został oficerem Orderu Imperium Brytyjskiego.

</doc>
<doc id="4682429" url="https://pl.wikipedia.org/wiki?curid=4682429" title="Mistrzostwa Świata w Hokeju na Lodzie Kobiet 2020/I Dywizja">
Mistrzostwa Świata w Hokeju na Lodzie Kobiet 2020/I Dywizja

Mistrzostwa Świata w Hokeju na Lodzie Kobiet I Dywizji 2020 rozegrane zostaną w dniach 12 - 18 kwietnia 2020 (Grupa A) oraz 28 marca - 3 kwietnia 2020 (Grupa B).
Do mistrzostw I Dywizji przystąpi 12 zespołów, które zostały podzielone na dwie grupy po sześć zespołów. Zgodnie z formatem zawody I Dywizji odbędą się w dwóch grupach: Grupa A we Francji (Angers), zaś grupa B w Polsce (Katowice). Reprezentacje rywalizować będą systemem każdy z każdym.
Hale, w których przeprowadzone zostaną zawody:
Turnieje zostały odwołane z powodu pandemii COVID-19.
Grupa A.
Do mistrzostw świata elity kobiet w 2021 z Grupy A awansują dwie pierwsze reprezentacje. Ostatni zespół Grupy A zostanie zdegradowany i w 2021 zagra w Grupie B.
Tabela
    = awans do elity     = utrzymanie w I dywizji grupy A     = spadek do I dywizji grupy B
Grupa B.
Do mistrzostw świata I Dywizji Grupy A w 2021 z Grupy B awansuje pierwsza drużyna. Ostatni zespół Grupy B zostanie zdegradowany i w 2021 zagra w mistrzostwach świata II Dywizji Grupy A.
Tabela
    = awans do I dywizji grupy A     = utrzymanie w I dywizji grupy B     = spadek do II dywizji grupy A

</doc>
<doc id="4682431" url="https://pl.wikipedia.org/wiki?curid=4682431" title="Młynisko (województwo pomorskie)">
Młynisko (województwo pomorskie)



</doc>
<doc id="4682435" url="https://pl.wikipedia.org/wiki?curid=4682435" title="Domburg">
Domburg

Domburg – miasto w Surinamie, w dystrykcie Wanica.

</doc>
<doc id="4682436" url="https://pl.wikipedia.org/wiki?curid=4682436" title="Groot Henar">
Groot Henar

Groot Henar – miasto w Surinamie, w dystrykcie Nickerie.

</doc>
<doc id="4682437" url="https://pl.wikipedia.org/wiki?curid=4682437" title="Houttuin">
Houttuin

Houttuin – miasto w Surinamie, w dystrykcie Wanica.

</doc>
<doc id="4682441" url="https://pl.wikipedia.org/wiki?curid=4682441" title="Mistrzostwa Świata w Hokeju na Lodzie Kobiet 2020/II Dywizja">
Mistrzostwa Świata w Hokeju na Lodzie Kobiet 2020/II Dywizja

Mistrzostwa Świata w Hokeju na Lodzie Kobiet II Dywizji 2020 rozegrane zostaną w dniach 29 marca - 4 kwietnia 2020 (Grupa A) oraz 23 - 29 lutego 2020 (Grupa B).
Do mistrzostw I Dywizji przystąpi 12 zespołów, które zostały podzielone na dwie grupy po sześć zespołów. Zgodnie z formatem zawody I Dywizji odbędą się w dwóch grupach: Grupa A w Hiszpańskiej (Jace), zaś grupa B w Islandzkim (Akureyri). Reprezentacje rywalizować będą systemem każdy z każdym.
Hale, w których przeprowadzone zostaną zawody:
Mecze dywizji A zostały odwołane z powodu pandemii COVID-19
Grupa A.
Do mistrzostw świata I dywizji kobiet w 2021 z Grupy A awansuje najlepsza reprezentacja. Ostatni zespół Grupy A zostanie zdegradowany i w 2021 zagra w Grupie B.
Tabela
    = awans do I dywizji grupy B     = utrzymanie w II dywizji grupy A     = spadek do II dywizji grupy B
Grupa B.
Do mistrzostw świata II Dywizji Grupy A w 2021 z Grupy B awans zapewnia sobie pierwsza drużyna. Ostatni zespół Grupy B jest relegowany do mistrzostw świata III Dywizji.
Tabela
    = awans do II dywizji grupy A     = utrzymanie w II dywizji grupy B     = spadek do III dywizji
Dyrektoriat turnieju wybrał trójkę najlepszych zawodników, po jednym na każdej pozycji:

</doc>
<doc id="4682442" url="https://pl.wikipedia.org/wiki?curid=4682442" title="Przełaz (Zimny Dół)">
Przełaz (Zimny Dół)

Przełaz – grupa skał w dolinie Zimny Dół we wsi Czułów w województwie małopolskim, w powiecie krakowskim, w gminie Liszki. Pod względem geograficznym jest to obszar Garbu Tenczyńskiego będącego południowym fragmentem Wyżyny Krakowsko-Częstochowskiej.
Skały Przełazu znajdują się na porośniętych lasem orograficznie prawych zboczach Zimnego Dołu, w obrębie rezerwatu przyrody Zimny Dół. Przy drodze prowadzącej dnem Zimnego Dołu znajduje się tablica informacyjna rezerwatu i Małopolskiego Szlaku Turystycznego. Od tablic tych prowadzi pomiędzy skałami ścieżka dydaktyczna. Skały Przełazu znajdują się w dolnej części zbocza, wyżej, ponad nimi znajdują się skały Labiryntu. Zbudowane z wapienia zrostkowego skały Przełazu tworzą różnorodne baszty, skalne grzyby. Ich charakterystyczną cechą jest tworzenie okapów, często o znacznym wysięgu. Wspinacze uprawiający na nich bouldering nadali skałom nazwy. W sumie skał tych jest 7 i tworzą dwie grupki: Wielki Dach i Abecadło. Od czasu utworzenia rezerwatu przyrody wspinaczka na skałach jest zabroniona. Skały Wielkiego Dachu tworzą duży okap, pod którym znajduje się schronisko z trzema otworami.
Oprócz skał Przełazu i Labiryntu w obrębie rezerwatu przyrody Zimny Dół znajduje się skała o nazwie Wielka Zerwa, będąca najwyższą skałą w rezerwacie, oraz grupy skalne: Głazy i Kanion. 

</doc>
<doc id="4682444" url="https://pl.wikipedia.org/wiki?curid=4682444" title="Jarikaba">
Jarikaba

Jarikaba – miasto w Surinamie, w dystrykcie Saramacca.

</doc>
<doc id="4682450" url="https://pl.wikipedia.org/wiki?curid=4682450" title="John Zubek">
John Zubek

John P. Zubek (ur. 1925, zm. 1974) – kanadyjski psycholog urodzony w Czechosłowacji, profesor University of Manitoba. Prowadzone przez niego badania dotyczyły między innymi skutków deprywacji sensorycznej.
Badania na szczurach.
Zubek wspólnie z R. M. Cooperem prowadził badania na szczurach. W ramach tych badań uzyskane w ramach selektywnej hodowli dwie linie szczurów (tzw. szczury „mądre” i szczury „tępe”, analogicznie jak w badaniu Roberta Tryona) były hodowane w trzech odmiennych środowiskach: wzbogaconym (duże klatki wyposażone w różnego rodzaju zabawki dla gryzoni), ubogim (małe i puste klatki) oraz normalnym (warunki typowe dla hodowli zwierząt w laboratorium). Celem badania było ustalenie w jaki sposób środowisko życia szczurów wpływa na ich zdolność uczenia się odnajdywania drogi w labiryncie. Ustalono, że u szczurów tzw. „tępych” hodowanych we wzbogaconym środowisku nastąpił spadek liczby popełnianych błędów w labiryncie (wchodzenie w ślepe uliczki), natomiast nie zanotowano zmiany u szczurów tzw. „mądrych” hodowanych w tym samym środowisku. W przypadku szczurów hodowanych w środowisku ubogim wystąpiła prawidłowość odwrotna: zanotowano zwiększenie liczby błędów u szczurów tzw. „mądrych”, ale nie zanotowano zmiany u szczurów tzw. „tępych”.
Eksperyment ten uwidocznił zmieniającą się rolę środowiska oraz dziedziczności w determinowaniu różnic indywidualnych. Wykazano interakcję genotypu oraz środowiska.

</doc>
<doc id="4682460" url="https://pl.wikipedia.org/wiki?curid=4682460" title="KF Vitia">
KF Vitia

KF Vitia (alb. Klubi Futbollistik Vitia, serb. cyr. Фудбалски клуб Витиа) – kosowski klub piłkarski z siedzibą w Vitinie.
Historia.
Chronologia nazw:
Klub piłkarski KF Vitia został założony w miejscowości Vitina w 2010 roku. W sezonie 2010/11 przyłączył się do ligi Liga e Dytë, w której zajął 1.miejsce w grupie B, awansując na zaplecze Superligi. W debiutowym sezonie zajął 11.miejsce. W następnym zajął spadkowe 15.miejsce i spadł do drugiej ligi. W sezonie 2014/15 powrócił do Liga e Parë.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Struktura klubu.
Stadion.
Klub rozgrywa swoje mecze domowe na stadionie Vitia w Vitinie, który może pomieścić 3000 widzów.
Inne sekcje.
Klub prowadzi drużyny dla dzieci i młodzieży w każdym wieku.
Kibice i rywalizacja z innymi klubami.
Rywalizacja.
Największymi rywalami klubu są inne zespoły z okolic.

</doc>
<doc id="4682461" url="https://pl.wikipedia.org/wiki?curid=4682461" title="Time for Us">
Time for Us

Time for Us – drugi album studyjny południowokoreańskiej grupy GFriend, wydany 14 stycznia 2019 roku przez wytwórnię Source Music i dystrybuowany przez Kakao M. Głównym singlem jest „Sunrise” (kor. 해야 (Sunrise)) będący koreańską wersją piosenki "Memoria". Sprzedał się w nakładzie egzemplarzy w Korei Południowej (stan na grudzień 2019).
Wydanie fizyczne.
Album "Time for Us" został wydany w trzech wersjach: „Daybreak”, „Daytime” i „Midnight”; 25 stycznia ukazała się limitowana wersja albumu – „Kinho”.

</doc>
<doc id="4682470" url="https://pl.wikipedia.org/wiki?curid=4682470" title="Marigold Linton">
Marigold Linton

Marigold Linton (ur. 1936) – amerykańska psycholog, znana przede wszystkim z badań nad pamięcią. Prowadzi również działalność na rzecz społeczności rdzennych mieszkańców Stanów Zjednoczonych, do której zresztą należy.
Badania nad pamięcią.
Linton badała w jaki sposób upływu czasu wpływa na zapamiętywanie oraz przypominanie zdarzeń z osobistej przeszłości, a więc dotyczyło ono pamięci autobiograficznej. W ramach badania codziennie przez 6 lat na osobnych kartkach zapisywała dwa najważniejsze zdarzenia mające miejsce w danym dniu. Na odwrocie kartek zapisywała datę określonego zdarzenia. Losując co pewien czas jedną z wypełnionych kartek, starała się odgadnąć datę określonego wydarzenia. W ten sposób ustaliła ona, że np. w przypadku wydarzeń z ostatniego roku aż w 95% jej odpowiedzi można uznać za w przybliżeniu poprawne. 
Do pewnego stopnia podobne badanie, również przez okres 6 lat, prowadził Holender Willem Wagenaar.

</doc>
<doc id="4682474" url="https://pl.wikipedia.org/wiki?curid=4682474" title="Bojana Živković">
Bojana Živković



</doc>
<doc id="4682481" url="https://pl.wikipedia.org/wiki?curid=4682481" title="Kwatta">
Kwatta

Kwatta – miasto w Surinamie, w dystrykcie Wanica.

</doc>
<doc id="4682484" url="https://pl.wikipedia.org/wiki?curid=4682484" title="(365756) ISON">
(365756) ISON

(365756) ISON – planetoida z rodziny centaurów.
Odkrycie i nazwa.
Odkrył ją Leonid Elenin 4 listopada 2010 roku w ramach sieci International Scientific Optical Network (ISON), od której pochodzi jej nazwa. Przed nadaniem nazwy planetoida nosiła oznaczenie tymczasowe 2010 WZ71.
Orbita.
(365756) ISON obiega Słońce w średniej odległości 5,73 j.a. w czasie 13 lat i 259 dni.

</doc>
<doc id="4682485" url="https://pl.wikipedia.org/wiki?curid=4682485" title="Mistrzostwa Świata w Hokeju na Lodzie Kobiet 2020/III Dywizja">
Mistrzostwa Świata w Hokeju na Lodzie Kobiet 2020/III Dywizja

Mistrzostwa Świata w Hokeju na Lodzie Kobiet III Dywizji 2020 rozegrane zostały w dniach 4 – 10 grudnia 2019.
Do mistrzostw III Dywizji przystąpiło 6 zespołów, które rywalizowały ze sobą systemem każdy z każdym w jednej grupie. Gospodarzem mistrzostw świata III dywizji była stolica Bułgarii (Sofia).
Hale, w których przeprowadzone zostały zawody:
Do mistrzostw świata drugiej dywizji w 2021 awansowała najlepsza reprezentacja.
Tabela
    = awans do II dywizji grupy B     = utrzymanie w III dywizji
Dyrektoriat turnieju wybrał trójkę najlepszych zawodników, po jednym na każdej pozycji:

</doc>
<doc id="4682486" url="https://pl.wikipedia.org/wiki?curid=4682486" title="Oostelijke Polders">
Oostelijke Polders

Oostelijke Polders – miasto w Surinamie, w dystrykcie Nickerie.

</doc>
<doc id="4682487" url="https://pl.wikipedia.org/wiki?curid=4682487" title="Saramacca Polder">
Saramacca Polder



</doc>
<doc id="4682489" url="https://pl.wikipedia.org/wiki?curid=4682489" title="Totness">
Totness

Totness – stolica dystryktu Coronie, w Surinamie. Według danych na rok 2012 miasto zamieszkiwało 2150 osób, a gęstość zaludnienia wyniosła 12,43 os./km2.
Demografia.
Ludność historyczna:
Klimat.
Średnia temperatura wynosi 24°C.Najcieplejszym miesiącem jest marzec (26°C), a najzimniejszym miesiącem jest czerwiec (22 °C). Średnie opady wynoszą 2089 milimetrów rocznie. Najbardziej wilgotnym miesiącem jest maj (335 milimetrów deszczu), a najbardziej suchym miesiącem jest wrzesień (55 milimetrów deszczu).

</doc>
<doc id="4682490" url="https://pl.wikipedia.org/wiki?curid=4682490" title="Westelijke Polders">
Westelijke Polders

Westelijke Polders – miasto w Surinamie, w dystrykcie Nickerie.

</doc>
<doc id="4682492" url="https://pl.wikipedia.org/wiki?curid=4682492" title="Naliściak pączkojad">
Naliściak pączkojad

Naliściak pączkojad ("Phyllobius (Nemoicus) oblongus") – gatunek chrząszcza z rodziny ryjkowcowatych i podrodziny Entiminae.
Taksonomia.
Gatunek ten opisany został po raz pierwszy w 1758 roku przez Karola Linneusza w dziesiątym wydaniu "Systema Naturae" pod nazwą "Curculio cupreus". Jako miejsce typowe wskazano Szwecję.
Wygląd.
Chrząszcz o wydłużonym ciele długości od 3,8 do 5 mm, z wierzchu porośniętym odstającymi włoskami i pozbawionym łusek. W przypadku typowego ubarwienia pokrywy i przód ryjka są brunatne, czułki i odnóża żółtobrunatne, a reszta ciała czarna. Ponadto występuje forma barwna o pokrywach czarnych, określana jako ab. "floricola". Krótki ryjek ma górną powierzchnię tak szeroką jak czoło mierzone między oczami. Czułki odznaczają się buławką niewiele grubszą niż reszta biczyka. Powierzchnię ryjka i głowy zdobią punkty dwukrotnie mniejsze niż te na wierzchu przedplecza. Odnóża mają zrośnięte pazurki oraz uda zaopatrzone w wyraźne ząbki. 
Ekologia i występowanie.
Owad ten zasiedla doliny rzek i potoków, łąki, skraje lasów i zarośli, grzęzawiska, młaki, szkółki drzew, sady, rzadziej miedze i suche zbocza. Imagines spotyka się od maja do lipca lub sierpnia na roślinach żywicielskich. Są polifagicznymi fitofagami. Żerują na liściach, pąkach i miękkich owocach rozmaitych roślin zielnych oraz krzewów i drzew liściastych. Samica składa około 100–200 jaj. Umieszczane są w glebie niewielkimi grupkami. Polifagifagiczne larwy przechodzą rozwój w glebie, na głębokości 10–20 cm, gdzie odżywiają się korzeniami. Rozwój larwalny trwa 10–11 miesięcy i obejmuje pięć stadiów trwających po 22–24 dni oraz szóste stadium zimujące. Przepoczwarczenie następuje wczesną wiosną w utworzonej przez larwę glebowej komorze owalnego kształtu.
Gatunek palearktyczny, w Europie stwierdzony w Hiszpanii, Irlandii, Wielkiej Brytanii, Francji, Belgii, Holandii, Niemczech, Danii, Szwecji, Norwegii, Finlandii, Estonii, Łotwie, Litwie, Szwajcarii, Austrii, Włoszech, Polsce, Białorusi, Czechach, Słowacji, na Węgrzech, Ukrainie, w Chorwacji, Bośni i Hercegowinie, Mołdawii, Bułgarii i Rosji. W Azji znany jest z Syberii. Ponadto zawleczony został do nearktycznej Ameryki Północnej.
W Polsce występuje pospolicie na terenie całego kraju, z wyjątkiem wyższych położeń górskich.
Znaczenie gospodarcze.
Ryjkowiec ten bywa notowany jako szkodnik w sadach, szkółkach drzew i krzewów liściastych oraz w uprawach wierzb wikliniarskich. W Ameryce Północnej jest gatunkiem inwazyjnym, notowanym jako szkodnik upraw klonu cukrowego.

</doc>
<doc id="4682493" url="https://pl.wikipedia.org/wiki?curid=4682493" title="Phyllobius oblongus">
Phyllobius oblongus



</doc>
<doc id="4682494" url="https://pl.wikipedia.org/wiki?curid=4682494" title="Almirante">
Almirante

Almirante – miasto w Panamie, w prowincji Bocas del Toro.

</doc>
<doc id="4682497" url="https://pl.wikipedia.org/wiki?curid=4682497" title="Ancón">
Ancón

Ancón – miasto w Panamie, w prowincji Panama.

</doc>
<doc id="4682500" url="https://pl.wikipedia.org/wiki?curid=4682500" title="Wspinaczka sportowa na Zimowych Światowych Wojskowych Igrzyskach Sportowych 2010">
Wspinaczka sportowa na Zimowych Światowych Wojskowych Igrzyskach Sportowych 2010

Wspinaczka sportowa na 1. Zimowych Światowych Wojskowych Igrzyskach Sportowych – jedna z dyscyplin rozgrywanych podczas zimowych igrzysk wojskowych w hali w Courmayeur, we Włoszech w dniach 21 –22 marca 2010. 
Podczas zawodów wspinaczkowych zawodnicy i zawodniczki rywalizowali w 2 konkurencjach indywidualnych: w prowadzeniu kobiet i mężczyzn.

</doc>
<doc id="4682502" url="https://pl.wikipedia.org/wiki?curid=4682502" title="Chepo">
Chepo

Chepo – miasto w Panamie, w prowincji Panama.

</doc>
<doc id="4682505" url="https://pl.wikipedia.org/wiki?curid=4682505" title="Cristóbal (Panama)">
Cristóbal (Panama)

Cristóbal – miasto w Panamie, w prowincji Colón.

</doc>
<doc id="4682509" url="https://pl.wikipedia.org/wiki?curid=4682509" title="Juan Demóstenes Arosemena (Panama)">
Juan Demóstenes Arosemena (Panama)

Juan Demóstenes Arosemena – miasto w Panamie, w prowincji Panama Zachodnia.

</doc>
<doc id="4682510" url="https://pl.wikipedia.org/wiki?curid=4682510" title="Andrzej Sikorski (inżynier)">
Andrzej Sikorski (inżynier)

Andrzej Sikorski (ur. 1955) – polski inżynier elektryk, profesor zwyczajny Politechniki Białostockiej.
Życiorys.
Jest absolwentem Wydziału Elektrycznego Politechniki Białostockiej (1980). Uzyskał stopień doktora na Politechnice
Warszawskiej (1989) oraz habilitację na Politechnice Poznańskiej (2000). W 2011 roku Prezydent RP nadał mu tytuł profesora
nauk technicznych.
W latach 2016-2020 był Prorektorem ds. Nauki Politechniki Białostockiej.
Jest członkiem Wydziału IV Nauk Technicznych, Komitetu Elektrotechniki Polskiej Akademii Nauk.
Jest członkiem Rady Doskonałości Naukowej.
Publikacje.
Prof. Sikorski jest autorem ponad 140 prac naukowych.

</doc>
<doc id="4682511" url="https://pl.wikipedia.org/wiki?curid=4682511" title="La Concepción (Panama)">
La Concepción (Panama)

La Concepción – miasto w Panamie, w prowincji Chiriquí.

</doc>
<doc id="4682517" url="https://pl.wikipedia.org/wiki?curid=4682517" title="Los Algarrobos">
Los Algarrobos

Los Algarrobos – miasto w Panamie, w prowincji Chiriquí.

</doc>
<doc id="4682518" url="https://pl.wikipedia.org/wiki?curid=4682518" title="Liriope (roślina)">
Liriope (roślina)

Liriope ("Liriope" Lour.) – rodzaj roślin z rodziny szparagowatych ("Asparagaceae"). Należy do niego ok. 7–8 gatunków. Rośliny te występują we wschodniej Azji (od Wietnamu i Filipin na południu, poprzez Chiny (w tym kraju rośnie 6 gatunków, w tym 3 endemity), po Koreę i Japonię na północy. Rośliny te rosną w lasach i zaroślach, niektóre w zbiorowiskach trawiastych, zwykle w miejscach wilgotnych, w wąwozach, nad strumieniami.
Liriope uprawiane są jako rośliny ozdobne, sadzone w ogrodach naturalistycznych i skalnych, często jako rośliny okrywowe. Cenione są jako rośliny niezbyt wybredne wobec warunków glebowych, świetlnych, a po zadomowieniu się są też dość odporne na susze. Najczęściej uprawiana jest liriope szafirkowata "L. muscari", popularna zwłaszcza w Azji Wschodniej, poza tym uprawia się często też liriope kłosowatą "L. spicata", rzadziej liriope trawolistną "L. graminifolia". Nierzadko w uprawie i ofercie handlowej rośliny te mylone są z przedstawicielami rodzaju konwalnik "Ophiopogon".
Liriope szafirkowata wykorzystywana jest lokalnie jako roślina lecznicza, a bulwki liriope trawolistnej wykorzystywane są w diecie cukrzycowej, kandyzowanym przypisywane jest działanie tonizujące i uznawane są za afrodyzjak. Stosowane są w medycynie zwłaszcza w Wietnamie, Chinach i Japonii.
Systematyka.
Rodzaj z rodziny szparagowatych "Asparagaceae" reprezentujący podrodzinę "Nolinoideae" , a w jej obrębie plemię "Ophiopogoneae" .
Niektórzy autorzy wyodrębniają z "L. muscari" jako odrębne gatunki: "L. exiliflora" , "L. gigantea" , "L. koreana" .

</doc>
<doc id="4682519" url="https://pl.wikipedia.org/wiki?curid=4682519" title="Puerto Caimito">
Puerto Caimito

Puerto Caimito – miasto w Panamie, w prowincji Panama Zachodnia.

</doc>
<doc id="4682520" url="https://pl.wikipedia.org/wiki?curid=4682520" title="Puerto Pilón">
Puerto Pilón

Puerto Pilón – miasto w Panamie, w prowincji Panama.

</doc>
<doc id="4682521" url="https://pl.wikipedia.org/wiki?curid=4682521" title="Nowiki (sielsowiet Werejki)">
Nowiki (sielsowiet Werejki)

Nowiki (, "Nawiki"; , "Nowiki") – wieś na Białorusi, w obwodzie grodzieńskim, w rejonie wołkowyskim, w sielsowiecie Werejki.
Historia.
W latach 1921–1939 ówczesna okolica leżała w Polsce, w województwie białostockim, w powiecie grodzieńskim, w gminie Wielkie Ejsymonty.
Według Powszechnego Spisu Ludności z 1921 roku zamieszkiwało tu 116 osób, 14 było wyznania rzymskokatolickiego, 95 prawosławnego a 7 mojżeszowego. Jednocześnie 4 mieszkańców zadeklarowało polską przynależność narodową, 105 białoruską a 7 żydowską. Było tu 25 budynków mieszkalnych .
Miejscowości należały do parafii rzymskokatolickiej w Wielkich Ejsymontach i prawosławnej w Masalanach. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Wielkich Ejsymontach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4682524" url="https://pl.wikipedia.org/wiki?curid=4682524" title="Red Carpet (ujednoznacznienie)">
Red Carpet (ujednoznacznienie)



</doc>
<doc id="4682525" url="https://pl.wikipedia.org/wiki?curid=4682525" title="Nikonowce">
Nikonowce

Nikonowce, Nikanowce (, "Nikanaucy"; , "Nikonowcy") – wieś na Białorusi, w obwodzie grodzieńskim, w rejonie wołkowyskim, w sielsowiecie Werejki. 
W dwudziestoleciu międzywojennym leżały w Polsce, w województwie białostockim, w powiecie grodzieńskim, w gminie Gudziewicze.
Według Powszechnego Spisu Ludności z 1921 roku wieś zamieszkiwało 109 osób, 76 było wyznania rzymskokatolickiego a 33 prawosławnego, wszyscy mieszkańcy zadeklarowali polską przynależność narodową. Były tu 24 budynki mieszkalne.
Miejscowość należała do parafii rzymskokatolickiej w Repli i parafii prawosławnej w Gudziewiczach. Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Gudziewiczach.

</doc>
<doc id="4682526" url="https://pl.wikipedia.org/wiki?curid=4682526" title="Charles Romley Alder Wright">
Charles Romley Alder Wright

Charles Romley Alder Wright (ur. 1844 w Southend, zm. 1894) – brytyjski chemik i fizyk, w 1874 r. jako pierwszy zsyntetyzował heroinę.
Życiorys.
Urodził się w 1844 r. w Southend w Esseksie, jego ojciec Romley Wright był inżynierem, opublikował też pracę nt. geologii hrabstwa Salop. W dzieciństwie przeniósł się z rodziną do Manchesteru. Uczył się inżynierii na Owens College, osiągając wybitne wyniki i uzyskując nagrody w dziedzinie chemii, fizyki, matematyki czy łaciny. Ponieważ szkoła posiadała dobrze wyposażone laboratorium chemiczne, Wright rozwinął w sobie szczególne zamiłowanie do chemii eksperymentalnej.
Swoją pierwszą pracę opublikował w 1866 r., dotyczyła ona czułości papieru fotograficznego w zależności od rodzaju zastosowanej soli. Pomimo zainteresowania pracą naukową, zmuszony był szukać pracy w przemyśle i przyjął pracę chemika w Weston Works of the Runcorn Soap and Alkali Compain. W nowej pracy prowadził badania nad produkcją kwasu siarkowego i zasad, a główne wnioski publikował w "Journal of the Chemical Society" i "Chemical News". Wkrótce potem został asystentem w St. Thomas’s Hospital w Londynie. W 1869 r. współpracował z sir Lowthianem Bellem w badaniach nad wytapianiem żelaza, które ten ostatni opublikował w pracy "On the Principles of the Manufacture of Iron and Steel".
Był asystentem Augustusa Matthiessena, z którym podjął badania nad alkaloidami opioidowymi"". Wraz z nim, przez ogrzewanie morfiny ze stężonym kwasem solnym, wyprodukował w 1869 r. używaną potem w medycynie apomorfinę (już w 1845 r. uzyskał ją Adolf Edvard Arppe, ale odkrycie pozostało szerzej nieznane), a w 1870 r. ustalili razem, że kodeina jest monometylowym eterem morfiny. Po śmierci Matthienssena w 1870 r. Wright kontynuował badania i w ciągu 4 kolejnych lat opublikował dziewięć prac o pochodnych morfiny.
Od 1871 r. został wykładowcą chemii w St. Mary’s Hospital Medical School w Londynie i pracował tam do śmierci. Prowadził prace nad terpenami, naturalnymi alkaloidami, narceiną, kotyniną i hydrokotyniną. Wright przykładał wagę do badań na styku chemii i fizyki, m.in. wraz z prof. Robertsem-Austenem wykonywał pomiary ciepła właściwego wodoru, a swoje prace przesyłał także do Physical Society"".
Poszukując nieuzależniających alternatyw dla morfiny, eksperymentował mieszając ją z różnymi kwasami. Po kilkugodzinnym gotowaniu bezwodnego alkaloidu morfiny z bezwodnikiem octowym udało mu się otrzymać w 1874 r. diacetylomorfinę (heroinę). Wright usiłował podawać odkrytą substancję psom, jednak bez powodzenia. Prowadzone krótko potem w Owens College w Manchesterze testy na psach i królikach wypadły negatywnie: zaobserwowano skrajne wyczerpanie, zwierzęta laboratoryjne wpadały w depresję, cierpiały na bezsenność, nadwrażliwość oczu, ślinotok i traciły kontrolę nad odruchami. Heroinę ponownie odkrył Heinrich Dreser, a metodę jej produkcji opracował Felix Hoffmann; wówczas też nadano jej tę nazwę.
Autor artykułów o destylacji dziegciu i produktach z tego surowca do "Muspratt’s Dictionary", artykułów o żelazie i stali dla "Encycloppedia Britannica", artykułów o mydle, siarce i kwasie siarkowym do "Thorpe’s ' Dictionary of Applied Chemistry". Autor podręcznika "Metals and their chief industrial applications" (1878 r.), który bazował na jego serii wykładów wygłoszonej w Royal Institution"".
Członek Royal Society od 1881 r."", członek założyciel Royal Institute of Chemistry of Great Britain and Ireland i jego pierwszy skarbnik od 1877 do 1884 r., członek założyciel Physical Society"".
Przez całe życie cierpiał z powodu bólu stawu biodrowego, który z czasem doprowadził go do niepełnosprawności. Zmarł nagle 25 czerwca 1894 r.""

</doc>
<doc id="4682527" url="https://pl.wikipedia.org/wiki?curid=4682527" title="Lwówka">
Lwówka

Lwówka (, "Lwouka"; , "Lwowka") – wieś na Białorusi, w obwodzie grodzieńskim, w rejonie wołkowyskim, w sielsowiecie Werejki.
W dwudziestoleciu międzywojennym leżała w Polsce, w województwie białostockim, w powiecie wołkowyskim, w gminie Tereszki.

</doc>
<doc id="4682528" url="https://pl.wikipedia.org/wiki?curid=4682528" title="Soná">
Soná

Soná – miasto w Panamie, w prowincji Veraguas.

</doc>
<doc id="4682529" url="https://pl.wikipedia.org/wiki?curid=4682529" title="Veracruz (Panama)">
Veracruz (Panama)

Veracruz – miasto w Panamie, w prowincji Panama Zachodnia.

</doc>
<doc id="4682530" url="https://pl.wikipedia.org/wiki?curid=4682530" title="Vista Alegre">
Vista Alegre



</doc>
<doc id="4682532" url="https://pl.wikipedia.org/wiki?curid=4682532" title="Marcianowce">
Marcianowce

Marcianowce (, "Marcianaucy"; , "Martjanowcy") – wieś na Białorusi, w obwodzie grodzieńskim, w rejonie wołkowyskim, w sielsowiecie Werejki.
W dwudziestoleciu międzywojennym wieś leżała w Polsce, w województwie białostockim, w powiecie grodzieńskim, w gminie Gudziewicze.
Według Powszechnego Spisu Ludności z 1921 roku wieś zamieszkiwało 211 osób, 22 były wyznania rzymskokatolickiego a 189 prawosławnego. Jednocześnie 105 mieszkańców zadeklarowało polską przynależność narodową a 106 białoruską. Było tu 38 budynków mieszkalnych.
Miejscowość należała do parafii rzymskokatolickiej w Replach i parafii prawosławnej w Gudziewiczach.
Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Gudziewiczach.

</doc>
<doc id="4682533" url="https://pl.wikipedia.org/wiki?curid=4682533" title="Kościół św. Wojciecha w Bolesławiu">
Kościół św. Wojciecha w Bolesławiu

Kościół świętego Wojciecha – rzymskokatolicki kościół parafialny należący do parafii pod tym samym wezwaniem (dekanat Szczucin diecezji tarnowskiej).
Obecna świątynia została wzniesiona w latach 1605–1632 i ufundowana przez Stanisława Ligęzę, starostę opoczyńskiego, natomiast ukończona została dzięki staraniom Jana Kozietulskiego. Budowla została konsekrowana przez biskupa sufragana krakowskiego Tomasza Oborskiego w 1634 roku. Po zniszczeniach w 1711 roku została wyremontowana. W latach 1855-62 zostało odnowione wnętrze, natomiast w latach 1890-91 została przedłużona nawa, z kolei w latach 1904-06 nawa została nakryta pozornym sklepieniem.
Pierwotnie świątynia nosiła cechy stylów: renesansowego i barokowego, następnie została przekształcona i pozbawiona cech stylowych oprócz późnorenesansowej kaplicy Ligęzów. Kościół został wzniesiony z cegły i jest otynkowany. Budowla jest jednonawowa i posiada prezbiterium zamknięte półkoliście, z jego lewej i prawej strony są umieszczone dwie przybudówki mieszczące zakrystie. Z lewej i prawej strony nawy znajdują się symetrycznie usytuowane kaplice. Od strony południoej jest umieszczona kaplica Ligęzów wzniesiona w 1605 roku z sygnaturą budowniczego: Thomas Vincenti Natalis Ragusinus, natomiast od o strony północnej kaplica powstała w końcu XIX wieku. Od strony zachodniej do nawy jest dostawiona kruchta. Na zewnątrz świątynia jest opięta skarpami, nakrywają ją dachy dwuspadowe, Nad nawą znajduje się wieżyczka na sygnaturkę o barokowym kształcie z latarnią. Kaplica Ligęzów w stylu późnorenesansowym, została zbudowana na planie kwadratu i jest nakryta kopułą z latarnią, w górnej części jest obwiedziona gzymsem konsolkowym, poniżej którego są umieszczone koliste okna. Wnętrze kaplicy posiada podziały pilastrowe z wnękami arkadowymi, natomiast na pendentywach kopuły znajdują się kartusze z herbami: Półkozic, Strzemię, Dołęga i Zadora. Polichromia wnętrza o motywach figuralnych została wykonana w 1935 roku.
Ołtarz główny został zbudowany w 1901 roku przez Wojciecha Samka i posiada współczesne mu rzeźby i obrazy. Ołtarz w kaplicy Ligęzów w stylu późnorenesansowym powstał na początku XVII wieku i jest ozdobiony obrazami św. Anny Samotrzeć i Koronacji NMP z tego samego okresu oraz rzeźbami świętych Wojciecha i Stanisława. Na ołtarzu znajdują się kartusze z herbami: Jastrzębiec, Gryf, Doliwa, Śreniawa oraz Dębno, Bończa, Ogończyk, Rogala. Chrzcielnica kamienna w stylu późnorenesansowym powstała na początku XVII wieku. Ambona w stylu rokokowym pochodzi z 2. połowy XVIII wieku. Dwa krucyfiksy w stylu barokowym, jeden z nich znajduje się w tęczy. Rzeźby świętych Piotra i Pawła, w stylu barokowym powstały w XVIII wieku i pochodzą z dawnego ołtarza głównego. Stacje Drogi Krzyżowej zostały wykonane w 1855 roku. Organy o 10 piszczałkach, wykonane zostały przed 1892 rokiem przez organmistrza Jana Śliwińskiego ze Lwowa. Świątynia posiada dwa pomniki nagrobne: pierwszy z nich to Stanisława Ligęzy i jego małżonki Katarzyny z Broniowskich, renesansowy z 1605 roku, integralnie związany z architekturą kaplicy, jest ozdobiony klęczącymi postaciami zmarłych pod krucyfiksem i ujęty kolumnami, po bokach których są umieszczone rzeźby świętych Wojciecha i Stanisława; drugi z nich przedstawia leżącą postać rycerza w zbroi, jednego z Ligęzów, umieszczony jest w prezbiterium, reprezentuje styl renesansowy i powstał na początku XVII wieku. Kościół posiada także epitafia i tablice: pierwsze z nich to epitafium renesansowe z początku XVII wieku, dedykowane pamięci różnych członków rodziny Ligęzów; następna jest tablica powstała w 1632 roku i dotyczy kontynuacji budowy świątyni przez Jana Kozietulskiego; kolejna tablica znajduje się na zewnątrz kaplicy i upamiętnia jej budowę w 1605 roku.

</doc>
<doc id="4682534" url="https://pl.wikipedia.org/wiki?curid=4682534" title="Vista Alegre (Panama)">
Vista Alegre (Panama)

Vista Alegre – miasto w Panamie, w prowincji Panama Zachodnia.

</doc>
<doc id="4682537" url="https://pl.wikipedia.org/wiki?curid=4682537" title="Schronisko przy Źródle">
Schronisko przy Źródle

 Schronisko przy Źródle – schronisko w Dolinie Mnikowskiej we wsi Mników, w województwie małopolskim, w powiecie krakowskim, w gminie Liszki. Pod względem geograficznym znajduje się na Garbie Tenczyńskim na południowym skraju Wyżyny Krakowsko- Częstochowskiej.
Opis obiektu.
Schronisko znajduje się w orograficznie lewym zboczu Doliny Mnikowskiej, w pierwszej na południe skale za Źródłem w Dolinie Mnikowskiej. Jego otwór o południowej ekspozycji znajduje się na wysokości około 5 m i jest widoczny ze ścieżki prowadzącej dnem Doliny Mnikowskiej. Ma wysokość około 1 m i szerokość 2 m. Ciągnie się za nim niski korytarzyk o szerokości do 2 m, w głębi coraz ciaśniejszy. W jego dnie jest rynna denna.
Schronisko powstało w warunkach freatycznych w wapieniach pochodzących z jury późnej. Ma na ścianach nacieki w postaci grzybków. Namulisko ubogie, składające się z gliny zmieszanej z gruzem wapiennym. Schronisko jest suche i widne. Na ścianach przy otworze rozwijają się glony.
Dokumentację schroniska (w tym jego plan) opracował A. Górny w listopadzie 1999 r.
W rezerwatach przyrody obowiązuje zakaz zwiedzania jaskiń.

</doc>
<doc id="4682538" url="https://pl.wikipedia.org/wiki?curid=4682538" title="Volcán">
Volcán

Volcán – miasto w Panamie, w prowincji Chiriquí.

</doc>
<doc id="4682540" url="https://pl.wikipedia.org/wiki?curid=4682540" title="Arkadiusz Makarewicz">
Arkadiusz Makarewicz

Arkadiusz Makarewicz (ur. 29 października 1994) – polski judoka.
Zawodnik klubów: MKS Juvenia Wrocław (2007-2010), KS Gwardia Wrocław (od 2011). Wicemistrz Polski seniorów 2016 w kategorii do 66 kg. Ponadto m.in. młodzieżowy wicemistrz Polski 2015 i zwycięzca zawodów o Grand Prix Turynu 2019. 

</doc>
<doc id="4682544" url="https://pl.wikipedia.org/wiki?curid=4682544" title="Mieczysław Barwicki">
Mieczysław Barwicki

 
Mieczysław Ewaryst Barwicki (ur. 20 października 1898 w Jarocinie, zm. 20 czerwca 1969 w Poznaniu) – polski dyrygent chóralny, wydawca muzyczny i działacz ruchu śpiewaczego.
Życiorys.
Był synem Kazimierza (działacza i wydawcy muzycznego) i Marii z Gummerów. Ukończył w Poznaniu szkołę handlową i został mistrzem drogownictwa. Od 1920 udzielał się w amatorskim ruchu śpiewaczym, m.in. prowadził chóry i orkiestry w podpoznańskim Żabikowie i Swarzędzu oraz Wrześni. Od 1927 był dyrygentem Okręgu II Wielkopolskiego Związku Śpiewaczego, obejmującego powiat poznański. Wykonywał m.in. dzieła Stanisława Moniuszki, Karola Kurpińskiego i Feliksa Nowowiejskiego. W 1931 zmarł mu ojciec. Podjął część jego obowiązków chóralnych, a także prowadził do 1949 jego wydawnictwo muzyczne w Poznaniu.
W 1939 brał udział w kampanii wrześniowej. W 1940 Niemcy wysiedlili jego rodzinę na Kielecczyznę. W latach 1941–1942 był więziony przez okupantów niemieckich. Od 1942 do 1944 mieszkał w Warszawie. 23 lutego 1945 powrócił do Poznania. Dzięki zabezpieczeniu przez niego przed Niemcami dużych zasobów materiałów nutowych, możliwa była szybka i skuteczna reaktywacja chórów wielkopolskich.
Był redaktorem "Życia Muzycznego, potem Śpiewaczego" (1946-1947 i 1948). Od 1945 do 1950 był sekretarzem generalnym Wielkopolskiego Związku Śpiewaczego. We władzach tej organizacji zasiadał do końca życia. Został pochowany na Cmentarzu Junikowo w Poznaniu (pole 15-D-0-36).
Rodzina.
Jego żoną była Seweryna Maćkowiak. Ślub odbył się 15 kwietnia 1934. Małżeństwo miało trzech synów: Jana (ur. 1 marca 1935), Andrzeja (ur. 5 lutego 1936) oraz Aleksandra (ur. 16 lutego 1938).

</doc>
<doc id="4682545" url="https://pl.wikipedia.org/wiki?curid=4682545" title="Acoyapa">
Acoyapa

Acoyapa – miasto w Nikaragui, w departamencie Chontales.

</doc>
<doc id="4682549" url="https://pl.wikipedia.org/wiki?curid=4682549" title="Ciudad Darío">
Ciudad Darío

Ciudad Darío – miasto w Nikaragui, w departamencie Matagalpa.

</doc>
<doc id="4682553" url="https://pl.wikipedia.org/wiki?curid=4682553" title="Condega">
Condega

Condega – miasto w Nikaragui, w departamencie Estelí.

</doc>
<doc id="4682554" url="https://pl.wikipedia.org/wiki?curid=4682554" title="Diriomo">
Diriomo

Diriomo – miasto w Nikaragui, w departamencie Granada.

</doc>
<doc id="4682555" url="https://pl.wikipedia.org/wiki?curid=4682555" title="Lolita Torres">
Lolita Torres

Beatriz Mariana Torres Iriarte znana także jako Lolita Torres (ur. 26 marca 1930 w Avellanedzie, zm. 14 września 2002 w Buenos Aires) – argentyńska piosenkarka i aktorka.
Jest matką Diego Torresa.

</doc>
<doc id="4682556" url="https://pl.wikipedia.org/wiki?curid=4682556" title="El Sauce">
El Sauce

El Sauce – miasto w Nikaragui, w departamencie León.

</doc>
<doc id="4682559" url="https://pl.wikipedia.org/wiki?curid=4682559" title="La Concepción (Nikaragua)">
La Concepción (Nikaragua)

La Concepción – miasto w Nikaragui, w departamencie Masaya.

</doc>
<doc id="4682560" url="https://pl.wikipedia.org/wiki?curid=4682560" title="Juliusz Chłapowski">
Juliusz Chłapowski

Juliusz Chłapowski (ur. 22 listopada 1890 w Goździchowie, zm. 26 lipca 1920) – powstaniec wielkopolski, podoficer Wojska Polskiego w II Rzeczypospolitej, poeta.
Życiorys.
Urodził się w Goździchowie w rodzinie Dezyderego Andrzeja h. Dryja (1855–1925) i Teresy z Dembińskich h. Nieczuja (1865–1941). Brat Stanisława Ludwika (1888–1930), Zdzisława (1892–1920) i Kazimierza Rafała (1896–1976). 
Uczęszczając do gimnazjum, działał w Towarzystwie Tomasza Zana. Absolwent Wyższej Szkoły Technicznej w Karlsruhe i Szkoły Rolniczo-leśnej w Tharandt. Jesienią 1918 wstąpił do Polskiej Organizacji Wojskowej Zaboru Pruskiego. W styczniu 1919 walczył w powstaniu wielkopolskim na froncie pod Lesznem. Dowodził kompanią na odcinku „Pawłowice”. W lutym wstąpił do 1 pułku Ułanów Wielkopolskich, a w lipcu przeszedł do 2 pułku ułanów i awansował na wachmistrza. W maju 1920 zwolniony z wojska, ale już w lipcu wstąpił ochotniczo do 16 pułku Ułanów Wielkopolskich. Wziął udział szarży I szwadronu pod Zawidczami. "Odwagą i przykładem, porwał za sobą ułanów pierwszy raz walczących na froncie bolszewickim. W następstwie szarży plutonu na Smarżów jako jeden z pierwszych dotarł do wsi." Zginął od kuli nieprzyjacielskiej, w szarży kawaleryjskiej w okolicy Brodów i Szczurowic nad Styrem. 
Został pochowany na Cmentarzu w Rąbiniu przy Kościele (sektor 1-1-10). Pośmiertnie odznaczony Krzyżem Srebrnym Orderu „Virtuti Militari” i Krzyżem Niepodległości. 

</doc>
<doc id="4682563" url="https://pl.wikipedia.org/wiki?curid=4682563" title="La Trinidad (Nikaragua)">
La Trinidad (Nikaragua)

La Trinidad – miasto w Nikaragui, w departamencie Estelí.

</doc>
<doc id="4682566" url="https://pl.wikipedia.org/wiki?curid=4682566" title="Matiguás">
Matiguás

Matiguás – miasto w Nikaragui, w departamencie Matagalpa.

</doc>
<doc id="4682568" url="https://pl.wikipedia.org/wiki?curid=4682568" title="Nindirí">
Nindirí

Nindirí – miasto w Nikaragui, w departamencie Masaya.

</doc>
<doc id="4682569" url="https://pl.wikipedia.org/wiki?curid=4682569" title="Ticuantepe">
Ticuantepe

Ticuantepe – miasto w Nikaragui, w departamencie Managua.

</doc>
<doc id="4682571" url="https://pl.wikipedia.org/wiki?curid=4682571" title="League of Ireland Premier Division (2019)">
League of Ireland Premier Division (2019)

Rozgrywki League of Ireland Premier Division w sezonie 2019 były 99. w historii irlandzkiej najwyższej klasy rozgrywkowej. Rozpoczęły się 15 lutego, a zakończyły się 25 października 2019. W lidze wzięło udział 10 drużyn, w tym dwie, które awansowały z First Division – i . Tytuł mistrzowski zdobył .
Wyniki.
Każdy zespół grał z każdym po 4 spotkania – 2 w rundzie wiosennej i 2 w jesiennej.
Pierwsza runda.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="4682572" url="https://pl.wikipedia.org/wiki?curid=4682572" title="Villa El Carmen">
Villa El Carmen

Villa El Carmen – miasto w Nikaragui, w departamencie Managua.

</doc>
<doc id="4682577" url="https://pl.wikipedia.org/wiki?curid=4682577" title="Villanueva (Nikaragua)">
Villanueva (Nikaragua)

Villanueva – miasto w Nikaragui, w departamencie Chinandega.

</doc>
<doc id="4682579" url="https://pl.wikipedia.org/wiki?curid=4682579" title="32 Pułk Armat Polowych Austro-Węgier">
32 Pułk Armat Polowych Austro-Węgier



</doc>
<doc id="4682580" url="https://pl.wikipedia.org/wiki?curid=4682580" title="ENCE eSports">
ENCE eSports

ENCE eSports – fińska organizacja e-sportowa, która rozpoczęła działalność w kwietniu 2013 roku. ENCE ma zespoły w , StarCraft II, PlayerUnknown’s Battlegrounds i Hearthstone. W 2019 roku ENCE stał się najpopularniejszą drużyną e-sportową w Finlandii, wyprzedzając HAVU Gaming i Team Gigant. Przychody ENCE w 2018 roku wyniosły 982 tysiące euro.
Nazwa.
ENCE bierze swoją nazwę od gigantycznego wojownika mitologii greckiej, Angel Lad.
Counter-Strike: Global Offensive.
Od lata 2018 roku zespół ENCE dostał się do czołówki światowych drużyn w Counter-Strike: Global Offensive. Po zdobyciu drugiego miejsca na IEM Major Katowice 2019, ENCE eSports utrzymywało stabilną formę przez długie miesiące. 23 sierpnia 2019 ENCE eSports ogłosiło, że Aleksi „Aleksib” Virolainen został przesunięty na ławkę rezerwową, a za niego do głównego składu wchodzi Miikka „suNny” Kemppi. Był to pierwszy krok, który przyczynił się do stopniowego upadku formacji. Zmiana składu wywołała ponadto spore kontrowersje.
Niezadowalające wyniki spowodowały, że w kwietniu 2020 roku doszło do kolejnych roszad. Nowym członkiem drużyny został Elias „Jamppi” Olkkonen, który w głównym składzie zastąpił Samiego „xseveNa” Laasanena. 11 września trener zespołu – Slaava „Twista” Rasanen otrzymał tymczasową karę za używanie nielegalnego błędu w grze (tzw. coach buga). 22 października Jani „Aerial” Jussila niespodziewanie odszedł z formacji i aktualnie zasiada na ławce rezerwowych. 6 listopada doszło do transferu pomiędzy dwoma najwyżej sklasyfikowanymi drużynami w CS:GO. Joonas „doto” Forss zastąpił Aeriala w głównym składzie, natomiast Eetu „sAw” Saha objął rolę trenera. 17 listopada Jere „sergej” Salo został przesunięty na rezerwę fińskiej organizacji.
Rainbow Six: Siege.
Działalność zespołu w Rainbow Six: Siege zakończyła się w lutym 2019, kiedy umowy graczy nie zostały przedłużone. Cały zespół dołączył do niemieckiego mousesports wkrótce po wygaśnięciu umowy.
Starcraft II.
W 2018 roku zawodnik ENCE eSports "Joona ,Serral" Sotala" został pierwszym niekoreańskim mistrzem świata w "Starcraft II".

</doc>
<doc id="4682584" url="https://pl.wikipedia.org/wiki?curid=4682584" title="Magnum Sal">
Magnum Sal



</doc>
<doc id="4682591" url="https://pl.wikipedia.org/wiki?curid=4682591" title="Parafia św. Jakuba Starszego Apostoła w Debrzycy">
Parafia św. Jakuba Starszego Apostoła w Debrzycy

Parafia Świętego Jakuba Starszego Apostoła w Debrzycy – parafia rzymskokatolicka, znajdująca się w diecezji opolskiej, w dekanacie Głubczyce.
Parafię obsługuje proboszcz parafii Ścięcia św. Jana Chrzciciela w Grobnikach.

</doc>
<doc id="4682592" url="https://pl.wikipedia.org/wiki?curid=4682592" title="8 Brygada Artylerii Polowej Austro-Węgier">
8 Brygada Artylerii Polowej Austro-Węgier



</doc>
<doc id="4682593" url="https://pl.wikipedia.org/wiki?curid=4682593" title="Kredyt denominowany w walucie obcej">
Kredyt denominowany w walucie obcej



</doc>
<doc id="4682594" url="https://pl.wikipedia.org/wiki?curid=4682594" title="Parafia Trójcy Świętej w Ściborzycach Małych">
Parafia Trójcy Świętej w Ściborzycach Małych

Parafia Trójcy Świętej w Ściborzycach Małych – parafia rzymskokatolicka, znajdująca się w diecezji opolskiej, w dekanacie Głubczyce.

</doc>
<doc id="4682596" url="https://pl.wikipedia.org/wiki?curid=4682596" title="Eco (waluta)">
Eco (waluta)

Eco jest proponowaną nazwą wspólnej waluty dla 15 krajów Afryki Zachodniej. Wdrożenie nowej wspólnej waluty uzgodniła Wspólnota Gospodarcza Państw Afryki Zachodniej (ECOWAS) w 2003 roku. Wspólna waluta była dyskutowana od wielu lat i ma zostać wprowadzona w 2020 roku. Celem wprowadzenia wspólnej waluty jest poprawa warunków handlowych między krajami tego bloku, oraz zwiększenie poziomu integracji regionalnej. 
We wrześniu 2020 roku Alassane Ouattara, Prezydent Wybrzeża Kości Słoniowej, ogłosił decyzję 57. zwyczajnej sesji Konferencji Szefów Państw i Rządów ECOWAS o przystąpieniu do wdrażania „ECO” w ciągu trzech do pięciu lat.
Aby Eco mogło zostać wdrożone, UEMOA podała dziesięć kryteriów, które muszą spełniać państwa członkowskie. Zgodzono się również na stopniowe wprowadzanie nowej waluty, zaczynając od państw które już spełniły kryteria. Cztery podstawowe kryteria, jakie musi spełnić każdy kraj członkowski, to:
Docelowy termin wprowadzenia nowej waluty był już kilkakrotnie przekładany, w latach 2005, 2010 i 2014. Wprowadzając wspólną walutę, ECOWAS przyczyni się do wycofania zachodnioafrykańskiego franka CFA, waluty obowiązującej w ośmiu państwach członkowskich tworzących Afrykańską Wspólnotę Finansową.

</doc>
<doc id="4682598" url="https://pl.wikipedia.org/wiki?curid=4682598" title="KF Drenasi">
KF Drenasi

KF Drenasi (alb. Klubi Futbollistik Drenasi, serb. cyr. Фудбалски клуб Дренаси) – kosowski klub piłkarski z siedzibą w Glogovacu. Do 2018 roku mieścił się we wsi Lapušnik.
Historia.
Chronologia nazw:
Klub piłkarski KF Gryka został założony w miejscowości Lapušnik w 2000 roku. W sezonie 2016/17 wystartował na trzecim poziomie rozgrywkowym. W debiutowym sezonie zajął 3.miejsce, a w następnym był pierwszy w grupie A i zdobył promocję do Liga e Parë. Przed sezonem 2018/19 klub zmienił nazwę na KF Drenasi i przeniósł się do miasta Glogovac. Na koniec sezonu Drenasi zajęło 10.miejsce.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Nie uczestniczył w rozgrywkach europejskich.
Struktura klubu.
Stadion.
Klub rozgrywa swoje mecze domowe na stadionie Rexhep Rexhepi w mieście Glogovac, który może pomieścić 5000 widzów. Wcześniej grał na stadionie Gryka we wsi Lapušnik.
Inne sekcje.
Klub prowadzi drużyny dla dzieci i młodzieży w każdym wieku.
Kibice i rywalizacja z innymi klubami.
Rywalizacja.
Największymi rywalami klubu są inne zespoły z okolic.

</doc>
<doc id="4682599" url="https://pl.wikipedia.org/wiki?curid=4682599" title="Henryk Chmielewski (1882–1920)">
Henryk Chmielewski (1882–1920)

Henryk Chmielewski (ur. 18 stycznia 1882 w Stopnicy, zm. 30 czerwca 1920 w Sordinkach) – żołnierz armii rosyjskiej, Wojska Polskiego na Wschodzie, oficer Wojska Polskiego w II Rzeczypospolitej. Kawaler Orderu Virtuti Militari.
Życiorys.
Urodził się w Stopnicy w rodzinie Stanisława i Julii z Kaczmarskich.
Absolwent seminarium nauczycielskiego w Jędrzejowie. 
Pracował w szkołach na terenie powiatu miechowskiego. 
W 1914 wcielony do armii rosyjskiej i w jej szeregach walczył na frontach I wojny światowej.
W listopadzie 1917 wstąpił do I Korpusu Polskiego w Rosji gen. Józefa Dowbora-Muśnickiego.
Po rozwiązaniu korpusu działał w Polskiej Organizacji Wojskowej.
W 1918 wstąpił do odrodzonego Wojska Polskiego, otrzymał przydział do I batalionu 25 pułku piechoty i w jego składzie walczył w wojnie polsko-bolszewickiej.
W międzyczasie otrzymał stopień porucznika i wyznaczony został na stanowisko dowódcy kompanii.
Podczas walk odwrotowych na Ukrainie, "na czele swojego oddziału bronił wsi Sordinki nad Ubrocią przed przeważającymi oddziałami kawalerii Budionnego, przedłużająca się obrona samotnej placówki umożliwiła wycofanie się pozostałym oddziałom pułku. Śmiertelnie ranny w boju, dostał się do niewoli bolszewickiej". 
Za czyny bojowe odznaczony został Krzyżem Srebrnym Orderu „Virtuti Militari”.
Żonaty, miał dzieci: Marię (ur. 1907), Zofię (1909), Jadwigę (1910) i Tadeusza (1913).

</doc>
<doc id="4682600" url="https://pl.wikipedia.org/wiki?curid=4682600" title="Heckler&amp;Koch USP">
Heckler&amp;Koch USP



</doc>
<doc id="4682601" url="https://pl.wikipedia.org/wiki?curid=4682601" title="Heckler &amp; Koch USP">
Heckler &amp; Koch USP



</doc>
<doc id="4682602" url="https://pl.wikipedia.org/wiki?curid=4682602" title="Mistrzostwa Świata Juniorów w Hokeju na Lodzie 2020/I Dywizja">
Mistrzostwa Świata Juniorów w Hokeju na Lodzie 2020/I Dywizja

Mistrzostwa Świata Juniorów w Hokeju na Lodzie I Dywizji 2020 rozegrane zostały w dniach 9 grudnia – 15 grudnia (Grupa A) oraz 12 - 18 grudnia (Grupa B).
Do mistrzostw I Dywizji przystąpiło 12 zespołów, które zostały podzielone na dwie grupy po sześć zespołów. Zgodnie z formatem zawody I Dywizji odbyły się w dwóch grupach: Grupa A na Białorusi (Mińsk), zaś grupa B na Ukrainie (Kijów). Reprezentacje rywalizowały systemem każdy z każdym.
Hale, w których przeprowadzone zostały zawody:
Grupa A.
Do mistrzostw świata elity w 2021 z Grupy A awansowała najlepsza reprezentacja. Ostatni zespół Grupy A został zdegradowany i w 2021 zagra w Grupie B.
Tabela
    = awans do elity     = utrzymanie w I dywizji grupy A     = spadek do I dywizji grupy B
Dyrektoriat turnieju wybrał trójkę najlepszych zawodników, po jednym na każdej pozycji:
Grupa B.
Do mistrzostw świata I Dywizji Grupy A w 2021 z Grupy B awansowała pierwsza drużyna. Ostatni zespół Grupy B został zdegradowany i w 2021 zagra w mistrzostwach świata II Dywizji Grupy A.
Tabela
    = awans do I dywizji grupy A     = utrzymanie w I dywizji grupy B     = spadek do II dywizji grupy A
1,50
Dyrektoriat turnieju wybrał trójkę najlepszych zawodników, po jednym na każdej pozycji:

</doc>
<doc id="4682606" url="https://pl.wikipedia.org/wiki?curid=4682606" title="Pistolet HK P2000">
Pistolet HK P2000

Heckler &amp; Koch P2000 – pistolet samopowtarzalny produkowany przez niemiecką firmę Heckler &amp; Koch.

</doc>
<doc id="4682608" url="https://pl.wikipedia.org/wiki?curid=4682608" title="Mahesh Jadu">
Mahesh Jadu

Mahesh Jadu (ur. 26 października 1982 w Carlton, Melbourne) – australijski aktor filmowy.
Kariera.
Urodził się 26 października 1982 w Melbourne. Rodzina pochodząca z Mauritiusu, ma indyjskie korzenie (Gorakhpur oraz Kaszmir). Wystąpił w australijskim serialu telewizyjnym "Sąsiedzi", emitowanym od 1985 roku, gdzie wcielił się w rolę dra Douga Harrisa. Netflix powierzył mu rolę Ahmad w swojej produkcji "Marco Polo". W 2014 wystąpił w roli Ophira w australijsko-amerykańskim filmie fantasy "Ja, Frankenstein" w reżyserii Stuarta Beattiego. W 2017 roku zagrał hiszpańskiego żołnierza w "" w reżyserii Joachima Rønninga i Espena Sandberga. W 2019 reżyserzy Netflixa powierzyli mu rolę Vilgefortza w serialu "Wiedźmin".

</doc>
<doc id="4682612" url="https://pl.wikipedia.org/wiki?curid=4682612" title="Karabin AWP">
Karabin AWP



</doc>
<doc id="4682614" url="https://pl.wikipedia.org/wiki?curid=4682614" title="Kościół cmentarny św. Karola Boromeusza w Wiedniu">
Kościół cmentarny św. Karola Boromeusza w Wiedniu

Kościół cmentarny św. Karola Boromeusza na Cmentarzu Centralnym w Wiedniu ("Friedhofskirche zum heiligen Karl Borromäus") dawniej kościół pamięci Karla Luegera ("Dr.-Karl-Lueger-Gedächtniskirche", popularnie nazywany "Luegerkirche").
Budowa kościoła na Cmentarzu Centralnym w Wiedniu była zaplanowana już w jego pierwotnym założeniu, którego autorami byli architekci z Frankfurtu, Karl Jonas Mylius i Alfred Friedrich Bluntschli w 1870 roku. Niemniej, głównie z powodów finansowych upłynęło wiele lat od otwarcia cmentarza, gdy rada miasta Wiednia w 1899 ogłosiła konkurs na projekt ukończenia budowy kompleksu cmentarnego (brama główna, dwie sale pogrzebowe i kościół cmentarny) w Simmering. Wygrał go Max Hegele mający wówczas 27 lat. Nie ulega wątpliwości, że projekt Maxa Hegele był inspiracją dla Otto Wagnera (zasiadał w jury konkursu na Cmentarz Centralny) dla jego projektu kościoła w Steinhof zbudowanego w latach 1905–1907. Hagele rozpoczął swą budowę osiem lat po rozstrzygnięciu konkursu, dopiero po wybudowaniu głównej bramy i hal grobowych. Wmurowanie kamienia węgielnego pod budowę kościoła przeprowadził 11 maja 1908 burmistrz Wiednia Karl Lueger, a prace trwały do października 1910.
Budowany w początkach XX wieku, w warunkach ostrej walki politycznej kościół szybko przestał być jedynie katolickim kościołem cmentarny, którego jedynym celem miało być upamiętnienie zmarłych z religijnego punktu widzenia. Po nagłej śmierci Karla Luegera Rada Miejska postanowiła bowiem przekształcić budowaną budowlę w jego pomnik. Dokonano nawet korekt w dwóch trzecich już wykonanych prac budowlanych. W dolnym kościele zbudowano kryptę dla Luegera zaś w górnym zamurowano otwór dla planowanego szklanego okna by stworzyć miejsce pod malowidło ścienne „Sąd Ostateczny”, na którym został przedstawiony zmarły burmistrz Karl Lueger w białej śmiertelnej koszuli. Po ukończeniu w 1910 patronem kościoła został św. Karol Boremeusz, ale otrzymał także nazwę „Kościół pamięci dr Karla Luegera”. Ta ostatnia nazwa zaciążyła na postrzeganiu budowli, bowiem polityczni przeciwnicy burmistrza widzieli w nim pomnik Luegera, a nie kościół cmentarny wyjątkowy w historii sztuki. Znaczenie tego secesyjnego dzieła sztuki stworzonego przez Hegele z tych samych powodów nie było doceniane przez historyków sztuki i architektów. Ten wyjątkowy kościół cmentarny, jeden z najważniejszych na świecie budynków sakralnych w stylu secesyjnym, jest do dzisiaj nieobecny w najważniejszych publikacjach specjalistycznych.Max Hegele udatnie połączył w nim barokowy owalny plan budynku oraz potężnej kopuły (nawiązującej do Karlskirche w Wiedniu, a tym samym do bazyliki św. Piotra w Rzymie) z modernistyczną koncepcją elewacji i wnętrz. Nawiązanie przez niego do szeregu elementów architektonicznych charakterystycznych dla Otto Wagnera powoduje, że wielu z późniejszych historyków sztuki niesłusznie uważało go za ucznia tego ostatniego.
Kościół dzięki swemu położeniu, jak również 60-metrowej kopule szybko stał się wizytówką Cmentarza Centralnego. Na czterech bocznych wieżach znajdują się zegary. Na ich tarczach znajdują się litery zamiast cyfr, które – czytane zgodnie z ruchem wskazówek zegara od 1 do 11 – dają łacińskie zdanie "Tempus fugit". W pozycji na godzinie 12 znajduje się mały krzyż. Budowla składa się z dwóch kościołów górnego i dolnego. Górny kościół znajduje się około 3 metrów nad poziomem cmentarza i wejść można do niego trzema zewnętrznymi pochylniami ze schodami. Jest to budowla centralna, złożona z ośmiobocznej nawy, nakrytej kopułą z latarnią, wysoką na 58,5 m. Nawa powiększona jest o cztery aneksy, z których jeden pełni funkcję prezbiterium, a pozostałe są przedsionkami. Od frontu dostawione są dwie niskie wieże, zasłonięte pylonowym frontonem z wnęką pośrodku, wspartą na dwóch kolumnach. Po bokach prezbiterium dostawione są wyższe wieże, nakryte kopułkami z krzyżami. Kopuła umieszczona jest na okrągłym, wysokim tamburze, przeprutym dużymi prostokątnymi oknami oświetlającymi wnętrze. W bocznych elewacjach kościoła rozmieszczone są duże okna prostokątne oraz duże półkoliste okna. Nad portalem wejściowym znajdują się wyobrażeniami pary aniołów których autorami byli Carl Wollek i Theodor Charlemont. Na wprost od północnego, centralnego wejścia znajduje się ołtarz główny. Znajdujące się nad ołtarzem głównym malowidło z wyobrażeniem Sądu Ostatecznego jest autorstwa Hansa Zatzki. Poniżej trzy obrazy tego samego autora. Witraże i mozaiki ścienne kościoła pochodzą od Leopolda Forstnera, który według własnych projektów przedstawił czterech ewangelistów w wiszących kopułach i zaprojektował obszary wejściowe do bocznych kaplic. Mozaiki w kościele górnym przedstawiające ewangelistów wykonali Josef Heu (św. Jana), Othmar Schimkowitz (św. Łukasza), Josef Breitner (św. Mateusza) i Artur Kaan (św. Marka). Mural wykonany przez Jakoba Grubera „wskrzeszenia córki Jaira” znajduje się w lewym transepcie. Murale „wygnanie Adama i Ewy z raju” (Georg Leisek) i „żałoba za Abla” (Hans Rathausky) znajdują się w holu, gdzie znalazły także miejsce płaskorzeźby rzeźbiarzy Johanna Rathausky’ego i Georga Leiseka. W stylu secesji wiedeńskiej są także drobne elementy takie jak żyrandole, świeczniki, kropielnice czy kafelki. Poniżej znajduje się dolny kościół, który służy jako krypta, w której znajduje się 44 grobowców m.in. Karla Luegera.
W trakcie II wojny światowej kościół został poważnie uszkodzony, zniszczeniu uległa w 1945 częściowo kopuła. Naruszona została także konstrukcja budynku, a cztery boczne wieże groziły odłączeniem się od centralnego budynku z kopułą. Przyczyną tego dramatycznie pogarszającego się stanu sprzed kilku lat były zbyt słabe fundament, błędy statyczne w konstrukcji kościoła oraz zalewanie przez wody gruntowe jego podziemi. Dzisiejszy wygląd kościół zawdzięcza przeprowadzonym w latach 1995–2000 kompleksowym pracom które kosztowały 183 miliony szylingów. Wzmocniły one konstrukcję one osłabioną konstrukcję oraz wymieniły wyposażenie techniczne. Istotną część działań stanowiła rekonstrukcja jego detali architektonicznych według oryginalnych planów. Największym wyzwaniem prac konserwatorskich była rekonstrukcja zniszczonej w 1945 mozaiki kopułowej składającej się z około 22 000 osobnych części. Po przeprowadzonym remoncie kościół otrzymał nową nazwę – kościół cmentarny Św. Karola Boromeusza ("Friedhofskirche St. Karl Borromäus)."

</doc>
<doc id="4682616" url="https://pl.wikipedia.org/wiki?curid=4682616" title="Marcjanówka">
Marcjanówka



</doc>
<doc id="4682617" url="https://pl.wikipedia.org/wiki?curid=4682617" title="Maciejkowszczyzna">
Maciejkowszczyzna

Maciejkowszczyzna (, "Maciejkauszczyna"; , "Matiejkowszczina") – wieś na Białorusi, w obwodzie grodzieńskim, w rejonie wołkowyskim, w sielsowiecie Werejki.
Przed II wojną światową folwark. W dwudziestoleciu międzywojennym leżała w Polsce, w województwie białostockim, w powiecie wołkowyskim, w gminie Tereszki.

</doc>
<doc id="4682618" url="https://pl.wikipedia.org/wiki?curid=4682618" title="Nikanowce">
Nikanowce



</doc>
<doc id="4682619" url="https://pl.wikipedia.org/wiki?curid=4682619" title="Agrobusiness">
Agrobusiness



</doc>
<doc id="4682621" url="https://pl.wikipedia.org/wiki?curid=4682621" title="Karabin SSG 08">
Karabin SSG 08

Steyr SSG 08 (niem. Scharfschützengewehr 2008, pol. "karabin snajperski 2008") – karabin wyborowy z zamkiem czterotaktowym produkowany przez austriacką firmę Steyr Arms.

</doc>
<doc id="4682622" url="https://pl.wikipedia.org/wiki?curid=4682622" title="SSG 08">
SSG 08



</doc>
<doc id="4682623" url="https://pl.wikipedia.org/wiki?curid=4682623" title="Steyr SSG 08">
Steyr SSG 08



</doc>
<doc id="4682624" url="https://pl.wikipedia.org/wiki?curid=4682624" title="Karabin Steyr SSG 08">
Karabin Steyr SSG 08



</doc>
<doc id="4682625" url="https://pl.wikipedia.org/wiki?curid=4682625" title="Eamon Farren">
Eamon Farren

Eamon Farren (ur. 19 maja 1985) – australijski aktor teatralny i filmowy.
Życiorys.
Urodził się 19 maja 1985. Pochodzi z Gold Coast w stanie Queensland. W 2007 ukończył National Institute of Dramatic Art w Kensington (Sydney). W 2002 wystąpił w westernie "Kim jesteś, przybyszu?" w reżyserii Randy Haines. W 2009 w nagradzanym dramacie "Błogosławiona" w reżyserii Any Kokkinos. W 2010 powierzono mu rolę kaprala Johna Powella w serialu wojennym "Pacyfik". W 2011 wystąpił w "Przygodach Rudego" w reżyserii Kriva Stendersa. W 2016 był wśród aktorów grających role epizodyczne w filmie "Lion. Droga do domu" w reżyserii Gartha Davisa. W 2017 pokazał się też w "Twin Peaksie" amerykańskim serialu telewizyjnym Davida Lyncha i Marka Frosta. W 2019 Netflix powierzył mu rolę Cahira w serialu Wiedźmin na motywach prozy Andrzeja Sapkowskiego.

</doc>
<doc id="4682626" url="https://pl.wikipedia.org/wiki?curid=4682626" title="Miesztuny">
Miesztuny

Miesztuny (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Werejki.
W dwudziestoleciu międzywojennym leżały w Polsce, w województwie białostockim, w powiecie grodzieńskim, w gminie Gudziewicze.
Według Powszechnego Spisu Ludności z 1921 roku wieś zamieszkiwało 313 osób, 189 było wyznania rzymskokatolickiego a 124 prawosławnego. Wszyscy mieszkańcy zadeklarowali polską przynależność narodową. Było tu 58 budynków mieszkalnych.
Miejscowość należała do parafii rzymskokatolickiej w Repli i parafii prawosławnej w Gudziewiczach.
Podlegała pod Sąd Grodzki w Indurze i Okręgowy w Grodnie; właściwy urząd pocztowy mieścił się w Gudziewiczach.

</doc>
<doc id="4682627" url="https://pl.wikipedia.org/wiki?curid=4682627" title="Stefan Chrzanowski">
Stefan Chrzanowski

Stefan Chrzanowski (ur. 13 sierpnia 1897 w Mariampolu, zm. 11 września 1920 w Lublinie) – oficer armii rosyjskiej, Wojska Polskiego na Wschodzie i Wojska Polskiego w II Rzeczypospolitej. Kawaler Orderu Virtuti Militari.
Życiorys.
Urodził się w Mariampolu w rodzinie Wacława i Lucyny ze Skąpskich.
Absolwent gimnazjum klasycznego w Mohylewie oraz Pawłowskiej Szkoły Wojskowej w Piotrogrodzie.
Po ukończeniu szkoły oficerskiej, w 1917 awansowany na stopień podporucznika.
W szeregach armii rosyjskiej brał udział w walkach na Polesiu.
W listopadzie 1917 wstąpił do I Korpusu Polskiego w Rosji gen. Józefa Dowbora-Muśnickiego. Przebywał w Bobrujsku w składzie Legii Rycerskiej.
Po rozwiązaniu korpusu działał w Polskiej Organizacji Wojskowej na terenie Mohylewa, a następnie służył w szeregach 4 Dywizji Strzelców Polskich gen. Lucjana Żeligowskiego.
Po reorganizacji dywizji, na czele kompanii 31 pułku Strzelców Kaniowskich wziął udział w wojnie polsko-bolszewickiej.
W bitwie pod Zamościem został ciężko ranny i zmarł w wyniku odniesionych ran. "Za pełną poświęcenia postawę" został pośmiertnie odznaczony Krzyżem Srebrnym Orderu „Virtuti Militari”
Został pochowany na wojskowym cmentarzu w Lublinie.

</doc>
<doc id="4682630" url="https://pl.wikipedia.org/wiki?curid=4682630" title="Yūko Tsushima">
Yūko Tsushima

, właściwie – japońska pisarka, eseistka i krytyczka, zdobywczyni wielu japońskich nagród literackich, m.in. Nagrody Yomiuri. Jej książki zostały przetłumaczone na kilkanaście języków.
Życiorys.
Rodzina.
W 1948 roku jej ojciec, Osamu Dazai (właśc. Shūji Tsushima), słynny japoński pisarz, popełnił samobójstwo z kochanką. Jego historia pojawia się w dziełach przyszłej pisarki. Miała starszą o 5 lat siostrę, Sonoko. Jej starszy brat, Masaki, zmarł na zapalenie płuc w 1960 roku. W dzieciństwie i młodości uczyła się gry na fortepianie, a edukację zdobywała w szkole misji katolickej. 
W 1970 roku wyszła za mąż. Dwa lata później urodziła córkę. W 1975 odbyła swoją pierwszą zagraniczną podróż: do Paryża. W 1976 roku urodziła syna i niedługo potem rozwiodła się. W 1985 roku, z powodu zaburzeń oddechu, jej syn zmarł.
Twórczość.
Twórczość Tsushimy można podzielić na dwa okresy. Jej wcześniejsze powieści i opowiadania eksperymentują z konwencjami "I-fiction", dominującego stylu narracyjnego japońskiej prozy. Gatunek ten cechuje medytacyjny głos z perspektywy pierwszej osoby, koncentracja na intymnych związkach między postaciami oraz zainteresowanie zatarciem granicy między faktem a fikcją. Późniejsze prace Tsushimy są bardziej formalnie odważne i wyraźnie polityczne. Liczą się z japońską kulturową pamięcią o imperium, wojnie i wywłaszczeniu oraz rozważają wpływ władzy państwa na ludzi. 
Dzieła Tsushimy łączy wiele tendencji i tematów estetycznych. Często występują w nich samotne matki i inne postacie marginalizowane w japońskim społeczeństwie. Zajmowała się tematyką porzucenia, trudności gospodarczych i autonomii kobiet. Jej powieści wypełniają lukę między tym co osobiste a polityczne, badając aktualne problemy w Japonii z perspektywy codziennego życia kobiet. 
Współtworzyła – jako członkini redakcji od 1966 roku – prywatny, szanowany w całym kraju, magazyn literacki „Bungei Shuto”. 
Od 1972 jej twórczość była nagradzana: m.in. w październiku 1986 r. jej powieść "Ścigana światłami nocy" (jap. "Yoru no hikari ni owarete") zdobyła literacką Nagrodę Yomiuri. 
W 1991 roku przyłączyła się do protestów przeciwko wojnie w Zatoce Perskiej. Tego samego roku wyjechała do Paryża, gdzie wykładała japońską literaturę i prowadziła seminarium na temat Ajnów. W 1992 roku wygłaszała wykłady na uniwersytetach amerykańskich. 
Zmarła w Tokio na raka płuc w 2016 roku
Nagrody i nominacje.
1972 – nominacja do Nagrody Akutagawy za powieść "W ciąży z lisem" (jap. Kitsune wo haramu)

</doc>
<doc id="4682633" url="https://pl.wikipedia.org/wiki?curid=4682633" title="Maćkowce (obwód grodzieński)">
Maćkowce (obwód grodzieński)

Maćkowce (, "Moćkaucy"; , "Mot´kowcy") – wieś na Białorusi, w obwodzie grodzieńskim, w rejonie wołkowyskim, w sielsowiecie Werejki, przy drodze republikańskiej .
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Tereszki.

</doc>
<doc id="4682634" url="https://pl.wikipedia.org/wiki?curid=4682634" title="Maćkowce">
Maćkowce



</doc>
<doc id="4682635" url="https://pl.wikipedia.org/wiki?curid=4682635" title="KF Ballkani Suva Reka w sezonie 2019/2020">
KF Ballkani Suva Reka w sezonie 2019/2020

Sezon 2019/20 jest 21. sezonem w historii KF Ballkani Suva Reka w oficjalnych rozgrywkach Kosowa i 2. sezonem z rzędu w Superlidze Kosowa. Obejmuje on okres od 1 lipca 2019 do 30 czerwca 2020.
Skład.
Stan na 12 stycznia 2020:

</doc>
<doc id="4682636" url="https://pl.wikipedia.org/wiki?curid=4682636" title="Amédée Bollée">
Amédée Bollée

Amédée Bollée (ur. 1844 w Le Mans, zm. 1917 w Paryżu) – francuski ludwisarz i konstruktor pojazdów parowych.
Po swoim ojcu odziedziczył odlewnię dzwonów w rodzinnym Le Mans. W swoim warsztacie w latach 1873–1885 opracował serię pojazdów drogowych z napędem parowym. Pierwszy pojazd jego konstrukcji, L’Obéissante w 1875 roku odbył podróż z Le Mans do Paryża (230 km) w 18 godzin. Inne pojazdy jego konstrukcji to m.in. La Mancelle (1878) i ciągnik artyleryjski La Marie-Anne (1879).
Jego synowie Léon (1870–1913) i Amédée (1872–1926) zajęli się w późniejszych latach konstrukcją samochodów z silnikiem spalinowym.

</doc>
<doc id="4682637" url="https://pl.wikipedia.org/wiki?curid=4682637" title="Biblioteka Papieskiego Instytutu Biblijnego">
Biblioteka Papieskiego Instytutu Biblijnego

Biblioteka Papieskiego Instytutu Biblijnego stanowi wsparcie naukowe dla macierzystej instytucji. Znajduje się w Rzymie przy Piazza della Pilotta 35 w barokowym budynku rodu Muti Papazzurri. Od 1928 jako część Instytutu wchodzi w skład Konsorcjum Gregoriańskiego wraz z Papieskim Uniwersytetem Gregoriańskim i Papieskim Instytutem Wschodnim. Od 1991 stanowi część sieci URBE (Unione Romana Biblioteche Ecclesiastiche).
Historia.
Biblioteka powstaje jednocześnie z Papieskim Instytutem Biblijnym. 7 maja 1909 papież Pius X listem apostolskim Vinea electa poleca utworzenie biblioteki biblijnej, która zawierałaby wszystkie dzieła starożytne i współczesne niezbędne i użyteczne dla prawdziwego postępu wiedzy biblijnej.
Rozwój biblioteki.
Od początku finansowania Instytutu wyraźnie widoczne są starania ze strony Towarzystwa Jezusowego, aby wyposażyć Bibliotekę we wszystko, co jest niezbędne dla jej prawidłowego funkcjonowania, począwszy od regałów, aż po księgozbiór pochodzący z całej Europy. Zaznacza się w tamtym okresie – zgodnie z wolą pierwszego rektora Instytutu, o. Leopolda Foncka SJ – duża ilość publikacji w języku niemieckim oraz pochodzących z rzymskiego wydawnictwa L'Erma di Bretschneider. Wśród pierwszych nabytków Biblioteki (sprzed 25 października 1909) znajdują się Patrologia Latina i Patrologia Graeca J. P. Migne'a, 52 tomy Corpus Scriptorum Ecclesiasticorum Latinorum, komentarze do Starego i Nowego Testamentu Carla Friedricha Keila i Franza Delitzscha oraz setka innych dzieł.
W kolejnym roku, zgodnie z dokumentem, który 29 grudnia 1910 podpisał ówczesny sekretarz stanu, kardynał Rafael Merry del Val, rektor Instytutu uzyskuje od Biblioteki Watykańskiej dzieła zakupione przez papieża Leona XIII na poczet przyszłej biblioteki biblijnej (publikacje na temat wykopalisk i studiów archeologicznych Palestyny i Asyrii, czasopisma egzegetyczne i orientalistyczne) oraz duplikaty z Biblioteki Watykańskiej związane z biblistyką. Te dzieła, pozostając formalnie własnością Stolicy Apostolskiej, stanowią drugą istotną część zbiorów Biblioteki.
W latach 1909–1934 Biblioteka rozwija się rokrocznie wraz z donacjami licznych dobroczyńców, takich jak rodzina du Coëtlosquet, bracia Augustyn i Józef Lémann czy Josef Markwart oraz dzięki publikacjom nadesłanym do recenzji w czasopiśmie "Biblica" a później również "Orientalia". Również dzięki bezpośrednim nabytkom możliwym dzięki środkom Towarzystwa Jezusowego w roku 1934 Biblioteka posiadała, jak stwierdzał ówczesny rektor Instytutu, Augustin Bea, około 100000 woluminów, a więc dwa razy więcej niż w 1914. Wraz ze wzrostem ilości woluminów, latem 1970 zostaje utworzony depozyt dla książek i czasopism rzadziej konsultowanych ze względu na ich wiek. Ta inicjatywa zostaje podjęta przez o. Saverio Corradino SJ, odpowiedzialnego za Bibliotekę w latach 1975–1983, który począwszy od roku 1976 rozpoczyna przenoszenie do nowego depozytu wszystkich dzieł sprzed XIX wieku. Ważnym etapem w historii Biblioteki jest również rok 1992, kiedy jej katalog został skomputeryzowany.
W ciągu ponad 100 lat swojej historii Biblioteka nieustannie powiększa się również dzięki donacjom rzadkich woluminów, książek istotnych dla nauczanych treści oraz badań naukowych profesorów Instytutu, osiągając rozmiar przeszło 187000 woluminów.
Architektura budynku Biblioteki.
Pierwszą siedzibą Biblioteki było Kolegium Leoniańskie (Collegium Apostolicum Leonianum) w Rzymie. W lecie 1911 jest możliwe przeniesienie Biblioteki do jej aktualnej siedziby dzięki przebudowie w latach 1910–1911 budynku rodu Muti Papazzurri. Nowy projekt zostaje wykonany przez niemieckiego architekta Hermanna Josepha Hürtha z Akwizgranu i zrealizowany przez firmę Netter &amp; Jacobi. Dziedziniec pałacu zostaje zabudowany, dając początek ówczesnej Aula Magna (dzisiaj aula Piusa X), nad którą zostaje wykonana czteropiętrowa wieża biblioteczna z regałami w stylu secesyjnym.
"Aula Orientalis".
Wraz z powstaniem w 1932 drugiego wydziału Instytutu poświęconego studiom nad starożytnym Bliskim Wschodem biblioteka rozpoczyna tworzenie zbioru orientalistycznego, bogatego w publikacje rzadkie i cenne, zarówno monografie jak i periodyki, wiążące się ze światem egipskim i mezopotamskim. Począwszy od 1949 zbiory orientalistyczne są gromadzone w jednej sali, położonej w południowo-wschodnim narożniku drugiego piętra budynku, dając w ten sposób początek "Aula Orientalis". Jej współczesne usytuowanie w narożniku południowo-zachodnim drugiego piętra jest rezultatem przebudowy budynku, jaka miała miejsce w latach 1970–1975. W 1989 jej kolekcja powiększa się o zbiory egipskie i koptyjskie, które podarował o. Pierre du Bourguet SJ, niegdyś dyrektor działu orientalistycznego Luwru. Współcześnie Aula Orientale zajmuje trzy sale i posiada około 12500 pozycji (książek i czasopism) obejmujących sumerologię, asyriologię, hetytologię i egiptologię.
Zbiory.
Biblioteka Papieskiego Instytutu Biblijnego posiada obecnie:

</doc>
<doc id="4682639" url="https://pl.wikipedia.org/wiki?curid=4682639" title="Iwona Taranowicz">
Iwona Taranowicz

Iwona Janina Taranowicz – polska socjolog, dr hab. nauk humanistycznych, adiunkt Instytutu Socjologii Wydziału Nauk Społecznych Uniwersytetu Wrocławskiego i Katedry Zdrowia Publicznego Wydziału Nauk o Zdrowiu Uniwersytetu Medycznego im. Piastów Śląskich we Wrocławiu.
Życiorys.
W 1980 ukończyła studia socjologiczne na Uniwersytecie Wrocławskim. Obroniła pracę doktorską, 27 maja 2011 habilitowała się na podstawie pracy zatytułowanej "Zdrowie i sposoby radzenia sobie z jego zagrożeniami. Analiza socjologiczna". Objęła funkcję adiunkta w Instytucie Socjologii na Wydziale Nauk Społecznych Uniwersytetu Wrocławskiego, oraz w Katedrze Zdrowia Publicznego na Wydziale Nauk o Zdrowiu Uniwersytetu Medycznego im. Piastów Śląskich we Wrocławiu.
Była kierownikiem, a także starszym wykładowcą w Zakładzie Pielęgniarstwa Społecznego na Wydziale Zdrowia Publicznego Akademii Medycznej im. Piastów Śląskich.

</doc>
<doc id="4682640" url="https://pl.wikipedia.org/wiki?curid=4682640" title="Barkat Ali">
Barkat Ali

Barkat Ali (ur. 1 czerwca 1935) – pakistański bokser.
Uczestniczył w Letnich Igrzyskach Olimpijskich, w 1964 roku, odpadł w pierwszej rundzie w wadze lekkociężkiej po przegranej walce z Robertem Christophersonem. 

</doc>
<doc id="4682641" url="https://pl.wikipedia.org/wiki?curid=4682641" title="Nowosady (rejon wołkowyski)">
Nowosady (rejon wołkowyski)

Nowosady (, "Nawasady"; , "Nowosady") – wieś na Białorusi, w obwodzie grodzieńskim, w rejonie wołkowyskim, w sielsowiecie Werejki.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Tereszki.

</doc>
<doc id="4682644" url="https://pl.wikipedia.org/wiki?curid=4682644" title="La Poma (departament)">
La Poma (departament)

Departament La Poma (hiszp. "Departamento La Poma") – departament położony w prowincji Salta. Jest najmniej zaludnionym departamentem prowincji. Stolicą departamentu jest La Poma. Departament jest położony w północno-zachodniej części prowincji po wschodniej stronie Andów. Dużą jego część należy do Puna de Atacama. Złożony jest z dwóch części połączonych wąskim pasem przebiegającym przez miejscowość Muñano. Od północy graniczy z prowincją Jujuy. Od zachodu graniczy z departamentem Los Andes, od południa z departamentem Cachi, a od wschodu z departamentem Rosario de Lerma.
Większość departamentu stanowią wysokie góry dochodzące do 6000 m n.p.m. m.in. Nevado de Acay (5950 m), Nevado de Palermo (6172 m). Dwa niżej położone obszary około 3500 m n.p.m. na północy leżące m.in. w obszarze Salinas Grandes, a na południu w dolinie Río Calchaquí rozdziela przełęcz Abra del Acay. Od San Antonio de Los Cobres poprzez przełęcz Abra del Acay do La Poma i dalej na południe przebiega słynna Droga krajowa 40 (ruta nacional n.º 40 «Libertador General Don José de San Martín»).
W 2010 roku populacja departamentu wynosiła 1738, 848 mężczyzn i 890 kobiety.
W skład departamentu wchodzą m.in. miejscowości: La Poma, Cobres, Muñano.

</doc>
<doc id="4682645" url="https://pl.wikipedia.org/wiki?curid=4682645" title="Privilegium de non tolerandis Christianis">
Privilegium de non tolerandis Christianis

Privilegium de non tolerandis Christianis (łac. "przywilej nieakceptowania chrześcijan") – przywilej nadawany przez władców Rzeczypospolitej Obojga Narodów dzielnicom żydowskim, wyłącznie w miastach królewskich. Zakazywał on chrześcijanom osiedlania się, nabywania gruntów, zamieszkiwania oraz prowadzenia działalności ekonomicznej na terenie kahałów żydowskich. Przeciwieństwo nadawanego znaczenie częściej przywileju Privilegium de non tolerandis Judaeis (łac. "przywilej nieakceptowania Żydów").
Przywilej tego rodzaju nadany został kilku kahałom (czy też dzielnicom żydowskim) na ziemiach Królestwa Polskiego oraz wszystkim gminom żydowskim na terenie zajmowanym przez Wielkie Księstwo Litewskie. Nadanie takiego aktu motywowane było przede wszystkim kontrreakcją na przywileje "de non tolerandis Judaeis" oraz wyrażaną zarówno przez Żydów, jak i chrześcijan wolą zachowania wyznaniowej jednolitości jednostek terytorialnych. Co więcej, dla wielu żydowskich przedsiębiorców czy rzemieślników ograniczenie osiedlania się chrześcijan było ułatwieniem w prowadzeniu ich działalności, nabyciu nowych nieruchomości oraz ograniczało konkurencję rynkową, co generowało wymierne profity dla obu stron w odseparowanych dzielnicach.
W roku 1568 król Zygmunt II August nadał przywilej "de non tolerandi Christianis" Żydom zamieszkującym podkrakowski Kazimierz. Prawdopodobnie w tym samym roku taki sam akt nadany został Żydom z Podzamcza, odseparowanej dla nich części Lublina. W roku 1633 król Władysław IV Waza nadał "Privilegium de non tolerandis Christianis" zamieszkanej przez ludność żydowską dzielnicy Poznania – równolegle w Wilnie powstała pierwsza na Litwie wydzielona dzielnica dla Żydów (getto). W 1645, za panowania tego samego władcy, przywilej "de non tolerandis Christianis" nadany został wszystkim gminom żydowskim na Litwie (w granicach Wielkiego Księstwa Litewskiego).

</doc>
<doc id="4682647" url="https://pl.wikipedia.org/wiki?curid=4682647" title="Charles Atkin">
Charles Atkin

Charles Sydney Atkin (ur. 26 lutego 1889 w Sheffield, zm. 9 maja 1958 w Sheffield) – brytyjski hokeista na trawie na igrzyskach w Antwerpii 1920. Wraz z drużyną zdobył złoty medal.

</doc>
<doc id="4682648" url="https://pl.wikipedia.org/wiki?curid=4682648" title="Eric Crockford">
Eric Crockford

Eric Crockford (ur. 13 października 1888 w Shackerstone, zm. 17 stycznia 1958 w Middlesbrough) – brytyjski hokeista na trawie. Na igrzyskach olimpijskich w Antwerpii 1920 wraz z drużyną zdobył złoty medal. W latach 1911–1922 uprawiał także krykieta.

</doc>
<doc id="4682649" url="https://pl.wikipedia.org/wiki?curid=4682649" title="Harry Haslam">
Harry Haslam

Harry Eustace Haslam (ur. 7 lutego 1883 w Aston, Birmingham, zm. 7 lutego 1955 w Ilford) – brytyjski hokeista na trawie. Na igrzyskach olimpijskich w Antwerpii 1920 wraz z drużyną zdobył złoty medal.

</doc>
<doc id="4682651" url="https://pl.wikipedia.org/wiki?curid=4682651" title="Harold Cooke">
Harold Cooke

Harold Cooke (ur. 1895 w Shackerstone, zm. 1966 w Middlesbrough) – brytyjski hokeista na trawie na igrzyskach w Antwerpii 1920. Wraz z drużyną zdobył złoty medal.

</doc>
<doc id="4682652" url="https://pl.wikipedia.org/wiki?curid=4682652" title="Reginald Crummack">
Reginald Crummack

Reginald Crummack (ur. 16 lutego 1887 w Shackerstone, zm. 25 października 1966 w Middlesbrough) – brytyjski hokeista na trawie. Na igrzyskach olimpijskich w Antwerpii 1920 wraz z drużyną zdobył złoty medal.

</doc>
<doc id="4682655" url="https://pl.wikipedia.org/wiki?curid=4682655" title="Biblioteka PIB">
Biblioteka PIB



</doc>
<doc id="4682656" url="https://pl.wikipedia.org/wiki?curid=4682656" title="Egipt rzymski">
Egipt rzymski

Egipt rzymski (, ; "Aígyptos") – okres w historii Egiptu, w którym był on częścią Cesarstwa Rzymskiego. Trwał od momentu przekształcenia Egiptu w rzymską prowincję przez cesarza Augusta w roku 30 p.n.e. aż do reform Dioklecjana pod koniec III w., które uważane są za początek okresu bizantyńskiego w historii Egiptu.
Rzymska obecność w Egipcie datuje się co najmniej od 55 p.n.e., czyli momentu przywrócenia rządów Ptolemeusza XII (80–51 p.n.e.) przez armię namiestnika Syrii Aulusa Gabiniusa. Egipt ostatecznie stał się rzymską prowincją wraz z obaleniem Kleopatry VII (51–30 p.n.e.) przez Oktawiana (27 p.n.e.–14 n.e.). W ramach imperium Egipt miał szczególny status, jako prowincja zarządzana przez bezpośrednio odpowiedzialnego przed cesarzem prefekta w randze ekwity, do której senatorowie nie mieli nawet wstępu, oraz posiadająca odrębny system monetarny. Rzymskie panowanie w Egipcie cechowała bezwzględna eksploatacja ekonomiczna, skoncentrowana przede wszystkim na zapewnieniu dostaw zboża dla Rzymu. Stopniowo doprowadziła ona do ruiny Egiptu, który przeżywał poważne trudności gospodarcze już w połowie II w. n.e., zaś doznał zupełnego upadku w stuleciu następnym, co było częścią obejmującego całe cesarstwo kryzysu wieku III. Ponadto poprzez Egipt cesarstwo prowadziło handel z basenem Oceanu Indyjskiego i niezwykłe bogactwo stolicy i głównego portu przeładunkowego rzymskiego Egiptu, Aleksandrii, wynikało m.in. z pośrednictwa w tym handlu. Chociaż początek panowania rzymskiego cechował pewien kulturalny upadek, w późniejszym okresie Aleksandria odzyskała swoją rolę kulturalnego centrum wschodniej części Morza Śródziemnego, o czym świadczy fakt, że w mieście działali tak wybitni myśliciele jak Orygenes czy Plotyn. Rzymianie podzielili ludność Egiptu na zhierarchizowane grupy rzymskich obywateli, Greków i Egipcjan, pomiędzy którymi przejście było praktycznie niemożliwe. Podczas gdy Rzymianie wraz z Grekami mieli być ciałem rządzącym krajem, jedyną rolą przeznaczoną dla tubylczych Egipcjan (z wyjątkiem nielicznych kapłanów) była praca na roli. Aż do III wieku tradycyjna religia Egiptu odznaczała się znaczną żywotnością, jednak kryzys III wieku pociągnął za sobą upadek świątyń i w ich miejsce na egipskiej wsi zaczęło pojawiać się chrześcijaństwo.
Początki rzymskiej obecności w Egipcie.
Formalnie rzecz biorąc Egipt został włączony do państwa rzymskiego w 30 p.n.e., jednak w rzeczywistości Rzymianie byli obecni nad Nilem dużo wcześniej. Zarówno Ptolemeusz VIII (170–116 p.n.e.) jak i Ptolemeusz X (110–88 p.n.e.) zapisali swój kraj Rzymowi i nie stał się on rzymską prowincją prawdopodobnie tylko z powodu braku zgody w rzymskim senacie co do tego, kto miałby objąć jego namiestnictwo. Ptolemeusz XII (80–51 p.n.e.) panował w Egipcie z łaski Rzymu i kiedy jego polityka doprowadziła do wypędzenia go z kraju przez aleksandryjski plebs w 55 p.n.e., zwrócił się do Rzymu z prośbą o przywrócenie go do władzy. Kupił poparcie senatu kwotą 10 tys. talentów, po czym armia namiestnika Syrii Aulusa Gabiniusa w jego imieniu opanowała Egipt. Od tej pory Egipt znajdował się pod rzymską okupacją, zaś jego ministrem finansów został rzymski bankier Gajusz Rabiriusz Postumus. W 54 p.n.e. Postumus został obalony przez aleksandryjski plebs i osądzony za nadużycia przed rzymskim trybunałem. W 48 p.n.e. w pościgu za Pompejuszem do Egiptu trafił Gajusz Juliusz Cezar, by odnaleźć swojego rywala, zamordowanego przez młodego Ptolemeusza XIII (51–47 p.n.e.). Niezadowolony z tego faktu Cezar sprzymierzył się z siostrą Ptolemeusza XIII, Kleopatrą VII (51–30 p.n.e.), z którą dodatkowo spłodził syna, Ptolemeusza XV (44–30 p.n.e.), od imienia swojego ojca nazywanego Cezarionem. Po śmierci Cezara w 44 p.n.e. Kleopatra sprzymierzyła się, a następnie zawarła związek małżeński z jego następcą na rzymskim wschodzie, Markiem Antoniuszem. Antoniusz i Kleopatra zostali pokonani przez Oktawiana (27 p.n.e.–14 n.e.) w bitwie pod Akcjum w 31 p.n.e., by w następnym roku zginąć. Choć rzymskie wojska stacjonowały w Egipcie nieprzerwanie od ćwierć wieku, dopiero teraz z woli Oktawiana stał się on rzymską prowincją.
Egipt prowincją Rzymu.
Egipt Augusta.
Przejście Egiptu pod władzę Rzymu było przełomowym wydarzeniem w historii kraju. Wprawdzie już wcześniej wielokrotnie znajdował się on pod obcym panowaniem, lecz dla dotychczasowych władców Egiptu (poza Achemenidami) był on centrum ich rządów, stąd chcąc zapewnić stabilność swojemu panowaniu w mniejszym lub większym stopniu godzili się oni na egipcjanizację. Teraz natomiast Egipt znalazł się na peryferiach politycznego centrum i nie miał możliwości oddziaływania na swoich odległych władców. Oktawian August nadał Egiptowi szczególny status, włączając go do swojej osobistej domeny i decydując że będzie rządzony przez bezpośrednio przed nim odpowiedzialnego prefekta w randze ekwity. Prefektowi podlegało czterech lokalnych epistrategów, poniżej których z kolei znajdowało się trzydziestu strategów, rządzących w odziedziczonych po Ptolemeuszach nomach. Prefekt miał do swojej dyspozycji także prokuratorów odpowiedzialnych za finanse i kilku innych wyspecjalizowanych wyższych urzędników. Specyfiką rzymskiej administracji na poziomie lokalnym było obsadzanie stanowisk na zasadzie przymusowej liturgii. Termin ten wkrótce stracił swoje dodatnie konotacje obywatelskie, w ujęciu rzymskim liturgia wiązała się bowiem z majątkową odpowiedzialnością za realizację zadań administracyjnych, w tym zebranie podatków. Inną zmianą było pojawienie się w Egipcie prywatnej własności ziemi, a duża skala przechodzenia własności państwowej w ręce prywatne była jednym z najważniejszych zjawisk historii agrarnej rzymskiego Egiptu. W okresie panowania dynastii julijsko-klaudyjskiej w Egipcie pojawiły się wielkie majątki ziemskie (zwane "ousiai"), dawane w dożywotnie użytkowanie członkom rodziny cesarskiej i dworskim faworytom, które później jednak zniknęły. Senatorowie i ekwici najwyższej rangi nie mieli nawet prawa wjeżdżać do Egiptu bez zezwolenia cesarza. Tak jak w czasach ptolemejskich, Egipt miał posiadać własny system monetarny, odizolowany od reszty imperium. Te zarządzenia miały zapobiec pojawieniu się w Egipcie jakiegokolwiek rywala dla władzy Augusta oraz jednocześnie ułatwić ekonomiczną eksploatację nowej prowincji. Tak ukonstytuowany „Egipt Augusta” miał przetrwać w swej administracyjnej izolacji przez następne trzy stulecia.
Ekonomiczne znaczenie Egiptu dla Rzymu wynikało przynajmniej z trzech rzeczy. Po pierwsze i najważniejsze, Egipt był dostarczycielem zboża, zaspokajającym mniej więcej jedną trzecią potrzeb stolicy imperium w tym zakresie. „Potrzeba zapewnienia stałej produkcji i dostaw zboża decydowała o bez mała wszystkich aspektach rzymskiej polityki w Egipcie”. Po drugie, wydobywano w nim szereg minerałów, takich jak złoto oraz pewne rzadkie odmiany kamienia wykorzystywane w budownictwie. Po trzecie, z portów nad Morzem Czerwonym, Myos Hormos i Berenike, prowadzono handel towarami luksusowymi z Indiami, a pośrednio także z Malajami, a być może nawet Chinami. Ten handel rozpoczął się już za Ptolemeuszy, jednak prawdziwie rozkwitł w czasach rzymskich. Niezwykłe bogactwo Aleksandrii wynikało z faktu, że była ona portem przeładunkowym dla wszystkich towarów wysyłanych z Egiptu do Rzymu i innych miast Morza Śródziemnego, od zboża począwszy, a na indyjskich przyprawach skończywszy. Ponadto miasto było ważnym ośrodkiem rzemiosła, które generalnie rozkwitało w Egipcie, do czego prawdopodobnie przyczyniła się likwidacja ptolemejskich monopoli. Chociaż aleksandryjskie Muzeum nadal istniało, to jednak jego dawna rola prowadzenia działalności naukowej i propagowania kultury należała już do przeszłości. Nauczyciele wyjechali do Rzymu lub innych bardziej aktywnych ośrodków i jedynie szkoła medycyny cieszyła się pochlebną opinią. Warto odnotować, iż nie ma Aleksandryjczyków wśród przedstawicieli drugiej sofistyki. Pomimo że Aleksandria była drugą po Rzymie największą metropolią świata śródziemnomorskiego, liczącą być może nawet pół miliona mieszkańców, to nie miała rady miejskiej ("boule") i jej przedstawiciele ciągle domagali się od kolejnych cesarzy jej „przywrócenia”, utrzymując iż istniała ona za Ptolemeuszy (kwestia ta nie jest jasna).
Przyjmuje się, że populacja Egiptu powoli rosła aż do wybuchu zarazy Antoninów w 166–167 i według różnych szacunków u swego szczytu liczyła 4,75, 5 lub nawet 7 mln mieszkańców. Ludność Egiptu była podzielona na zhierarchizowane grupy, posiadające różne prawa i obowiązki. Rzymianie, Grecy i Egipcjanie stanowili wyraźnie oddzielone grupy i przejście pomiędzy nimi było praktycznie niemożliwe bez zgody cesarza. Na Rzymian składała się nieliczna grupa wyższych i średnich urzędników, w większości przybyłych z zewnątrz, Greków mających rzymskie obywatelstwo oraz żołnierzy i weteranów. Rzymianie byli zwolnieni z podatku pogłównego i liturgii. Do Greków zaliczano jedynie obywateli Aleksandrii i dwóch innych greckich polis – Naukratis i Ptolemais. Grecy płacili niższe niż Egipcjanie podatki i mogli wstępować do rzymskich legionów na równi z obywatelami rzymskimi. Najliczniejsi Egipcjanie stanowili tę grupę ludności, na której spoczywały wszelkie możliwe ciężary (z wyjątkiem posiadających specjalny status kapłanów), w szczególności zaś obowiązek pracy na roli. Egipscy wieśniacy byli przypisani do ziemi, tzn. nie mogli opuścić swojej miejscowości bez zezwolenia władz. W przeciwieństwie do poprzedniej epoki mieszane małżeństwa były surowo karane, zaś dzieci pochodzące z mieszanych związków uzyskiwały status po mniej uprzywilejowanym rodzicu. By zostać rzymskim obywatelem, trzeba było wcześniej posiadać obywatelstwo Aleksandrii, przy czym liczba tych najwyżej usadowionych w hierarchii społecznej Greków była ograniczona. Co więcej, zgodnie z decyzją Augusta obywatele pochodzenia egipskiego nie mogli zasiadać w senacie. Przed rodowitymi Egipcjanami była także zamknięta zwykła dla innych prowincjuszy droga awansu poprzez służbę w armii – przyjmowano ich tylko do floty. Nie ulega wątpliwości, że ten system, tak bardzo ograniczający wszelką społeczną mobilność, został skonstruowany głównie po to, by zapewnić ciągłe istnienie służebnej klasy Egipcjan pracującej na roli i dostarczającej dla Rzymu tak potrzebne mu zboże. Językiem urzędowym rzymskiego Egiptu był grecki (rzadziej łacina) i przestano uznawać kontrakty sporządzane pismem demotycznym oraz zniesiono egipskie sądy. W sumie „fundamentalną zmianą wprowadzoną przez Augusta było użycie Greków, na czele z Aleksandryjczykami, jako nowego ciała rządzącego krajem, podczas gdy Egipcjanie (podobnie jak inne obce społeczności obecne w Egipcie), inaczej niż inni prowincjusze, nie zostali dopuszczeni do administrowania imperium”.
Historia polityczna.
Egipt miał bardzo złą reputację wśród Rzymian. Jego animalistyczna religia była uważana za barbarzyńską (kult egipskich bóstw został zakazany w Rzymie przez Augusta), a cała prowincja miała opinię wyjątkowo buntowniczej. Szczególnie Aleksandrię uważano za ośrodek antyrzymskiego resentymentu i ciągle powtarzające się rozruchy oraz takie dokumenty jak Acta Alexandrinorum, pełne nienawiści wobec rzymskich władz, potwierdzają tą opinię. Początek panowania rzymskiego wiąże się z pewnym gospodarczym ożywieniem, związanym z aktywnymi pracami nad renowacją systemu irygacyjnego, zaniedbanego za ostatnich Ptolemeuszy. Te pozytywne bodźce ekonomiczne zniweczył jednak rzymski fiskalizm i poddany bezwzględnej ekonomicznej eksploatacji rzymski Egipt powoli lecz systematycznie stawał się coraz uboższy. Położony na peryferiach imperium był on także świadkiem niewielu ważnych wydarzeń politycznych i, co się z tym wiąże, bardzo rzadko był odwiedzany przez kolejnych cesarzy. Tuż po zajęciu Egiptu Rzymianie musieli walczyć z zagrażającym jego południowym granicom władcom Meroe, jednak po odparciu ich inwazji w 21 p.n.e. zawarto z nimi pokój. Odtąd przez niemal trzy następne stulecia Egiptowi nie zagrażał żaden wróg zewnętrzny. Pierwszym członkiem rodu cesarskiego po Auguście, który odwiedził Egipt, był Germanik, bratanek Tyberiusza (14–37). W 19 podczas klęski głodu otworzył on spichlerze ze zbożem na eksport, zdobywając tym czynem ogromną popularność wśród ludności Aleksandrii. Tyberiusz nie był jednak zadowolony z tego, że Germanik złamał zakaz wjazdu do Egiptu bez zgody cesarza i obawiał się, że ten kraj może stać się bazą dla buntu jego ambitnego krewnego. Rok później Germanik zginął w Syrii, według Tacyta z polecenia Tyberiusza.
Wizyta Heroda Agryppy w Aleksandrii w 38 stała się pretekstem do wybuchu antyżydowskich rozruchów. Żydzi stanowili najliczniejszą obcą społeczność w Egipcie i pretensje ich zhellenizowanej elity do statusu równego z Grekami były źródłem nieustannych napięć w relacji z tymi ostatnimi. W 39 delegacje Aleksandryjczyków i miejscowych Żydów udały się do Rzymu, by przedstawić swoją sprawę przed cesarzem. Dopiero Klaudiusz (41–54) udzielił odpowiedzi na prośby obu stron, potwierdzając dotychczasowe prawa Żydów, ale jednocześnie każąc im zadowolić się tymi już posiadanymi. Pierwszym prefektem Egiptu pochodzenia miejscowego był aleksandryjski Żyd Tyberiusz Juliusz Aleksander, który porzucił judaizm dla kariery ekwity. To on w 69 w Aleksandrii ogłosił cesarzem Wespazjana (69–79), który został przywitany jak faraon, przy czym proklamowano go synem Amona i wcieleniem Serapisa. Kulminacją narastającego od dawna grecko-żydowskiego konfliktu w Egipcie było żydowskie powstanie, które w latach 115 do 117 zrujnowało znaczne obszary kraju. Nieudana rebelia oznaczała koniec istnienia żydowskiej społeczności w Egipcie, która z powrotem pojawiła się dopiero w następnym stuleciu. W 130 szczegółowej inspekcji Egiptu dokonał Hadrian (117–138), który odbył podróż łodzią w dół Nilu. Najtrwalszym dziedzictwem odwiedzin Hadriana była budowa czwartego greckiego polis w Egipcie, Antinoopolis, założonego na cześć ulubieńca cesarza, Antinousa, który utonął w rzece.
Przynajmniej tymczasowe zniknięcie żydowskiej społeczności wcale nie doprowadziło do uspokojenia Aleksandrii, gdzie w 153 doszło do rozruchów, w trakcie których zginął prefekt Lucjusz Munacjusz Feliks. W tym okresie sytuacja egipskich chłopów, systematycznie wyzyskiwanych przez rzymski aparat administracyjny, była już bardzo trudna, a pogorszył ją jeszcze wybuch zarazy trwającej w imperium w latach 165 do 180. W roku 171 doszło do wybuchu tzw. powstania pasterzy, którzy rozbili miejscowe siły rzymskie i zostali pokonani dopiero w 175 przez świeże oddziały namiestnika Syrii Awidiusza Kasjusza. Po tym zwycięstwie wojska Kasjusza ogłosiły go cesarzem, co wymusiło przybycie do Egiptu Marka Aureliusza (161–180), który po stłumieniu buntu spędził w Aleksandrii zimę. W latach 199–200 w Egipcie przebywał Septymiusz Sewer (193–211), który w odpowiedzi na narastający kryzys przeprowadził pewne reformy. Cesarz w stolicach nomów ustanowił rady ("boule") złożone z liturgów odpowiedzialnych za zebranie podatków, „co nie tylko miało poważne implikacje dla wewnętrznej administracji, teraz prowadzonej przez klasę radnych ("bouletai", łac. "curiales"), ale także utorowało drogę do ostatecznego demontażu opartego na nomach starożytnego systemu biurokratycznego”. To również wtedy Aleksandria i pozostałe greckie miasta w Egipcie otrzymały "boule", zezwolono także Egipcjanom na wstępowanie do Senatu. W 212 edykt Karakalli nadał obywatelstwo rzymskie wszystkim mieszkańcom imperium, jednak nie miał on istotnego znaczenia dla położenia zwykłych egipskich chłopów. Podczas wizyty Karakalli (211–217) w Aleksandrii w 215 tłum drwił z niego przypominając mu morderstwo jego brata Gety (211–212). Z zemsty cesarz skierował przeciwko niemu wojsko i doszło do rzezi mieszkańców miasta. Karakalla wygnał także z niego tubylczych Egipcjan.
W III wieku Egipt znajdował się już w głębokim gospodarczym upadku. Sprzeciw egipskich chłopów wobec rzymskiej władzy przybierał przede wszystkim formę opuszczania gospodarstw i ucieczki na pustynię ("anachoresis") w obliczu niezdolności do sprostania nakładanym ciężarom. Ta praktyka była znana w Egipcie od czasów faraońskich i przybierała masową formę w okresach kryzysu. Jak pisał Milne: „Egipt w jakimkolwiek stopniu wpływał na kształt cesarskiej polityki w tym okresie jedynie poprzez swoje ubóstwo; niezdolność rządu centralnego do ściągnięcia podatków ze wschodnich prowincji zmusiła Filipa do zawarcia pokoju z Gotami nad Dunajem”. Paradoksalnie, odkrycia archeologiczne wskazują jednak właśnie na trzeci wiek jako na szczytowy moment publicznego budownictwa w stylu rzymskim. „Jednym z wyjaśnień tej widocznej sprzeczności jest fakt, że prace publiczne były sferą w której rady miejskie były autonomiczne i obywatelska duma mogła odegrać tutaj swoją rolę”. 
W 250 po raz pierwszy od czasów Augusta Egipt zaatakowali obcy najeźdźcy, gdy jego południową granicę przekroczyli Blemiowie. Od tej pory ich ataki powtarzały się co jakiś czas. W 262 Egipt był scenerią krótkiej rebelii prefekta Emiliana, który ogłosił się cesarzem, jednak jeszcze w tym samym roku został pokonany przez siły Galiena (253–268). Walki uliczne w Aleksandrii doprowadziły wówczas do zniszczenia znacznej części miasta i spadku jego ludności o mniej więcej dwie trzecie. W 271 Egipt został zajęty przez królową Palmyry Zenobię (267–272) i jej armia okupowała kraj przez większość tego roku dopóki nie została pokonana przez przyszłego cesarza Probusa (276–282). Palmyra zbuntowała się ponownie w 272 i Aleksandria poszła za jej przykładem, tym razem z inicjatywy Firmusa, bogatego kupca posiadającego ekonomiczne związki z Blemiami. Po ostatecznym pokonaniu Palmyry Aurelian (270–275) przystąpił do oblężenia Aleksandrii i po jej zdobyciu w 273 spalił Muzeum, karząc w ten sposób miasto za kolejną rewoltę. Uczeni albo uciekli z kraju, albo znaleźli schronienie w mniejszej bibliotece w Serapejon. Zarówno Aurelian jak i Probus próbowali podnieść z upadku egipskie rolnictwo, pierwszy przez reorganizację transportu na Nilu, drugi zaś przez prace irygacyjne, jednak żadna z tych inicjatyw nie zażegnała kryzysu. W roku 297 w Aleksandrii wybuchł bunt Domicjusza Domicjana, który został osobiście stłumiony przez Dioklecjana. Dioklecjan ostatecznie włączył Egipt do zreorganizowanego przez siebie systemu prowincjalnego, zniósł jego odrębność monetarną i wprowadził łacinę do jego administracji. W ten sposób zakończyła się historia „Egiptu Augusta” i ten moment tradycyjnie uważany jest za początek nowego, bizantyńskiego okresu w historii Egiptu.
Życie religijne.
August skonfiskował wiele świątynnych majątków oraz poddał finanse świątyń drobiazgowej kontroli. Liczba kapłanów była limitowana, pilnowano także, by zawsze byli oni obrzezani, ubrani w lniane szaty i mieli ogolone głowy. Podczas gdy w czasach ptolemejskich kapłani byli aktywni politycznie i często sprawowali po kilka urzędów, także o charakterze świeckim, teraz ograniczono ich rolę do sfery czysto religijnej. To z tego okresu „wywodzi się późniejszy stereotypowy obraz odosobnionego, ascetycznego egipskiego kapłana, oddanego czystości i kontemplacji”. Za czasów ptolemejskich rodzina Arcykapłanów Ptaha z Memfis zdominowała kapłańską biurokrację i gospodarkę oraz utrzymywała zażyłe kontakty z rodziną królewską. Jej przedstawiciele koronowali królów i kontrolowali szereg ziem powiązanych z religijnymi instytucjami. W momencie inwazji Augusta memfickim arcykapłanem był szesnastoletni Petubast IV, który zmarł nagle w 30 p.n.e. Jego następca, Psenamon II, zniknął wkrótce po 23 p.n.e., i w ten sposób linia arcykapłanów wygasła. Trudno to uznać za kwestię przypadku. Odtąd kwestie świątynne były uważane za wchodzące w zakres spraw prywatnego skarbu cesarza, dopóki za panowania Hadriana nie ustanowiono urzędu Arcykapłana Aleksandrii i całego Egiptu, który był rzymskim ekwitą w randze prokuratora i nie sprawował żadnej władzy religijnej, ale zarządzał dobrami świątynnymi i nadzorował kler oraz kult cesarski w całym kraju.
W egipskiej tradycji religijnej świątynie były miejscami ziemskiego pobytu boskich sił i zwykli ludzie nie mieli do nich wstępu. W teorii jedynym reprezentantem ludzkości wobec bogów był faraon, w praktyce jednak codzienne rytuały sprawowali „oczyszczeni” kapłani. W okresie rzymskim faraon „często stawał się bezimienną postacią, czysto rytualnym królem (zamiast królewskiego imienia kartusz mógł być wypełniony przez słowo pr-ˤ3, «faraon»), i czasami jego funkcje były nawet przejmowane przez boga”. Świątynia nie była miejscem spotkań wiernych, ale miejscem niedostępnym i zakazanym dla zwykłych ludzi i bóg opuszczał ją jedynie w trakcie uroczystych procesji, powiązanych z różnymi świętami, i to wtedy można było go zobaczyć, a nawet być świadkiem wyroczni udzielonej przez niego w jakiejś ważnej publicznej sprawie. Poza tym zwykli ludzie mogli jedynie dotknąć hieroglifów lub reliefów, obejrzeć publiczne stele lub obrazy, zostawić wotum lub prośbę, albo prosić o pisemne odpowiedzi na pytania. Tak ograniczony dostęp do bogów w ramach religii oficjalnej był jedną z przyczyn powstawania różnych ludowych kultów, sprawowanych w niewielkich świątyniach złożonych jedynie z jednego lub dwu pomieszczeń, często zbudowanych nie z kamienia, ale mułowej cegły. Do tego rodzaju świątyń bez wątpienia należały liczne sanktuaria Izydy ("isieia") obecne na wsi, prowadzone przez jednego kapłana i jego rodzinę, gdzie bogini była bezpośrednio dostępna bez ceremoniału wielkich świątyń. Wielcy bogowie oficjalnego panteonu rozwinęli także ludowe formy takie jak Mestasytmis (egip. "msḏr-sḏm", słuchające ucho) czy Pneferos, w których „byli «słuchającymi bogami» ("epekooi theoi"), tj. bogami słuchającymi modlitw i miłosiernie spoglądającymi na tych, którzy się do nich odwoływali”. Innym przykładem tej „religii ubogich” były kulty animalistyczne, które w okresach ptolemejskim i rzymskim rozkwitały jak nigdy dotąd. Święte zwierzęta były tutaj „żywymi obrazami” bogów, widocznymi dla publiczności w pewnego rodzaju ogrodach zoologicznych i innych miejscach, takich jak wszechobecne na wsi świątynie ibisa. Po śmierci te zwierzęta były mumifikowane i uroczyście chowane, tak że „miliony świętych ibisów, sokołów i kotów, często zabijanych specjalnie dla tego celu, były ofiarowane na zwierzęcych cmentarzach”.
Religia ówczesnego Egiptu w wielu przypadkach jest przykładem syntezy wpływów kultury hellenistycznej i egipskiej. Grecy dokonali utożsamienia swoich bóstw z egipskimi, i tak np. Ozyrys był Dionizosem, Amon Zeusem a Thot Hermesem. Poza tym jednak powstawały bóstwa mieszane, łączące atrybuty greckie i egipskie. Najważniejszym z nich była Izyda, starożytna egipska bogini, odgrywająca ważną rolę w historii swego brata i małżonka Ozyrysa oraz jego walki ze swoim bratem Setem, który ostatecznie miał zostać pokonany przez syna Ozyrysa i Izydy Horusa. Zasadnicza treść tego mitu w epoce grecko-rzymskiej nie uległa zmianie, jednak o ile w tradycji egipskiej jego główną postacią był Ozyrys, to w tradycji hellenistycznej stała się nią Izyda, przy czym jej małżonek był najczęściej zastępowany przez Serapisa, hybrydę Ozyrysa i Apisa stworzoną przez Ptolemeuszów, zamiast Horusa pojawiał się zaś Harpokrates lub Anubis. „Mimo że Ozyrys-Serapis, Harpokrates i Anubis są obecni w kulcie, to i tak występują jedynie jako asysta Izydy, która z kolej jawi się jako bogini niemal uniwersalna. Otóż z płaczki Ozyrysa z tradycji egipskiej stała się ona w epoce cesarskiej boginią zdolną zastąpić każde inne bóstwo żeńskie. [...] W swojej modlitwie do niej Lucjusz, bohater "Metamorfoz", utożsamią ją z Demeter, Afrodytą, Artemidą, Persefoną, a Izyda nie zaprzecza temu w swojej odpowiedzi: była Kybele dla Frygijczyków, Ateną dla Ateńczyków, Afrodytą dla mieszkańców Pafos, Artemidą Dyktynną na Krecie, Demeter Eleuzyńską. Litania izydyjska z Oksyrynchos potwierdza tę praktykę: bogini była więc prawdopodobnie Latoną w Likii, Hekate w Karii. Izyda stanowi przykład synkretyzmu-amalgamatu: jej osobowość wzbogacały cechy bóstw, z którymi ją identyfikowano”. Kult Izydy rozpowszechnił się w całym świecie śródziemnomorskim dzięki patronatowi religijnych stowarzyszeń, które były nowym fenomenem okresu rzymskiego. Ich religijność była skoncentrowana nie na świątynnych rytuałach, ale praktykach takich jak spożywanie symbolicznych posiłków, modlitwy i grupowa hierarchia. Kultywowały one obraz bogów, którzy nie byli przypisani do danego miejsca lub ograniczeni tradycyjnymi przedstawieniami, ale mieli wymiar kosmiczny, tak jak Izyda władca niebios albo Horus słońce. To wspólnota wiernych stała się tutaj miejscem religijnej komunikacji.
Rzymski Egipt był społeczeństwem dwujęzycznym i wielokulturowym, w którym obok egipskiego do komunikacji z bogami i ich opisywania używano także greki. Oczekiwania przesiąkniętych hellenistyczną kulturą cudzoziemców często wręcz dyktowały nowe formy, w jakich świątynie obcowały ze swoimi wiernymi. Wotywne inskrypcje w języku greckim ("proskynemata") miały charakter zindywidualizowany i publiczny, oraz wyraźnie jednym z ich celów było samoupamiętnienie. Podczas gdy dla Egipcjan najważniejsza była świątynia powiązana z nimi przez lokalną lub rodzinną tradycję, fenomenem epoki grecko-rzymskiej stało się indywidualne doświadczanie poszczególnych świątyń i ich bóstw, zbliżone do naszego pojęcia „pielgrzymowania”. Świątynne rytuały były tak przekształcane przez kapłanów, by zgodnie z oczekiwaniami ich nowych wiernych mogły służyć formułowaniu ich próśb o zdrowie rodziny, ochronę i osobisty sukces. Większość z tego, co znamy jako „Greckie Papirusy Magiczne”, jest w istocie „tłumaczeniem i przeformułowaniem przez egipskich kapłanów świątynnych rytuałów i tradycji uzdrawiania oraz wywoływania wizji bogów, ale tym razem dla płacącej publiczności. Zaklęcia niegdyś odnoszące się do egipskich tekstów i ezoterycznych świątynnych tradycji teraz przedstawiały bogów jako zarazem istoty kosmiczne i bezpośrednio dostępne dla osób z zewnątrz”. 
W świecie śródziemnomorskim egipscy kapłani uchodzili za wielkich magów i zawartość magicznych papirusów potwierdza, że starali się oni sprostać temu egzotycznemu stereotypowi, był on bowiem dla nich źródłem lukratywnych korzyści. Za inny przykład przetransponowania tradycyjnej kapłańskiej mądrości na grecki można uznać słynne „Hermetica”, przedstawiane jako objawienia grecko-egipskiego Hermesa Trismegistosa. Obok greckiego także piśmiennictwo w języku demotycznym rozkwitało i ostatecznie eksperymenty kapłanów z pismem demotycznym i greckim doprowadziły do powstania pisma koptyjskiego. Również przepowiadanie z publicznego omenu zdarzającego się podczas świątecznej procesji rozwinęło się w cały szereg praktyk pozwalających na świadczenie regularnych usług wróżbiarskich na indywidualne zapotrzebowanie. 
Obecność wielu egipskich imion w "proskynemata" pokazuje, że „Egipcjanie także zaakceptowali nową wizję Egiptu jako sieci miejsc kultu i indywidualne ja jako podmiot pobożności i odbiorcę bożych łask”. Grecy byli szczególnie wrażliwi na egipskie formy kultu zmarłych i dość powszechnie stosowali zwyczaj balsamowania zwłok. To przy tej okazji powstała jedna z najważniejszych form sztuki grecko-egipskiej, tzw. portrety fajumskie, które były utrzymanymi w hellenistycznym stylu portretami trumiennymi, używanymi przez Greków na ich mumiach zamiast tradycyjnych egipskich gipsowych masek. Pochodzące z okresu od I do IV w. portrety, zachowane w suchym klimacie Egiptu, są jedynym większym zbiorem sztuki portretowej okresu rzymskiego zachowanym do czasów obecnych.
Ponieważ znaczna część ziemi świątynnej została skonfiskowana przez państwo lub stała się prywatną własnością kapłanów, w okresie rzymskim świątynie stały się zależne od finansowego patronatu cesarstwa. Dopóki imperium kwitło, świątynie odnawiano, rozbudowywano i budowano tak samo jak w poprzednich epokach historii Egiptu, a kapłani opływali w dostatki. Kiedy jednak w III wieku państwo znalazło się w kryzysie, patronat nad świątyniami został drastycznie ograniczony i w rezultacie wiele z nich zostało zaniedbanych lub wręcz opuszczonych. Ruina świątyń nie oznaczała, iż egipska religia wygasła, lecz że zaczęła ona przybierać nową formę religii bez świątyń, w której dominującą rolę odgrywały opisane powyżej kulty ludowe charakterystyczne dla wsi, stowarzyszenia religijne oraz religia domowa. Jednocześnie wielkie bóstwa starego panteonu zaczęły zastępować nowe, takie jak Szaj, Bes czy Tutu, albo przybrały one rysy panteistyczne, tak że zbliżyły się do monoteizmu. 
Z tych przemian skorzystała także nowa religia, chrześcijaństwo, która już od drugiej połowy I w. była obecna w Aleksandrii. Pod koniec II w. w mieście uformowała się słynna szkoła katechetyczna, którą początkowo prowadził Klemens, później zaś Orygenes. Szkoła funkcjonowała w żywym kontakcie z innymi odłamami życia kulturalnego Aleksandrii – Klemens obficie korzystał z dorobku wielkiego żydowskiego filozofa z I w., Filona, zaś Orygenes miał być uczniem mitycznego twórcy neoplatonizmu, Ammoniosa Sakkasa. O bogactwie ówczesnej filozofii aleksandryjskiej świadczy fakt, że innym uczniem Sakkasa był najwybitniejszy myśliciel późnej starożytności, Plotyn. W trakcie wspomnianych już powyżej odwiedzin Egiptu przez Septymiusza Sewera w 201 doszło do pierwszych prześladowań chrześcijaństwa i to w związku z tymi wydarzeniami istnieją świadectwa tego, że nowa religia była wówczas obecna już nie tylko w Aleksandrii, ale także zdobyła pierwsze przyczółki na egipskiej wsi. Ani prześladowania Septymiusza Sewera, ani późniejsze za Decjusza (249–251) i Waleriana (253–260) nie powstrzymały rozwoju chrześcijaństwa. Im życie w Egipcie stawało się cięższe, a rzymscy cesarze bardziej odlegli i nieistotni, tym bardziej tradycyjna teologia kładąca nacisk na doczesne życie i stawiająca w centrum pośredniczącego między bogami a ludźmi władcę stawała się nieaktualna. Gdy świątynie zostały opuszczone, chrześcijaństwo zapełniło powstałą pustkę dzięki innym pośrednikom, uproszczonej teologii i odrzuceniu ziemskich więzi, najmocniej podkreślanym przez aktywne poszukiwanie męczeństwa. Wyznawanie chrześcijaństwa stało się formą społecznego protestu, z poganami piętnowanymi jako obcy „Hellenowie”. Dionizy Wielki (247–264) miał być pierwszym biskupem Aleksandrii, który aktywnie poszukiwał nowych wiernych wśród tubylczych Egipcjan, przy czym nawracanie nieznających greki chłopów byłoby niemożliwe bez pisma koptyjskiego, które w ten sposób rozpoczęło swój trwający aż do dzisiaj związek z egipskim kościołem.

</doc>
<doc id="4682657" url="https://pl.wikipedia.org/wiki?curid=4682657" title="John Bennett (hokeista na trawie)">
John Bennett (hokeista na trawie)

John Bennett (ur. 11 sierpnia 1885 w Sheffield, zm. 25 maja 1973 w Sheffield) – brytyjski hokeista na trawie na igrzyskach w Antwerpii 1920. Wraz z drużyną zdobył złoty medal.

</doc>
<doc id="4682661" url="https://pl.wikipedia.org/wiki?curid=4682661" title="Colin Campbell (hokeista na trawie)">
Colin Campbell (hokeista na trawie)

Colin Campbell (ur. 4 listopada 1887 w Rocester, zm. 25 sierpnia 1955 w Stafford) – brytyjski hokeista na trawie na igrzyskach w Antwerpii 1920. Wraz z drużyną zdobył złoty medal.

</doc>
<doc id="4682662" url="https://pl.wikipedia.org/wiki?curid=4682662" title="Tomasz Szydełko">
Tomasz Szydełko

Tomasz Sergiusz Szydełko (ur. 1962) – polski chirurg, urolog, dr hab. nauk medycznych, profesor nadzwyczajny Katedry Pielęgniarstwa Klinicznego i prodziekan Wydziału Nauk o Zdrowiu Uniwersytetu Medycznego im. Piastów Śląskich we Wrocławiu.
Życiorys.
W 1986 ukończył studia medyczne na Akademii Medycznej im. Piastów Śląskich, 13 stycznia 1995 obronił pracę doktorską, 19 stycznia 2011 habilitował się na podstawie dorobku naukowego i pracy zatytułowanej "Endopyelotomia czy laparoskopowa pyeloplastyka - porównawcza ocena obu metod w leczeniu chorych z wodonerczem w przebiegu zwężenia połączenia miedniczkowo-moczowodowego". 20 października 2016 nadano mu tytuł profesora w zakresie nauk medycznych.
Został zatrudniony na stanowisku adiunkta w Katedrze i Klinice Urologii i Onkologii Urologicznej na Wydziale Lekarskim Kształcenia Podyplomowego Akademii Medycznej im. Piastów Śląskich, oraz objął funkcję profesora nadzwyczajnego w Katedrze Pielęgniarstwa Klinicznego, a także prodziekana na Wydziale Nauk o Zdrowiu Uniwersytetu Medycznego im. Piastów Śląskich we Wrocławiu.
Był dziekanem (p.o.) na Wydziale Nauk o Zdrowiu Uniwersytetu Medycznego im. Piastów Śląskich we Wrocławiu.

</doc>
<doc id="4682663" url="https://pl.wikipedia.org/wiki?curid=4682663" title="Biathlon na Zimowych Światowych Wojskowych Igrzyskach Sportowych 2010 – sprint indywidualnie kobiet">
Biathlon na Zimowych Światowych Wojskowych Igrzyskach Sportowych 2010 – sprint indywidualnie kobiet

Biathlonowy indywidualny sprint kobiet na 1. Zimowych Światowych Wojskowych Igrzyskach Sportowych odbył się w dniu 22 marca 2010 w miejscowości Brusson położonej w regionie Dolina Aosty we Włoszech. Biathlon – zimowa dyscyplina sportowa, łącząca bieg narciarski ze strzelectwem odbyła się dystansie 7,5 km. Zawody wygrała Polka Krystyna Pałka&lt;ref name="Biathlon/pl"&gt;&lt;/ref&gt;.
Uczestniczki.
W zawodach indywidualnych kobiet w biathlonie brało udział 45 zawodniczek z 15 państw. Reprezentacje narodowe mogły liczyć nie więcej niż 4 zawodniczek, ponieważ aby mogły uczestniczyć w turnieju drużynowym musiały liczyć minimum 3 plus rezerwowa biatlonistka. 

</doc>
<doc id="4682664" url="https://pl.wikipedia.org/wiki?curid=4682664" title="Akiko Yosano">
Akiko Yosano

 – japońska pisarka, poetka, pionierka feminizmu, pacyfistka i reformatorka społeczna. Jej imieniem nazwano krater na Wenus.
Życie i twórczość.
Jej prawdziwe nazwisko brzmiało Shō Hō (鳳 志やう, Hō Shō), ale zazwyczaj była nazywana w dzieciństwie Akiko Ōtori. Ojciec jej był znanym kupcem, prowadził popularną cukiernię, matka pochodziła również z rodziny kupców. Jako noworodek płci żeńskiej Akiko została zignorowana przez ojca, a z powodu załamania nerwowego matki niemowlę odesłano do mamki, żony miejscowego rybaka. Wróciła do rodziny dopiero w wieku dwóch lat. 
Od wczesnego dzieciństwa lubiła czytać dzieła literackie: chińskich poetów i japońskich pisarzy. 
Zadebiutowała we wrześniu 1895 r., mając 16 lat, wierszem opublikowanym w czasopiśmie literackim "Bungei Kurabu". W późniejszych wywiadach i tekstach nie chciała przyznawać się jednak do tej publikacji, twierdząc, że nie zaczęła samodzielnie tworzyć przed poznaniem twórczości . 
Jej wiersze, opublikowane w biuletynie Młodzieżowego Klubu Literackiego Naniwa, przyciągnęły uwagę jej wykładowcy, znanego poety Tekkana Yosano, który redagował miesięcznik poezji „Myōjō” („Gwiazda Poranna”). Zostali parą pomimo związku małżeńskiego, jakim związany był Tekkan. 
W 1901 r. Akiko uciekła do Tokio i poślubiła Tekkana. W tym samym roku wydała swój pierwszy tom poezji z gatunku tanka pt. "Midaregami" (Rozpuszczone włosy, 1901), zawierający 400 [399] utworów.
Opublikowała także "Koigoromo" i "Maihime". W latach 1912–1926 napisała komentarze społeczne: "Hito oyobi onna to shite" (Jako człowiek i jako kobieta) i "Gekidō no naka wo iku" (Idąc przez burzliwe czasy, 1915) oraz autobiograficzną powieść "Akarumi e". 
W swoich tekstach twierdziła m.in., że żadna kobieta nie powinna wychodzić za mąż i wychowywać dzieci, jeśli nie osiągnie najpierw samodzielności finansowej. Wskazywała także na istotną rolę ojcostwa, a nie tylko macierzyństwa i ostrzegała przed skutkami gloryfikacji tego drugiego. 
Była zwolenniczką edukacji dziewcząt. Razem z i założyła koedukacyjną szkołę Bunka Gakuin (Instytut Kultury), gdzie pełniła również funkcję dziekana i wykładowczyni. 
Przetłumaczyła japońskie dzieła klasyczne na język współczesny, w tym "Genji monogatari". 
Zmarła na zawał serca w maju 1942 roku.
W 2014 w jednej z restauracji odnaleziono kilka nieznanych wcześniej wierszy poetki napisanych w 1935 r. 
W 2015 jedno z wnucząt poetki, znalazło w domu rodzinnym zeszyt zawierający ponad 90 wierszy tanka autorstwa Akiko Yosano. Zeszyt A5 zapisany był ołówkiem, a utwory powstawały tuż przed śmiercią Akiko. 
Upamiętnienie.
W mieście jej narodzin, Sakai, utworzono muzeum z wystawą o życiu i twórczości, a w każdą rocznicę śmierci poetki w Sakai odbywa się upamiętniająca jej osobę ceremonia buddyjska. Na stacji kolejowej natomiast stoi pełnopostaciowy pomnik z brązu, a niedaleko miejsca jej narodzin znajduje się także inne wyznaczone miejsce upamiętnienia tej słynnej mieszkanki Sakai. 
Z kolei w Bizen twórczość poetki uhonorowano monumentem z rzeźbą leśnych zwierząt i wyrytym na postumencie jednym z jej wierszy-tanka. 

</doc>
<doc id="4682668" url="https://pl.wikipedia.org/wiki?curid=4682668" title="Yoann Folly">
Yoann Folly

Yoann Folly (ur. 6 czerwca 1985 w Paryżu) – togijski piłkarz występujący na pozycji pomocnika.
Kariera klubowa.
Folly rozpoczął zawodową karierę w sezonie 2003/2004 w angielskim Southamptonie, do którego dołączył z drużyny juniorskiej francuskiego AS Saint-Étienne. W Premier League zadebiutował 27 marca 2004 w wygranym 1:0 meczu z Tottenhamem Hotspur. W sezonie 2004/2005 przebywał na dwóch miesięcznych wypożyczeniach w zespołach Championship – Nottingham Forest oraz Preston North End. Natomiast Southampton zajął 20. miejsce w Premier League i spadł do Championship. 
W styczniu 2006 Folly odszedł do ligowego rywala, Sheffield Wednesday i spędził tam dwa lata. W styczniu 2008 został zawodnikiem Plymouth Argyle, także grającego w Championship. W lutym 2010 był stamtąd wypożyczony do Dagenham &amp; Redbridge z League Two.
W połowie 2010 roku przeszedł do szkockiego Aberdeen. Swój pierwszy mecz w Scottish Premier League rozegrał 14 sierpnia 2010 przeciwko Hamilton Academical (4:0). Z kolei 26 grudnia 2010 w wygranym 2:1 spotkaniu z Hibernian F.C. strzelił swojego jedynego gola w ligowej karierze. 1 stycznia 2011 w zremisowanym 1:1 pojedynku z Dundee United złamał kostkę, przez co w sezonie 2010/2011 nie zagrał już w żadnym meczu. W następnym również nie rozegrał żadnego spotkania, po czym zakończył karierę.
Kariera reprezentacyjna.
Folly grał w młodzieżowych reprezentacjach Francji na szczeblu U-17 oraz U-21. W 2002 roku został powołany do kadry U-17 na mistrzostwa Europy, zakończone przez Francję wywalczeniem wicemistrzostwa.
W reprezentacji Togo Folly wystąpił jeden raz, 20 sierpnia 2008 w przegranym 1:2 towarzyskim meczu z Demokratyczną Republiką Konga.

</doc>
<doc id="4682669" url="https://pl.wikipedia.org/wiki?curid=4682669" title="Bitwa pod Ostrołęką dnia 26 maja 1831 roku">
Bitwa pod Ostrołęką dnia 26 maja 1831 roku

Bitwa pod Ostrołęką dnia 26 maja 1831 roku – obraz olejny namalowany przez polskiego malarza Karola Malankiewicza w 1838 roku, znajdujący się w zbiorach Muzeum Kultury Kurpiowskiej w Ostrołęce.
Opis.
Karol Malankiewicz urodził się w 1802 w Galicji. Jako oficer brał udział w powstaniu listopadowym a po jego upadku, razem z resztą wojsk polskich wyemigrował do Francji, gdzie zajął się pracą artystyczną i studiował malarstwo specjalizując się w batalistyce. Zmarł w Paryżu w 1877.
Obraz przedstawia bitwę pod Ostrołęką stoczoną 26 maja 1831 przez wojsko Królestwa Polskiego pod dowództwem generała Jana Zygmunta Skrzyneckiego z armią rosyjską feldmarszałka Iwana Dybicza Zabałkańskiego. Przebywający na emigracji Malankiewicz, chciał utrwalić na płótnie jedno z ważniejszych wydarzeń z historii polskiej wojskowości ale także „rozliczyć się” z przeszłością. Niczym kronikarz spisał kolejne fazy toczących się od wczesnego ranka 26 maja 1831 bitewnych zmagań. Ogólną koncepcję ujęcia tematu zaczerpnął z prac już istniejących, choćby takich, jak drzeworyt nieznanego autora, "Bitwa pod Ostrołęką" (1832), czy staloryt F. Sauttera o tym samym tytule.
Po prawej stronie obrazu widoczna jest płonąca Ostrołęka zajęta już przez Rosjan. Powyżej miasta na piaszczystym cyplu wschodniego brzegu Narwi rozmieszczone są rosyjskie baterie ostrzeliwujące oddziały polskie stojące na lewym brzegu. Przez rzekę przerzucone są dwa mosty. Wysoki szosowy, przez który nacierają bataliony rosyjskich grenadierów, broniony jest przez wycofujące się oddziały Czwartaków. Poniżej widoczny jest most tak zwany pływak, po którym przeprawiają się Rosjanie. Po lewej stronie obrazu widoczni są oficerowie konno z generałem Skrzyneckim postępujący ku rzece i skontrastowana z nimi dynamiczna grupa piechoty, zagrzewana do walki przez rannego oficera, z wzniesioną w prawej ręce szablą i lewą ręką na temblaku (być może jest to Karol Malankiewicz). Na obrazie widzimy przełomowy moment bitwy, kiedy to: Obraz utrzymany jest w tradycji malarstwa batalistycznego z pierwszej połowy XIX wieku – z wieloma analogiami do prac Januarego Suchodolskiego. Pod względem wierności oddania mundurów żołnierzy, sprzętów i akcesoriów, a także w rzetelności przedstawienia w nim szczegółów topograficznych pola bitwy dzieło Malankiewicza może równać się z najlepszymi, powstałymi w tym czasie obrazami batalistycznymi.

</doc>
<doc id="4682672" url="https://pl.wikipedia.org/wiki?curid=4682672" title="Rękojemstwo">
Rękojemstwo

Rękojemstwo (daw. zagwarantowanie czegoś, synonimy: poręczenie, rękojmia) – w najdawniejszym prawie polskim było rodzajem zastawu osobistego, w którym rękojemca, zobowiązując się wobec wierzyciela, uwalniał dłużnika od odpowiedzialności. Wygaśnięcie rękojmi następowało w dwóch przypadkach: spłaceniu długu przez rękojemcę lub samego dłużnika.
Stosunek rękojemcy do wierzyciela.
Formą pierwotną, wobec której wykształciła się rękojmia, była jej wyłączna i bezwzględna odpowiedzialność. Oznaczało to, że dłużnik dawał wierzycielowi rękojmię jako przedmiot, na który ten mógł dochodzić swoich praw – jednocześnie dając ją, dłużnik, spełniał swoje zobowiązanie. Warto nadmienić, że w tamtych czasach rękojemstwo (rękojmię) stawiano na równi z zapłatą długu.
W tym „układzie”, pomiędzy dłużnikiem a wierzycielem stawał rękojmia (rękojemca), który zastępował zupełnie tego pierwszego. Jednak w wyniku tego, z jednego stosunku pomiędzy dłużnikiem i wierzycielem rodziły się dwa:
W wyniku tego, że rękojemca był odpowiedzialny bezwzględnie, wierzyciel nie musiał oczekiwać nadejścia terminu świadczenia przez dłużnika. Mógł zażądać spłaty lub spełnienia zobowiązania od razu. Dodatkowo nie było obowiązku dochodzenia tego prawa sądownie, lecz istniała możliwość przystąpienia do postępowania od razu (według zapisów Johannesa Wolerama). Z drugiej strony, w wyniku takiego zapisu rękojemca mógł świadczyć sam, bez względu na treść stosunku pomiędzy dłużnikiem a wierzycielem, co więcej, nie byłby zobowiązany oczekiwać do momentu wezwania tego pierwszego. Właśnie przez to coraz częściej zaczęto zastrzegać w umowach, że rękojmia nie ma prawa do świadczenia samodzielnie, ale wyłącznie w obecności dłużnika. Podobnie i sąd miał prawo wydać uchwałę, w której zabraniał wierzycielowi do bezwzględnego dochodzenia swojego prawa na rękojmi.
Krótka historia rękojemstwa (rękojmi) w Polsce.
Według jednego z ekstrawagantów Kazimierza Wielkiego, rękojemca wchodził w posiadanie przedmiotów majątkowych dłużnika, które następnie przekazywał wierzycielowi. Te i inne zjawiska doprowadziły do "powstania w XVI w. poręczenia jako zobowiązania gwarancyjnego (subsydiarnego), które realizowane było dopiero wówczas, gdy dłużnik główny nie wykonał zobowiązania" („Historia Państwa i Prawa Polskiego”, Tom I, W. Uruszczak). Warto wspomnieć, że w XVI wieku na Mazowszu, doszło do wykształcenia się, tzw. rękojemstwa kmieci. Było to poręczenie udzielane przez właściciela wsi, która przyjmowała chłopa, "na rzecz właściciela osady, z której chłop zamierzał odejść bez pełnego zadośćuczynienia wartości wychodu". W tym wypadku rękojemca zobowiązywał się dopilnować, aby nowy osadnik wywiązał się ze wszystkich swoich zobowiązań wobec poprzedniego pana.

</doc>
<doc id="4682674" url="https://pl.wikipedia.org/wiki?curid=4682674" title="Naliściak drzewoszek">
Naliściak drzewoszek

Naliściak drzewoszek, naliściak klonowy ("Phyllobius (Phyllobius) arborator") – gatunek chrząszcza z rodziny ryjkowcowatych i podrodziny Entiminae. Występuje w Europie, od Francji do Rosji. Owady dorosłe żerują na liściach, zaś larwy na korzeniach.
Taksonomia.
Gatunek ten został opisany po raz pierwszy w 1797 roku przez Johanna Friedricha Wilhelma Herbsta jako "Curculio arborator".
Wygląd.
Chrząszcz o ciele długości od 5,5 do 8 mm. Barwę czułków i odnóży może mieć od żółto- do brunatnoczerwonej, przy czym ostatnie człony stóp i zgrubiałe fragmenty ud są ciemniejsze. Zielone, mocno lśniące łuski równomiernie porastają niemal całą powierzchnię ciała, włącznie ze zgrubiałymi częściami ud, ale z pominięciem tarczki, wskutek czego ta pozostaje czarna. Ryjek ma dołki na czułki położone na górnej swej powierzchni. Owłosienie tarczki jest czarne. Na pokrywach łuski są okrągławe, a pomiędzy nimi leżą nagie punkty, z których wyrastają długie, odstające włosy. Barki pokryw są wypukłe. Odnóża mają zrośnięte pazurki. Zęby na udach są wyraźne, długie i ostre. U samców przednia para odnóży ma przednią krawędź ud i wewnętrzną krawędź goleni z dłuższymi i silniej sterczącymi włosami niż u samicy.
Ekologia i występowanie.
Owad ten występuje od nizin po piętro kosodrzewiny w górach, zasiedlając lasy, zarośla, śródleśne łąki, doliny rzek i potoków oraz torfowiska. Imagines spotyka się od maja do sierpnia na roślinach żywicielskich. Prowadzą aktywność dzienną. Są polifagicznymi foliofagami. Żerują na brzozach, jarzębinie, leszczynie pospolitej, wierzbie szarej, malinie właściwej, poziomce pospolitej i parzydle leśnym. Na krzewach i drzewach bytują częściej niż na roślinach zielnych. Odnotowano także ich obecność na młodych pędach świerku pospolitego. Jedząc liście, tworzą w nich otwory lub nieregularne wcięcia na krawędziach. Larwy przechodzą rozwój w glebie, gdzie odżywiają się korzeniami.
Gatunek palearktyczny, europejski. Stwierdzony został we Francji, Niemczech, południowej Finlandii, Estonii, Łotwie, Litwie, Szwajcarii, Austrii, Włoszech, Polsce, Białorusi, Czechach, Słowacji, na Węgrzech, Ukrainie, w Bułgarii i Rosji, gdzie na północ dociera do Karelii. W Polsce występuje na terenie całego kraju, ale na wyżynach i obszarach górzystych jest częstszy niż w części północnej.

</doc>
<doc id="4682675" url="https://pl.wikipedia.org/wiki?curid=4682675" title="Phyllobius arborator">
Phyllobius arborator



</doc>
<doc id="4682682" url="https://pl.wikipedia.org/wiki?curid=4682682" title="San Marino RTV">
San Marino RTV

Radiotelevisione della Repubblica di San Marino, in. San Marino RTV – sanmaryński telewizyjny nadawca publiczny. Powstał w październiku 1991 roku. San Marino RTV nadaje dwa kanały telewizyjne: San Marino RTV oraz San Marino RTV Sport, a także dwie stacje radiowe: Radio San Marino i Radio San Marino Classic. Główna antena San Marino RTV dostępna jest zarówno lokalnie w naziemnej telewizji cyfrowej, jak i dla szerokiego grona widzów z satelity Eutelsat Hot Bird 13B (13°E) w HD FTA, natomiast RTV Sport można odbierać jedynie w DVB-T.
Historia.
Przed latami 90. XX wieku na terytorium San Marino w języku włoskim były nadawane dwie stacje radiowe i jeden 24-godzinny kanał telewizyjny. Mimo stabilnej sytuacji politycznej, państwowe radio rozpoczęło działalność w 1993 roku, a telewizja rok później. Obecnie tylko kilka niewielkich państw w Europie nie transmituje drogą satelitarną swoich programów radiowych i telewizyjnych. Za to, na tych terytoriach znacznie wcześniej niż w San Marino rozpoczęto transmisje naziemne. W 2019 roku ówczesny prezes RTV San Marino, Carlo Romeo, uzgodnił z włoskim nadawcą publicznym Rai możliwość eksperymentalnych transmisji w 4K i 8K od ​​2020 roku.

</doc>
<doc id="4682686" url="https://pl.wikipedia.org/wiki?curid=4682686" title="8 Pułk Haubic Polowych Austro-Węgier">
8 Pułk Haubic Polowych Austro-Węgier



</doc>
<doc id="4682687" url="https://pl.wikipedia.org/wiki?curid=4682687" title="Ozjasz Storch">
Ozjasz Storch

Ozjasz Storch (ur. 1913 w Jarosławiu, zm. 25 listopada 1938 w rejonie Czadcy) – polski Żyd, urzędnik, żołnierz rezerwy Wojska Polskiego, poległy podczas zajmowania terenów wokół Czadcy anektowanych przez Polskę wraz z tzw. Zaolziem w 1938.
Życiorys.
Urodził się w 1913 w Jarosławiu. Miał dwóch braci (jednego z nich niedługo przed śmiercią Ozjasza wydalono z III Rzeszy). W latach 30. mieszkał w Nowym Sączu, gdzie był urzędnikiem. Był członkiem Betaru. Planował wyemigrować z Polski do Urugwaju, gdzie w Montevideo oczekiwała na niego żona, ale przed wyjazdem zameldował się jeszcze jako rezerwista do armii.
25 listopada 1938 jako strzelec rezerwy 1 Pułku Strzelców Podhalańskich zginął podczas potyczki Samodzielnej Grupy Operacyjnej „Śląsk” gen. Władysława Bortnowskiego z wojskami czecho-słowackimi w trakcie zajmowania terenów w okolicy Czadcy (powiązanej z aneksją Zaolzia). Jego zwłoki przetransportowano do szpitala w Cieszynie, w którym po uroczystym pogrzebie, mającym cechy manifestacji (przejście konduktu przez most na Olzie), został pochowany 28 listopada 1938 na cmentarzu żydowskim. Pogrzeb przeprowadził rabin Aron Eisenstein, a brali w nim udział m.in. gen. Władysław Bortnowski, płk Józef Kustroń, płk Stefan Szlaszewski, płk Mikołaj Bołtuć, wicewojewoda katowicki dr Tadeusz Saloni, burmistrz miasta Cieszyna Rudolf Halfar i prezes gminy żydowskiej w Cieszynie dr Dawid Sandhaus.
Storch został pośmiertnie awansowany na stopień kaprala, a 26 listopada 1938 prezes Rady Ministrów nadał mu pośmiertnie Krzyż Zasługi za Dzielność „za czyny męstwa i odwagi w obronie granic Państwa”. Tym odznaczeniem podczas pogrzebu trumna z jego ciałem została udekorowana przez gen. Bortnowskiego.
Jego śmierć i pogrzeb były szeroko opisywane w ówczesnej prasie i wykorzystywane do celów propagandowych jako przykład zgodnego współżycia narodowości zamieszkujących Rzeczpospolitą (wraz ze Storchem zginął także żołnierz będący etnicznym Polakiem). W nawiązaniu do śmierci żydowskiego żołnierza Wojska Polskiego Apolinary Hartglas na łamach „Nowego Dziennika” poruszył temat równości ofiary za Polskę żołnierza polskiego i żydowskiego. O wymowie dwóch zgonów (Polaka i Żyda) pisał publicysta B.W. Święcicki na łamach „Przeglądu Powszechnego”. Ofiara Ozjasza Storcha była przyrównywana do śmierci innego polskiego Żyda, Karola Zellermayera, zmarłego niedługo wcześniej.
Na początku 1939 na posiedzeniu zarządu głównego Związku Kombatantów postanowiono ufundować na granicy polsko-czeskiej pomnik upamiętniający Ozjasza Storcha.

</doc>
<doc id="4682689" url="https://pl.wikipedia.org/wiki?curid=4682689" title="Harold Cassels">
Harold Cassels

Harold Kennedy Cassels (ur. 4 listopada 1898 w Syczuanie, zm. 23 stycznia 1975 w Sheffield) – brytyjski hokeista na trawie na igrzyskach w Antwerpii 1920. Wraz z drużyną zdobył złoty medal.

</doc>
<doc id="4682690" url="https://pl.wikipedia.org/wiki?curid=4682690" title="22 Pułk Armat Polowych Austro-Węgier">
22 Pułk Armat Polowych Austro-Węgier



</doc>
<doc id="4682694" url="https://pl.wikipedia.org/wiki?curid=4682694" title="23 Pułk Armat Polowych Austro-Węgier">
23 Pułk Armat Polowych Austro-Węgier



</doc>
<doc id="4682698" url="https://pl.wikipedia.org/wiki?curid=4682698" title="Abd al-Aziz ibn Musa">
Abd al-Aziz ibn Musa

Abd al-Aziz ibn Musa ibn Nusayr (عبد العزيز بن موسى) – pierwszy gubernator Al-Andalus we współczesnej Hiszpanii i Portugalii. Był synem Musa ibn Nusajra, gubernatora Afryki. Został gubernatorem Al-Andulas po podboju tego regionu przez jego ojca.
Początki władzy.
Abd al-Aziz ibn Musa ibn Nusayr towarzyszył ojcu w 712, by pomóc berberyjskiemu generałowi Tarikowi ibn Zijadowi w podbojach w Hiszpanii. Spekuluje się, że Musa ibn Nusayr i jego syn, obaj Arabowie, nie chcieli, aby Berber zdobył chwałę.
Podbój tego obszaru przebiegał gładko pod rządami Tariqa, Musy ibn Nusayr i Abda al-Aziz ibn Musa ibn Nusayra. Po sukcesie podboju Tariq i Musa ibn Nusayr zostali wezwani w 714 z powrotem do Syrii przez kalifa Al Waleeda. Abd al-Aziz ibn Musa ibn Nusayr otrzymał od swojego ojca gubernatora Al-Andalus.
Musa ibn Nusayr, po powrocie do Damaszku, popadł w niełaskę z kalifem (źródła mówią, że kością niezgody miał być Stół Salomona – wspaniały łup z Hiszpanii) i zakończył swoje dni w Medynie.

</doc>
<doc id="4682702" url="https://pl.wikipedia.org/wiki?curid=4682702" title="Nowosiółki (sielsowiet Werejki)">
Nowosiółki (sielsowiet Werejki)

Nowosiółki (, "Nawasiołki"; , "Nowosiołki") – wieś na Białorusi, w obwodzie grodzieńskim, w rejonie wołkowyskim, w sielsowiecie Werejki.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Tereszki.

</doc>
<doc id="4682707" url="https://pl.wikipedia.org/wiki?curid=4682707" title="Puchar Polski w hokeju na lodzie 2019">
Puchar Polski w hokeju na lodzie 2019

Puchar Polski w hokeju na lodzie mężczyzn 2019 – 22. edycja rozgrywek o Puchar Polski, zorganizowana przez Polską Hokej Ligę. W turnieju finałowym wzięły udział cztery najlepsze kluby PHL po rozegraniu dwóch rund spotkań ligowych: JKH GKS Jastrzębie, GKS Tychy, KH TatrySki Podhale Nowy Targ oraz KS Re-Plast Unia Oświęcim. Turniej finałowy został po raz piąty rozegrany w Tychach na Stadionie Zimowym. Poprzednie edycje miały miejsce w 2001, 2007, 2009 i 2018 roku. Obrońcą tytułu była drużyna JKH GKS Jastrzębie, która w finale poprzedniej edycji pokonała KH TatrySki Podhale Nowy Targ 4:0 i po raz drugi w historii sięgnęło po to trofeum.
Identycznie jak w poprzednich latach spotkania turnieju finałowego transmitowała na żywo stacja TVP Sport, a w internecie portal sport.tvp.pl. Mecze cieszyły się dużym zainteresowaniem kibiców, których najwięcej oglądało spotkanie półfinałowe pomiędzy GKS Tychy a Re-Plast Unią Oświęcim. Na trybunach zasiadło wówczas 2500 sympatyków hokeja. Organizatorzy nie przyjmowali zorganizowanych grup kibiców przyjezdnych drużyn, jednak na meczach swoich zespołów pojawili się kibice JKH GKS-u Jastrzębie, Podhala Nowy Targ oraz Unii Oświęcim. Spotkania półfinałowe i finał sędziowało czterech sędziów, a pierwszy raz w historii rozgrywek arbitrzy byli z zagranicy.
Trofeum wywalczyła drużyna JKH GKS Jastrzębie, która w meczu finałowym zwyciężyła Re-Plast Unię Oświęcim 2:0. Dla jastrzębian był to trzeci w historii klubu zdobyty Puchar Polski. Poprzednie dwa, zespół wywalczył w 2012 roku w Sanoku oraz przed rokiem w Tychach. Królem strzelców turnieju został obrońca Arkadiusz Kostek, który zdobył dwa gole.
Organizacja.
Trzy kluby złożyły aplikacje na organizację turnieju finałowego Pucharu Polski w grudniu 2019 roku. Były to GKS Tychy, JKH GKS Jastrzębie i Re-Plast Unia Oświęcim. Jednak najbardziej zaawansowane rozmowy toczyły się z działaczami GKS-u Tychy, o czym poinformował wiceprezes PZHL Robert Walczak po zakończeniu turnieju EIHC o Puchar Niepodległości. Ostatecznie prawo organizacji turnieju finałowego w dniu 20 listopada zostało przyznane drużynie GKS-u Tychy. Tyszanie będą gospodarzami turnieju po raz piąty w historii, a poprzednie edycje w tym mieście odbyły się w latach 2001, 2007, 2009 i 2018.
Na początku grudnia na specjalnie zorganizowanej konferencji prasowej wiceprezes PZHL Robert Walczak poinformował, że Polska Grupa Energetyczna została tytularnym sponsorem Turnieju Finałowego Pucharu Polski. Dzięki podpisanej umowie zmianie uległa nazwa imprezy na PGE Puchar Polski.
Formuła.
Rozgrywki Pucharu Polski w 2019 roku zostały przeprowadzone zgodnie z regulaminem uchwalonym przez PZHL w 2019 roku na podstawie systemu i terminarza zatwierdzonego przez Zarząd PZHL. Rywalizacja podobnie jak w poprzednich edycjach składała się z dwóch etapów. Pierwszy pokrywał się z rozgrywkami ligowymi Polskiej Hokej Ligi, gdzie jedenaście klubów rozegrało 22 spotkania (dwie pełne rundy fazy zasadniczej po 11 spotkań). Na podstawie miejsc w tabeli cztery pierwsze drużyny wywalczyły awans do drugiego etapu tj. turnieju finałowego. Zespoły zostały podzielone w następujące pary: 1 – 4 i 2 – 3. W finale zagrali zwycięzcy meczów półfinałowych, natomiast meczu o trzecie miejsce nie rozgrywano.
Jeżeli spotkanie półfinałowe w regulaminowym czasie gry zakończyło się remisem, bezpośrednio po nim nastąpi pięciominutowa dogrywka w trój osobowych składach. Jeśli spotkanie nie zostało rozstrzygnięte, wówczas decydowała seria rzutów karnych po pięć najazdów zawodników obu drużyn. Podobnie w meczu finałowym, jednak z taką różnicą, że zamiast 5 minut zawodnicy grali 20-minutową dogrywkę w trój osobowych składach. Jeżeli nadal nie nastąpiło rozstrzygnięcie wówczas zostały rozegrane rzuty karne po pięć najazdów z obu drużyn. Mecze w drugim etapie prowadzili czterej sędziowie, po dwóch głównych i liniowych. Spotkania półfinałowe i finał rozgrywek odbędą się 27 i 28 grudnia 2019 roku.
Warto dodać, iż tegoroczny zdobywca Pucharu Polski zdobyty puchar otrzyma na własność.
Przed turniejem.
Uczestnicy.
Do półfinałów Pucharu Polski zakwalifikowały się cztery najlepsze po dwóch rundach PHL drużyny: GKS Tychy, KH Podhale Nowy Targ, JKH GKS Jastrzębie i Re-Plast Unia Oświęcim. Kluby te zostały wyłonione po rozegraniu 20 meczów w ramach 22 kolejek rundy zasadniczej. 
Tabela po dwóch rundach PHL
Sędziowie.
Tydzień przed rozpoczęciem turnieju zgodnie z obowiązującym rankingiem organizatorzy ogłosili obsadę sędziowską na spotkania półfinałowe. Po raz pierwszy w historii rozgrywek do sędziowania meczów wyznaczeni zostali sędziowie zagraniczni. Trzy spotkania będzie sędziowało ośmiu sędziów, czterech głównych i czterech liniowych. W pierwszym meczu pomiędzy JKH GKS Jastrzębie a Podhalem Nowy Targ jako główni sędziowali Paweł Meszyński z Warszawy i Bartosz Kaczmarek. Funkcję liniowych pełnili Ľudovít Šoltés ze Słowacji oraz Rafał Noworyta. Rolę obserwatora podczas tego spotkania pełnił Grzegorz Porzycki. W drugim spotkaniu pomiędzy GKS Tychy a Re-Plast Unią Oświęcim jako sędziowie główni wybrani zostali Olov Lundqvist ze Szwecji oraz Przemysław Kępa z Nowego Targu. Na liniach pomagali im pochodzący z Torunia Wojciech Moszczyński i Sławomir Szachniewicz. Obserwatorem podczas tego spotkania był Jacek Rokicki. Po rozstrzygnięciu meczów półfinałowych została wybrana odsada sędziowska spotkania finałowego. Mecz jako sędziowie główni prowadzili Paweł Meszyński i Olov Lundqvist, a na liniach sędziowali Ľudovít Šoltés i Sławomir Szachniewicz.
Bilety.
Ceny biletów i karnetów na turniej finałowy organizatorzy ogłosili 29 listopada. Ich sprzedaż rozpoczęła się w poniedziałek 2 grudnia. W pierwszej kolejności sprzedawane były karnety na wszystkie trzy mecze. Kibice mogli je nabywać wyłącznie w sklepie klubowym oraz w kasach na Stadionie Miejskim w Tychach. Bilety normalne na pojedyncze spotkanie półfinałowe kosztowały 25 złotych, natomiast ulgowe można było zakupić za 15 zł. Ulga dotyczyła osób uczących się (młodzież, studenci do 26 roku życia na podstawie ważnej legitymacji szkolnej/studenckiej), emerytów i rencistów oraz posiadaczy karty Aktywni 60+, a także osób niepełnosprawnych i ich opiekunów, jak również posiadaczy karty 3+ Liczna Rodzina dla każdego członka rodziny. Dzieci do 10 lat życia miały wstęp bezpłatny. Bilet normalny na spotkanie finałowe kosztował 45 zł, a ulgowy 25 zł. Można było również nabyć karnet na wszystkie spotkania turnieju finałowego. Karnet normalny kosztował 50 zł, a ulgowy 30 zł. Maksymalnie osiem karnetów mogła kupić jedna osoba podając imiona, nazwiska i numery PESEL uczestników. Organizatorzy nie przewidzieli przyjmowania zorganizowanych grup kibiców przyjezdnych i tym samym nie zarezerwowali dodatkowych biletów.
Media i transmisje.
Prawa do pokazywania meczów Pucharu Polski w 2019 roku podobnie jak w ubiegłych latach nabyła stacja telewizyjna TVP Sport. Spotkania były również transmitowane w internecie na platformie sport.tvp.pl. Transmisje półfinałów rozpoczęły się 15 minut przed pierwszym gwizdkiem. Mecze poprzedziło studio, które prowadziła Olga Rybicka wraz z byłym reprezentantem Polski Grzegorzem Piekarskim. Spotkania komentował Patryk Rokicki wspólnie z dyrektorem SMS Katowice Arturem Ślusarczykiem. Wywiady w trakcie meczów półfinałowych przeprowadzała Anna Kozińska. Obsada podczas meczu finałowego była taka sama jak podczas spotkań półfinałowych. Transmisja ze studia przed meczem finałowym rozpoczęła się o godz. 16:15. Transmisję radiową na żywo z meczu finałowego przeprowadziło ponadto Polskie Radio Katowice.
Składy.
Do turnieju finałowego drużyna JKH GKS Jastrzębie przystąpiła bez Jana Sołtysa, który leczył kontuzję. Do drużyny przed turniejem dołączył powracający po półtoramiesięcznej kontuzji barku fiński napastnik Jesse Rohtla. W dniu meczu półfinałowego z Podhalem szefostwo klubu podpisało kontrakt z pochodzącym z Finlandii napastnikiem Mikko Virtanenem. Ten 28-letni zawodnik w tym sezonie reprezentował barwy klubów z niższych lig z Finlandii i Szwecji. Zespół Podhala Nowy Targ przystąpił do rywalizacji osłabiony brakiem dwóch podstawowych graczy. Trener Phillip Barski nie mógł skorzystać z napastnika Kacpra Guzika, któremu odnowiła się kontuzja ręki, przez którą jakiś czas temu pauzował już przez kilka tygodni, natomiast obrońca Jason Seed miał problemy z kontuzjowaną stopą.
Przebieg turnieju.
Pierwszy półfinał.
W pierwszym spotkaniu półfinałowym rywalizowały drużyny Podhala Nowy Targ z JKH GKS-em Jastrzębie. Podopieczni słowackiego trenera Róberta Kalábera, przed turniejem zajmowali drugie miejsce w tabeli ligowej z przewagą 3 punktów nad nowotarżanami. W lidze obie drużyny mierzyły się ze sobą trzykrotnie. Dwukrotnie wygrali zawodnicy z Jastrzębia-Zdoju, raz po dogrywce 6:5 w Nowym Targu i 5:2 na własnym lodowisku. Podhale zwyciężyło raz przed własną publicznością 2:1. Przed rokiem obydwa zespoły dotarły do finału Pucharu Polski, w którym lepsi okazali się hokeiści JKH, którzy wygrali 4:0. Obydwa kluby na swoim koncie miały po dwa Puchary Polski. Podhale triumfowało w latach 2003 i 2004, a JKH GKS w 2012 i 2018 roku.
Spotkanie rozpoczęło się o godz. 14:30, a prowadziła je dwójka sędziowska Bartosz Kaczmarek i Paweł Meszyński. Pierwszą okazję do strzelenia gola stworzyli sobie obrońcy trofeum zawodnicy z Jastrzębia-Zdroju. Na bramkę strzelał Łukasz Nalewajka, ale jego strzał obronił Przemysław Odrobny. W odpowiedzi okazji nie wykorzystał Łukasz Siuty, któremu uciekł krążek tuż przed bramką Ondřeja Raszki. Kolejną okazję "Szarotki" wypracowały w 7. minucie. Mocno strzelał Kyle Campbell, ale Raszka pewnie obronił parkanem. Kluczowa sytuacja dla przebiegu pierwszej tercji miała miejsce w 14. minucie. Za nadmierną ostrość w grze na ławkę kar został odesłany Campbell. Jastrzębianie szybko założyli zamek, a po wymianie kilku podań na bramkę Odrobnego nieskutecznie strzelał eks-podhalanin Artem Iossafov. Chwilę później hokeiści JKH objęli prowadzenie. Jesse Rohtla dograł do Martina Kasperlíka, który oddał strzał po lodzie. Stojący przed Odrobnym Arkadiusz Kostek zmienił jego kierunek i zdobył gola. Po proteście trenera Podhala - podczas interwencji Odrobnemu spadł kask - sędziowie zarządzili weryfikację wideo, po której uznali gola. Do końca tercji wynik nie uległ zmianie.
Na początku drugiej odsłony, po indywidualnej akcji Dylan Willick przedarł się pod bramkę, lecz Raszka obronił jego strzał. Chwilę później Iossafov idealnie podał do Jessego Rohtli, ten jednak nie trafił do bramki. W 23. minucie na ławkę kar trafił Bartłomiej Neupuer i zawodnicy JKH znowu grali w przewadze. Tymczasem hokeiści Podhala przeprowadzili kontratak trzech na jednego. Alexander Petersson niedokładnie podał do Macieja Sulki i akcja zakończyła się niepowodzeniem. W 25. minucie Dominik Paś przejął w zamieszaniu krążek, ale nie zdołał pokonać Odrobnego. Chwilę później nieporozumienia w obronie nowotarżan nie wykorzystał Radosław Nalewajka. Podczas kontry dwóch na jednego groźnie strzelał, ale bramkarz obronił. W 28. minucie Martin Kasperlík mógł podwyższyć wynik spotkania, lecz trafił w poprzeczkę. Zawodnicy Podhala doprowadzili do wyrównania w 30. minucie po strzale z bliska Willicka. Willick podążył za akcją, po przechwycie krążka i dobitce z powietrza pokonał Raszkę. Na trzy minuty przed końcem tercji na ławkę kar za faul w tercji rywali został odesłany Krystian Dziubiński. Wykorzystali to jastrzębianie, którzy założyli hokejowy zamek, a po wymianie kilku podań na bramkę uderzał Rohtla. Strzał ten obronił Odrobny, ale krążek przejął stojący przed nim Kostek, który strzałem nad parkanem zdobył swojego drugiego gola. Na 8. sekund przed końcem tej części gry na ławkę kar został odesłany pierwszy zawodnik JKH - Hernik Jabornik, ale nowotarżanie już nie zdążyli wykorzystać tej przewagi.
Początek ostatniej części gry zawodnicy Podhala grali z przewagą jednego zawodnika, jednak nie zdołali doprowadzić do wyrównania. Chwilę później role się odwróciły bo za faul na Wałędze na ławkę kar został odesłany Chaloupka i nowotarżanie ponownie grali w osłabieniu. W 46. minucie decydującą dla losów całego spotkania akcję przeprowadził Radosław Sawicki. Wychowanek STS Sanok przejął krążek we własnej tercji i popędził z nim na bramkę rywali. Udało mu się wyprzedzić obrońców i pokonać Odrobnego. Początkowo wydawało się, że bramkarz Podhala obronił strzał, ale ostatecznie krążek wpadł do bramki. Chwilę później w doskonałej sytuacji znalazł się Kasperlík, jednak nie skierował krążka do pustej bramki. Na 10. minut przed końcem tercji ponownie na ławkę kar trafił Chaloupka, ale i tym razem bez konsekwencji w postaci utraty gola. W 54. minucie meczu bramkę kontaktową mógł zdobyć zawodnik "Szarotek" Justin Valentino, ale przegrał pojedynek z Raszką. Żeby zwiększyć swoje szanse na odrobienie strat na 4 minuty i 53 sekundy przed końcem trener Barski wycofał bramkarza. Odrobny wracał do bramki tylko na wznowienia gry w tercji neutralnej i obronnej. Zawodnicy Podhala dzięki temu przejęli inicjatywę i oddawali wiele strzałów z bliska i daleka, jednak ostatecznie nie udało im się pokonać bramkarza jastrzębian. Do finału awansowali obrońcy trofeum hokeiści JKH GKS Jastrzębie.
Drugi półfinał.
W drugim spotkaniu półfinałowym zmierzyły się ze sobą lider tabeli ligowej GKS Tychy z czwartym zespołem PHL drużyną Re-Plast Unią Oświęcim. Faworytem spotkania byli tyszanie, którzy przed meczem mieli dziewięć punktów więcej od oświęcimian. Ponadto wygrali w tym sezonie dwa ligowe mecze rozegrane w Tychach 4:0 i 1:0. W spotkaniu w Oświęcimiu z kolei lepsi okazali się zawodnicy Unii, którzy wygrali 4:1. Obydwie drużyny przystępowały do meczu w swoich najmocniejszych składach. Po raz pierwszy obydwie drużyny w Pucharze Polski rywalizowały ze sobą w edycji z 2001 roku. Wówczas w dwumeczu GKS Tychy pokonał w półfinale faworyzowane Dwory Unię i później zdobył to trofeum. Łącznie zespoły w tych rozgrywkach grały ze sobą sześciokrotnie. Trzy mecze wygrała Unia, dwa tyszanie, a raz był remis. Ponadto kluby te dwukrotnie spotkały się w półfinale w 2001 roku rywalizację wygrali tyszanie, a w 2002 roku oświęcimianie. Najbardziej utytułowanym klubem w rozgrywkach Pucharu Polski jest zespół GKS-u Tychy, który ośmiokrotnie wygrywał to trofeum, podczas gdy Unia zdobywało je dwa razy.
Spotkanie, której stawką był awans do finału Pucharu Polski rozpoczęło się o godz. 17:45. Po raz pierwszy w historii rozgrywek mecz jako główny sędziował zagraniczny arbiter Szwed Olov Lundqvist. Drugim arbitrem tego meczu był pochodzący z Nowego Targu Przemysław Kępa. Mecz od samego początku stał na wysokim poziomie, podobnie jak tempo rozgrywania akcji. Pierwszą sytuację bramkową stworzyli tyszanie. Na bramkę Unii strzelał Aleksandr Jeronau, ale krążek trafił w słupek. Chwilę później przed szansą stanął Christian Mroczkowski, ale Saunders obronił ten strzał. Oświęcimianie przetrwali początkowy napór gospodarzy i również zaczęli stwarzać sytuacje pod bramką Murraya. Na cztery minuty przed końcem pierwszej tercji objęli prowadzenie. Najpierw na ławkę kar za zahaczanie odesłany został Michael Cichy, a grająca w przewadze Unia założyła hokejowy zamek. Po wymianie kilku podań na bramkę strzelał Sebastian Kowalówka. Krążek odbił się od bandy za bramką tyszan i trafił do ustawionego po drugiej stronie Luki Kalana. Słoweniec strzelił z pierwszego krążka i pokonał Murraya, który nie zdążył się przesunąć do prawego słupka bramki.
Początek drugiej odsłony był spokojny. W 24. minucie na ławkę kar za grę wysokim kijem odesłany został Gregor Koblar. Grający w przewadze tyszanie wypracowali tylko jedną dobrą okazję. Spod bandy mocno strzelał Gleb Klimenko, a jego strzał parkanem obronił Clarke Saunders. W 28. minucie Unia strzeliła drugiego gola. Indywidualną akcję przeprowadził Dariusz Wanat. Przed bramką efektownie ograł Tuhkanenai i strzałem z backhandu w krótki róg pod poprzeczkę pokonał Murraya. W 31. minucie Jarosław Rzeszutko mógł zdobyć bramkę kontaktową. Otrzymał podanie wzdłuż bramki, ale w ostatniej chwili został zablokowany przez obrońcę. W 34. minucie okazję sam na sam zmarnował Luka Kalan, który trafił wprost w Murraya. Minutę później sytuacji z Saundersem nie wykorzystał Bartłomiej Jeziorski, który w decydującym momencie zgubił krążek. Na dwie minuty przed końcem tercji na ławkę kar trafił Wanat. Tyszanie ostrzeliwali bramkę oświęcimian, jednak nie zdołali pokonać Saundersa.
Na początku trzeciej tercji tyszanie zdobyli gola kontaktowego. Grając w przewadze akcję przeprowadził Michael Cichy, który podał do Filipa Komorskiego, a obchodzący w tym dniu 28. urodziny pokonał bramkarza rywali. Na utratę bramki zareagował trener Nik Zupančič, który wziął czas. Nie pomogło to jego drużynie, gdyż inicjatywę przejęli tyszanie. W kolejnej akcji błąd Pretnara na linii niebieskiej wykorzystał Adam Bagiński, który popędził z kontratakiem. Utracie gola zapobiegł ofiarną interwencją Zaťko. W 55. minucie po podaniu przez pół lodowiska Tuhkanena sam przed bramkarzem Unii znalazł się Jakub Witecki. Wychowanek KTH Krynica przegrał jednak ten pojedynek. Minutę później był już remis. Radosław Galant podał do ustawionego przed bramką Niko Tuhkanena, a fiński obrońca dostawił kij i umieścił krążek w bramce. Do końca tercji wynik nie uległ zmianie i sędziowie zarządzili pięciominutową dogrywkę 3 na 3.
Doliczony czas gry rozpoczął się od niecelnego strzału zza obrońcy Jakuba Wanackiego. Na minutę przed końcem za grę wysokim kijem karę 2. minut otrzymał napastnik Unii Andrej Themár. Tyszanie próbowali wykorzystać grę w przewadze, a najbliżej był Novajovský, po którego strzale krążek trafił w poprzeczkę. Tuż przed końcem za faul, a następnie niesportowe zachowanie karę 2+10 otrzymał kapitan Unii Jakub Wanacki. Dogrywka zakończyła się remisem i o awansie do finału decydowały rzuty karne. Pierwszy najazd wykonywał Cichy, ale bramkarz obronił jego strzał. W odpowiedzi Murray obronił strzał Kowalówki. Drugą serię rozpoczął Komorki, który nie trafił w bramkę. Po stronie Unii najazd skutecznie wykonał Aleksiej Trandin, który wymanewrował bramkarza. W trzeciej kolejce również nieskuteczny był tyszanin Aleksiej Jefimienko. Z kolei Murraya pokonał Jakub Šaur i oświęcimianie znaleźli się w dobrej sytuacji. Decydujący rzut karny wykonywał Gleb Klimienko. Strzał Rosjanina obronił Saunders i Unia wygrała serię 2:0 i awansowała do finału.
Mecz finałowy.
W spotkaniu finałowym zmierzyły się drużyny JKH GKS Jastrzębie oraz Re-Plast Unii Oświęcim. Dla jastrzębian, którzy bronili wywalczonego przed rokiem pucharu, był to trzeci mecz finałowy w historii klubu. Z kolei Unia w finale tych rozgrywek wystąpiła po raz szósty. Obydwa kluby na swoim koncie miały po dwa puchary Polski. Zawody prowadzili sędziowie Olov Lundqvist i Paweł Meszyński. Pochodzący z Warszawy Meszyński sędziował mecz finałowy również przed rokiem. Na trybunach Stadionu Zimowego w Tychach zasiadło 2000 kibiców, a większość stanowili zorganizowani kibice obydwu zespołów. Spotkania finałowe poprzedziła uroczystość wręczenia złotego medalu "Za zasługi dla Polskiego Ruchu Olimpijskiego" wychowankowi zespołu GKS Tychy, a także wielokrotnemu reprezentantowi Polski Henrykowi Gruthowi. Mecz finałowy był również okazją do zacieśnienia współpracy pomiędzy polskim a czeskim związkiem hokeja na lodzie. W Tychach na meczu obecny był członek zarządu IIHF i czeskiej federacji Petr Briza. Drużyna z Oświęcimia przystępowała do tego pojedynku wzmocniona czeskim napastnikiem Radkiem Meidlem. Występował on już wcześniej na polskich lodowiskach w drużynach Orlika Opole i Polonii Bytom. Początek tego sezonu spędził w angielskim Leeds Chiefs w lidze NIHL, gdzie był najlepiej punktującym zawodnikiem. W zespole JKH z powodu kontuzji odniesionych w meczu półfinałowym nie mogli zagrać Arkadiusz Kostek i Māris Jass. Identycznie jak w spotkaniach półfinałowych w wyjściowych składach znaleźli się ci sami bramkarze: Ondřej Raszka w JKH i Clarke Saunders w Unii.
Spotkanie rozpoczęło się o godzinie 16:30, a pierwszą sytuację stworzyli hokeiści JKH. Z nadgarstka strzelał Radosław Sawicki, ale krążek złapał Saunders. W odpowiedzi na bramkę Raszki strzelali najpierw Andrej Themár, a następnie niecelnie obok słupka Patryk Malicki. W 6. minucie błąd popełnili obrońcy Unii i w dogodnej sytuacji znaleźli się zawodnicy JKH. Maciej Urbanowicz podał do Sawickiego, którego strzał trafił w parkan bramkarza Unii. Kilka minut później po wygraniu bulika strzelał Mikko Virtanen, ale jego strzał ofiarnie zablokował rywal. Mecz był wyrównany, a obydwie drużyny unikały niepotrzebnych kar. Pierwszym, który został ukarany był Kamil Wróbel z JKH GKS-u, który nieprzepisowo wystrzelił krążek poza lodowisko. Grający w przewadze oświęcimianie nie stworzyli żadnego zagrożenia, a mogli stracić gola. Kontratak jastrzębian zakończył strzałem z nadgarstka z okolic bulika Urbanowicz. Pierwsze dwadzieścia minut zakończyło się bezbramkowym remisem.
Drugą część gry zawodnicy Unii zaczęli z przewagą jednego zawodnika, jednak nie wykorzystali jej. Chwilę później za bójkę ukarani karami mniejszymi zostali Miroslav Zaťko i Jakub Gimiński. Przed dużą szansą stanęli zawodnicy z Oświęcimia, kiedy grali 5 na 3. Na ławce kar usiedli zawodnicy JKH GKS-u Mikko Virtane i Jesse Rohtla. Przez minutę i 17 sekund oświęcimianie oddali na bramkę Raszki kilkanaście strzałów, ale bez powodzenia. Zawodnicy JKH przetrwali dominację Unitów i w 27. minucie mogli objąć prowadzenie. Indywidualną akcję przeprowadził Martin Kasperlík, który pomimo zahaczania ze strony Wanackiego oddał groźny niecelny strzał. W 31. minucie hokeiści JKH strzelili gola, ale sędziowie nie uznali jej ze względu na wcześniejsze ruszenie bramki Soundersa. Chwilę później arbitrzy przerwali mecz, bo wymiany wymagała uszkodzona pleksi przy boksie JKH. W 34. minucie nieporozumienie pomiędzy Soundersem a Patrikiem Lužą prawie wykorzystali jastrzębianie, jednak krążek z pustej bramki ofiarnie wybił Noworyta. Pod koniec drugiej tercji dobrej okazji nie wykorzystał Dominik Paś, po którego strzale bramkarz Unii zdążył złączyć parkany i wybić krążek. Druga odsłona również zakończyła się bezbramkowo.
Trzecia tercja bardzo dobrze zaczęła się dla zawodników Jastrzębia. W pierwszej minucie po wznowieniu gry kontratak przeprowadził Urbanowicz, który wrzucił krążek przed bramkę, Sounders wybił go, ale wobec dobitki Artema Iossafova był bez szans. W kolejnej akcji mógł być remis, ale Themár w dogodnej sytuacji trafił w parkan Raszki. Od tego momentu tempo spotkania spadło. Jastrzębianie dobrze grali w defensywie, a Unici nie potrafili skonstruować dobrej akcjiW 51. minucie Unia ponownie grała w przewadze, a na ławkę kar odesłany został Paś. Oświęcimianie nie potrafili wykorzystać tej przewagi, a nawet nie stworzyli okazji do zdobycia gola. W 55. minucie powinno być 2:0, ale Paś w dogodnej sytuacji nie trafił czysto w krążek i Saunders zażegnał niebezpieczeństwo. Trzy minuty przed końcem meczu przewagę zyskali Unici, ale nie potrafili jej wykorzystać. Najbliżej był Radek Meidl. Nowy nabytek Unii strzelał z niewielkiej odległości, ale Raszka odbił krążek. Decydującą akcję w tym meczu przeprowadził Martin Kasperlík. Przejął krążek i wjechał do tercji rywali. Wykorzystał błąd Saundersa, który się potknął i strzałem z bekhendu zdobył drugiego gola dla JKH.
Frekwencja.
Frekwencja podczas meczów Pucharu Polski w Tychach była wysoka, jednak żadne z trzech spotkań nie zgromadziło kompletu publiczności. Najwięcej kibiców oglądało spotkanie półfinałowe pomiędzy GKS Tychy a Re-Plast Unią Oświęcim. W hali o pojemności 2753 miejsc siedzących zasiadło 2500 kibiców. Najniższą frekwencję zanotowano podczas meczu półfinałowego między Podhalem NowyTarg a JKH GKS Jastrzębie. Na tym spotkaniu obecnych było 600 kibiców, choć inne źródła podają liczbę 800 widzów. Mecz finałowy pomiędzy JKH GKS Jastrzębie a Re-Plast Unią Oświęcim z trybun oglądało 1600 kibiców.
Nagrody i wyróżnienia.
Główną nagrodą za wygranie turnieju finałowego było nowe trofeum Puchar Polski, które zwycięzca otrzymywał na własność. We wcześniejszych edycjach puchar był przechodni. Organizatorzy po raz pierwszy od 2013 roku przyznali nagrodę finansową dla zwycięzcy w wysokości 20 tys. zł, którą ufundowała firma PGE. Po każdym meczu trenerzy wybierali jednego najlepszego zawodnika w swojej drużynie, który był nagradzany. Nagrody indywidualne w postaci zegarków ufundowała firma Bisset. W pierwszym spotkaniu półfinałowym wyróżnieni zostali Dylan Willick z KH Podhale Nowy Targ oraz Maciej Urbanowicz z JKH GKS Jastrzębie. W drugim meczu nagrody otrzymali Filip Komorski z GKS-u Tychy i Clarke Saunders z Re-Plast Unii Oświęcim. Po meczu finałowym trenerzy wybrali najlepszymi graczami Aleksieja Trandina z Re-Plast Unii oraz Ondřeja Raszkę z JKH GKS-u Jastrzębie.
Statystyki.
W turnieju finałowym w 2019 roku udział wzięły cztery kluby, które rozegrały trzy spotkania, dwa półfinałowe i finał. Hokeiści wszystkich zespołów w regulaminowym czasie gry zdobyli łącznie 10 bramek. Mecz półfinałowy pomiędzy GKS-em Tychy a Re-Plast Unią Oświęcim został rozstrzygnięty w rzutach karnych, w których dwa najazdy skutecznie wykorzystali zawodnicy Unii. Wszystkie klasyfikacje indywidualne wygrali zawodnicy JKH GKS-u Jastrzębie, triumfatora rozgrywek. Najskuteczniejszym zawodnikiem w turnieju z dwoma trafieniami był obrońca Arkadiusz Kostek. Był on ponadto jedynym hokeistą, który zdobył więcej niż jedną bramkę. W turnieju dziewięciu zawodników zdobyło po jednym golu, z czego czterech z drużyny JKH. Najlepiej asystującym zawodnikiem w rozgrywkach Pucharu Polski był fiński napastnik Jesse Rohtla, który zanotował trzy kluczowe podania. W całym turnieju przynajmniej jeden punkt za asystę otrzymało 15 graczy. Najwięcej z drużyny triumfatora JKH GKS-u 5 hokeistów. Klasyfikację kanadyjską wygrał najlepszy asystent turnieju Jesse Rohtla z 3 punktami za asysty. W zestawieniu najlepiej punktujących obrońców zwyciężył Arkadiusz Kostek z 3 punktami za 2 gole. Bramkarz JKH Ondřej Raszka zakończył turniej z najlepszą skutecznością obron wynoszącą 98,1%.

</doc>
<doc id="4682710" url="https://pl.wikipedia.org/wiki?curid=4682710" title="Stadion De Kraal">
Stadion De Kraal

Stadion De Kraal – stadion piłkarski w Venlo, w Holandii. Do 1972 roku swoje spotkania rozgrywali na nim piłkarze klubu VVV Venlo.
Stadion De Kraal był wykorzystywany przez piłkarzy klubu VVV Venlo od początków XX wieku. Pod koniec II wojny światowej uległ zniszczeniom, po wojnie został odbudowany. W 1972 roku piłkarze VVV Venlo przenieśli się na położony niedaleko, nowo wybudowany stadion De Koel. W 1980 roku spłonęła drewniana trybuna na stadionie De Kraal. Pozostałe trybuny obiektu (mogącego dawniej pomieścić do 18 000 widzów) z czasem wyniszczały i zarosły dziką roślinnością, boisko stadionu wciąż jednak wykorzystywane jest do celów treningowych.

</doc>
<doc id="4682712" url="https://pl.wikipedia.org/wiki?curid=4682712" title="Połoszki">
Połoszki

Połoszki (, "Pałoszki"; , "Połoszki") – wieś na Białorusi, w obwodzie grodzieńskim, w rejonie wołkowyskim, w sielsowiecie Werejki.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Tereszki.

</doc>
<doc id="4682729" url="https://pl.wikipedia.org/wiki?curid=4682729" title="Międzynarodowe Mistrzostwa w Biegach Przełajowych 1969">
Międzynarodowe Mistrzostwa w Biegach Przełajowych 1969

56. Międzynarodowe mistrzostwa w biegach przełajowych – zawody lekkoatletyczne, które odbyły się 22 marca 1969 roku w Clydebank w Szkocji.
Rezultaty.
Seniorzy.
Bieg rozegrano na dystansie 12 kilometrów.
Drużynowo.
Do punktacji drużynowej liczyła się suma miejsc sześciu najlepszych zawodników każdej reprezentacji. 
Juniorzy.
Bieg rozegrano na dystansie 7 kilometrów.
Drużynowo.
Do punktacji drużynowej liczyła się suma miejsc trzech najlepszych zawodników każdej reprezentacji.
Kobiety.
Bieg rozegrano na dystansie 4 kilometrów.
Drużynowo.
Do punktacji drużynowej liczyła się suma miejsc czterech najlepszych zawodniczek każdej reprezentacji.

</doc>
<doc id="4682733" url="https://pl.wikipedia.org/wiki?curid=4682733" title="Arthur Leighton">
Arthur Leighton

Arthur Leighton (ur. 6 marca 1889 w Esk, Queensland, zm. 15 czerwca 1939 w Walsall) – brytyjski hokeista na trawie na igrzyskach w Antwerpii 1920. Wraz z drużyną zdobył złoty medal.

</doc>
<doc id="4682734" url="https://pl.wikipedia.org/wiki?curid=4682734" title="Sekret papieski">
Sekret papieski

Sekret papieski (łac. "secretum pontificium") – potoczna nazwa tajemnicy papieskiej dotyczącej zakazu udostępniania dokumentów postępowań kanoniczych. 17 grudnia 2019 ukazał się dekret papieski o zniesieniu tajemnicy papieskiej w sprawach postępowań wobec duchownych oskarżonych o wykorzystywanie małoletnich. Jak tłumaczył abp Charles Scicluna „diecezja, która posiada daną dokumentację nie jest zobowiązana do zachowania tajemnicy papieskiej i może zdecydować, jeśli będzie taka potrzeba, o współpracy, przekazując jej kopię także władzom cywilnym”. 
Znaczenie.
Jak stwierdził abp Wojciech Polak, delegat KEP ds. ochrony dzieci i młodzieży, to ważny krok ku przejrzystości postępowania i zarazem potwierdzenie gotowości współpracy z władzami cywilnymi. „Dotychczas wymóg zachowania sekretu papieskiego sprawiał, że diecezje lub zakony nie miały możliwości pełnej współpracy z organami ścigania prowadzącymi własne śledztwo. Nie mogły np. przekazywać im dokumentów z postępowań kanonicznych. Po prostu bez zgody Watykanu nie można było ich wydać. 
Wraz ze zniesieniem sekretu papieskiego papież Franciszek dokonał jeszcze dwóch modyfikacji. Włączył do kategorii najcięższych przestępstw: pozyskiwanie, przechowywanie lub rozpowszechnianie przez duchownego w celach seksualnych obrazów pornograficznych osób poniżej 18. roku życia. Dotychczas granica wieku wynosiła 14 lat. Ponadto w sprawach dotyczących najcięższych przestępstw adwokatem i prokuratorem może być od tej pory także osoba świecka, posiadająca doktorat z prawa kanonicznego, a nie tylko duchowny.

</doc>
<doc id="4682736" url="https://pl.wikipedia.org/wiki?curid=4682736" title="Little Witch Academia">
Little Witch Academia

 – seria anime wykreowana przez Yō Yoshinariego i wyprodukowana przez studio Trigger. Pierwszy film krótkometrażowy z serii ze scenariuszem Masahiko Otsuki powstał jako część kursu dla młodych animatorów i ukazał się w kinach 2 marca 2013, a 19 kwietnia został wyemitowany w serwisie YouTube z angielskimi napisami. Drugi film krótkometrażowy o podtytule "The Enchanted Parade", częściowo ufundowany ze zbiórki na portalu Kickstarter, ukazał się 9 października 2015 roku. Serial anime był emitowany w Japonii w okresie od stycznia do czerwca 2017, gdzie dodatkowo od 30 czerwca pierwsze 13 odcinków zostało udostępnionych globalnie na platformie Netflix. Pozostałe 12, oznaczonych już jako sezon drugi, zostało udostępnionych 15 sierpnia tego samego roku. Ponadto zostały opublikowane dwie serie mang przez wydawnictwo Shūeisha. 
W Polsce jedna z mang z serii została wydana przez Studio JG.
Fabuła.
Akcja "Little Witch Academia" rozgrywa się w , prestiżowej szkole dla młodych dziewcząt chcących zostać czarownicami. Zainspirowana występami słynnej wiedźmy Lśniącej Chariot, młoda dziewczyna o imieniu Atsuko Kagari i przezwisku Akko rekrutuje się do akademii z zamiarem zostania równie znaną czarownicą. Niestety cierpi ona ze względu na swoje niemagiczne pochodzenie. Zmienia się to, gdy znajduje tak zwaną Lśniącą Różdżkę, potężny magiczny artefakt należący niegdyś do Chariot. 
Jednym z głównych tematów franczyzy jest próba życia Akko zgodnie z ideałami Chariot poprzez pokazywanie światu magii jako rzeczy wciąż fascynującej i cudownej. Kontrastuje to z borykającą się z problemami finansowymi akademią, która traci uczennice i jest przedstawiana jako relikt przeszłości. Samą magię zaś coraz częściej przedstawia się jako przestarzałe i niepraktyczne sztuczki, a jej siła słabnie na całym świecie z roku na rok. Klucz do przywrócenia jej potęgi został ukryty w zakazanym lesie Arkturus i zapieczętowany w magicznej kapsule zwanej Wielkim Triskelionem. Został on utworzony przez dziewięć prastarych wiedźm, legendarnych założycielek akademii. 
Do zdjęcia pieczęci konieczne jest sekwencja siedmiu magicznych słów zwanych słowami Arkturusa oraz Lśniąca Różdżka, która może być używana wyłącznie przez osobę, która szczerze pragnie szerzyć radość i szczęście. Kiedy Akko udaje się opanować różdżkę, Chariot (ukrywająca się jako jedna z nauczycielek w akademii i poprzednia właścicielka różdżki) próbuje ją prowadzić tak, by była w stanie odkrywać kolejne słowa Arkturusa i przywrócić magię światu. Na jej drodze staje jednak Croix - dawna przyjaciółka Chariot, a obecnie mistrzyni technomagii - która pożąda mocy Triskeliona dla samej siebie. Niegdyś odrzucona przez Lśniącą Różdżkę przy próbie jej użycia, próbuje na własną rękę złamać pieczęć oraz pozbyć się zarówno Akko, jak i dawnej przyjaciółki. 
Manga.
One-shot na podstawie anime, narysowany przez Terio Teri, został opublikowany w magazynie „Ultra Jump” wydawnictwa Shūeisha 19 sierpnia 2013 roku.
Krótka seria mangi, również ilustrowana przez Terio Teri, pojawiła się w magazynie „Ultra Jump” od 19 sierpnia 2015 do 22 listopada 2015 roku. Rozdziały tej mangi zostały skompilowane w pojedynczym tomie 19 stycznia 2016. 
Kolejna seria, ilustrowana tym razem przez Yukę Fujiwarę, zatytułowana , zaczęła ukazywać się w magazynie „Ribon” wydawnictwa Shūeisha od 3 września 2015 roku. Ostatni rozdział tej mangi ukazał się w tym magazynie 28 grudnia 2015 roku.
Ponadto, ukazała się także jeszcze jedna seria mangi, zatytułowana "Little Witch Academia", której rysunki wykonał Keisuke Satō na podstawie scenariusza studia Trigger i Yō Yoshinariego. Kolejne rozdziały ukazywały się w czasopiśmie „Shōnen Ace” wydawnictwa Kadokawa od grudnia 2016 roku. Ostatni rozdział ukazał się 26 sierpnia 2018 roku. Ta seria mangi ukazała się w Polsce nakładem wydawnictwa Studio JG.
Anime.
Filmy.
Pierwszy film krótkometrażowy "Little Witch Academia" został wyprodukowany przez studio Trigger jako część projektu treningowego dla młodych animatorów Anime Mirai w 2013 roku, który wspiera finansowo młodych twórców, razem z innymi krótkometrażowymi produkcjami studiów Madhouse, Zexcs i Gonzo. Reżyserem i głównym twórcą był Yō Yoshinari, scenarzystą Masahiko Otsuka, a muzykę napisał Michiru Ōshima. Film ten, razem z innymi produkcjami powstałymi podczas Anime Mirai, pojawił się w 14 japońskich kinach 2 marca 2013 roku. Później 19 kwietnia studio Trigger opublikowało film na platformie Niconico oraz z angielskimi napisami w serwisach YouTube i Crunchyroll. Do momentu zdjęcia z serwisu w sierpniu 2013 roku w celu promocji wydania na płytach Blu-ray, wersja umieszczona na YouTube została obejrzana ponad 850 000 razy. Film ukazał się na płytach Blu-ray bez blokady regionalnej 24 października 2013 roku.
5 lipca 2013 roku na Anime Expo studio Trigger zapowiedziało kolejny film krótkometrażowy z serii pod tytułem "Little Witch Academia: The Enchanted Parade". Film miał powstać w odpowiedzi na pozytywny odbiór pierwszego filmu z serii. Produkcja ruszyła w 2014 roku zaraz po wydaniu innego anime studia – Kill la Kill. Z początku studio posiadało fundusze na produkcję jedynie 20-minutowego odcinka, w związku z czym rozpoczęto zbiórkę pieniężną w serwisie Kickstarter na wydłużenie filmu do 50 minut. Zbiórka wystartowała 9 lipca 2013 roku i zebrała wymagane 150 000 dolarów w przeciągu pięciu godzin. Ostatecznie zebrano 625 518 dolarów. Gotowy film ukazał się na Anime Expo 2015 i został udostępniony dla wspierających z Kickstartera 3 lipca 2015 roku, zanim ukazał się w japońskich kinach 9 października. 
Obydwa filmy zostały udostępnione na platformie Netflix z angielskimi napisami 15 grudnia 2015 roku. 
Serial telewizyjny.
Serial anime "Little Witch Academia" został zapowiedziany 24 czerwca 2016 roku po emisji ostatniego epizodu "Space Patrol Luluco". Był on emitowany w Japonii pomiędzy 9 stycznia a 26 czerwca 2017 roku. Pierwszy sezon jako czołówkę posiadał utwór "Shiny Ray" autorstwa YURiKA, a jako końcową sekwencję , którą utworzył Yuiko Ōhara. Drugi sezon posiadał już jako czołówkę "Mind Conductor" również autorstwa YURiKI, natomiast utwór sekwencji końcowej, także autorstwa Ōhary, nosi tytuł . Cała seria liczy 25 odcinków i została wydana na 9 płytach Blu-ray/DVD. Netflix rozpoczął udostępnianie pierwszego sezonu z angielskim dubbingiem od 30 lipca 2017 roku, a drugi sezon dołączył do platformy od 15 sierpnia.
Podczas wywiadów, Yoshinari powiedział, że chciałby stworzyć drugi sezon, który skupiałby się na historiach postaci takich jak Diana Cavendish i Amanda O'Neill. Reżyser chciałby również zrobić spin-off serii opowiadający o Lśniącej Chariot. Zasugerował również, że seria Night Fall z anime mogła by zostać wydana jako osobna seria mang.
Gra komputerowa.
Gra komputerowa, wyprodukowana przez studio A+ Games, pod tytułem ukazała się w Japonii 30 listopada 2017 roku na konsolę PlayStation 4. Globalny debiut, jak i wydanie na platformę Steam nastąpiło 15 maja 2018 roku. Dodatkowa gra, , jest dostępna w Japonii jako bonus dla dokonujących zamówień przedpremierowych. 
Pozostałe.
Krótkometrażowy crossover z Inferno Cop miał premierę na AnimeNEXT 13 czerwca 2015 roku i był również prezentowany na Anime Expo 2015 2 lipca. Zarówno Akko (w 13 odcinku), jak i Sucy (w 8 odcinku), wystąpiły również gościnnie w serialu anime studia Trigger pod tytułem "Space Patrol Luluco". 
Franczyza pojawiła się również w grze mobilnej "Super Robot Wars X-Ω" w formie ograniczonego czasowo wydarzenia. Historia opowiadała o tym, jak Akko z przyjaciółkami w trakcie polowania na czarodziejki zostały teleportowane do innego świata, gdzie dołączyły do postaci w Aura Battler Dunbine i Gurren Lagann przeżywając z nimi przygody w trakcie szukania sposobu na powrót do akademii. 
Odbiór.
Franczyza spotkała się z dość ciepłym przyjęciem zarówno wśród recenzentów, jak i czytelników oraz widzów. W serwisie Goodreads pierwsza z serii mang rysowana przed Keisuke Sato posiada średnią ocenę 3.71/5, natomiast kolejne dwa tomy odpowiednio 3.45/5 i 3.5/5. W recenzji portalu Tanuki Manga pochwalono sympatyczne postacie, z których każda ma własny, niepowtarzalny styl oraz lekkie i zabawne dialogi. 
Filmy i serial zebrały podobne noty - przedział ocen w serwisie Filmweb wyniósł od 7 do 7,5 w 10-stopniowej skali, natomiast w bazie IMDb noty oscylują pomiędzy 7,3 a 8 również w 10-stopniowej skali. Użytkownicy serwisu MyAnimeList ocenili serial na 8.03/10 chwaląc historię i postacie, ale krytykując przewidywalność i brak rozwoju bohaterów w trakcie odcinków. 

</doc>
<doc id="4682738" url="https://pl.wikipedia.org/wiki?curid=4682738" title="Mistrzostwa Świata Juniorów w Hokeju na Lodzie 2020/II Dywizja">
Mistrzostwa Świata Juniorów w Hokeju na Lodzie 2020/II Dywizja

Mistrzostwa Świata Juniorów w Hokeju na Lodzie II Dywizji 2020 rozegrane zostaną w dniach 6 – 12 stycznia (Grupa A) oraz 28 stycznia - 3 lutego 2020 (Grupa B).
Do mistrzostw II Dywizji przystąpiło 12 zespołów, które zostały podzielone na dwie grupy po sześć zespołów. Zgodnie z formatem zawody II Dywizji odbyły się w dwóch grupach: Grupa A w Litwie (Wilno), zaś grupa B w Południowokoreańskim (Gangneung). Reprezentacje rywalizowały systemem każdy z każdym.
Hale, w których przeprowadzone zostały zawody:
Grupa A.
Do mistrzostw świata pierwszej dywizji w 2021 z Grupy A awansuje najlepsza reprezentacje. Ostatni zespół Grupy A zostanie zdegradowany i w 2021 zagra w Grupie B.
Tabela
    = awans do I dywizji grupy B     = utrzymanie w II dywizji grupy A     = spadek do II dywizji grupy B
Dyrektoriat turnieju wybrał trójkę najlepszych zawodników, po jednym na każdej pozycji:
Grupa B.
Do mistrzostw świata II Dywizji Grupy A w 2021 z Grupy B awansuje pierwsza drużyna. Ostatni zespół Grupy B zostanie zdegradowany i w 2021 zagra w mistrzostwach świata III Dywizji.
Tabela
    = awans do II dywizji grupy A     = utrzymanie w II dywizji grupy B     = spadek do III dywizji
Dyrektoriat turnieju wybrał trójkę najlepszych zawodników, po jednym na każdej pozycji:

</doc>
<doc id="4682739" url="https://pl.wikipedia.org/wiki?curid=4682739" title="Czasy Nowożytne (czasopismo)">
Czasy Nowożytne (czasopismo)



</doc>
<doc id="4682741" url="https://pl.wikipedia.org/wiki?curid=4682741" title="Wincenty Dabiński">
Wincenty Dabiński

Wincenty Dabiński (ur. 22 stycznia 1863 w Gostyniu, zm. 19 czerwca 1936 tamże) – działacz społeczno-polityczny, starosta powiatu gostyńskiego. Radca wojewódzki.
Życiorys.
Urodził się w rzemieślniczej rodzinie Wojciecha i Michaliny z Borowiczów. Początkowo uczył się w gostyńskiej szkole podstawowej a następnie w śremskim gimnazjum. W późniejszym czasie był przedstawicielem pruskiego wymiaru sprawiedliwości w randze sekretarza sądowego, jednak w następstwie okrutnego traktowania ludzi narodowości polskiej zwolnił się z pracy. Został właścicielem browaru i cegielni w Gostyniu. Był radnym miejskim, a w latach 1907–1914 pełnił funkcję prezesa rady nadzorczej Banku Pożyczkowego w Gostyniu. Współzałożyciel i redaktor „Ziemi Gostyńskiej” (do 1926), prezes Towarzystwa Przemysłowców i Rzemieślników. 2 stycznia 1919 został mianowany pierwszym polskim starostą powiatu gostyńskiego. Urząd starosty gostyńskiego sprawował do 24 lutego 1929.
Zmarł 19 czerwca 1936 w Gostyniu. Pochowany na cmentarzu parafialnym w Gostyniu.
Upamiętnienie.
Jedna z ulic na osiedlu Pożegowo w Gostyniu nosi jego imię.

</doc>
<doc id="4682749" url="https://pl.wikipedia.org/wiki?curid=4682749" title="Johannes Fritsch">
Johannes Fritsch

Johannes Georg Fritsch (ur. 27 lipca 1941 w Bensheim-Auerbach, zm. 29 kwietnia 2010 w Bonn) – niemiecki kompozytor i altowiolista, przedstawiciel spektralizmu.
Życiorys.
W latach 1961–1965 studiował muzykologię, filozofię i socjologię na Uniwersytecie Kolońskim, a równocześnie kompozycję u Zimmermanna i muzykę elektroniczną u Koeniga w konserwatorium w Kolonii. W 1962 wziął udział w Międzynarodowch Letnich Kursach Nowej Muzyki w Darmstadcie, podczas których zyskał uznanie zarówno jako kompozytor, jak i wykonawca
W latach 1964–1970 jako altowiolista grał z zespołem Stockhausen-Ensamble oraz wziął udział w niemieckiej wystawie na Expo '70, podczas Światowych Targów w Osace w 1970. 
W kolońskim konserwatorium wykładał teorię muzyki (1965–1970), harmonię i estetykę mediów (1971-1984) oraz kompozycji (1984–2006, jako profesor). Kompozycję wykładał także na kursach Darmsztadzkich (1971-1984). Od 1974 do 1998 pracował w zarządzie i był wieloletnim przewodniczącym INMM (Institut für Neue Musik und Musikerziehung) w Darmsztadzie. 
W 1970 Fritsch był jednym z założycieli Feedback Studio w Kolonii (wraz z Rolfem Gehlhaarem i Davidem Johnsonem), a od 1975 przewodził Feedback Studio Verlag, pierwszemu wydawnictwu stworzonemu przez i dla niemieckich kompozytorów. Był producentem płyt kompaktowych, redaktorem Feedback Studio Papers (jednego z czasopism poświęconych muzyce elektronicznej), wydawcą partytur muzyki współczesnej oraz menedżerem koncertowym.
Twórczość.
Fritsch od początku kariery uważał muzykę elektroniczną za idealnie naturalne, a nawet kluczowe medium. Najczęściej łączył partie zespołu kameralnego z nagraną taśmą lub z granymi na żywo partiami instrumentów elektronicznych. Tworzył też utwory całkowicie elektroniczne, a znaczna część jego pracy w Feedback Studio poświęcona była rozwojowi nowych instrumentów elektronicznych lub wyposażeniu publicznych sal w automatyczne i półautomatyczne urządzenia wytwarzające dźwięk.
Starał się znaleźć konsensus między sztucznymi i naturalnymi dźwiękami, sprawić by jego muzyka nie była izolowana jako abstrakcyjny obiekt estetyczny, ale by nieustannie konfrontowała się z elementami otoczeniem, rozbijając hermetyczność typową dla muzyki artystycznej. Jego utwory są jak kolaże łączące obce sobie elementy: muzykę europejskią i egzotyczną, sacrum i profanum, dźwięki instrumentów i uliczny hałas ("Akroasis", "Modulation IV").

</doc>
<doc id="4682753" url="https://pl.wikipedia.org/wiki?curid=4682753" title="Mistrzostwa NCAA Division II w Zapasach w 2017">
Mistrzostwa NCAA Division II w Zapasach w 2017

Mistrzostwa NCAA Division II w zapasach w 2017 roku rozegrane zostały w Birmingham w dniach 10 – 11 marca. Zawody odbyły się na terenie Cross Plex Harris Arena. Gospodarzem zawodów był University of Alabama in Huntsville.
Punkty zdobyło 41 drużyn.

</doc>
<doc id="4682755" url="https://pl.wikipedia.org/wiki?curid=4682755" title="Continental Motors Company">
Continental Motors Company



</doc>
<doc id="4682759" url="https://pl.wikipedia.org/wiki?curid=4682759" title="Polska na igrzyskach olimpijskich młodzieży">
Polska na igrzyskach olimpijskich młodzieży

Reprezentacja Polski na igrzyskach olimpijskich młodzieży wzięła udział we wszystkich edycjach letnich i zimowych.
Medale według igrzysk.
W ogólną klasyfikację wliczane są wyłącznie konkurencje, w których występują zawodnicy z jednego państwa.
Medale według dyscyplin.
W ogólną klasyfikację wliczane są wyłącznie konkurencje, w których występują zawodnicy z jednego państwa.

</doc>
<doc id="4682762" url="https://pl.wikipedia.org/wiki?curid=4682762" title="Aaron Poole">
Aaron Poole

Aaron Poole (ur. 17 marca 1977 w Barrie, w prowincji Ontario) – kanadyjski aktor filmowy i telewizyjny.
Życiorys.
Poole dorastał w Barrie w Ontario i uczęszczał do Barrie Central Collegiate Institute. Ukończył Etobicoke School of the Arts i George Brown College.
Kariera.
Poole wystąpił w takich filmach jak "Killing Zelda Sparks", "Adoracja" i "This Beautiful City", a także w takich serialach jak "Dziwne przypadki w Blake Holsey High" i "SOS: Zone of Separation". Był nominowany do Nagrody Genie za swój występ w "This Beautiful City". W 2010 roku pojawił się w filmie "Zabójcze piosenki małego miasta". Dwa lata później wystąpił w filmie "The Samaritan".

</doc>
<doc id="4682765" url="https://pl.wikipedia.org/wiki?curid=4682765" title="Mistrzostwa Europy w Piłce Ręcznej Mężczyzn 2020 (składy)">
Mistrzostwa Europy w Piłce Ręcznej Mężczyzn 2020 (składy)

Artykuł grupuje składy męskich reprezentacji narodowych w piłce ręcznej, które wystąpią podczas Mistrzostw Europy w Piłce Ręcznej Mężczyzn 2020 rozgrywanych w Szwecji, Austrii i Norwegii od 9 do 26 stycznia 2020 roku.
Informacje ogólne.
Szerokie składy liczące maksymalnie dwudziestu ośmiu zawodników zostały ogłoszone przez EHF 5 grudnia 2019 roku. Na dzień przed rozpoczęciem zawodów reprezentacje podadzą oficjalne szesnastoosobowe składy, z którego w trakcie turnieju mogą wymienić maksymalnie dwóch zawodników w każdej fazie: grupowej, pucharowej i podczas finałowego weekendu.

</doc>
<doc id="4682776" url="https://pl.wikipedia.org/wiki?curid=4682776" title="Abdul Rehman (bokser)">
Abdul Rehman (bokser)

Abdul Rehman (ur. 14 kwietnia 1938) – pakistański bokser.
Uczestniczył w Letnich Igrzyskach Olimpijskich, w 1964 roku, odpadł w ćwierćfinale w wadze ciężkiej po przegranej walce z Hansem Huberem.

</doc>
<doc id="4682778" url="https://pl.wikipedia.org/wiki?curid=4682778" title="Bogdan Chojnicki">
Bogdan Chojnicki

Bogdan Heronim Chojnicki – polski uczony, doktor habilitowany nauk rolniczych, inżynier, profesor nadzwyczajny Uniwersytetu Przyrodniczego w Poznaniu, specjalności naukowe: agrometeorologia, agrofizyka.
Życiorys.
W 2002 na podstawie rozprawy pt. "Rola małych zbiorników śródpolnych w kształtowaniu bilansu cieplnego i wodnego krajobrazu rolniczego" uzyskał na Wydziale Melioracji i Inżynierii Środowiska Akademii Rolniczej im. Augusta Cieszkowskiego w Poznaniu stopień doktora nauk rolniczych w dyscyplinie kształtowanie środowiska w specjalność agrometeorologia. Tam też na podstawie dorobku naukowego oraz monografii pt. "Badania wymiany masy i energii między powierzchnią torfowiska a atmosferą przy użyciu różnych technik pomiarowych" nadano mu w 2014 stopień doktora habilitowanego nauk rolniczych w dyscyplinie ochrona i kształtowanie środowiska w specjalnościach agrofizyka, agrometeorologia.
Był adiunktem a następnie został profesorem nadzwyczajnym Uniwersytetu Przyrodniczego w Poznaniu (Wydział Inżynierii Środowiska i Gospodarki Przestrzennej; Katedra Meteorologii).

</doc>
<doc id="4682780" url="https://pl.wikipedia.org/wiki?curid=4682780" title="Wiktor Nitka">
Wiktor Nitka

 
Wiktor Nitka (ur. 24 lutego 1898 we Lwowie, zm. 18 sierpnia 1920 w Radziwiu) – żołnierz armii austro-węgierskiej, wachmistrz Armii Polskiej, bosmanmat Marynarki Wojennej w II RP, uczestnik I wojny światowej i wojny polsko–bolszewickiej. Kawaler Orderu Virtuti Militari.
Życiorys.
Urodził się 24 lutego 1898 we Lwowie w rodzinie Leona i Marii z d. Pennar. Wcielony do armii austro-węgierskiej. Od listopada 1918 żołnierz Armii Polskiej we Włoszech. Wrócił w 1919 wraz z Armią Hallera do Polski. W stopniu wachmistrza od czerwca 1919 brał udział w walkach m.in. pod Rawą Ruską i Lwowem. Przeniesiony do Flotylli Wiślanej, gdzie służył na statku Stefan Batory. Zginął 18 sierpnia 1920 podczas obrony dolnej linii Wisły w okolicach Płocka w walce z Armią Czerwoną. Został pochowany w Radziwiu. Odznaczony pośmiertnie Orderem Virtuti Militari. 
Był kawalerem.

</doc>
<doc id="4682781" url="https://pl.wikipedia.org/wiki?curid=4682781" title="Mistrzostwa Świata Juniorów w Hokeju na Lodzie 2020/III Dywizja">
Mistrzostwa Świata Juniorów w Hokeju na Lodzie 2020/III Dywizja

Mistrzostwa Świata Juniorów w Hokeju na Lodzie III Dywizji 2020 rozegrane zostały w dniach 13 - 19 stycznia 2020.
Do mistrzostw III Dywizji przystąpiło 8 zespołów. Gospodarzem imprezy była Bułgaria (Sofia). Utworzone zostały dwie grupy, reprezentacje rywalizowały systemem każdy z każdym. Następnie rozegrane zostały półfinały i zwycięzcy tych meczów walczyli o mistrzostwo świata juniorów III dywizji. Triumfator meczu zagra za rok w mistrzostw świata juniorów drugiej dywizji w 2021.
Hala, w których przeprowadzone zostały zawody:
Grupa A.
Tabela
    = awans do półfinału     = udział w meczach o miejsca 5-8
Wyniki
Grupa B.
Tabela
    = awans do półfinału     = udział w meczach o miejsca 5-8
Wyniki
Faza pucharowa.
Mecze o miejsca 5-8
Półfinały
Mecz o siódme miejsce
Mecz o piąte miejsce
Mecz o trzecie miejsce
Finał
Ostateczna kolejność
Dyrektoriat turnieju wybrał trójkę najlepszych zawodników, po jednym na każdej pozycji:

</doc>
<doc id="4682783" url="https://pl.wikipedia.org/wiki?curid=4682783" title="Hiszam II">
Hiszam II

Abu’l-Walid Hiszam II al-Mu’ayyad bi-llah (język arabski ابو الولید ھشام المؤيد بالله) (Abū'l-Walīd Hiszam al-Muʾayyad bi-ʾllāh) – syn Al-Hakama II – kalifa Kordoby. Urzędował jako trzeci kalif z dynastii Umajjadów w Al-Andalus w latach 976–1009 i 1010–13.
Wiadome jest, że Hiszam utrzymywał na swoim dworze męski harem.

</doc>
<doc id="4682784" url="https://pl.wikipedia.org/wiki?curid=4682784" title="Christopher Tai">
Christopher Tai

Christopher Correia Tai (ur. 30 listopada 1981) – kanadyjski aktor filmowy i telewizyjny.

</doc>
<doc id="4682786" url="https://pl.wikipedia.org/wiki?curid=4682786" title="Ulica Bolesława Drobnera we Wrocławiu">
Ulica Bolesława Drobnera we Wrocławiu

Ulica Bolesława Drobnera – jedna z ulic we Wrocławiu, biegnąca łukiem wzdłuż północnego brzegu Odry Północnej, łącząca ul. Cybulskiego z ul. Sienkiewicza, a ściślej – Mosty Uniwersyteckie z pl. Bema, długości około 780 m. 
Ulica w obecnym jej kształcie wytyczona została w latach 70. XX wieku (realizacja: od roku 1973), wcześniej jej początkowy (wschodni) odcinek pokrywał się z ówczesnym przebiegiem początkowego odcinka ul. Jedności Narodowej, natomiast odcinek zachodni nie istniał. Nazwę ulicy nadała Rada Narodowa Województwa Wrocławskiego uchwałą nr X/II/39/75 z 25 września 1975 r.
Ulica (dwujezdniowa na niemal całej długości – od ul. Dubois do pl. Bema) jest fragmentem trasy przelotowej łączącej na zachodzie mosty Mieszczańskie poprzez ul. Dubois, przez ulicę Sienkiewicza do mostu Szczytnickiego na wschodzie. Od mostu Uniwersyteckiego do ul. Łokietka przebiega nią także dwutorowa linia tramwajowa.

</doc>
<doc id="4682794" url="https://pl.wikipedia.org/wiki?curid=4682794" title="Mistrzostwa świata do lat 18 w hokeju na lodzie mężczyzn 2020/Elita">
Mistrzostwa świata do lat 18 w hokeju na lodzie mężczyzn 2020/Elita

Mistrzostwa świata do lat 18 w hokeju na lodzie Elity 2020 odbędą się w dniach 16 - 26 kwietnia 2020 w Stanach Zjednoczonych. Jako miasta goszczące najlepsze reprezentacje świata U18 zostały wybrane Plymouth i Ann Arbor. Do 22. turnieju o złoty medal mistrzostw świata młodzików zakwalifikowano 10 narodowych reprezentacji.
Grupa A.
Tabela
"     = awans do ćwierćfinałów     = baraż o utrzymanie"
Wyniki
Grupa B.
Tabela
"     = awans do ćwierćfinałów     = baraż o utrzymanie"
Wyniki
Faza pucharowa.
Ćwierćfinały
Półfinały
Mecz o trzecie miejsce
Finał

</doc>
<doc id="4682796" url="https://pl.wikipedia.org/wiki?curid=4682796" title="Franciszka Halamaj">
Franciszka Halamaj

Franciszka Halamaj (ur. 1885 w Sokalu, zm. 1960) – polska rolniczka, „Sprawiedliwa wśród Narodów Świata”.
Życiorys.
Franciszka Halamaj wraz z córką Heleną po mężu Liniewską prowadziły niewielkie gospodarstwo w Sokalu w obwodzie lwowskim. Podczas II wojny światowej ocaliły miejscowych Żydów z rodzin Kramów, Maltzów i Kindlerów, ukrywając ich w schowkach nad chlewem i pod kuchenną podłogą. Przed wojną w Sokalu mieszkało 6 tysięcy Żydów. Przeżyło 30, z czego 16 dzięki staraniom Halamajów.
W listopadzie 1942 Franciszka sama zaproponowała kryjówkę handlarzowi bydłem Mosze Maltzowi oraz lekarzowi Dawidowi Kindlerowi, którzy wraz z rodzinami zbiegli z getta. Również wówczas znalazł tam miejsce malarz pokojowy Joszua Kram wraz z żoną i synem. Kramowie nocami pomagali Halamajom w gotowaniu, nie wiedząc jednak, dlaczego potrzebują one tyle jedzenia i że nie są jedynymi Żydami, których ukrywają. Franciszka zakupiła świnie i kury, aby uzasadnić przed sąsiadami konieczność noszenia do chlewu wiadr z jedzeniem i wynoszenia z nieczystościami. Na wszelki wypadek wygłaszała w miasteczku antysemickie uwagi. Chociaż jeden z sąsiadów odkrył ukrywanych, nie wydał ich Niemcom. W lipcu 1944 w Sokalu skończyła się wojna. 19 lipca, po 20 miesiącach, Żydzi opuścili Halamajowych i wkrótce wyjechali z Polski. Przez następne lata utrzymywali z nimi kontakt.
W 1984 Franciszka Halamaj wraz z córką zostały odznaczone medalem Sprawiedliwych wśród Narodów Świata. W 2009 stała się bohaterką amerykańskiego filmu dokumentalnego "No. 4 Street of Our Lady" oraz książki "Tajemnice mojej matki" autorstwa Jenny L. Witterick. W 2011 otrzymała nagrodę Courage to Care, którą w jej imieniu odebrały wnuki.

</doc>
<doc id="4682798" url="https://pl.wikipedia.org/wiki?curid=4682798" title="Biathlon na Zimowych Światowych Wojskowych Igrzyskach Sportowych 2010 – sprint drużynowo kobiet">
Biathlon na Zimowych Światowych Wojskowych Igrzyskach Sportowych 2010 – sprint drużynowo kobiet

Biathlonowy sprint kobiet drużynowo na 1. Zimowych Światowych Wojskowych Igrzyskach Sportowych odbył się w dniu 22 marca 2010 w miejscowości Brusson położonej w regionie Dolina Aosty we Włoszech. Biathlon – zimowa dyscyplina sportowa, łącząca bieg narciarski ze strzelectwem odbyła się dystansie 7,5 km. Zawody wygrała reprezentacja Polski .
Uczestniczki.
W turnieju drużynowym kobiet w biathlonie brało udział 11 reprezentacji narodowych. Reprezentacja, aby mogła uczestniczyć w turnieju drużynowym musiał liczyć minimalnie 3 lecz nie więcej niż 4 zawodniczek. 

</doc>
<doc id="4682799" url="https://pl.wikipedia.org/wiki?curid=4682799" title="Mistrzostwa NCAA Division II w Zapasach w 2016">
Mistrzostwa NCAA Division II w Zapasach w 2016

Mistrzostwa NCAA Division II w zapasach w 2016 roku rozegrane zostały w Sioux Falls w dniach 11 – 12 marca. Zawody odbyły się na terenie Denny Sanford Premier Center. Gospodarzem zawodów był Notre Dame College.
Punkty zdobyło 41 drużyn.

</doc>
<doc id="4682800" url="https://pl.wikipedia.org/wiki?curid=4682800" title="Helena Liniewska">
Helena Liniewska

Helena Liniewska z domu Halamaj (ur. w Sokalu, zm. 1 stycznia 1976) – polska rolniczka, „Sprawiedliwa wśród Narodów Świata”.
Życiorys.
Helena Liniewska wraz z matką Franciszką prowadziły niewielkie gospodarstwo w Sokalu w obwodzie lwowskim. Podczas II wojny światowej ocaliły miejscowych Żydów z rodzin Kramów, Maltzów i Kindlerów, ukrywając ich w schowkach nad chlewem i pod kuchenną podłogą. Przed wojną w Sokalu mieszkało 6 tysięcy Żydów. Przeżyło 30, z czego 16 dzięki staraniom Halamajów.
W listopadzie 1942 Franciszka sama zaproponowała kryjówkę handlarzowi bydłem Mosze Maltzowi oraz lekarzowi Dawidowi Kindlerowi, którzy wraz z rodzinami zbiegli z getta. Również wówczas znalazł tam miejsce malarz pokojowy Joszua Kram wraz z żoną i synem. Kramowie nocami pomagali Halamajom w gotowaniu, nie wiedząc jednak, dlaczego potrzebują one tyle jedzenia i że nie są jedynymi Żydami, których ukrywają. Franciszka zakupiła świnie i kury, aby uzasadnić przed sąsiadami konieczność noszenia do chlewu wiader z jedzeniem i wynoszenia z nieczystościami. Na wszelki wypadek wygłaszała w miasteczku antysemickie uwagi. Chociaż jeden z sąsiadów odkrył ukrywanych, nie wydał ich Niemcom. W lipcu 1944 w Sokalu skończyła się wojna. 19 lipca, po 20 miesiącach, Żydzi opuścili Halamajowych i wkrótce wyjechali z Polski. Przez następne lata utrzymywali z nimi kontakt.
W 1984 Helena Liniewska wraz z matką zostały odznaczone medalem Sprawiedliwych wśród Narodów Świata. Stały się bohaterkami amerykańskiego filmu dokumentalnego "No. 4 Street of Our Lady z" 2009 oraz książki "Tajemnice mojej matki" autorstwa Jenny L. Witterick.

</doc>
<doc id="4682803" url="https://pl.wikipedia.org/wiki?curid=4682803" title="Jarużyn-Kolonia">
Jarużyn-Kolonia



</doc>
<doc id="4682805" url="https://pl.wikipedia.org/wiki?curid=4682805" title="4 Dywizjon Artylerii Konnej Austro-Węgier">
4 Dywizjon Artylerii Konnej Austro-Węgier



</doc>
<doc id="4682812" url="https://pl.wikipedia.org/wiki?curid=4682812" title="4 Brygada Artylerii Polowej Austro-Węgier">
4 Brygada Artylerii Polowej Austro-Węgier



</doc>
<doc id="4682813" url="https://pl.wikipedia.org/wiki?curid=4682813" title="Trzebieszów (Moszczanka)">
Trzebieszów (Moszczanka)

Trzebieszów (, ) – część wsi Moszczanka w Polsce położonej w województwie opolskim, w powiecie prudnickim, w gminie Prudnik.
Trzebieszów położony jest w południowo-wschodniej części Moszczanki, przy drodze prowadzącej do Pokrzywnej.
W 1927 miejscowość zamieszkiwało 117 osób, a w 1939 – 175.
W latach 1975–1998 miejscowość administracyjnie należała do ówczesnego województwa opolskiego.
Nazwa.
Dawna, niemiecka nazwa "Sichtigfür" względnie "Sichdichfür" tłumaczona jest przez regionalistów jako "Bacz-na-się" (czeskie "Dej pozor"), co miało odnosić się do pobliskiej granicy. 2 kwietnia 1949 r. nadano miejscowości, wówczas administracyjnie związanej z Moszczanką, polską nazwę "Trzebieszów".

</doc>
<doc id="4682814" url="https://pl.wikipedia.org/wiki?curid=4682814" title="Siemków (Moszczanka)">
Siemków (Moszczanka)

Siemków (, ) – część wsi Moszczanka w Polsce położonej w województwie opolskim, w powiecie prudnickim, w gminie Prudnik.
W latach 1975–1998 miejscowość należała administracyjnie do ówczesnego województwa opolskiego.
Siemków położony jest na zachód od południowej części Moszczanki, na północ od Moszczanki-Kolonii i łączy się z nią.
Historia.
10 lipca 1903 Moszczankę i okoliczne miejscowości, w tym między innymi Prudnik i Głuchołazy, nawiedziła powódź. Cesarzowa Niemiec Augusta Wiktoria przekazała wsi pomoc finansową, dzięki której powstał Siemków.
W 1927 miejscowość zamieszkiwało 38 osób, a w 1939 – 13.
2 kwietnia 1949 nadano miejscowości polską nazwę "Siemków", o nieustalonej etymologii pochodzenia.

</doc>
<doc id="4682815" url="https://pl.wikipedia.org/wiki?curid=4682815" title="4 Pułk Haubic Polowych Austro-Węgier">
4 Pułk Haubic Polowych Austro-Węgier



</doc>
<doc id="4682818" url="https://pl.wikipedia.org/wiki?curid=4682818" title="John McBryan">
John McBryan

John McBryan "'Jack'McBryan" (ur. 22 lipca 1892 w Box, Wiltshire, zm. 14 lipca 1983 w Cambridge) – brytyjski krykiecista, hokeista na trawie na igrzyskach w Antwerpii 1920 wraz z drużyną zdobył złoty medal.

</doc>
<doc id="4682822" url="https://pl.wikipedia.org/wiki?curid=4682822" title="Osiedle (Moszczanka)">
Osiedle (Moszczanka)

Osiedle – część wsi Moszczanka w Polsce położonej w województwie opolskim, w powiecie prudnickim, w gminie Prudnik.
Osiedle położone jest w zachodniej części Moszczanki na południe od Moszczanki-Kolonii.
W latach 1975–1998 miejscowość administracyjnie należała do ówczesnego województwa opolskiego.

</doc>
<doc id="4682824" url="https://pl.wikipedia.org/wiki?curid=4682824" title="Arcy">
Arcy

Arcy (kiedyś Aristocracy) – polska organizacja e-sportowa, która została założona w 2002 roku. Sekcję posiada w grze .
Counter-Strike: Global Offensive.
W październiku 2002 roku CGL.red zmieniło nazwę na Aristocracy. W listopadzie tego samego roku Aristocracy zakwalifikowało się na World Cyber Games 2002, które rozgrywane były w Korei Południowej. W czerwcu 2003 roku organizacja pozyskała niemiecki skład, ale już po 12 dniach został rozwiązany. W kwietniu 2004 zespół połączył siły z SpecStar, tworząc Team Pentagram.
W maju 2019 roku Wiktor "TaZ" Wojtas stworzył od postaw skład Aristocracy, po tym jak jego zespół opuścił szeregi formacji devils.one. W czerwcu 2019 Aristocracy stało się częścią Codewise Gaming. W październiku tego samego roku Codewise Gaming zakończyło projekt, a Aristocracy zmieniło nazwę na Arcy. Drużyna została rozwiązana 14 stycznia 2020 roku. 

</doc>
<doc id="4682825" url="https://pl.wikipedia.org/wiki?curid=4682825" title="Mollisia cinerea">
Mollisia cinerea

Mollisia cinerea (Batsch) P. Karst. – gatunek grzybów z rodziny "Mollisiaceae" z rzędu tocznikowce ("Helotiales").
Systematyka i nazewnictwo.
Pozycja w klasyfikacji według Index Fungorum: "Mollisia, Mollisiaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1786 roku August Johann Georg Karl Batsch nadając mu nazwę "Peziza cinerea". Obecną, uznaną przez Index Fungorum nazwę, nadał mu w 1871 r. Petter Adolf Karsten przenosząc go do rodzaju "Mollisia".
Gatunek typowy dla rodzaju "Mollisia".
Synonimów nazwy naukowej ma ponad 60. Niektóre z nich:
Morfologia.
W początkowym stadium rozwoju owocnik ma kształt miseczki (apotecjum) przylegającej do podłoża, jednak z wiekiem rozrasta się nieregularnie, tworząc płaskie twory z pofałdowanym i uniesionym nieco brzegiem. Szerokość apotecjum 0,5–3 mm. Ma ono pofalowaną powierzchnię i barwę od jasnoszarej do brązowej, z czasem staje się prawie czarna; brzeg u młodych owocników często białawy. Spód szarawy do brązowawego, pokryty drobnym puchem.
Miąższ nie przebarwia się na żółto pod wpływem KOH. Komórki podstawowe są kuliste i brązowe. Worki (45)47–(70)73 × 5–6(7) µm. Parafizy cylindryczne, nitkowate, o szerokości 2–3(5) µm. Zarodniki cylindryczne 1 (-2) mają wymiary 6–12 × 1,5–2,5 µm, z porami amyloidalnymi.
Występowanie i siedlisko.
Gatunek szeroko rozpowszechniony – występuje na wszystkich kontynentach poza Antarktydą (a także na wielu wyspach). Rozkłada martwe drewno (saprotrof) drzew liściastych, szczególnie dębu ("Quercus" sp.) i buka ("Fagus" sp.). Owocniki mogą się pojawiać przez cały rok, zazwyczaj w grupach liczących nawet kilkaset owocników.
Gatunki z rodzaju "Mollisia" są powszechnymi saprofitami na martwej naziemnej tkance roślinnej, jednak przeprowadzone badania pokazały, że "Mollisia cinerea" występuje również endofitycznie w tkankach nadziemnych różnych żywicieli (np.: świerka pospolitego ("Picea abies"), jodły pospolitej ("Abies alba"), brzozy brodawkowatej ("Betula pendula") czy dębu szypułkowego ("Quercus robur")). Obserwacje Erharda Halmschlagera i Tadeusza Kowalskiego ujawniły także, że takie endofityczne i saprotroficzne zachowanie "Mollisia cinerea" występuje również w korzeniach dębów (szypułkowego i bezszypułkowego).
Mimo swoich niewielkich rozmiarów na "Mollisia cinerea" znajdowano jeszcze mniejszego grzyba – "Sebacina fungicola".

</doc>
<doc id="4682832" url="https://pl.wikipedia.org/wiki?curid=4682832" title="Gaetano De Lai">
Gaetano De Lai



</doc>
<doc id="4682834" url="https://pl.wikipedia.org/wiki?curid=4682834" title="George McGrath">
George McGrath

George McGrath (ur. 19 września 1885 w Camberwell, zm. 6 sierpnia 1956 w Croydon) – brytyjski krykiecista, hokeista na trawie na igrzyskach w Antwerpii 1920 wraz z drużyną zdobył złoty medal.

</doc>
<doc id="4682842" url="https://pl.wikipedia.org/wiki?curid=4682842" title="Eublefar pazurzasty">
Eublefar pazurzasty

Eublefar pazurzasty ("Coleonyx variegatus") – gatunek gada z rodziny eublefarowatych ("Eublepharidae"). 
Zasięg występowania.
Gad występuje w południowej części Stanów Zjednoczonych, Meksyku oraz na północy Ameryki Środkowej.

</doc>
<doc id="4682843" url="https://pl.wikipedia.org/wiki?curid=4682843" title="Dance Monkey">
Dance Monkey

Dance Monkey – singel australijskiej piosenkarki Tones and I promujący jej debiutancki minialbum pt. "The Kids Are Coming". „Dance Monkey” został wyprodukowany przez Konstantina Kerstinga, natomiast tekst piosenki napisała sama artystka. Utwór został wydany 10 maja 2019 jako drugi singel z minialbumu.
Utwór osiągnął ogromny sukces komercyjny, plasując się na pierwszym miejscu na oficjalnych listach przebojów w 35 krajach. W rodzinnym kraju piosenkarki osiągając 16 tygodni na pierwszym miejscu w listopadzie 2019 roku, pobił rekord pod względem liczby tygodni na pierwszym miejscu w historii australijskich notowań, poprzednio prowadzonym przez „Shape of You” Eda Sheerana z 2017 roku. Do tej pory „Dance Monkey” spędził 24 tygodnie na najwyższej pozycji w notowaniu ARIA Charts.
W Wielkiej Brytanii „Dance Monkey” pobił rekord pod względem liczby tygodni spędzonych na szczycie brytyjskiej listy singli przez kobietę, dzięki utrzymaniu się na szczycie listy przez jedenaście tygodni. Poprzedni rekord dziesięciu tygodni był prowadzony wspólnie przez Whitney Houston i jej singel „I Will Always Love You” w latach 1992–1993 oraz „Umbrella” Rihanny i Jay-Z z 2007 roku.
Teledysk.
Teledysk do singla został wyreżyserowany przez Liama Kelly i Nicka Kozakisa, a jego premiera odbyła się 24 czerwca 2019 roku na oficjalnym kanale piosenkarki w serwisie YouTube. Obraz przedstawia Tones and I ucharakteryzowaną na starszego mężczyznę, który wymyka się ze swojego domu wraz z innymi seniorami na imprezę taneczną na polu golfowym. W teledysku wystąpili również Antonios Baxevanidis oraz Ian Carpenter.

</doc>
<doc id="4682846" url="https://pl.wikipedia.org/wiki?curid=4682846" title="Trigger (studio)">
Trigger (studio)

 – japońskie studio animacji założone w sierpniu 2011 roku przez byłych pracowników studia Gainax: Hiroyuki Imaishiego oraz Masahiko Ōtsukę.
Firma.
Studio zostało założone przez byłego pracownika studia Gainax – Hiroyuki Imaishi – po sukcesie reżyserskim jego anime "Tengen Toppa Gurren Lagann" z 2007 roku. Doprowadziło to do powstania studia, które przejęło styl wizualny i humor od udanej produkcji swojego założyciela, a później zaczęło być uznawane za sukcesora Gainax. 
Oficjalne utworzenie studia nastąpiło 22 sierpnia 2011 roku z założycielami Hiroyuki Imaishi oraz Masahiko Ōtsuka, krótko po ich odejściu z Gainax. Nazwa i strona internetowa pojawiły się w październiku tego samego roku. Poza asystowaniem przy produkcji różnych serii telewizyjnych Trigger wydał swój film krótkometrażowy "Little Witch Academia" oraz swoje autorskie anime "Kill la Kill", nadawane od października 2013 do marca 2014. 8 lipca 2013 roku studio rozpoczęło zbiórkę w serwisie Kickstarter na produkcję drugiego filmu z serii "Little Witch Academia", która zakończyła się sukcesem, zebrano 625 518 dolarów przy zakładanych 150 tysiącach. 
Trigger, razem ze studiami Sanzigen i Ordet utworzyły wspólną korporację Ultra Super Pictures. W 2018 roku studio założyło swój oficjalny Patreon.

</doc>
<doc id="4682847" url="https://pl.wikipedia.org/wiki?curid=4682847" title="Przez twe oczy zielone">
Przez twe oczy zielone

Przez twe oczy zielone – singiel polskiego zespołu muzycznego Akcent, wydany cyfrowo 2 stycznia 2014 pod szyldem wytwórni Green Star i umieszczony na szesnastym albumie studyjnym zespołu pt. "Przekorny los" z 2016. Autorami piosenki są Marek i Marzanna Zrajkowscy.
Piosenka powstała na potrzeby Ogólnopolskiego Festiwalu Muzyki Tanecznej w Ostródzie, gdzie zespół odebrał za nią nagrodę publiczności w 2014, statuetkę za wygraną w plebiscycie na najlepszą piosenkę programu "Disco Polo Live" w 2016 i „Festiwalową Złotą Dwudziestkę” w 2017.
Do piosenki zrealizowano oficjalny teledysk, który miał premierę 13 listopada 2014 w serwisie YouTube. W 2015 został okrzyknięty „teledyskiem wszech czasów” na 20. Ogólnopolskim Festiwalu Muzyki Tanecznej w Ostródzie. W lipcu 2017 przekroczył próg 100 mln wyświetleń, stając się najczęściej oglądanym polskim wideoklipem na YouTube.
Piosenka stała się nieformalnym hymnem męskiej reprezentacji Polski na Euro 2016.
Lista utworów.
Digital download

</doc>
<doc id="4682849" url="https://pl.wikipedia.org/wiki?curid=4682849" title="P2000">
P2000



</doc>
<doc id="4682851" url="https://pl.wikipedia.org/wiki?curid=4682851" title="Kenny Schrub">
Kenny Schrub

Kenny Schrub, pseud. kennyS (ur. 19 maja 1995) – francuski profesjonalny gracz , który obecnie jest snajperem we francuskim zespole, G2 Esports. Został nazwany "eSportowym graczem roku" podczas The Game Awards 2015. Jest uważany za najlepszego snajpera w historii CS:GO. Były członek takich zespołów jak: Titan, Team Envy, Team LDLC, VeryGames czy Clan-Mystik.
Kariera.
Kenny grał w Counter-Strike od 6 roku życia, kiedy grę pokazał mu jego brat i wtedy wszystko się zaczęło. Zaczynał grę w , a ostatecznie w 2012 roku przeniósł się na . Ze względu na swoje umiejętności i uznanie został zaproszony na turnieje w Arles. Podczas turniejów, Kenny zaprezentował swoje talenty publiczności krajowej i międzynarodowej, co ostatecznie doprowadziło do podpisania kontraktu z organizacją VeryGames. Kenny wraz z tą formacją zajął drugie miejsce na turnieju ESWC 2012. 11 maja 2013 roku Kenny dołączył do Team LDLC, gdzie zajął m.in. pierwsze miejsce na Fnatic FragOut League Season 2. 1 października 2013 Kenny doszedł do WE GOT GAME, gdzie niestety nic nie udało mu się osiągnąć. 4 lutego 2014 dołączył do Clan-Mystik, gdzie udało mu się wywalczyć zwycięstwo na Gamers Assembly 2014. 28 kwietnia 2014 Kenny dołączył do Titan, gdzie m.in. zdobył złoto na Gamers Assembly 2015. Prawdziwy rozkwit kariery młodego Francuza nastąpił 20 lipca 2015 roku, kiedy stał się częścią Team Envy. Kenny wraz z tym zespołem zaczął dominować scenę CS:GO, co ostatecznie uplasowało Team EnVyUs na samym szczycie rankingu najlepszych drużyn świata. Było to w listopadzie 2015 roku. 3 lutego 2017 Titan i G2 Esports zamienili graczy, co oznaczało, że Kenny będzie grał dla G2 Esports. Tam wyniki minimalnie się pogorszyły, jednak nadal znajdowali się w 10 najlepszych zespołów CS:GO. Kenny reprezentuje barwy G2 Esports do dnia dzisiejszego. 

</doc>
<doc id="4682855" url="https://pl.wikipedia.org/wiki?curid=4682855" title="Raivo Tamm">
Raivo Tamm

Raivo Tamm – estoński kierowca wyścigowy.
Biografia.
W 2005 roku ścigał się w Rosyjskiej Formule 1600, zdobywając dwa punkty i zajmując trzynaste miejsce w klasyfikacji końcowej. W tym samym roku zadebiutował Dallarą w Formule Baltic. Zdobył wówczas wicemistrzostwo serii, a taki sam wynik osiągnął rok później. W 2007 roku zadebiutował w Fińskiej Formule 3. W klasyfikacji generalnej zajął wówczas siódme miejsce, natomiast rok później był dziesiąty. W latach 2008–2009 rywalizował także w edycji austriackiej. W 2010 roku był siódmy w serii Nordic Formula 3 Masters. Po rozwiązaniu tej serii rywalizował okazyjnie w serii V8 Thunder. W 2018 roku zadebiutował Porsche w serii Baltic Touring Car Championship. Rok później został mistrzem w klasie BGT Pro z przewagą trzech punktów nad Artursem Bartraksem.
Był menadżerem Kevina Korjusa.

</doc>
<doc id="4682856" url="https://pl.wikipedia.org/wiki?curid=4682856" title="Weinauparkstadion">
Weinauparkstadion

Weinauparkstadion – wielofunkcyjny stadion w Żytawie, w Niemczech. Został otwarty w 1894 roku. Może pomieścić 10 000 widzów. Swoje spotkania rozgrywają na nim piłkarze klubu VfB Zittau.
Obiekt został otwarty w 1894 roku i wówczas funkcjonował jako tor kolarski. Powstała wtedy drewniana trybuna główna przetrwała do dziś i jest obecnie najstarszą zachowaną trybuną na niemieckich obiektach sportowych, a stadion wraz z całym otoczeniem figuruje na liście zabytków. W 1912 roku przekształcono obiekt w stadion piłkarsko-lekkoatletyczny. W 1955 roku patronem obiektu został Willi Gall (Willi-Gall-Stadion); nowa nazwa obowiązywała do lat 90. XX wieku, kiedy to przemianowano obiekt na Weinauparkstadion. 5 sierpnia 1995 roku na tym stadionie rekord świata w skoku o tyczce ustanowiła Andrea Müller (4,18 m). W sierpniu 2010 roku stadion nawiedziła powódź; po odbudowie został on otwarty we wrześniu 2011 roku. W 2012 roku na arenie rozegrano część konkurencji 18. edycji lekkoatletycznych Mistrzostw Europy weteranów.

</doc>
<doc id="4682860" url="https://pl.wikipedia.org/wiki?curid=4682860" title="10 Dywizjon Artylerii Konnej Austro-Węgier">
10 Dywizjon Artylerii Konnej Austro-Węgier



</doc>
<doc id="4682862" url="https://pl.wikipedia.org/wiki?curid=4682862" title="Tomasz Nowakowski (podpułkownik)">
Tomasz Nowakowski (podpułkownik)

Tomasz Nowakowski (ur. 19 września 1896 w Chełmnie, zm. 28 maja 1971 w Bydgoszczy) – podpułkownik piechoty Wojska Polskiego. Kawaler Orderu Virtuti Militari.
Życiorys.
Urodził się 19 września 1896 w Chełmnie w rodzinie Juliana i Cecylii z Różańskich. W 1914 zmobilizowany do Armii Cesarstwa Niemieckiego. 27 lutego 1919 przyjęty do Armii Wielkopolskiej i przydzielony do 3 pułku artylerii. Później od lipca 1919 w 14 Wlkp. pułku artylerii, z którym wziął udział w wojnie polsko-bolszewickiej. Za udział w zdobyciu Bobrujska został odznaczony Orderem Virtuti Militari.
W 1937 awansowany na podpułkownika zostaje zastępcą dowódcy 3 pułku artylerii lekkiej Legionów. W kampanii wrześniowej był jej ostatnim dowódcą. Po zakończeniu walk więziony w obozach niemieckich do 1945. Po wojnie pracownik przedsiębiorstw państwowych. W 1962 przeszedł na emeryturę. 
Zmarł 28 maja 1971 w Bydgoszczy. 
Życie prywatne.
Od 1922 był żonaty z Czesławą z Szymańskich, z którą miał troje dzieci.

</doc>
<doc id="4682864" url="https://pl.wikipedia.org/wiki?curid=4682864" title="Michelle Bartsch">
Michelle Bartsch



</doc>
<doc id="4682867" url="https://pl.wikipedia.org/wiki?curid=4682867" title="Pałac Prezydencki w Duszanbe">
Pałac Prezydencki w Duszanbe



</doc>
<doc id="4682870" url="https://pl.wikipedia.org/wiki?curid=4682870" title="Kazimierz Barwicki">
Kazimierz Barwicki

Kazimierz Tomasz Barwicki (ur. 29 grudnia 1871 w Witaszycach, zm. 20 stycznia 1931 w Poznaniu) – polski dyrygent chóralny, wydawca muzyczny i działacz ruchu śpiewaczego.
Życiorys.
Urodził się w rodzinie Jana (zm. 1888), stolarza, i Klementyny z Przyborskich. Około 1879 rodzina przeniosła się do Jarocina. Kazimierz, po śmierci ojca przejął zakład stolarski. W 1889 uzyskał tytuł mistrza stolarskiego. Od młodych lat interesował się śpiewaniem i 22 lutego 1891 zorganizował w Jarocinie koło śpiewacze przy tamtejszym Towarzystwie Przemysłowym. Uczestniczył w zjeździe zjednoczeniowym wielkopolskich kół śpiewaczych, który odbył się w Poznaniu 5 marca 1892. Po upadku warsztatu stolarskiego przeniósł się do Poznania w 1907. Został tam agentem ubezpieczeniowym towarzystwa "Westa". Dyrygował chórem "Harmonia" (Łazarz) i "Chopin" (Wilda, od 1910). Od 1908 do śmierci był sekretarzem generalnym wielkopolskiego Związku Kół Śpiewaczych. Od 1 stycznia 1911 był redaktorem naczelnym miesięcznika "Śpiewak". W 1911 rozpoczął też działalność drukarską (potem przedsiębiorstwo "Lira"), wydając utwory muzyczne w technice litograficznej. Do 1949 wydawnictwo to (potem prowadzone przez jego syna, Mieczysława) wydało ponad 450 utworów, przede wszystkim chóralnych, jak również literaturę muzyczną dla szkół oraz dzieła kompozytorów polskich. Wydawnictwa te przed 1945 docierały na tereny zarządzane przez Niemców: na Śląsk, Mazury, Warmię, a także na teren Westfalii, Nadrenii, Jugosławii, Holandii, Belgii, Włoch, USA, Chin i Brazylii.
W 1913 został skazany przez Prusaków na karę finansową i sześć miesięcy więzienia za drukowanie polskich pieśni patriotycznych. W trakcie powstania wielkopolskiego był krótko obwodowym komisarzem policyjnym. 
Po odzyskaniu przez Polskę niepodległości zajął się pracą organizacyjną i doprowadził wielkopolskie koła śpiewacze do wyjątkowego rozkwitu i liczebności. W 1926 był sekretarzem generalnym Związku Kół Śpiewaczych w Poznaniu. W latach 1929–1931 był prezesem poznańskiego Koła Śpiewactwa Polskiego. Wydał kilka artykułów na temat historii ruchu śpiewaczego w Wielkopolsce.
Zmarł w Poznaniu. Pochowany na cmentarzu Świętomarcińskim Nowym przy ul. Bukowskiej w Poznaniu.
Rodzina.
Był żonaty dwukrotnie:
Miał trójkę dzieci: Mieczysława, Kazimierę Pierzchlińską (1900–1959) oraz Wandę Ziółkowską (1903–1929).
Upamiętnienie.
Jego imieniem nazwano chóry w Jarocinie, Borku i na poznańskiej Starołęce, a także ulicę w centrum Jarocinia. Członkowie jarocińskiego Chóru Mieszanego im. Kazimierza Tomasza Barwickiego ufundowali w 1997 tablicę pamiątkową umieszczoną na murze kościoła św. Marcina.

</doc>
<doc id="4682871" url="https://pl.wikipedia.org/wiki?curid=4682871" title="Jan Chrząszczewski-Trzaska">
Jan Chrząszczewski-Trzaska

Jan Chrząszczewski-Trzaska (ur. 16 marca 1896 w Samborze, zm. 3 sierpnia 1920 pod Tarnopolem) – żołnierz armii austriackiej, Legionów Polskich, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w Samborze w rodzinie Wojciecha i Marii z Golichowskich. Absolwent gimnazjum w Samborze, student uczelni medycznej w Wiedniu oraz Uniwersytetu Jana Kazimierza we Lwowie. W 1912 wstąpił do Związku Strzeleckiego, a w 1914 do Legionów Polskich. W 1 pułku piechoty walczył do 1915. W tym roku został zwolniony z wojska. W 1917 powtórnie wcielony do armii austriackiej. Na froncie ukraińskim dostał się do niewoli.
Po ucieczce, w maju 1919 wstąpił do odrodzonego Wojska Polskiego. Otrzymał przydział do 19 pułku piechoty. Na początku 1920 został odkomenderowany na studia. W lipcu 1920, będąc w składzie 6 batalionu alarmowego, wyruszył na front wojny polsko-bolszewickiej. W bitwie pod Tarnopolem, będąc w stopniu podporucznika, dowodził 2. kompanią. Na czele swojej kompanii "odparł atak bolszewicki bohaterskim kontruderzeniem, podczas którego poległ". Za czyn ten odznaczony został Krzyżem Srebrnym Orderu „Virtuti Militari”. Pochowany na Cmentarzu Obrońców Lwowa.

</doc>
<doc id="4682873" url="https://pl.wikipedia.org/wiki?curid=4682873" title="Stadion Miejski im. Józefa Wiatrowskiego w Zgorzelcu">
Stadion Miejski im. Józefa Wiatrowskiego w Zgorzelcu

Stadion Miejski im. Józefa Wiatrowskiego – wielofunkcyjny stadion w Zgorzelcu, w Polsce. Obiekt może pomieścić 4500 widzów. Swoje spotkania rozgrywają na nim piłkarze klubu Nysa Zgorzelec. Obok stadionu znajduje się również hala Centrum Sportowo-Rekreacyjnego.
W 2012 roku na arenie rozegrano część konkurencji 18. edycji lekkoatletycznych Mistrzostw Europy weteranów.
12 kwietnia 2017 roku stadionowi nadano imię Józefa Wiatrowskiego.

</doc>
<doc id="4682874" url="https://pl.wikipedia.org/wiki?curid=4682874" title="2 Dywizjon Artylerii Konnej Austro-Węgier">
2 Dywizjon Artylerii Konnej Austro-Węgier



</doc>
<doc id="4682876" url="https://pl.wikipedia.org/wiki?curid=4682876" title="5 Dywizjon Artylerii Konnej Austro-Węgier">
5 Dywizjon Artylerii Konnej Austro-Węgier



</doc>
<doc id="4682877" url="https://pl.wikipedia.org/wiki?curid=4682877" title="9 Dywizjon Artylerii Konnej Austro-Węgier">
9 Dywizjon Artylerii Konnej Austro-Węgier



</doc>
<doc id="4682878" url="https://pl.wikipedia.org/wiki?curid=4682878" title="11 Dywizjon Artylerii Konnej Austro-Węgier">
11 Dywizjon Artylerii Konnej Austro-Węgier



</doc>
<doc id="4682880" url="https://pl.wikipedia.org/wiki?curid=4682880" title="Zegar słoneczny w Toruniu">
Zegar słoneczny w Toruniu

Zegar słoneczny w Toruniu – kulisty zegar słoneczny znajdujący się w Dolinie Marzeń w Toruniu. Został ustawiony z okazji Roku Kopernikańskiego 19 lutego 1973 roku. Został zaprojektowany przez Ewelinę Szczech-Siwicką i Henryka Siwickiego.
Zegar ma kształt kuli, mierzącej 3,5 m średnicy. Na jej obwodzie, od strony płd.-wsch. do płd.-zach., znajduje się trzynaście wklęsłych tablic z brązu z numeracją godzin od 6 do 18. Wokół kuli wyłożono kostkę granitowo-bazaltową. Kulę wykonało Toruńskie Przedsiębiorstwo Budownictwa Ogólnego, tablicę pamiątkową odlało przedsiębiorstwo Metron, tarcze ustawiał toruński astronom Andrzej Strobel. W następnych latach zegar był dewastowany, a jej poszczególne elementy padały łupem złodziei. W latach 1997–1998 zegar poddano renowacji. Koszt naprawy wyniósł 86 tys. złotych.

</doc>
<doc id="4682881" url="https://pl.wikipedia.org/wiki?curid=4682881" title="Venezia (firma handlowa)">
Venezia (firma handlowa)



</doc>
<doc id="4682883" url="https://pl.wikipedia.org/wiki?curid=4682883" title="Goczołowie Architekci">
Goczołowie Architekci

Goczołowie Architekci – autorska pracownia architektoniczna działająca w Zabrzu od 2000 roku.
Właściciele pracowni, architekci Beata i Witold Goczołowie, są absolwentami Wydziału Architektury Politechniki Śląskiej w Gliwicach, członkami Śląskiej Okręgowej Izby Architektów, laureatami w konkursach architektonicznych polskich i międzynarodowych.
Najważniejsze nagrody i wyróżnienia:
Beata Goczoł w 1995 roku została absolwentką Wydziału Architektury Politechniki Śląskiej w Gliwicach. W roku 2000 uzyskała Nagrodę Wojewody Śląskiego Młody Twórca Architektury Województwa Śląskiego, w roku 2003 nagrodzona została Medalem Stowarzyszenia Architektów Polskich Oddział Katowice za Twórczość Architektoniczną, a w roku 2009 została laureatką nagrody EUROPE 40 UNDER 40 dla najlepszych młodych europejskich architektów i designerów przyznawanej przez The European Centre for Architecture Art Design and Urban Studies.
Są autorami i współautorami zrealizowanych obiektów architektonicznych z zakresu budownictwa mieszkaniowego, usługowego, sakralnego i muzealnego, w tym najlepszego obiektu architektonicznego powstałego w Polsce w roku 2006, tj. nagrodzonego Nagrodą Roku SARP Pawilonu Paleontologicznego zlokalizowanego na terenie stanowiska paleontologicznego w Krasiejowie k. Opola (wraz z Oskarem Grąbczewskim, Katarzyną Chobot i Maciejem Grychowskim).

</doc>
<doc id="4682884" url="https://pl.wikipedia.org/wiki?curid=4682884" title="Jan Balouch">
Jan Balouch

Jan Balouch (ur. 6 czerwca 1952 zm. 3 sierpnia 2012 w Karaczi) – pakistański bokser.
Uczestniczył w Letnich Igrzyskach Olimpijskich, w 1972 roku, odpadł w drugiej rundzie w wadze muszej po przegranej walce z Georgi Kostadinowem.

</doc>
<doc id="4682888" url="https://pl.wikipedia.org/wiki?curid=4682888" title="Henryk Nowolecki">
Henryk Nowolecki

Henryk Nowolecki (ur. 15 lipca 1896 w Warszawie, zm. 22 sierpnia 1920 pod Dunajcami) – podporucznik Legionów Polskich, kawalerzysta Wojska Polskiego. Kawaler Orderu Virtuti Militari.
Życiorys.
Urodził się w Warszawie w rodzinie Eugeniusza i Michaliny z d. Orłowska 15 lipca 1896.
Po ukończeniu gimnazjum studiował na Uniwersytecie Warszawskim. Od sierpnia 1915 żołnierz Legionów Polskich. Ranny w bitwie pod Kostiuchówką po której dostał się do niewoli rosyjskiej. W zaborze rosyjskim działał w POW w Moskwie i Kijowie. Od listopada 1919 w odrodzonym Wojsku Polskim jako żołnierz w 1 pułku szwoleżerów. W stopniu podporucznika walczył na froncie wojny polsko-bolszewickiej. Poległ podczas walk 22 sierpnia 1920 niedaleko miejscowości Dunajce. Rodziny nie założył.
Za szczególne zasługi w obronie Warszawy został odznaczony pośmiertnie Orderem Virtuti Militari.

</doc>
<doc id="4682889" url="https://pl.wikipedia.org/wiki?curid=4682889" title="Parafia św. Jana Chrzciciela w Mścibowie">
Parafia św. Jana Chrzciciela w Mścibowie

Parafia św. Jana Chrzciciela w Mścibowie – rzymskokatolicka parafia znajdująca się w Mścibowie, w diecezji grodzieńskiej, w dekanacie Wołkowysk, na Białorusi.
Parafia posiada dwie kaplice filialne:
Historia.
Pierwszy, drewniany kościół w Mścibowie zbudowano w 1485 i w 1512 erygowano przy nim parafię lub według innego źródła jego fundatorką była królowa Polski Bona Sforza. Kościół ten spalili w 1700, podczas III wojny północnej, Szwedzi. W 1715 został on odbudowany. Współczesną, murowaną świątynię wzniesiono w latach 1910 - 1922. 22 maja 1932 konsekrował go arcybiskup wileński Romuald Jałbrzykowski.
W latach międzywojennych parafia leżała w archidiecezji wileńskiej, w dekanacie Wołkowysk. Przed II wojną światową liczyła ponad ok. 3700 wiernych.
15 lipca 1943 w lesie Wiszownik Niemcy rozstrzelali proboszcza mścibowskiego ks. Marka Buraka. W 1945 jego szczątki ekshumowano i pochowano w kościele w Mścibowie.
W czasach sowieckich kościół był czynny. Brak informacji czy przy parafii rezydował wówczas kapłan.

</doc>
<doc id="4682892" url="https://pl.wikipedia.org/wiki?curid=4682892" title="Klaus (film)">
Klaus (film)

Klaus – świąteczny, komediowy film animowany produkcji hiszpańskiej z 2019 roku. Został napisany i wyreżyserowany przez Sergio Pablosa (w jego debiucie reżyserskim), wyprodukowany przez jego firmę Sergio Pablos Animation Studios przy wsparciu Atresmedia Cine i finansowany oraz dystrybuowany przez Netflix jako ich pierwsza, oryginalna produkcja animowana. Napisany został we współpracy z Zachem Lewisem i Jimem Mahoneyem. W filmie głosów użyczyli Jason Schwartzman, J.K. Simmons, Rashida Jones, Will Sasso, Neda Margreth Labba, Sergio Pablos, Norm MacDonald i Joan Cusack. Przy filmie jako dyrektorzy artystyczni (ang. "production designer") pracowali Polacy – Szymon Biernacki i Marcin Jakubowski.
Fabuła.
Fabuła filmu opowiada o alternatywnym pochodzeniu Świętego Mikołaja (odmiennym od historycznego ujęcia Świętego Mikołaja z Myry). Film rozgrywa się w fikcyjnej, XIX-wiecznej skandynawskiej scenerii. Główną postacią jest egoistyczny i pretensjonalny adept Królewskiej Akademii Pocztowej Jesper, którego zesłano do odległej, północnej placówki w miasteczku położonym za kołem podbiegunowym, które jest rozdarte odwiecznym konfliktem pomiędzy dwoma zwaśnionymi klanami. Ponadto nikt nie wysyła tam listów, co znacząco utrudnia wykonanie zadania Jesperowi (uzyskanie 6 tysięcy listów). Tajemniczy stolarz jest jego jedyną szansą.
Technika.
W filmie wykorzystano innowacyjną technikę oświetlania postaci, która umożliwia tworzenie efektów 3D bez tworzenia samych modeli 3D.
"Klaus" jest filmem animowanym w sposób tradycyjny (technika 2D). Poszczególne klatki animacji postaci są rysowanie ręcznie przez animatorów, w odróżnieniu od techniki 3D, gdzie postaci są modelami wygenerowanymi za pomocą programów komputerowych i poruszane w przestrzeni dzięki wirtualnym szkieletom.
W tradycyjnym podejściu do animacji 2D animowana postać jest obrysowana liniami, a jej kolory są jednolite, co daje efekt płaskiej ilustracji. Twórcy filmu opracowali specjalny program, który odpowiada za światło i cień w animacji 2D, który imituje oświetlenie w technice 3D. Odpowiada za oświetlanie płasko narysowanych postaci poprzez wykorzystanie wielu animowanych przez artystów warstw symulujących wybrane aspekty światła takie jak „światło kluczowe”, „światło dopełniające”, „światło odbite”, „refleksy źródła światła”, „rozproszone światło podpowierzchniowe” (zabarwione na czerwono światło przechodzące przez tkanki ucha czy palców), itp. Zastosowanie takiego podejścia pozwoliło na stworzenie wrażenia przestrzenności animowanych postaci oraz dokładnego ich wpasowania w oświetlenie zastosowane w scenografii.
Technika ta została opracowana przez polskiego ilustratora i grafika Marcina Jakubowskiego. Zastosował on swoje rozwiązanie przy produkcji dwuipółminutowej próbki Klausa z 2015 roku. Przy produkcji pełnego metrażu narzędzie udoskonalono dzięki pomocy Anaël'a Seghezzi'ego z francuskiego studia Les Films Du Poisson Rouge. "Klaus" jest pierwszym filmem wykorzystującym tę technikę.
Dystrybucja.
"Klaus" był wyświetlany w wybranych kinach od 8 listopada 2019. Następnie, od 15 listopada 2019, udostępniła go cyfrowo platforma Netflix.
Jest to pierwszy, oryginalny film animowany, który pojawił się w serwisie Netflix. 20 grudnia 2019 Netflix ogłosił, że w pierwszym miesiącu od premiery film był oglądany przez blisko 30 milionów widzów.
Odbiór.
Na stronie internetowej Rotten Tomatoes film uzyskał ocenę 92% na podstawie 50 recenzji, przy średniej ocenie 7,6 / 10. Recenzenci oceniali film tak: „piękna, ręcznie rysowana animacja oraz humorystyczna, porywająca narracja sprawiają, że "Klaus" jest od razu kandydatem na świąteczny klasyk”. Metacritic przyznał filmowi średnią ważoną ocenę 63 na 100, opartą na 11 krytykach, co wskazuje na „ogólnie pozytywne recenzje”. Film pokonał Toy Story 4 dla najlepszego filmu animowanego 2019 na AnimationMagazine.net.

</doc>
<doc id="4682899" url="https://pl.wikipedia.org/wiki?curid=4682899" title="Galeria Miłość w Toruniu">
Galeria Miłość w Toruniu

Galeria Miłość w Toruniu – galeria sztuki współczesnej w Toruniu.
Lokalizacja.
Galeria znajdowała się w południowej części Zespołu Staromiejskiego, przy ul. Mostowej 7/2a, w sąsiedztwie Hotelu Spichrz.
Historia.
Galeria działała w latach 2014–2017, a jej założycielami i zarazem kuratorami byli: Natalia Wiśniewska i Piotr Lisowski. Można w niej było oglądać wystawy prac sztuki współczesnej artystów tworzących w Polsce oraz za granicą.
Galeria współpracowała z Fundacją You Have It. Realizowała także wystawy w ramach stypendium Ministra Kultury i Dziedzictwa Narodowego. W 2017 roku jej działalność została zawieszona.

</doc>
<doc id="4682900" url="https://pl.wikipedia.org/wiki?curid=4682900" title="Tablice cieni">
Tablice cieni

Tablice cieni – system pomagający w organizacji i kompletowaniu zestawów narzędzi; tablica cieni określa gdzie powinno być odłożone narzędzie gdy nie jest używane. Tablice cieni posiadają kontury narzędzi pozwalające w szybki sposób zidentyfikować które narzędzia są w użyciu lub których brakuje. Tablice cieni znajdują się bezpośrednio przy stanowisku na którym używane są dane narzędzia. Znajdują najczęściej zastosowanie w środowisku produkcyjnym.

</doc>
<doc id="4682903" url="https://pl.wikipedia.org/wiki?curid=4682903" title="Parafia Imienia Najświętszej Maryi Panny w Werejkach">
Parafia Imienia Najświętszej Maryi Panny w Werejkach

Parafia Imienia Najświętszej Maryi Panny w Werejkach – rzymskokatolicka parafia znajdująca się w Werejkach, w diecezji grodzieńskiej, w dekanacie Wołkowysk, na Białorusi.
Historia.
Pierwszy kościół w Werejkach zbudowano w 1848 ze środków Aleksandry z Bispingów Swietczynowej. Początkowo należał on do parafii Imienia Najświętszej Maryi Panny w Repli. W ramach represji po powstaniu styczniowym w 1865 władze carskie odebrały świątynię katolikom i przekazały ją prawosławnym, którzy znacznie przebudowali budynek, nadając mu cechy typowe dla cerkwi. W 1921, po odzyskaniu przez Polskę niepodległości, kościół został zwrócony katolikom i po remoncie odzyskał dawny, neoklasyczny styl.
W latach międzywojennych parafia leżała w archidiecezji wileńskiej, w dekanacie brzostowickim. Przed II wojną światową liczyła ponad 2000 wiernych. Posiadała drewnianą kaplicę cmentarną.
Po II wojnie światowej parafia znalazła się w granicach ZSRR. Kościół był czynny do sierpnia 1952, gdy decyzją władz zamieniony został w skład zboża. W 1959 władze wykreśliły parafię z rejestru. Kościół został zwrócony w 1990.

</doc>
<doc id="4682908" url="https://pl.wikipedia.org/wiki?curid=4682908" title="Zniewieściałość">
Zniewieściałość

Zniewieściałość – stan posiadania przez mężczyznę cech stereotypowo kobiecych, lub utrata cech stereotypowo męskich. Określenie to jest zwykle używane w celu krytyki lub wyszydzania tego faktu, w przeciwieństwie do zwykłego opisania mężczyzny jako kobiecego. Zniewieściałość powszechnie kojarzona ze słabością, emocjonalnością oraz nadmiernym dbaniem o wygląd i higienę, a także z zachowaniami homoseksualnymi.
Etymologia.
Odniesienia do problematyki zniewieściałości można odnaleźć w źródłach piśmienniczych pochodzących ze starożytności. W starożytnej grece słowa oznaczające zniewieściałość to:
"Cinaedus" to mężczyzna, który przebiera się lub flirtuje jak dziewczyna. Termin ten został zapożyczony z greckiego kinaidos (który z kolei mógł pochodzić z języka jońskich Greków z Azji Mniejszej) oznaczając przede wszystkim tancerza, który zabawiał swoją publiczność z tympanonem lub tamburynem w ręku i przybierał rozpustny styl, często sugestywnie poruszając pośladkami w sposób sugerujący stosunek analny.
"Malakoi" to z kolei słowo używane w starożytności do określania miękkości i słabości lub również na określenie heteroseksualnych mężczyzn, którzy przestrzegali greckiego zwyczaju codziennego golenia twarzy. Dopiero w czasach współczesnych temu określeniu zaczęto nadawać znaczenie odnoszące się jednoznacznie do homoseksualności i w ten sposób. W zoologii działowi zoologii zajmujący się badaniem mięczaków nadano nazwę malakologia, malakozoologia (z greckiego "malakós"-miękki).
W języku polskim "Zniewieściałość" pochodzi od słowa "niewiasta", staropolskiego określenia na kobietę niezamężną.

</doc>
<doc id="4682910" url="https://pl.wikipedia.org/wiki?curid=4682910" title="Kamil Niedziela">
Kamil Niedziela

Kamil Niedziela (ur. 15 marca 1992) – polski judoka.
Zawodnik klubów: KŚ AZS Gliwice (2006-2018), OZJ Bytom (2009). Wicemistrz Polski seniorów 2016 w kategorii do 100 kg. Ponadto m.in. młodzieżowy wicemistrz Polski 2013 i wicemistrz Polski juniorów 2011. Uczestnik młodzieżowych mistrzostw Europy 2014 (5 miejsce). 

</doc>
<doc id="4682913" url="https://pl.wikipedia.org/wiki?curid=4682913" title="Austriacka Formuła 3 Sezon 2019">
Austriacka Formuła 3 Sezon 2019

Austriacka Formuła 3 Sezon 2019 – trzydziesty siódmy sezon Austriackiej Formuły 3.

</doc>
<doc id="4682914" url="https://pl.wikipedia.org/wiki?curid=4682914" title="Gian Luigi Rondi">
Gian Luigi Rondi

Gian Luigi Rondi (ur. 10 grudnia 1921 w Tirano, zm. 22 września 2016 w Rzymie) – włoski scenarzysta i krytyk filmowy. Jedna z najbardziej wpływowych postaci kinematografii włoskiej drugiej połowy XX w. Organizator życia filmowego we Włoszech, dyrektor artystyczny MFF w Wenecji, założyciel i dożywotni przewodniczący Włoskiej Akademii Filmowej.
Życiorys.
Urodził się na północy Włoch w miejscowości Tirano. W czasie II wojny światowej należał do antyfaszystowskich partyzantów. Jego poglądy były bliskie chrześcijańskiej demokracji.
Pierwsze recenzje zaczął pisać w 1946 dla dziennika „Il Tempo”. Przez krótki czas w latach 50. współtworzył scenariusze do kilku filmów fabularnych, m.in. "Piękności nocy" (1952) René Claira, "Opętanie" (1954) Jeana Delannoy, "Wujaszek Jacinto" (1956) i "Anioł przeleciał nad Brooklynem" (1957) Ladislao Vajdy. Później powrócił już na stałe do pracy dziennikarskiej, ciesząc się renomą jednego z najbardziej prominentnych włoskich krytyków filmowych.
Rondi był od połowy XX w. jedną z najważniejszych postaci włoskiego kina, jego luminarzem i szarą eminencją. Od 1981 aż do końca życia sprawował funkcję przewodniczącego Włoskiej Akademii Filmowej, przyznającej nagrody David di Donatello. Był również dyrektorem artystycznym MFF w Wenecji (1983-1986), najstarszego festiwalu filmowego na świecie, szefem Biennale w Wenecji (1993-1997) oraz współzałożycielem międzynarodowych spotkań filmowych w Sorrento. W latach 2008–2012 szefował fundacji nowo powstałego MFF w Rzymie, któremu nadał swoim nazwiskiem dużo więcej prestiżu.
Zasiadał w składach jurorskich niemal wszystkich najważniejszych imprez filmowych w Europie: czterokrotnie na MFF w Wenecji (10., 11., 12. oraz 48. jako przewodniczący jury), trzykrotnie na MFF w Cannes (16., 20. i 33.), dwukrotnie na MFF w Berlinie (11. i 32.) i dwukrotnie na MFF w Moskwie (12. i 15.). Za swoje zasługi na polu kultury Rondi odznaczony został wieloma medalami i honorami, w tym m.in. Orderem Zasługi Republiki Włoskiej i francuską Legią Honorową.
Jego brat Brunello Rondi był nominowanym do Oscara scenarzystą filmowym i współpracownikiem Federico Felliniego.

</doc>
<doc id="4682915" url="https://pl.wikipedia.org/wiki?curid=4682915" title="Ototylomys chiapensis">
Ototylomys chiapensis

Ototylomys chiapensis – gatunek gryzonia z podrodziny gałęziaków (Tylomyinae) w rodzinie chomikowatych (Cricetidae). Po raz pierwszy został opisany naukowo w 2017 na łamach „Journal of Mammalogy” przez zespół: Calvin A. Porter, Nia E. Beasley, Nicté Ordóñez-Garza, Laramie L. Lindsey, Duke S. Rogers, Nicole Lewis-Rogers, Jack W. Sites, Jr., Robert D. Bradley. Typowa lokalizacja: Pozo de Petróleo, 11 km na północny zachód od Berrizábal, La Pera Conservation Area, stan Chiapas, Meksyk. Gatunek znany tylko z dwóch lokalizacji stanie Chiapas: El Ocote Biosphere Reserve i La Pera Conservation Area.
Historia odkrycia gatunku.
Na początku lat 80. XX wieku amerykański zoolog Mark D. Engstrom odkrył w meksykańskim La Pera populację gryzoni z rodzaju "Ototylomys". Odnotował, że to przedstawiciele nieopisanego jeszcze naukowo gatunku. W 1983 Calvin A. Porter oraz Jack W. Sites Jr. rozpoczęli, we współpracy z Engstromem, badania zmienności allozymów u zwierząt z meksykańskich populacji "Ototylomys". Naukowcy odkryli wyraźne różnice między znanym wcześniej gatunkiem "O. phyllotis", a populacją z La Pera. Po raz pierwszy nowy gatunek ("Ototylomys chiapensis") został opisany naukowo w 2017 na łamach „Journal of Mammalogy”.
Nazewnictwo.
Epitet gatunkowy "chiapensis" jest nawiązaniem do nazwy meksykańskiego stanu Chiapas.
Kariotyp.
Garnitur chromosomowy "O. chiapensis": 2n=48 z 19 parami chromosomów dwuramiennych i 4 parami chromosomów akrocentrycznych; FN=84.
Budowa ciała.
"O. chiapensis" jest gryzoniem średniej wielkości. Pod względem morfologicznym "O. chiapensis" różni się wyraźnie od pnączarka wielkouchego ("Ototylomys phyllotis"). Ma smukłe ciało i obfite, miękkie futro. Sierść w części grzbietowej jest wybarwiona na brązowo, z delikatnymi łatami w kolorze rdzy. W części brzusznej sierść jest cętkowana, brązowa. Ogon długi, pokryty łuskami, bez sierści. Szerokie, cienkie i owalne uszy są półprzezroczyste. Także nieowłosione. Tylne łapy są długie.
Tryb życia.
"O. chiapensis" wiodą naziemny i nadrzewny tryb życia. Wykazują aktywność życiową w nocy. Populacja zamieszkująca tereny na południu stanu Jukatan szczyt aktywności osiągała między godziną 23.00 a 1.00. Była aktywna na poziomie terenu.
Rozród.
Masa ciała badanego przez naukowców 6-dniowego noworodka wynosiła 22g.
Rozmieszczenie geograficzne.
"O. chiapensis" znany tylko z dwóch lokalizacji stanie Chiapas: El Ocote Biosphere Reserve i La Pera Conservation Area. Typowa lokalizacja: Pozo de Petróleo, 11 km na północny zachód od Berrizábal, La Pera Conservation Area, stan Chiapas, Meksyk. 
Ekologia.
"O. chiapensis" jest roślinożercą. Naukowcy odnotowali, że zwierzęta przetrzymywane w niewoli wybierały chętnie nasiona słonecznika, ale rzadko sięgały po świeży owoc. Jedno ze zwierząt wolało zjadać kapustę niż ziarno.
Siedlisko.
"O. chiapensis" zasiedla krasowe lasy deszczowe położone na wysokości 700–1100 m n.p.m.

</doc>
<doc id="4682916" url="https://pl.wikipedia.org/wiki?curid=4682916" title="122 Eskadra Myśliwska">
122 Eskadra Myśliwska



</doc>
<doc id="4682917" url="https://pl.wikipedia.org/wiki?curid=4682917" title="Kuźmicze (rejon wołkowyski)">
Kuźmicze (rejon wołkowyski)

Kuźmicze (, "Kuźmiczy"; , "Kuźmiczi") – wieś na Białorusi, w obwodzie grodzieńskim, w rejonie wołkowyskim, w sielsowiecie Werejki.
Znajduje się tu kaplica prawosławna pw. św. Aleksandra Newskiego, podlegająca parafii w Werejkach.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Tereszki.

</doc>
<doc id="4682919" url="https://pl.wikipedia.org/wiki?curid=4682919" title="Kamienica Książąt Mazowieckich">
Kamienica Książąt Mazowieckich



</doc>
<doc id="4682925" url="https://pl.wikipedia.org/wiki?curid=4682925" title="Bronisław Nowotny">
Bronisław Nowotny

Bronisław Nowotny (ur. 13 lipca 1902 w Starzynach, zm. 31 października 1953 w Poznaniu) – kapral artylerii konnej Wojska Polskiego. Kawaler Orderu Virtuti Militari.
Życiorys.
Urodził się 13 lipca 1902 w Starzynach w rodzinie Walentego i Heleny z d. Gruss.
24 września 1919 przyjęty do 14 Wielkopolskiej Dywizji Piechoty, gdzie zostaje przydzielony do 7 dywizjonu artylerii konnej, z którym wziął udział w rewindykacji Pomorza. W 1920 w stopniu bombardiera walczy w wojnie polsko-bolszewickiej.
Za walkę pod Nowozahorowem odznaczony Orderem Virtuti Militari. W uzasadnieniu zapisano "pod silnym obstrzałem nieprzyjacielskim, na odsłoniętej pozycji obsługiwał działo, przyczyniając się do załamania ataku wroga".
Przeniesiony do rezerwy 15 lipca 1921. Później mieszkał w Poznaniu, gdzie w wyniku wypadku zmarł 31 października 1953. 
Życie prywatne.
Żonaty z Eugenią z d. Lewandowska, ślub w 1947, dwoje dzieci.

</doc>
<doc id="4682926" url="https://pl.wikipedia.org/wiki?curid=4682926" title="Apple TV+">
Apple TV+

Apple TV+ – internetowy serwis stworzony przez korporację Apple Inc., oferujący odpłatną usługę wideo na życzenie. Premiera odbyła się 1 listopada 2019 w ponad 100 krajach na świecie.
Historia.
Prezentacja nowej usługi Apple została zaprezentowana 25 marca 2019, podczas oficjalnej konferencji, która odbyła się Steve Jobs Theatre. Usługa została zaprezentowana przez szefa Apple, Tima Cooka, który poinformował, że usługa będzie miała na celu agregowanie ekskluzywnych treści wyłącznie wyprodukowanych na zlecenie serwisu Apple TV+. W oficjalnej prezentacji wzięli udział także aktorzy zaangażowani w projekt Apple TV+, m.in. Jennifer Aniston, Oprah Winfrey, Steven Spielberg oraz Jason Momoa. 
W III kwartale 2019 Apple Inc. poinformowało o planach związanych z subskrypcją usługi. Wraz z uruchomieniem Apple TV+ użytkownik będzie mógł wykorzystać bezpłatny 7-dniowy okres próbny, a następnie przedłużenie usługi w rozliczeniu miesięcznym wynosić będzie 24,99 zł. Komunikat Apple informował także, że bezpłatny okres korzystania z usługi Apple TV+ będzie przysługiwał osobom, które zakupią nowe urządzenie tejże firmy. 
10 września 2019 Apple ogłosiło oficjalnie, że podczas premiery usługi, która odbędzie się 1 listopada 2019 Apple TV+ będzie w swojej ofercie posiadać 7 autorskich seriali, a także 1 film dokumentalny. Wraz z komunikatem pojawiła się informacja o comiesięcznym aktualizowaniu oferty o nowe tytuły. 
Aktualnie serwis posiada w swojej usłudze 10 autorskich seriali, a także 2 filmy - The Elephant Queen będący filmem dokumentalnym oraz film Hala, który swą premierę miał 6 grudnia 2019.
Plan wydawniczy.
Wraz z rozpoczęciem usługi wszystkie autorskie usługi, które pojawiły się w Apple TV+ posiadały po 3 odcinki premierowe. Plan wydawniczy Apple TV+ zakłada emitowanie premierowego odcinka serialu raz w tygodniu, zaznaczając tym samym, że niektóre tytuły mogą pojawiać się w innym planie wydawniczym. 
Dostępność.
Usługa Apple TV+ jest dostępna za pośrednictwem strony internetowej Apple TV+, a także za pomocą szeregu urządzeń związanych z ekosystemem Apple - m.in. aplikacja iOS, iPadOS, MacOS oraz za pośrednictwem Apple TV. Nie posiada natomiast żadnej natywnej aplikacji ze wsparciem dla Windows oraz urządzeń z systemem Android. 
17 października 2019, Irlandzka firma telekomunikacyjna Eircom Limited poinformowała w swoim komunikacie, że stanie się pierwszą firmą, która będzie posiadać w swoich dekoderach aplikację Apple TV+ niebędąca częścią ekosystemu Apple.
Odbiór usługi Apple TV+.
Światowe media związane z branżą wideo na życzenie informowały o tym, że usługa w trakcie uruchomienia nie posiadała znaczącej ilości tytułów oferowanych klientom w porównaniu do innych serwisów, takich jak: Netflix czy HBO GO. W recenzjach zwracają także uwagę na brak posiadania wsparcia dla systemów Windows oraz Android, co utrudnia możliwość korzystania z usługi poza domem. Komentatorzy podkreślają fakt, że Apple TV+ będące częścią korporacji Apple Inc. będzie miało czas na tworzenie dobrze ocenianych treści, posiadając praktycznie nieograniczony budżet. Na realizację planu wydawniczego w 2019, Apple TV+ posiadało budżet wynoszący blisko 6 miliardów dolarów.

</doc>
<doc id="4682940" url="https://pl.wikipedia.org/wiki?curid=4682940" title="Kakadu niebieskooka">
Kakadu niebieskooka

Kakadu niebieskooka ("Cacatua ophthalmica") – gatunek średniej wielkości ptaka z rodziny kakaduowatych (Cacatuidae). Występuje na Nowej Brytanii (Archipelag Bismarcka, administracyjnie Papua-Nowa Gwinea). Narażony na wyginięcie.
Taksonomia.
Po raz pierwszy gatunek opisał Philip Lutley Sclater w 1864 na łamach „Proceedings of the Zoological Society of London”. Holotypem był jeden z dwóch osobników żyjących w ptaszarni należącej do Zoological Society of London, które do Wielkiej Brytanii trafiły z transportu na statku "La Hogue" 22 kwietnia 1862. Choć według Sclatera ptaki te pochodziły z Wysp Salomona, właściwym miejscem typowym jest Nowa Brytania (należąca nie do Wysp Salomona, a do Archipelagu Bismarcka). Autor nadał nowemu gatunkowi nazwę "Cacatua ophthalmica". Jest ona obecnie (2022) podtrzymywana przez Międzynarodowy Komitet Ornitologiczny (IOC). Początkowo Sclater uznał otrzymaną parę ptaków za kakadu małe ("C. ducorpsii"). W 1862, również w „Proceedings of...”, ukazała się tablica barwna oznaczona numerem XIV i podpisana jako "Cacatua ducorpsii", na której przedstawiono jednak kakadu niebieskookie. Sclater sprostował ten błąd przy okazji opisywania nowego gatunku w 1864. IOC nie wyróżnia podgatunków, podobnie jak autorzy HBW.
Morfologia.
Długość ciała wynosi 44–50 cm, masa ciała – 500–570 g. Większość upierzenia jest biała. Czub żółty, wygięty w dół, co jest nietypowe na tle rodziny – przeważnie końcówki czuba kakadu zaginają się w górę. W porównaniu do czuba kakadu żółtoczubej ("C. galerita") u kakadu niebieskookich tworzą go stosunkowo krótkie, szerokie i zaokrąglone pióra. Często ich żółte elementy są schowane pod białymi piórami ciemienia. Pokrywy uszne i gardło nierzadko pokrywa żółty nalot. Pióra spodu skrzydeł i ogona są zabarwione żółto na chorągiewkach wewnętrznych. Tęczówka ciemnobrązowa u samców i czerwonawa u samic. Występuje wyraźna jaskrawoniebieska obrączka oczna. Dziób ciemnoszary, nogi czarne. Młode upierzone podobnie, wyróżniają się szarą tęczówką. Brak podobnych gatunków. Jedynym innym niż kakadu niebieskooka dużym i białym ptakiem leśnym w regionie jest muszkatela melanezyjska ("Ducula spilorrhoa subflavescens"). Kakadu małe nie mają żółtych elementów w czubie i są stosunkowo niewielkie, a inne kakadu zbiegłe z niewoli – w tym żółtoczube – mają końcówki czubów zagięte do góry.
Zasięg występowania.
Kakadu niebieskooka pierwotnie była endemitem Nowej Brytanii, należącej do Archipelagu Bismarcka (a administracyjnie – do Papui-Nowej Gwinei). W czasach prehistorycznych gatunek występował też prawdopodobnie na Nowej Irlandii i Mussau (Wyspy Świętego Macieja). Współcześnie również występuje na Nowej Irlandii, jednak tamtejsza populacja powstała albo z osobników zbiegłych z niewoli, albo celowo wypuszczonych.
Ekologia i zachowanie.
Środowiskiem życia kakadu niebieskookich są nizinne lasy tropikalne. Odnotowywane były do około 1000 m n.p.m., choć rzadko pojawiają się powyżej 900 m n.p.m. Mimo że kakadu niebieskookie są obserwowane w zniszczonych przez człowieka lasach i w ogrodach, prawdopodobnie w porze lęgowej polegają na pierwotnych lasach z dużymi drzewami. Przebywają pojedynczo, w parach lub niewielkich grupach liczących do 20 osobników. Są łatwe do zaobserwowania, często przelatują nad koronami drzew krzycząc, a o zmierzchu zbierają się w stada na wspólny spoczynek. Zwyczaje kakadu niebieskookich są słabo poznane, najpewniej przypominają te u kakadu żółtoczubych. Ich pożywieniem są nasiona, orzechy (również kokosów właściwych, "Cocos nucifera") i inne owoce, szczególnie figowców ("Ficus"). Zjadają także kwiaty, wśród których rozpoznano te należące do kokosów właściwych, "Eucalyptus deglupta" i nieokreślonych przedstawicieli "Cryptocarya" (wawrzynowate). Na początku drugiej dekady XXI wieku kakadu niebieskookie były jednymi z najsłabiej poznanych kakadu, zarówno w naturze, jak i w niewoli.
Lęgi.
Do końca lat 90. XX wieku nie było żadnych informacji o rozrodzie kakadu niebieskookich w naturze poza tą, że gniazdują w dziuplach. Pierwszymi informacjami dotyczącymi dzikich ptaków były te z końca lat 90. XX wieku, kiedy znaleziono i opisano 13 gniazd. Mieściły się na wysokości od 13 do 50 m nad ziemią, a szerokość wejścia do dziupli wynosiła od 14 do 38 cm. Zbadane gniazda były umieszczone w dziuplach drzew 10 gatunków, a kakadu niebieskookie wybierały duże drzewa (średnio 41 metrów wysokości). Zniesienie liczy 2 jaja o białej skorupce. Są składane w kilkudniowych odstępach. Inkubacja trwa 28–30 dni, wysiadują obydwa ptaki z pary. W niewoli młode pozostają w gnieździe przez 12–13 tygodni. Wskutek niesynchronicznego klucia normą jest odchowywanie tylko jednego, starszego pisklęcia. Kakadu niebieskookie osiągają dojrzałość płciową w wieku 3–5 lat.
Status, zagrożenia i ochrona.
IUCN uznaje kakadu niebieskooką za gatunek narażony na wyginięcie (VU, "Vulnerable") nieprzerwanie od 2008 roku (stan w 2022). Wcześniej uznawana była za gatunek najmniejszej troski (LC, "Least Concern"). Liczebność populacji szacuje się na 87–378 tysięcy dorosłych osobników. BirdLife International ocenia trend liczebności populacji jako spadkowy. Zagrożeniem dla kakadu niebieskookich jest gwałtowne przekształcanie nizinnych lasów na plantacje olejowców gwinejskich. W 2008 roku wiadomym było, że przez poprzednie 30 lat zniszczono około 35% dogodnych dla kakadu niebieskookich środowisk. Dla późniejszych lat dostępnych jest mniej danych. Między 2002 a 2014 na Nowej Brytanii całkowicie zniszczono 2,2% lasów, a kolejne 5,2% zdegradowano. Choć tempo wycinki i degradacji lasów zmalało, prewencyjnie uznano oszacowane w 2008 tempo spadku liczebności gatunku za aktualne do czasu uzyskania lepszych danych. Mimo że kakadu niebieskookie wydają się być dość liczne, sukces lęgowy – zależny od dostępności dużych, dziuplastych drzew – może maleć, co wskutek długowieczności tych ptaków nie jest od razu widoczne.
Gatunek ten jest ujęty w II załączniku konwencji waszyngtońskiej (CITES).

</doc>
<doc id="4682943" url="https://pl.wikipedia.org/wiki?curid=4682943" title="Lauren Schmidt">
Lauren Schmidt



</doc>
<doc id="4682944" url="https://pl.wikipedia.org/wiki?curid=4682944" title="Lauren Hissrich">
Lauren Hissrich



</doc>
<doc id="4682945" url="https://pl.wikipedia.org/wiki?curid=4682945" title="Ilona Montana">
Ilona Montana



</doc>
<doc id="4682947" url="https://pl.wikipedia.org/wiki?curid=4682947" title="Tygodnik Lokalny 7 DNI">
Tygodnik Lokalny 7 DNI



</doc>
<doc id="4682950" url="https://pl.wikipedia.org/wiki?curid=4682950" title="La Victoria (Wenezuela)">
La Victoria (Wenezuela)



</doc>
<doc id="4682951" url="https://pl.wikipedia.org/wiki?curid=4682951" title="B.J Upton">
B.J Upton



</doc>
<doc id="4682953" url="https://pl.wikipedia.org/wiki?curid=4682953" title="Pływająca wyspa. Zaginione dzienniki Vena Polypheme'a">
Pływająca wyspa. Zaginione dzienniki Vena Polypheme'a



</doc>
<doc id="4682954" url="https://pl.wikipedia.org/wiki?curid=4682954" title="W pierścieniu ognia (książka)">
W pierścieniu ognia (książka)



</doc>
<doc id="4682958" url="https://pl.wikipedia.org/wiki?curid=4682958" title="Mistrzostwa NCAA Division II w Zapasach w 2015">
Mistrzostwa NCAA Division II w Zapasach w 2015

Mistrzostwa NCAA Division II w zapasach w 2015 roku rozegrane zostały w Saint Louis w dniach 13 – 14 marca. Zawody odbyły się na terenie Chaifetz Arena. Gospodarzem zawodów był Maryville University.
Punkty zdobyły 44 drużyny.

</doc>
<doc id="4682959" url="https://pl.wikipedia.org/wiki?curid=4682959" title="Bogucice (gmina Pińczów)">
Bogucice (gmina Pińczów)



</doc>
<doc id="4682963" url="https://pl.wikipedia.org/wiki?curid=4682963" title="Biathlon na Zimowych Światowych Wojskowych Igrzyskach Sportowych 2010 – sprint drużynowo mężczyzn">
Biathlon na Zimowych Światowych Wojskowych Igrzyskach Sportowych 2010 – sprint drużynowo mężczyzn

Biathlonowy sprint mężczyzn drużynowo na 1. Zimowych Światowych Wojskowych Igrzyskach Sportowych odbył się w dniu 22 marca 2010 w miejscowości Brusson położonej w regionie Dolina Aosty we Włoszech. Biathlon – zimowa dyscyplina sportowa, łącząca bieg narciarski ze strzelectwem odbyła się dystansie 10 km. Zawody wygrała reprezentacja Włoch, Polska drużyna zajęła 9 miejsce.

</doc>
<doc id="4682967" url="https://pl.wikipedia.org/wiki?curid=4682967" title="Cachi (departament)">
Cachi (departament)

Departament Cachi (hiszp. "Departamento Cachi") – departament położony w prowincji Salta. Stolicą departamentu jest Cachi. Departament jest położony w zachodniej części prowincji po wschodniej stronie Andów. Jego część należy do Puna de Atacama. Od północy graniczy z departamentem La Poma. Od zachodu graniczy z departamentem Los Andes, od południa z departamentem Molinos i San Carlos, a od wschodu z departamentami Rosario de Lerma i Chicoana.
Na terenie departamentu znajduje się część Parku Narodowego Los Cardones. W dolinie rzeki Calchaquíes znajdują się uprawy warzyw i orzechów. Rozwinięta jest także hodowla kóz i bydła. Na wschodzie znajdują się pasmo Nevado de Cachi z najwyższym szczytem cerro El Libertador (6380 m), a na zachodzie Cerro Malcante (5140 m).
Przez departament przebiega słynna Droga krajowa 40 (ruta nacional n.º 40 «Libertador General Don José de San Martín»).
W 2010 roku populacja departamentu wynosiła 7487, 3719 mężczyzn i 3596 kobiety.
W skład departamentu wchodzą m.in. miejscowości: Cachi, Payogasta.

</doc>
<doc id="4682968" url="https://pl.wikipedia.org/wiki?curid=4682968" title="Jaskinia za Matką Boską">
Jaskinia za Matką Boską

Jaskinia za Matką Boską, Schronisko nad Jaskinią nad Matką Boską – jaskinia w Dolinie Mnikowskiej we wsi Mników, w województwie małopolskim, w powiecie krakowskim, w gminie Liszki. Pod względem geograficznym znajduje się na Garbie Tenczyńskim na południowym skraju Wyżyny Krakowsko- Częstochowskiej.
Opis obiektu.
Po prawej stronie (patrząc od dołu) obrazu Matki Bożej Skalskiej znajduje się opadająca w dół skalna ostroga. Za nią znajduje się na stromym zboczu rozszerzenie Doliny Mnikowskiej ograniczone dwiema skalnymi ostrogami i pionowym murem skalnym. Otwór jaskini znajduje się w górnej części zachodniego zbocza lewej ostrogi, tuż poniżej skalnego muru. Ma ekspozycję północno-zachodnią i jest widoczny z dołu, ze ścieżki wiodącej dnem doliny.
Nad otworem jaskini znajduje się okap o szerokości do 8 m i wysokości do 3 m. Z jego wschodniego końca w głąb skały biegnie korytarz o długości 9 m, kończący się niedostępną szczeliną biegnącą w kierunku Jaskini nad Matką Boską. Za dwumetrowym progiem znajduje się niewielka salka. Na zachodnim końcu okapu znajduje się płytka wnęka z rynną denną przechodzącą w niedostępną szczelinę.
Jaskinia powstała na pionowym pęknięciu w wapieniach pochodzących z jury późnej. Wytworzyła się w warunkach freatycznych – świadczą o tym liczne zagłębienia po kotłach wirowych na jej ścianach. Nacieki ubogie, w postaci zwietrzałych grzybków. Namulisko skąpe, złożone z gruzu wapiennego zmieszanego z gliną. Początkowa część jaskini jest widna, na ścianach przy otworze wejściowym rosną glony i mszaki, a nad otworem glony i paprocie. W głębi jaskinia jest sucha i ciemna. Stwierdzono występowanie kilku gatunków pająków: "Amaurobius fenestralis", "Leiobunum rupestre", "Lepthyphantes leprosus", "Nesticus cellulanus", "Tegenaria silvestris", "Tegenaria ferruginea", "Porrhomma convexum".
Historia poznania.
Jaskinia jest znana i odwiedzana. Po raz pierwszy opisał ją Kazimierz Kowalski w 1951 roku. W 1982 r. E.Sanocka-Wołoszynowa badała faunę pajęczaków w jaskini. Dokumentację jaskini i plan opracował M. Szelerewicz w listopadzie 1999 r.
Jaskinia nie jest dostępna turystycznie.

</doc>
<doc id="4682969" url="https://pl.wikipedia.org/wiki?curid=4682969" title="Biathlon na Zimowych Światowych Wojskowych Igrzyskach Sportowych 2010">
Biathlon na Zimowych Światowych Wojskowych Igrzyskach Sportowych 2010

Biathlon na 1. Zimowych Światowych Wojskowych Igrzyskach Sportowych – jedna z zimowych dyscyplin sportowych rozegranych w dniu 22 marca 2010 podczas igrzysk wojskowych w miejscowości Brusson położonej w regionie Dolina Aosty we Włoszech. Reprezentacja Polski zwyciężyła w klasyfikacji medalowej, zdobyła 2 złote medale&lt;ref name="Biathlon/pl"&gt;&lt;/ref&gt;.
Konkurencje.
Podczas zimowych igrzysk wojskowych zawodnicy i zawodniczki rywalizowali w 4 konkurencjach w biegu sprinterskim, indywidualnie i drużynowo kobiet i mężczyzn. Kobiety rywalizowały "(indywidualnie i drużynowo)" w biegu narciarskim na dystansie 7,5 km ze strzelaniem w dwóch pozycjach: leżącej oraz w pozycji stojącej. Dystans biegu sprinterskiego u mężczyzn wynosił 10 km.

</doc>
<doc id="4682975" url="https://pl.wikipedia.org/wiki?curid=4682975" title="Schronisko nad Jaskinią nad Matką Boską">
Schronisko nad Jaskinią nad Matką Boską



</doc>
<doc id="4682985" url="https://pl.wikipedia.org/wiki?curid=4682985" title="Héctor Méndez">
Héctor Méndez

Héctor Méndez (ur. 1 sierpnia 1897 w Buenos Aires, zm. 13 grudnia 1977 w Buenos Aires) – argentyński bokser, kategorii półśredniej, medalista olimpijski.
Zdobył srebrny medal olimpijski na igrzyskach olimpijskich w Paryżu (1924) roku w kategorii półśredniej.
Był chorążym drużyny Argentyny podczas ceremonii otwarcia igrzysk olimpijskich w Amsterdamie (1928).

</doc>
<doc id="4682988" url="https://pl.wikipedia.org/wiki?curid=4682988" title="Niewodnica (województwo warmińsko-mazurskie)">
Niewodnica (województwo warmińsko-mazurskie)



</doc>
<doc id="4682991" url="https://pl.wikipedia.org/wiki?curid=4682991" title="WrestleMania 17">
WrestleMania 17



</doc>
<doc id="4682994" url="https://pl.wikipedia.org/wiki?curid=4682994" title="Katastrofa lotu Bek Air 2100">
Katastrofa lotu Bek Air 2100

Katastrofa lotu Bek Air 2100 – wypadek samolotu Fokker 100, należącego do linii Bek Air, do którego doszło 27 grudnia 2019 w Ałmaty o 7:22 czasu lokalnego (2:22 czasu polskiego).
Na pokładzie samolotu znajdowało się 93 pasażerów oraz 5 członków załogi. W wyniku zdarzenia śmierć poniosło 13 osób, a 66 osób odniosło obrażenia.
Samolot.
Samolot to Fokker 100, zbudowany w 1996 roku, który wcześniej należał kolejno do linii: Formosa Airlines, Mandarin Airlines, Contact Air i OLT Express Germany. W 2013 roku dołączył do floty Bek Air jako UP-F1007. Samolot został wydzierżawiony Kam Air we wrześniu 2016 roku, a później zwrócony. Znów został wydzierżawiony Safi Airways w lutym 2017 i powrócił do Bek Air. Ostatecznie wydzierżawiony został Air Djibouti w grudniu 2018 roku, zanim został ponownie zwrócony. 
Przebieg lotu.
Samolot wystartował z pasa 05R z lotniska Ałmaty i wkrótce potem stracił wysokość. Podczas startu jego ogon dwa razy uderzył w pas startowy. Samolot skręcił w prawo, przebił betonowe ogrodzenie i ostatecznie uderzył w dwupiętrowy budynek mieszkalny, około 7:22 czasu lokalnego. Przód samolotu oderwał się od kadłuba, doznając znacznych uszkodzeń, a ogon oderwał się z tyłu.
Jeden z ocalałych, biznesmen Asłan Nazarliew, stwierdził, że widział lód na skrzydłach. W momencie katastrofy, temperatura wynosiła -12°C. Nazarliew stwierdził:: "Szarpnęło naprawdę mocno, a samolot zaczął kołysać się jak łódź. Kiedy wystartowaliśmy, samolot zaczął się bardzo mocno trząść i wiedziałem, że spadnie". Skrzydła przed startem nie zostały spryskane płynem niezamarzającym. Widoczność wynosiła 1000 m (3300 stóp), z gęstą mgłą blisko miejsca zdarzenia. 
Reakcje.
Prezydent Kazachstanu Kasym-Żomart Tokajew ogłosił, że 28 grudnia będzie dniem żałoby narodowej, a także złożył kondolencje rodzinom ofiar. Nadawca publiczny Qazaqstan RTRK poinformował, że wstrzymał emisję wszystkich stacji radiowych, a w dniu żałoby wstrzyma również emisję kanału Tamasha TV.
Kondolencje dla rodzin ofiar złożyli: Premier Armenii, prezydenci Azerbejdżanu, Białorusi i Bułgarii, ministrowie spraw zagranicznych Chin, Kuby, Egiptu i Iranu, Król Jordanii, prezydent Kirgistanu, premier Litwy, prezydent Mołdawii, Pakistanu i Polski, emir Kataru, prezydent Rosji, przywódcy Arabii Saudyjskiej, prezydent Słowacji, minister spraw zagranicznych Turcji, prezydent Turkmenistanu, przywódcy Zjednoczonych Emiratów Arabskich, prezydenci Ukrainy i Uzbekistanu, a sekretarz stanu Watykanu przekazał kondolencje prezydentowi Kazachstanu Kasymowi-Żomartowi Tokajewowi, całemu Kazachstanowi i rodzinom ofiar.
Po wypadku kazachski urząd lotniczy poinformował, że loty linii Bek Air zostały wstrzymane.
Pasażerowie i załoga.
Feralnego dnia, kapitanem samolotu był Marat Muratbajew, a drugim pilotem był Mirżan Mułdakułow – obaj nie przeżyli katastrofy. 

</doc>
<doc id="4682996" url="https://pl.wikipedia.org/wiki?curid=4682996" title="Eladio Herrera">
Eladio Herrera

Eladio Herrera (ur. 9 lutego 1930 w Buenos Aires, zm. 25 listopada 2014) – argentyński bokser, medalista olimpijski.
kariera.
Był uczestnikiem igrzysk olimpijskich w Londynie (1948). Na kolejnych igrzyskach olimpijskich w Helsinkach (1952) zdobył brązowy medal olimpijski w kategorii lekkośredniej.

</doc>
<doc id="4683004" url="https://pl.wikipedia.org/wiki?curid=4683004" title="Elizabeth Loftus">
Elizabeth Loftus

Elizabeth F. Loftus (ur. 16 października 1944) – amerykańska psycholog, specjalizująca się w badaniach nad pamięcią. Prowadzone przez nią badania dotyczyły pamięci świadków zdarzeń, fałszywych wspomnień oraz efektu dezinformacji. Loftus należy do grona najbardziej wpływowych psychologów XX wieku.
Eksperyment dotyczący pamięci świadków wypadku.
W 1974 r. wspólnie z Johnem C. Palmerem opublikowała artykuł naukowy przedstawiający wyniki klasycznego już eksperymentu nad pamięcią świadków wypadku samochodowego. Wyniki tego eksperymentu świadczyły o ograniczonej wiarygodności świadków zdarzeń oraz o potencjalnie dużej możliwości manipulacji pamięcią osób, które były tylko obserwatorami.

</doc>
<doc id="4683013" url="https://pl.wikipedia.org/wiki?curid=4683013" title="Paweł Loroch">
Paweł Loroch

Paweł Jerzy Loroch (ur. 5 marca 1979 w Warszawie) – polski dziennikarz, publicysta, krytyk i juror kulinarny, kucharz telewizyjny, autor książek i gier planszowych, konferansjer. Ukończył klasę o profilu lingwistycznym w XXXV Liceum Ogólnokształcącym im. B. Prusa w Warszawie. Studiował dziennikarstwo na Uniwersytecie Warszawskim.
Od 2005 do 2009 współtworzył stację radiową Antyradio, pełniąc funkcję dyrektora promocji i będąc odpowiedzialnym za oprawę i wizerunek stacji. W 2006 zrealizował cykl koncertów gwiazd rocka „Dekarock” na dachu dworca kolejowego Warszawa Śródmieście. Na antenie Antyradia poprowadził od 2005 prawie 1500 audycji o sztuce kulinarnej. Jako kucharz telewizyjny w ciągu 7 lat współpracy z programem „Pytanie na Śniadanie” w TVP2 zaprezentował ponad tysiąc różnych potraw.
Autor felietonów, rysunków i zdjęć do książek, publikacji prasowych i internetu. Wielokrotnie gościł jako ekspert kulinarny w TVP Info, Dzień Dobry TVN, Polsat News i Kuchnia+. W 2019 został uhonorowany w Alei Gwiazd Sztuki Kulinarnej w Ostrzeszowie, odsłaniając tablicę pamiątkową z nr 21.
W 1992 przeszedł ziarnicę złośliwą. Przez kilkanaście lat po chorobie związany był z Fundacją Pomocy Dzieciom z Chorobą Nowotworową. W 1996 opowiedział o swojej chorobie w programie Mariusza Szczygła „Na każdy temat”. W 1998 reprezentował Polskę na IAVE World Volunteer Conference w kanadyjskim Edmonton. W 2003 stworzył serię pocztówek dla wydawnictwa Ilustris na podstawie własnych rysunków satyrycznych.
Radio.
W latach 2005–2013 prowadził weekendową audycję kulinarną „Gastrofaza” w Antyradiu.
W latach 2014–2016 stworzył JemRadio - pierwsze polskie kulinarne radio internetowe z autorską ofertą programową.
W 2015 r. prowadził audycję „Szef Kuchni” w Radiu PiN.
W marcu 2018 wrócił do Antyradia z audycją „Gastrofaza” (w soboty i niedziele od 10:00 do 13:00).
Od września 2019 jest gospodarzem audycji „Przepisdnia” w Antyradiu (od poniedziałku do piątku od 6:00 do 7:00), oraz cyklu „Coś do jedzenia” w Meloradiu (codziennie o 7:50).
Od kwietnia 2020 pełni funkcję brand managera stacji Chillizet.
Telewizja.
1995-1998: 5-10-15 (TVP1) – prowadzący
1998-2000: Lato z TMT (Telewizja TMT) - prowadzący
2001-2002: M2 – talk show W. Manna i K. Materny (TV Puls) – dokumentalista, felietonista
2006-2007: Czułe Dranie (TV4) - prowadzący
2007-2013: Pytanie na Śniadanie (TVP2) – gospodarz kuchni, felietonista, prowadzący
2010: Ugotowani. Bitwa na noże i widelce (Kuchnia+) – prowadzący
2012: Kawa czy Herbata (TVP1) – gospodarz kuchni
2012: Jadało się (Kuchnia+) – seria historyczno-kulinarna – prowadzący
2012-2013: Kuchnia+ - oprawa lektorska stacji
2013: Raz lepiej, raz gorzej (TTV) – talk show – prowadzący
2014: Łubu Dubu (Comedy Central) – serial komediowy – autor scenariusza, aktor
2017-2018: Słoneczna Stacja (Polsat) - gospodarz kuchni plażowej
2017, 2019, 2020: Nasz Nowy Dom (Polsat) - gość specjalny
Książki.
2008: „Ugryźć Świat” (gościnnie) Edipresse
2009: „Polska w obiektywie National Geographic” (gościnnie), wydawnictwo Edipresse
2010: „Atlas Kanapek Świata National Geographic” (z Adrianną Ewą Stawską), wydawnictwo Edipresse
2011: „Warszawa w obiektywie National Geographic”, wydawnictwo Edipresse
2012: „Makaron. Życie i twórczość” (kampania promocyjna polskich zbóż)
2013: „Błyskawiczny przewodnik po Warszawie” (autor zdjęć), wydawnictwo Edipresse
2014: „Dania na piątki”, wydawnictwo Olesiejuk
2015: „Kuchnia portugalska”, wydawnictwo Olesiejuk
2016: „Chef. Historia Michela Morana”, wydawnictwo Edipresse
Gry planszowe i karciane.
2015: „Gierki Małżeńskie”, „Kariera polityczna”, „Korporacja”, wydawnictwo MDR
2016: „Kuchnia i seks. Flirt towarzyski” z Hanną Bakułą, wydawnictwo Edipresse
2016: Seria gier planszowych ilustrowanych rysunkami Andrzeja Mleczki: „Kalambury”, „Wiem wszystko”, „Między słowami”, „Znamy się”, wydawnictwo MDR
2017: „Filharmonia” dla Filharmonii im. Mieczysława Karłowicza w Szczecinie
Festiwale.
2010-2014: „Kuchnia+ Food Film Fest” - prezenter festiwalu filmów kulinarnych
2010: „Niewinni Czarodzieje” (Muzeum Powstania Warszawskiego) - prezenter warsztatów kulinarnych
2011: „Transatlantyk” - prezenter sekcji kina kulinarnego w Poznaniu
2013: „Street Food Festival” - prezenter festiwalu kulinarnego Tomasza Jakubiaka
2017-2019 „Festiwal Roślinożercy” - prezenter festiwalu podczas Skierniewickiego Święta Kwiatów, Owoców i Warzyw
Wystawy fotograficzne.
2009: Trzaskprask – Kalambur Art Cafe, Wrocław
2010: Warsaw City Reality - Alternatywa Cafe, Warszawa
2011: Warszawskie Uniesienia – Muzeum Powstania Warszawskiego - Fotoplastikon Warszawski

</doc>
<doc id="4683014" url="https://pl.wikipedia.org/wiki?curid=4683014" title="Joseph Beecken">
Joseph Beecken

Joseph Beecken (ur. 11 kwietnia 1904, zm. 5 lutego 1948) – belgijski bokser.
Kariera sportowa.
Beecken brał udział na Igrzyskach Olimpijskich w 1924 roku, gdzie uczestniczył w zawodach wagi średniej. Zdobył wówczas brązowy medal.

</doc>
<doc id="4683018" url="https://pl.wikipedia.org/wiki?curid=4683018" title="Léonard Steyaert">
Léonard Steyaert

Léonard Steyaert (ur. 28 maja 1907) – belgijski bokser.
Steyaert brał udział w Igrzyskach Olimpijskich w 1928 roku w Amsterdamie, gdzie uczestniczył w zawodach wagi średniej. Zdobył wówczas brązowy medal.

</doc>
<doc id="4683019" url="https://pl.wikipedia.org/wiki?curid=4683019" title="Wiesława Limont">
Wiesława Limont

Wiesława Limont – polska psycholog i pedagog, profesor Uniwersytetu Mikołaja Kopernika w Toruniu. Jej badania koncentrują się wokół psychologii twórczości, psychologii sztuki, a także zagadnień związanych z edukacją uczniów zdolnych.
Limont należy do grona polskich badaczy (obok Andrzeja Góralskiego i Edwarda Nęcki) zajmujących się technikami twórczego myślenia. Prowadziła badania nad możliwościami wykorzystania synektyki, a więc jednej z tego typu technik, w praktyce szkolnej.

</doc>
<doc id="4683023" url="https://pl.wikipedia.org/wiki?curid=4683023" title="Liuraninae">
Liuraninae

Liuraninae – monotypowa podrodzina płazów bezogonowych z rodziny Ceratobatrachidae. 
Zasięg występowania.
Podrodzina obejmuje gatunki występujące w powiecie Mêdog w Tybecie w Chinach oraz w okręgach Siang Zachodni, Subansiri Dolny, Dibang Górny i Dibang Dolny w regionie Arunachal Pradesh w północno-wschodnich Indiach na wysokości od 950 do 4100 m n.p.m..
Podział systematyczny.
Do podrodziny należy jeden rodzaj z następującymi gatunkami:

</doc>
<doc id="4683031" url="https://pl.wikipedia.org/wiki?curid=4683031" title="Lys Mouithys">
Lys Mouithys

Dyzaiss Lys Mouithys Mickalad (ur. 4 lipca 1985 w Brazzaville) – kongijski piłkarz występujący na pozycji napastnika.
Kariera klubowa.
Mouithys rozpoczął zawodową karierę w czwartej lidze francuskiej, w drużynach Stade Briochin oraz Girondins Bordeaux B. Następnie grał w trzecioligowych zespołach SO Châtellerault, AS Cherbourg oraz FC Libourne-Saint-Seurin. W 2009 roku został zawodnikiem marokańskiego Wydadu Casablanca, z którym w sezonie 2009/2010 zdobył mistrzostwo Maroka.
W 2010 roku odszedł do bułgarskiego Czernomorca 919 Burgas. W A PFG zadebiutował 18 października 2010 w wygranym 2:1 meczu z Łokomotwiem Sofia, w którym strzelił gola. Po sezonie 2010/2011 wrócił do Wydadu, w którym spędził dwa kolejne lata.
W sezonie 2013/2014 był zawodnikiem zespołów drugiej ligi tureckiej – Bolusporu oraz Ankarasporu. Następnie grał w marokańskiej drużynie Raja Casablanca, saudyjskim Al-Qadsiah FC, omańskim Suwaiq Club, a także w piątej lidze francuskiej w zespołach AS Cozes i Angoulême CFC. W 2017 roku zakończył karierę.
Kariera reprezentacyjna.
W reprezentacji Konga Mouithys zadebiutował 14 listopada 2006 w przegranym 0:1 towarzyskim meczu z Mali, zaś 1 czerwca 2008 w przegranym 2:4 pojedynku el. do MŚ 2010 z tym samym przeciwnikiem, strzelił dwa gole, swoje pierwsze w kadrze.
W latach 2006–2013 w drużynie narodowej rozegrał 21 spotkań i zdobył 4 bramki.

</doc>
<doc id="4683041" url="https://pl.wikipedia.org/wiki?curid=4683041" title="Palmatorappia solomonis">
Palmatorappia solomonis



</doc>
<doc id="4683054" url="https://pl.wikipedia.org/wiki?curid=4683054" title="Katastrofa lotu Fokker 100">
Katastrofa lotu Fokker 100



</doc>
<doc id="4683065" url="https://pl.wikipedia.org/wiki?curid=4683065" title="Anna Małowa">
Anna Małowa



</doc>
<doc id="4683076" url="https://pl.wikipedia.org/wiki?curid=4683076" title="Richard Alpert (Zagubieni)">
Richard Alpert (Zagubieni)



</doc>
<doc id="4683078" url="https://pl.wikipedia.org/wiki?curid=4683078" title="John Locke (Zagubieni)">
John Locke (Zagubieni)



</doc>
<doc id="4683082" url="https://pl.wikipedia.org/wiki?curid=4683082" title="Michael Dawson (Zagubieni)">
Michael Dawson (Zagubieni)



</doc>
<doc id="4683085" url="https://pl.wikipedia.org/wiki?curid=4683085" title="Sawyer (Zagubieni)">
Sawyer (Zagubieni)



</doc>
<doc id="4683092" url="https://pl.wikipedia.org/wiki?curid=4683092" title="Parafia Przenajświętszej Trójcy w Rosi">
Parafia Przenajświętszej Trójcy w Rosi

Parafia Przenajświętszej Trójcy w Rosi – rzymskokatolicka parafia znajdująca się w Rosi, w diecezji grodzieńskiej, w dekanacie Wołkowysk, na Białorusi.
Historia.
Pierwszy, drewniany kościół w Rosi zbudowano pod koniec XV w. z fundacji kasztelana wileńskiego Hieronima Chodkiewicza. Znajdował się on w parku dworskim i był poświęcony pw. Wniebowzięcia Najświętszej Maryi Panny. W 1611 kasztelan Chodkiewicz ufundował przy nim parafię. W 1682 wojewoda trocki Marcjan Aleksander Ogiński ufundował nowy kościół, również zbudowany z drewna. Był on już poświęcony pod obecnym wezwaniem. Przy parafii działały szkoła i szpital.
Budowę nowej, murowanej świątyni rozpoczęto w 1770. W 1796 została ona przerwana. Prace dokończono w latach 1802 - 1807. Ich fundatorami byli właściciele Rosi - Potoccy.
W latach międzywojennych parafia leżała w archidiecezji wileńskiej, w dekanacie wołkowyskim. Przed II wojną światową liczyła ponad 2500 wiernych.
W czasach sowieckich kościół był czynny, a nawet przeprowadzano jego remonty. Funkcjonowała również parafia. Znacjonalizowana została plebania, przy zostawieniu na mieszkanie dla księdza jednego pokoju i korytarza służącego za kuchnię (w latach 90. budynek zwrócono).
Do parafii należy kaplica cmentarna pw. św. Stefana, pochodząca z początku XX w. i wybudowana na miejscu drewnianej z co najmniej z końca XVIII w. Komuniści zabronili korzystania z niej, co spowodowało popadnięcie budynku w ruinę. Od czasu upadku Związku Sowieckiego jest ona remontowana.
Sanktuarium.
Kościół jest sanktuarium Jezusa Frasobliwego. Znajduje się w nim słynąca cudami figura Jezusa Frasobliwego. Pierwszy cud zanotowano w 1618 i w kolejnych wiekach Roś była ośrodkiem pielgrzymkowym, szczególnie popularnym w okresie międzywojennym i tuż po II wojnie światowej. Jednak w czasach prześladowań religijnych pielgrzymki zostały zabronione. Roś ponownie stała się centrum pielgrzymkowym po upadku komunizmu. W 2002 za sprawą grodzieńskiej młodzieży katolickiej przywrócono piesze pielgrzymki z Grodna do Rosi. W 2012 przy kościele wybudowano dom rekolekcyjny. Głównymi dniami uroczystości są dwie kolejne niedziele, w które przypadają święta Zesłania Ducha Świętego i Trójcy Przenajświętszej.

</doc>
<doc id="4683095" url="https://pl.wikipedia.org/wiki?curid=4683095" title="There's No Place Like Home">
There's No Place Like Home



</doc>
<doc id="4683100" url="https://pl.wikipedia.org/wiki?curid=4683100" title="Mareen Apitz">
Mareen Apitz



</doc>
<doc id="4683104" url="https://pl.wikipedia.org/wiki?curid=4683104" title="Yō Yoshinari">
Yō Yoshinari

 – japoński twórca animacji, scenarzysta oraz reżyser filmów anime.
Jest znany ze względu na charakterystyczny sposób przedstawiania przestrzeni i perspektywy przy pomocy sfer, szczególnie w przypadku efektów dymu i eksplozji, jak również generalnej mechaniki tworzonych postaci. Wielki wpływ miał na niego Nijitte Monogatari, co było szczególnie widać w jego projektach dla animacji "Tengen Toppa Gurren Lagann" oraz "Little Witch Academia".
Yoshinari wybrał swoją karierę w przemyśle pod wpływem swojego starszego brata, Kō Yoshinariego. Kilka wczesnych prac i animacji wykonał właśnie dla brata podczas nauki w liceum, ale nie był wymieniany z nazwiska w napisach końcowych. Po ukończeniu szkoły zawodowej złożył podanie o pracę w studiach Gainax oraz Madhouse. Nie doczekawszy się odpowiedzi od pierwszego z nich, dołączył do Madhouse. Okazało się później, iż w wyniku błędu Gainax nie zdążyło rozpatrzyć jego podania, zostało to zrobione dopiero trzy miesiące później. Nie czekając na wyjaśnienia, Yoshinari powiedział Madhouse, że „bycie animatorem jest dla mnie za trudne” i przeszedł do Gainax.
Yoshinari dołączył do Gainax tuż po zamknięciu anime "Fushigi no umi no Nadia". Nie mogąc pracować nad dopiero zamkniętym projektem, został natychmiast dołączony do zespołu pracującego nad "Aoki Uru". Pozwoliło mu to w krótkim czasie zostać głównym animatorem.

</doc>
<doc id="4683107" url="https://pl.wikipedia.org/wiki?curid=4683107" title="Ceratophrys">
Ceratophrys

Ceratophrys – rodzaj płaza bezogonowego z rodziny Ceratophryidae. 
Zasięg występowania.
Rodzaj obejmuje gatunki występujące w tropikalnych regionach Ameryki Południowej.
Systematyka.
Podział systematyczny.
Do rodzaju należą następujące gatunki:

</doc>
<doc id="4683108" url="https://pl.wikipedia.org/wiki?curid=4683108" title="Gimnàstic de Tarragona">
Gimnàstic de Tarragona



</doc>
<doc id="4683110" url="https://pl.wikipedia.org/wiki?curid=4683110" title="Jakub Mátl">
Jakub Mátl

Vladimír Jakub Mátl (ur. 2 września 1945, zm. 29 października 1990 w Czeskim Cieszynie) – czeski filozof, uczeń Jana Patočky na Uniwersytecie Karola w Pradze.
Jakub Mátl był działaczem Forum Obywatelskiego ("Občanské fórum") i współtwórcą (wraz z Jerzym Kronholdem) idei powstania Międzynarodowego Festiwalu Teatralnego „Na Granicy” w roku 1990.
Zmarł w wyniku zawału mięśnia sercowego.

</doc>
<doc id="4683111" url="https://pl.wikipedia.org/wiki?curid=4683111" title="Tadeusz Ciemochowski">
Tadeusz Ciemochowski

Tadeusz Ciemochowski (ur. 26 kwietnia 1895 w Sosnowcu, zm. 10 września 1920 pod wsią Chocisław w Grodzieńskiem) – żołnierz Legionów Polskich, oficer taborów Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w Sosnowcu, w rodzinie Edwarda, inspektora Kolei Warszawsko-Wiedeńskiej, i Bronisławy z Piaseckich. Był młodszym bratem Stanisława (ur. 15 kwietnia 1890), porucznika piechoty rezerwy.
Ukończył roczny kurs handlowy w Lublinie, a później kurs buchalteryjny w Warszawie.
1 października 1914 w Częstochowie wstąpił do Legionów Polskich. Początkowo przydzielony do Baonu Uzupełniającego, później do VI baonu 1 pułku piechoty, a następnie do 1. kompanii 6 pułku piechoty. Po półrocznym pobycie w szpitalu Legionów w Kamieńsku przeniesiony do 2 pułku ułanów. W jego składzie walczył pod Kowlem, Trojanówką, Optową, Kostiuchnówką i w walkach pozycyjnych nad Styrem. Po kryzysie przysięgowym ukrywał się w Lublinie.
W 1918 wstąpił do odrodzonego Wojska Polskiego. Jako podoficer 4 szwadronu 7 pułku ułanów wziął udział w odsieczy lwowskiej. 26 stycznia 1919, w akcji na Krystynopol, został ranny. Po kilkumiesięcznym pobycie w szpitalu otrzymał przydział do Inspektoratu Taborów w DOGen. w Warszawie. W kwietniu został przeniesiony do Kielc na stanowisko dowódcy kolumny taborów nr 7. 15 lipca 1919, jako podoficer byłych Legionów Polskich został mianowany z dniem 1 czerwca 1919 podporucznikiem taborowym. 18 sierpnia 1919 został przydzielony do 1 Dyonu Taborów.
W lipcu 1920, w czasie wojny polsko-bolszewickiej, został przydzielony do organizującego się 1. szwadronu 2 Lubelskiego Pułku Jazdy Ochotniczej, późniejszego 22 pułku ułanów. 14 sierpnia „z jeźdźców niezdolnych do boju kawaleryjskiego, wydzielono szwadron w sile stu ludzi i odesłano go do 16 Dywizji Piechoty w Lichowie, do służby łączności (gońców)”. Dowódcą tego szwadronu został por. Stanisław Ciemochowski brat stryjeczny Tadeusza. Od 16 sierpnia szwadron w składzie 16 DP brał udział w ofensywie sierpniowej i poniósł w niej straty. Z raportu bojowego złożonego przez ppor. Ciemochowskiego wynika, że 18 sierpnia między wsią Osiny Dolne, a Podnieśno dowodzony przez niego szwadron zdobył trzy działa z zaprzęgami i jaszczami. 22 sierpnia uratował przed spaleniem most na Narwi pod Bokinami, a następnego dnia pod Rzędzianami zdobył bolszewicki tabor.
We wrześniu 1920 ppor. Tadeusz C. otrzymał rozkaz zajęcia wsi Mielniki. Jego oddział wpadł w zasadzkę pod wsią Chocisław, zostaje dwukrotnie raniony przez przeciwnika. Podczas osłaniania odwrotu z kilkoma ułanami zostaje śmiertelnie raniony w głowę. Za czyn ten odznaczony został Krzyżem Srebrnym Orderu „Virtuti Militari”. Pochowany na cmentarzu wojskowym w Lublinie (sektor P1KC, rząd 8, grób 15). 21 grudnia 1920 został zatwierdzony z dniem 1 kwietnia 1920 w stopniu porucznika, w wojskach taborowych, w grupie oficerów byłych Legionów Polskich. Por. Stanisław Ciemochowski poległ we wrześniu pod Kobryniem, również odznaczony pośmiertnie VM.

</doc>
<doc id="4683115" url="https://pl.wikipedia.org/wiki?curid=4683115" title="Żaba rogata">
Żaba rogata



</doc>
<doc id="4683119" url="https://pl.wikipedia.org/wiki?curid=4683119" title="Dominic Desperben">
Dominic Desperben

Dominic Desperben SSCC (ur. 12 lipca 1898 w Béguios, zm. 16 czerwca 1980 w Singapurze) – francuski duchowny rzymskokatolicki, misjonarz, sercanin biały, prefekt apostolski Hajnanu.
Biografia.
W 1920 złożył śluby w Zgromadzeniu Najświętszych Serc Jezusa i Maryi oraz Wieczystej Adoracji Najświętszego Sakramentu Ołtarza. 2 sierpnia 1925 otrzymał święcenia prezbiteriatu i został kapłanem swojego zgromadzenia.
24 marca 1939 papież Pius XII mianował go prefektem apostolskim Hajnanu w Chinach. Po przejęciu władzy przez komunistów został umieszczony w areszcie domowym, a w 1953 wydalony z kraju. Od 1961 pracował w Singapurze. Stanowisko prefekta apostolskiego Hajnanu zachował do końca życia, jednak już nigdy nie dane mu było powrócić do Chin. Jako ojciec soborowy wziął udział w soborze watykańskim II (z wyjątkiem I sesji).

</doc>
<doc id="4683120" url="https://pl.wikipedia.org/wiki?curid=4683120" title="Miłosz J. Jaguszewski">
Miłosz J. Jaguszewski

Miłosz Jarosław Jaguszewski (ur. 1982 w Toruniu) – polski kardiolog, nauczyciel akademicki, profesor nauk medycznych Gdańskiego Uniwersytetu Medycznego. Prezes Klubu 30 Polskiego Towarzystwa Kardiologicznego (PTK) w kadencji 2019–2021.
W 2001 Jaguszewski ukończył IV Liceum Ogólnokształcące w Toruniu. Jest absolwentem Gdańskiego Uniwersytetu Medycznego (2007). W latach 2008–2010 był nauczycielem akademickim zatrudnionym w I Katedrze i Klinice Kardiologii GUMed. Przebywał na stażach naukowych w Klinice Kardiologii Uniwersyteckiego Centrum Chorób Serca Uniwersyteckiego Szpitala w Zurychu oraz w Klinice Kardiologii Szpitala Uniwersyteckiego w Berlinie ("Campus Benjamin Franklin") (2010–2014). Od 2014 pracuje w Pracowni Hemodynamicznej I Kliniki Kardiologii Uniwersyteckiego Centrum Klinicznego Gdańskiego Uniwersytetu Medycznego.
Jego podstawowe zainteresowania kliniczne i naukowe to: przezskórne zabiegi wewnątrznaczyniowe z zastosowaniem nowoczesnych metod interwencyjnych, przezskórne rekanalizacje przewlekłych zamknięć naczyń wieńcowych, dowieńcowe platformy bioresorbowalne, obrazowanie wewnątrznaczyniowe (IVUS, OCT), denerwacja tętnic nerkowych i kardiomiopatia Takotsubo.
Jest członkiem Rady Młodych Naukowców Ministerstwa Nauki i Szkolnictwa Wyższego IV i V kadencji, członkiem Europejskiego Towarzystwa Kardiologicznego (ang. "European Society of Cardiology", ESC) i Amerykańskiego Towarzystwa Kardiologicznego (ang. "American Heart Association", AHA). Od 2020 jest dyrektorem naukowym (chief scientific officer) w Polskiej Grupie Farmaceutycznej S.A.
Jest redaktorem naczelnym (editor-in-chief) czasopisma „Cardiology Journal”. Autor ponad 280 publikacji naukowych, "IF" &gt;1400, "i-H" 31/29 ("Scopus, Web of Science, Publons").
Kierownik i badacz projektów naukowych finansowanych ze źródeł zewnętrznych. Autor programu stypendialnego "Specialized Research Fellowship" (SRF) dla młodych kardiologów z Polski przyznawanego przez zarząd "Klubu 30" PTK. Inicjator i kierownik autorskiego przedmiotu "Od pomysłu do publikacji" dla studentów i doktorantów Gdańskiego Uniwersytetu Medycznego.
Nagrody i wyróżnienia.
Jest dwukrotnym stypendystą Europejskiego Towarzystwa Kardiologicznego (ESC). W 2018 zwyciężył w konkursie "Supertalenty w Medycynie", plebiscycie promującym liderów młodego pokolenia lekarzy organizowanym przez redakcję "Pulsu Medycyny". W 2019 otrzymał nagrodę Kapituły Prezesów Polskiego Towarzystwa Kardiologicznego (PTK) – najważniejsze wyróżnienie PTK. Laureat Listy Stu w 2018 r. (sto najbardziej wpływowych osób w polskiej medycynie, 44 miejsce).

</doc>
<doc id="4683123" url="https://pl.wikipedia.org/wiki?curid=4683123" title="Budynek Gimnazjum Żeńskiego w Piotrkowie Trybunalskim">
Budynek Gimnazjum Żeńskiego w Piotrkowie Trybunalskim

Budynek Gimnazjum Żeńskiego w Piotrkowie Trybunalskim – zabytkowy budynek w Piotrkowie Trybunalskim na Starym Mieście przy ul. Stronczyńskiego 1.
Obiekt wpisany jest do rejestru zabytków pod numerem A/60 z 29.07.2008. Znajduje się też w gminnej ewidencji zabytków miasta Piotrkowa Trybunalskiego. 
Według wpisu w rejestrze zabytków gmach został wybudowany w latach 1890–1897. Zaprojektowano go w stylu neorenesansowym. Frontowa elewacja od ul. Stronczyńskiego podzielona jest na trzy części. Środkowa część ozdobiona jest półokrągłym ryzalitem na parterze i pierwszym piętrze, zaś na drugim piętrze – pięciokątnym. Na szczycie ryzalitu znajduje się tympanon z fryzem kostkowym. Główne wejście do budynku ozdabiają kolumny z motywami roślinnymi. Pierwsze piętro budynku ozdobione jest boniowaniem.
Do XIX w. na działce wzdłuż dzisiejszej ul. Stronczyńskiego przebiegały mury miejskie Piotrkowa. W 1932 w budynku miało siedzibę żeńskie gimnazjum Zrzeszenia Nauczycieli Szkół Średnich. W 1932 obiekt połączono ze szkołą żeńską Heleny Trzcińskiej, prowadzoną w latach 1906–1933 w budynkach dawnego zespołu klasztornego dominikanek. W 1955 w budynku zostało otwarte Studium Nauczycielskie.
Od 2013 w budynku mieści się Katolicka Szkoła Podstawowa i Przedszkole Sióstr Dominikanek. Organem prowadzącym placówkę jest Rektorat Kościoła Akademickiego Panien Dominikanek p. w. Matki Bożej Śnieżnej. Dominikanki prowadziły od 1. połowy XVII w. do 1864 w położonym obok zespole klasztornym jedyną ówcześnie w mieście i okolicy szkołę dla dziewcząt.

</doc>
<doc id="4683124" url="https://pl.wikipedia.org/wiki?curid=4683124" title="Lepidobatrachus">
Lepidobatrachus

Lepidobatrachus – rodzaj płaza bezogonowego z rodziny Ceratophryidae. 
Zasięg występowania.
Rodzaj obejmuje gatunki występujące w Paragwaju, Boliwii, Brazylii i Argentynie.
Systematyka.
Etymologia.
"Lepidobatrachus": „uroczy, elegancki”, od "lepos", "leporis" „urok”; "batrakhos" „żaba”.
Podział systematyczny.
Do rodzaju należą następujące gatunki:

</doc>
<doc id="4683125" url="https://pl.wikipedia.org/wiki?curid=4683125" title="GMC Safari">
GMC Safari

GMC Safari – samochód osobowo-dostawczy typu van klasy średniej produkowany pod amerykańską marką GMC w latach 1985–2005.
Pierwsza generacja.
GMC Safari I został zaprezentowany po raz pierwszy w 1981 roku.
W 1985 roku General Motors zdecydowało się rozbudować ofertę Chevroleta i GMC o średniej wielkości samochody osobowo-dostawcze jako alternatywa dla oferowanych wówczas SUV-ów i pickupów. Bliźniacza odmiana Chevroleta Astro otrzymała nazwę GMC Safari o trafiła na rynek równolegle zarówno jako rodzinny van, jak i pojazd dostawczy z nieprzeszkloną przestrzenią ładunkową.
Druga generacja.
GMC Safari II został zaprezentowany po raz pierwszy w 1995 roku.
W 1995 roku General Motors przedstawiło nową generację swoich średniej wielkości osobowo-dostawczych vanów. GMC Safari II, podobnie jak nowy Chevrolet Astro zyskał charakterystyczny pionowy, ścięty przód z dużymi kanciastymi reflektorami i większą atrapę chłodnicy z dużym, czerwonym logo GMC. W zależności od wariantu osobowego czy dostawczego, Safari II miało inny kształt reflektorów – w wersji osobowej były one bardziej kanciaste i zajmowały większą część pasa przedniego.
W 2005 roku zdecydowano się zakończyć produkcję GMC Safari na rzecz nowego, dużego crossovera GMC Acadia. Wersja dostawcza nie otrzymała następcy, przez co jedynym samochodem użytkowym w ofercie od tego czasu pozostał większy model GMC Savana.

</doc>
<doc id="4683131" url="https://pl.wikipedia.org/wiki?curid=4683131" title="Copa Libertadores (2019)">
Copa Libertadores (2019)



</doc>
<doc id="4683132" url="https://pl.wikipedia.org/wiki?curid=4683132" title="Copa Libertadores (2010)">
Copa Libertadores (2010)



</doc>
<doc id="4683133" url="https://pl.wikipedia.org/wiki?curid=4683133" title="Copa Libertadores (2011)">
Copa Libertadores (2011)



</doc>
<doc id="4683134" url="https://pl.wikipedia.org/wiki?curid=4683134" title="Copa Sudamericana (2011)">
Copa Sudamericana (2011)



</doc>
<doc id="4683135" url="https://pl.wikipedia.org/wiki?curid=4683135" title="Copa Sudamericana (2010)">
Copa Sudamericana (2010)



</doc>
<doc id="4683136" url="https://pl.wikipedia.org/wiki?curid=4683136" title="Copa Sudamericana (2002)">
Copa Sudamericana (2002)



</doc>
<doc id="4683137" url="https://pl.wikipedia.org/wiki?curid=4683137" title="Copa Sudamericana (2003)">
Copa Sudamericana (2003)



</doc>
<doc id="4683138" url="https://pl.wikipedia.org/wiki?curid=4683138" title="Copa Sudamericana (2004)">
Copa Sudamericana (2004)



</doc>
<doc id="4683139" url="https://pl.wikipedia.org/wiki?curid=4683139" title="Copa Sudamericana (2005)">
Copa Sudamericana (2005)



</doc>
<doc id="4683140" url="https://pl.wikipedia.org/wiki?curid=4683140" title="Max Hegele">
Max Hegele

Max Hegele, właśc. Maximilian Hegele (ur. 25 maja 1873 w Wiedniu, zm. 12 marca 1945 tamże) – austriacki architekt secesyjny i modernistyczny
Życiorys.
Ukończył klasę inżynierii budowlanej średniej Państwowej Szkoły Handlowej w Wiedniu, gdzie w 1893 uzyskał maturę. Następnie studiował architekturę pod kierunkiem Viktora Luntza w Akademii Sztuk Pięknych w Wiedniu (1893-1896). Jako wyróżniający się student otrzymał stypendium państwowe i w latach 1896–1897 odbył objazd studyjny po Włoszech.
Po powrocie do Wiednia pracował w kilku różnych pracowniach architektonicznych, m.in. Franza von Neumannsa i braci Antona i Josefa Drexlera. W latach 1900–1905 członek Secesji Wiedeńskiej. Usamodzielnił się i założył własną pracownię w 1899 po wygraniu konkursu ogłoszonego przez władze Wiednia na dokończenie budowy Cmentarza Centralnego. Projekt ten obejmował budowę bramy głównej, dwóch sal pogrzebowych i kościoła cmentarnego św. Karola Boromeusza wraz z Nowymi Arkadami. Projekt ten stał się jego dziełem życia. Kościół jest obecnie często określany jako najważniejszy obok dzieła Otto Wagnera kościoła Steinhof secesyjny kościół” w Wiedniu. Max Hegele udatnie połączył w nim barokowy owalny plan budynku oraz potężnej kopuły (nawiązującej do Karlskirche w Wiedniu, a tym samym do bazyliki św. Piotra w Rzymie) z modernistyczną koncepcją elewacji i wnętrz. Nawiązanie przez niego do szeregu elementów architektonicznych charakterystycznych dla Otto Wagnera powoduje, że wielu z późniejszych historyków sztuki niesłusznie uważało go za ucznia tego ostatniego.
Oprócz niego zrealizował także inne znaczące dzieła architektoniczne m.in. budowę kościoła parafialnego w Pressbaum, licznych kaplic, budynków szkolnych, dwa mosty, a także wiele budynków mieszkalnych w Wiedniu. Podczas pierwszej wojny światowej kierował budową kompleksu cesarskiej Akademii Wojskowej. Po jej zakończeniu realizował głównie prace na terenie Dolnej Austrii. Najważniejszym obiektem który wówczas zrealizował był budynek zarządu dolnoaustriackiego funduszu ubezpieczeniowego (Niederösterreichischen Gebietskrankenkasse) w St. Pölten (1925-1926).
W latach 1908–1937 niezależnie od prowadzonej przez siebie pracowni architektonicznej był profesorem inżynierii budowlanej w Wiedeńskiej Państwowej Szkole Handlowej (Staatsgewerbeschule). Należał do Towarzystwa Architektów Austriackich (1906-1912), a potem do Austriackiego Stowarzyszenia Inżynierów i Architektów (1912-1938). Był także od 1908 członkiem Austriackiego Towarzystwa Sztuki Chrześcijańskiej. Ostatnie lata życia mieszkał w Hadersdorf-Weidlingau (obecnie 14 dzielnica Wiednia), gdzie został pochowany w grobie honorowym na cmentarzu w Hadersdorf-Weidlingau (sektor 1 L, grób 18), na którym na początku swojej kariery zbudował kaplicę cmentarną. W 1969 roku "Max-Hegele-Weg" w Wiedniu Meidling (12. dzielnica) został nazwany jego imieniem.
Rodzina i życie prywatne.
Urodził się w rodzinie rzemieślniczej, jego ojcem był złotnik Karl jego matką Maria z Haigmaierów. Ożenił się w 1908 z Wilhelminą ze Stelzerów.

</doc>
<doc id="4683141" url="https://pl.wikipedia.org/wiki?curid=4683141" title="Copa Sudamericana (2006)">
Copa Sudamericana (2006)



</doc>
<doc id="4683142" url="https://pl.wikipedia.org/wiki?curid=4683142" title="Copa Sudamericana (2007)">
Copa Sudamericana (2007)



</doc>
<doc id="4683143" url="https://pl.wikipedia.org/wiki?curid=4683143" title="Copa Sudamericana (2008)">
Copa Sudamericana (2008)



</doc>
<doc id="4683144" url="https://pl.wikipedia.org/wiki?curid=4683144" title="Copa Sudamericana (2009)">
Copa Sudamericana (2009)



</doc>
<doc id="4683146" url="https://pl.wikipedia.org/wiki?curid=4683146" title="Copa Libertadores (2013)">
Copa Libertadores (2013)



</doc>
<doc id="4683147" url="https://pl.wikipedia.org/wiki?curid=4683147" title="Copa Libertadores (2014)">
Copa Libertadores (2014)



</doc>
<doc id="4683149" url="https://pl.wikipedia.org/wiki?curid=4683149" title="Copa Libertadores (2015)">
Copa Libertadores (2015)



</doc>
<doc id="4683150" url="https://pl.wikipedia.org/wiki?curid=4683150" title="Pijany boks">
Pijany boks



</doc>
<doc id="4683151" url="https://pl.wikipedia.org/wiki?curid=4683151" title="Copa Libertadores (2017)">
Copa Libertadores (2017)



</doc>
<doc id="4683158" url="https://pl.wikipedia.org/wiki?curid=4683158" title="Bokō e kaere!">
Bokō e kaere!

 – dwudziesty pierwszy singel japońskiego zespołu NMB48, wydany w Japonii 14 sierpnia 2019 roku przez laugh out loud records.
Singel został wydany w czterech edycjach: trzech CD+DVD (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 15 tygodni. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4683161" url="https://pl.wikipedia.org/wiki?curid=4683161" title="Biathlon na Zimowych Światowych Wojskowych Igrzyskach Sportowych 2010 – sprint indywidualnie mężczyzn">
Biathlon na Zimowych Światowych Wojskowych Igrzyskach Sportowych 2010 – sprint indywidualnie mężczyzn

Biathlonowy indywidualny sprint mężczyzn na 1. Zimowych Światowych Wojskowych Igrzyskach Sportowych odbył się w dniu 22 marca 2010 w miejscowości Brusson położonej w regionie Dolina Aosty we Włoszech. 
Biathlon – zimowa dyscyplina sportowa, łącząca bieg narciarski ze strzelaniem odbyła się dystansie 10 km. Zawody wygrał Norweg Hans Martin Gjedrem. W zawodach wzięło udział czterech Polaków. Najlepszy był Mirosław Kobus, który zajął 18 miejsce, Krzysztof Pływaczyk był 36, Łukasz Szczurek 44, a Adam Kwak 51&lt;ref name="Biathlon/pl"&gt;&lt;/ref&gt;.

</doc>
<doc id="4683163" url="https://pl.wikipedia.org/wiki?curid=4683163" title="Lucien Aubey">
Lucien Aubey

Lucien Yann Sherril Aubey (ur. 24 maja 1984 w Brazzaville) – kongijski piłkarz występujący na pozycji obrońcy.
Kariera klubowa.
Aubey grał jako junior we francuskich zespołach CSM Rosny-sur-Seine, Paris FC oraz AS Cannes. W 2001 roku przeszedł Toulouse FC, w barwach którego występował w sezonie 2001/2002 w czwartoligowych rezerwach, a także w pierwszej drużynie, rywalizującej w rozgrywkach trzeciej ligi. Z tą drugą wywalczył awans do Ligue 2, a sezon później do Ligue 1. W lidze tej zadebiutował 2 sierpnia 2003 w zremisowanym 1:1 meczu z RC Strasbourg. W sezonie 2006/2007 zajął z klubem 3. miejsce w Ligue 1.
W 2007 roku odszedł do także pierwszoligowego RC Lens. W styczniu 2008 został stamtąd wypożyczony do angielskiego Portsmouth. Swój pierwszy mecz w Premier League rozegrał 9 lutego 2008 przeciwko Boltonowi Wanderers (1:0). Po sezonie 2007/2008 zakończyło się wypożyczenie Aubeya, który następnie przeszedł z Lens do Stade Rennais (Ligue 1) i grał tam przez 1,5 roku.
W styczniu 2010 został graczem tureckiego Sivassporu. W Süper Lig zadebiutował 24 stycznia 2010 w przegranym 1:3 pojedynku z Trabzonsporem i otrzymał wówczas żółtą kartkę. Po sezonie 2009/2010 wrócił do Francji, gdzie grał w drugoligowym Stade de Reims. Następnie był graczem cypryjskiego Olympiakosu Nikozja, jednak nie rozegrał tam żadnego spotkania i w 2012 roku zakończył karierę.
Kariera reprezentacyjna.
W 2006 roku Aubey został powołany do reprezentacji Francji U-21 na mistrzostwa Europy, zakończone przez Francję na półfinale. Zagrał na nich w jednym z czterech meczów swojej drużyny (przeciwko Serbii i Czarnogórze).
W reprezentacji Konga zadebiutował 12 sierpnia 2009 w zremisowanym 1:1 towarzyskim meczu z Marokiem. W latach 2009–2010 w drużynie narodowej rozegrał 5 spotkań.

</doc>
<doc id="4683167" url="https://pl.wikipedia.org/wiki?curid=4683167" title="Gimnazjum im. Króla Zygmunta Augusta w Wilnie">
Gimnazjum im. Króla Zygmunta Augusta w Wilnie



</doc>
<doc id="4683168" url="https://pl.wikipedia.org/wiki?curid=4683168" title="Conraua">
Conraua



</doc>
<doc id="4683169" url="https://pl.wikipedia.org/wiki?curid=4683169" title="Gimnazjum im. Księcia Adama Czartoryskiego w Wilnie">
Gimnazjum im. Księcia Adama Czartoryskiego w Wilnie



</doc>
<doc id="4683170" url="https://pl.wikipedia.org/wiki?curid=4683170" title="Gimnazjum im. Elizy Orzeszkowej w Wilnie">
Gimnazjum im. Elizy Orzeszkowej w Wilnie



</doc>
<doc id="4683172" url="https://pl.wikipedia.org/wiki?curid=4683172" title="Rawnsley">
Rawnsley

Rawnsley – osada w Anglii, w hrabstwie Staffordshire, w dystrykcie Cannock Chase. Leży 5 km od miasta Cannock. W 2018 miejscowość liczyła 4795 mieszkańców.

</doc>
<doc id="4683173" url="https://pl.wikipedia.org/wiki?curid=4683173" title="Józef Cieszkowski">
Józef Cieszkowski



</doc>
<doc id="4683175" url="https://pl.wikipedia.org/wiki?curid=4683175" title="Dominic Tang Yeeming">
Dominic Tang Yeeming

Dominic Tang Yeeming SI (; ur. 13 maja 1908 w Hongkongu, zm. 27 czerwca 1995 w Stamford) – chiński (hongkoński) duchowny rzymskokatolicki, jezuita, arcybiskup kantoński, ofiara prześladowań komunistycznych.
Biografia.
Urodził się w katolickiej rodzinie. W sierpniu 1930 wstąpił do nowicjatu jezuickiego w Hiszpanii. Później studiował teologię w Szanghaju. 31 maja 1941 otrzymał święcenia prezbiteriatu i został kapłanem Towarzystwa Jezusowego. Pracował jako nauczyciel angielskiego w jezuickim liceum w Szanghaju. Następnie przeniósł się do prowincji Kanton, gdzie był proboszczem, dyrektorem szkoły podstawowej oraz działał w organizacjach charytatywnych.
1 października 1950 papież Pius XII mianował go administratorem apostolskim wakującej od 1947 archidiecezji kantońskiej oraz biskupem tytularnym elatejskim. 13 lutego 1951 przyjął sakrę biskupią z rąk biskupa Beihai Gustava-Josepha Deswazièresa MEP.
Był to trudny okres dla Kościoła katolickiego w Chinach. W 1949 komuniści zwyciężyli w chińskiej wojnie domowej i rozpoczęli prześladowania religijne. 5 lutego 1958 bp Tang Yeeming został aresztowany. Powodem była odmowa wypowiedzenia posłuszeństwa papieżowi i nieprzystąpienie do utworzonego przez komunistów Patriotycznego Stowarzyszenia Katolików Chińskich. Mimo iż nigdy nie przeprowadzano procesu sądowego, bp Tang Yeeming przebywał w więzieniu do 1981, w tym 7 lat w odosobnieniu. Podczas pobytu w więzieniu hierarcha cierpiał na niedożywienie oraz pozbawiono go podstawowych artykułów (np. po zużyciu jedynej pary butów do końca pobytu chodził boso). W 1981 władze nieoczekiwanie zezwoliły choremu na raka biskupowi wyjechać na leczenie do Hongkongu. Był jednym z jedynie dwóch, obok kard. Ignatiusa Kunga Pin-mei, biskupów narodowości chińskiej z komunistycznych Chin, którym zezwolono na ich opuszczenie.
Po opuszczeniu przez bpa Tang Yeeminga Chińskiej Republiki Ludowej, 26 maja 1981 papież Jan Paweł II mianował go arcybiskupem kantońskim. Nominacja ta spotkała się z ostrą reakcją rządu w Pekinie, który uznał tę decyzję za "ingerencję w wewnętrzne sprawy Chin". Potępiło ją także Patriotyczne Stowarzyszenie Katolików Chińskich, które ogłosiło usunięcie bpa Tang Yeeminga z funkcji biskupa Kantonu i 10 października 1981 mianowało własnego antybiskupa Kantonu.
Nigdy nie dane mu było powrócić do swojej archidiecezji. Resztę życia abp Tang Yeeming spędził w Hongkongu. Dużo podróżował odwiedzając chińskich katolików i biskupów na całym świecie. Współpracował z kard. Ignatiusem Kungiem Pin-mei, którego znał jeszcze z czasów pracy w Szanghaju w latach 40., w dziele pomocy Kościołowi podziemnemu w Chińskiej Republice Ludowej.
Arcybiskup Dominic Tang Yeeming SI zmarł na zapalenie płuc w szpitalu w Stamford, w Stanach Zjednoczonych, gdzie przebywał na uroczystościach rocznicowych kard. Kunga Pin-mei.

</doc>
<doc id="4683177" url="https://pl.wikipedia.org/wiki?curid=4683177" title="William J.J. Gordon">
William J.J. Gordon

William J.J. Gordon (ur. 1919, zm. 2003) – amerykański wynalazca, przedsiębiorca i psycholog. Opracował synektykę, a więc jedną z popularnych technik twórczego rozwiązywania problemów, polegającą na systematycznym i intencjonalnym użyciu analogii. Był jednym ze współzałożycieli przedsiębiorstwa Synectics Inc. oraz założycielem Synectics Education Systems.
Chociaż przypuszcza się, że nie miał wyższego wykształcenia to posiadał on głęboką wiedzę psychologiczną, wniósł istotny wkład do psychologii twórczości oraz prowadził wykłady na Uniwersytecie Harvarda.

</doc>
<doc id="4683179" url="https://pl.wikipedia.org/wiki?curid=4683179" title="Dominic Tang Yee-ming">
Dominic Tang Yee-ming



</doc>
<doc id="4683180" url="https://pl.wikipedia.org/wiki?curid=4683180" title="Dominic Deng Yi-ming">
Dominic Deng Yi-ming



</doc>
<doc id="4683181" url="https://pl.wikipedia.org/wiki?curid=4683181" title="Paulina Sosnowska">
Paulina Sosnowska

Paulina Anna Sosnowska (ur. 1976) – polska filozof, pedagog, dr hab. nauk społecznych, adiunkt Zakładu Humanistycznych Podstaw Pedagogiki Wydziału Pedagogicznego Uniwersytetu Warszawskiego.
Życiorys.
25 września 2007 obroniła pracę doktorską "Filozofia wychowania w perspektywie różnicy ontologicznej w Sein und Zeit Heideggera", 21 czerwca 2016 habilitowała się na podstawie pracy zatytułowanej "Arendt i Heidegger. Pedagogiczna obietnica filozofii". Została zatrudniona na stanowisku adiunkta w Zakładzie Humanistycznych Podstaw Pedagogiki na Wydziale Pedagogicznym Uniwersytetu Warszawskiego.
Była kierownikiem w Zakładzie Filozoficznych Podstaw Pedagogiki na Wydziale Pedagogicznym Uniwersytetu Warszawskiego.

</doc>
<doc id="4683183" url="https://pl.wikipedia.org/wiki?curid=4683183" title="Jan Oberfeld">
Jan Oberfeld

Jan Oberfeld (ur. 31 sierpnia 1896 w Płocku, zm. w 1942 w Warszawie) – żołnierz Legionów Polskich, kapitan piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 31 sierpnia 1896 w Płocku w rodzinie Rudolfa (Chaima Rubina) (1859–1933), adwokata i Franciszki z Bernsztajnów.
Od kwietnia 1915 w II Brygadzie Legionów, gdzie został przydzielony do V batalionu 7 pułku piechoty Legionów Polskich. Za udział w walkach pod Radawczykiem w 1915 odznaczony Orderem Virtuti Militari. Po kryzysie przysięgowym w 1917 internowany w Szczypiornie i Łomży. W marcu 1918, po zwolnieniu z internowania, wstąpił do Polskiej Organizacji Wojskowej w Płocku, a później w Warszawie.
W listopadzie 1918 wstąpił do 1 pułku polowej artylerii lekkiej, gdzie objął stanowisko instruktora, brał też udział w walce pod Lwowem.
Do 1922 jako d-ca kompanii 25 batalionu Straży Celnej przemianowanego na 25 batalion Straży Granicznej. W tym samym roku został przeniesiony do 52 pułku piechoty w Złoczowie, w którym zajmował kolejne stanowiska: dowódcy plutonu, dowódcy kompanii, w zastępstwie dowódcy batalionu i dowódcy szkoły podoficerskiej. We wrześniu 1930 został zwolniony z zajmowanego stanowiska i oddany do dyspozycji dowódcy Okręgu Korpusu Nr VI, a z dniem 31 maja 1931 przeniesiony w stan spoczynku. W 1934, jako oficer stanu spoczynku pozostawał w ewidencji Powiatowej Komendy Uzupełnień Płock. Posiadał przydział do Oficerskiej Kadry Okręgowej Nr I. Był wówczas „przewidziany do użycia w czasie wojny”. Mieszkał w Płocku przy pl. Kanonicznym 5, a w od 1937 w Warszawie przy ul. Chocimskiej 31 m. 7.
W 1931 rozpoczął studia na Wydziale Prawa Uniwersytetu Warszawskiego. Podczas kampanii wrześniowej brał udział w walkach obronnych w Warszawie. Włączył się w działalność ruchu oporu. 
Pod koniec 1942 aresztowany przez gestapo, osadzony na Pawiaku i tam zamordowany. Miejsce pochówku nieznane.
Był żonaty z Anielą z Markowiczów, dzieci nie miał.

</doc>
<doc id="4683187" url="https://pl.wikipedia.org/wiki?curid=4683187" title="FK Rīgas Futbola skola">
FK Rīgas Futbola skola



</doc>
<doc id="4683189" url="https://pl.wikipedia.org/wiki?curid=4683189" title="Coral Bay (Wyspy Dziewicze)">
Coral Bay (Wyspy Dziewicze)

Coral Bay – miasto na Wyspach Dziewiczych Stanów Zjednoczonych, na wyspie Saint John.

</doc>
<doc id="4683192" url="https://pl.wikipedia.org/wiki?curid=4683192" title="Józef Cieszkowski (oficer)">
Józef Cieszkowski (oficer)

Józef Cieszkowski (ur. 3 lutego 1890 w Będzinie, zm. po 1939) – żołnierz Wojska Polskiego na Wschodzie oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w Będzinie w rodzinie Michała i Eleonory z Kamockich. Absolwent Instytutu Agrotechnicznego w Belgii. W 1915 wstąpił do Legionu Puławskiego, a następnie do dywizjonu Ułanów Polskich. 22 sierpnia 1917 mianowany chorążym, a od 8 listopada służył w I Korpusie Polskim w Rosji gen. Józefa Dowbora-Muśnickiego na stanowisku dowódcy plutonu.
W 1918 wstąpił do odrodzonego Wojska Polskiego i otrzymał przydział do 1 pułku Ułanów Krechowieckich na stanowisko adiutanta, a później dowodził plutonem w 4 szwadronie. W składzie macierzystego pułku wziął udział w wojnie polsko-bolszewickiej. W czasie walk pod Antonowem, "w chwili gdy 4 szwadron został rzucony do szarży, przykład osobistej odwagi por. Cieszkowskiego nacierającego na masy atakującego wroga, porwał ułanów i umożliwił spokojny odwrót cofającym się oddziałom dywizji". Za czyn ten odznaczony został Krzyżem Srebrnym Orderu „Virtuti Militari”. Od 23 lutego 1921 awansował na stanowisko dowódcy szwadronu ciężkich karabinów maszynowych. W lutym 1922 został zwolniony z wojska i rozpoczął pracę jako administrator.
Na stopień majora został mianowany ze starszeństwem z 19 marca 1939 i 15. lokatą w korpusie oficerów rezerwy kawalerii. Po kampanii wrześniowej zaginął na terenie Związku Radzieckiego.

</doc>
<doc id="4683193" url="https://pl.wikipedia.org/wiki?curid=4683193" title="Renaldo Major">
Renaldo Major

Renaldo Major (ur. 7 maja 1982 w Chicago) – amerykański koszykarz, występujący na pozycji niskiego skrzydłowego.
W 2007 reprezentował Miami Heat, podczas rozgrywek letniej ligi NBA w Orlando.

</doc>
<doc id="4683198" url="https://pl.wikipedia.org/wiki?curid=4683198" title="Red Hook (Wyspy Dziewicze)">
Red Hook (Wyspy Dziewicze)

Red Hook – miasto na Wyspach Dziewiczych Stanów Zjednoczonych, na wyspie Saint Thomas.

</doc>
<doc id="4683203" url="https://pl.wikipedia.org/wiki?curid=4683203" title="Dywizjon Ułanów Polskich">
Dywizjon Ułanów Polskich



</doc>
<doc id="4683207" url="https://pl.wikipedia.org/wiki?curid=4683207" title="Sōzu">
Sōzu



</doc>
<doc id="4683209" url="https://pl.wikipedia.org/wiki?curid=4683209" title="5 Dywizja Kawalerii Honwedu">
5 Dywizja Kawalerii Honwedu

5 Dywizja Kawalerii Honwedu (niem. "k. u. 5. LKTD.") – wielka jednostka kawalerii królewsko-węgierskiej Obrony Krajowej.
5 Dywizja Kawalerii Honwedu została sformowana w 1913 roku. Komenda dywizji stacjonowała w Budapeszcie. W latach 1913–1914 w skład dywizji wchodziła:
16 sierpnia 1914 roku w skład dywizji wchodziła:

</doc>
<doc id="4683219" url="https://pl.wikipedia.org/wiki?curid=4683219" title="GMC Terrain (Ameryka Północna)">
GMC Terrain (Ameryka Północna)

GMC Terrain – samochód osobowy typu SUV klasy średniej produkowany pod amerykańską marką GMC od 2009 roku. Od 2017 roku produkowana jest druga generacja modelu.
Pierwsza generacja.
GMC Terrain I został zaprezentowany po raz pierwszy w 2009 roku.
Po raz pierwszy nazwa Terrain została zastosowana przez GMC już w 2007 roku dla Opla Antary, który był sprzedawany przez GMC na Bliskim Wschodzie między 2008 a 2010 rokiem. 
Ponownie użyto jej w kwietniu 2009 roku na rzecz zupełnie innego modelu zbudowanego na bazie Chevroleta Equinox z myślą o rynku Ameryki Północnej. Przedstawione na New York Auto Show auto zyskało dużo wizualnych akcentów mających odróżnić je od Chevroleta, na czele z motywem kantów. 
Prostokątne formy nadano reflektorom, tylnym lampom, atrapie chłodnicy, a także nadkolom, co wyróżniało model na tle konkurencji. Taki sam jak w Equnioksie był z kolei kokpit, gdzie jedynym akcentem dodanym przez GMC było inne koło kierownicy.
Lifting.
W marcu 2015 roku GMC przedstawiło Terrain I po modernizacji. W jej ramach pojawił się nowy wygląd zderzaków, na czele z innymi wlotami powietrza w przednim pasie i nową atrapą chłodnicy z innm układem poprzeczek. Ponadto odświeżono wygląd oświetlenia, a także wprowadzono drobne aktualizacje w układzie kokpitu i wyposażenia.
Druga generacja.
GMC Terrain II został zaprezentowany po raz pierwszy w 2017 roku.
Zupełnie nowa, zbudowana od podstaw druga generacja GMC Terrain została przedstawiona w styczniu 2017 roku na Detroit Auto Show. Samochód oparto na nowej modułowej platformie General Motors, w ramach czego Terrain II razem z bliźniaczym Chevroletem Equinox stało się krótsze o ponad 100 milimetrów, dalej wymiarowo pozostając SUV-em klasy średniej.
Pod kątem stylistycznym, Terrain II został tym razem zbudowany od podstaw jako własny projekt GMC. Samochód zyskał charakterystyczną sylwetkę zdobioną licznymi strzelistymi i zaokrąglonymi akcentami, na czele z charakterystyczną obłą atrapą chłodnicy i oświetleniem w kształcie bumeranga.
Dużo zmian pojawiło się także w ofercie silników - zniknęły jednostki V6, a zamiast tego pojawiły się silniki wysokoprężne. Sprzedaż samochodu w Ameryce Północnej ruszyła w maju 2017 roku.
Lifting.
Wiosną 2020 roku GMC Terrain drugiej generacji przeszło obszerną modernizację nadwozia. Samochód otrzymał przestylizowany kształt atrapy chłodnicy i zderzaków, a także nowy system multimedialny w kabinie pasażerskiej i odświeżony dobór materiałów wykończeniowych.

</doc>
<doc id="4683248" url="https://pl.wikipedia.org/wiki?curid=4683248" title="Cerkiew Zaśnięcia Najświętszej Marii Panny w Gajach">
Cerkiew Zaśnięcia Najświętszej Marii Panny w Gajach

Cerkiew Zaśnięcia Najświętszej Marii Panny w Gajach – parafialna cerkiew greckokatolicka znajdująca się w Gajach.
Historia obiektu.
Cerkiew zbudowano w latach 1996–1999 z inicjatywy proboszcza w Chotyńcu Bogdana Stepana na potrzeby miejscowych grekokatolików z gminy Stubno i gminy Radymno. 27 września 1999 konsekracji nowej świątyni dokonał abp Jan Martyniak.
Architektura i wyposażenie.
Świątynia murowana, trójdzielna. Prezbiterium zamknięte trójbocznie z dobudowaną zakrystią. Nawa szersza i wyższa. Dachy wielopołaciowe pokryte blachą, zwieńczone nad prezbiterium, nawą i babińcem wieżyczkami z latarniami i baniastymi hełmami. W elewacji frontowej znajduje się płycina z ikoną.
Wewnątrz znajduje się ikonostas przeniesiony tu w 1999 z cerkwi Przeniesienia Relikwii św. Mikołaja w Olchowcu, autorstwa Andrzeja Stefanowskiego z Zielonej Góry, który powstał w 1989.

</doc>
<doc id="4683251" url="https://pl.wikipedia.org/wiki?curid=4683251" title="Sarcodontia crocea">
Sarcodontia crocea



</doc>
<doc id="4683253" url="https://pl.wikipedia.org/wiki?curid=4683253" title="5 Dywizja Kawalerii">
5 Dywizja Kawalerii

Dywizje kawalerii (jazdy) noszące numer „5”:
Austro-węgierska:
Francuska:
Rosyjska:
Radzieckie:

</doc>
<doc id="4683261" url="https://pl.wikipedia.org/wiki?curid=4683261" title="Hill Cove">
Hill Cove

Hill Cove – miejscowość na Falklandach, na wyspie Falkland Zachodni.

</doc>
<doc id="4683263" url="https://pl.wikipedia.org/wiki?curid=4683263" title="Beniamin Obstler">
Beniamin Obstler

Beniamin Obstler (ur. 3 września 1889 w Niepołomicach, zm. 26 marca 1919 w Magierowie) – porucznik piechoty Wojska Polskiego, podhalańczyk, kawaler Orderu Virtuti Militari.
Życiorys.
Urodził się 3 września 1889 w Niepołomicach w rodzinie Mojżesza i Laji z d. Hillee.
Absolwent gimnazjum w Krakowie z 1913, następnie studiował filozofię na uniwersytecie wiedeńskim. W 1914 wcielony do c. k. Obrony Krajowej. 1 sierpnia 1915 został mianowany na stopień aspiranta oficerskiego rezerwy. Jego oddziałem macierzystym był 15 Pułk Piechoty Obrony Krajowej.
Od 9 grudnia 1918 ochotnik w Wojsku Polskim jako żołnierz 1 pułku strzelców podhalańskich. Uczestnik walk we Lwowie, gdzie dowodził 1 kompanią. Odznaczył się odwagą w obronie Bełza 7 lutego 1919. Zginął w walce 26 marca 1919 pod Magierowem „usiłując zdobyć ukraińskie umocnienia”.
25 listopada 1920 został pośmiertnie zatwierdzony z dniem 1 kwietnia 1920 w stopniu porucznika, w piechocie, w grupie oficerów byłej armii austriacko-węgierskiej.

</doc>
<doc id="4683264" url="https://pl.wikipedia.org/wiki?curid=4683264" title="Naliściak nakrzewiak">
Naliściak nakrzewiak

Naliściak nakrzewiak ("Phyllobius (Pterygorrhynchus) maculicornis") – gatunek chrząszcza z rodziny ryjkowcowatych i podrodziny Entiminae. Występuje od Hiszpanii po Syberię.
Taksonomia.
Gatunek ten został opisany po raz pierwszy w 1824 roku przez Ernsta Friedricha Germara. Wyróżnia się w jego obrębie dwa podgatunki:
Wygląd.
Chrząszcz o ciele długości od 4,5 do 5,8 mm, włącznie z tarczką równomiernie porośniętym metalicznie zielonymi, rzadziej niebieskawymi łukami. Ryjek ma dołki na czułki położone na górnej swej powierzchni. Na pokrywach łuski są okrągławe. Odstające szczecinki na pokrywach są jasne, rzadko rozmieszczone i nie dłuższe niż szerokość międzyrzędów. Ponadto pokrywy cechują wypukłe barki, oraz zaostrzone i nieco rozchylone wierzchołki z odgiętą, gęsto porośniętą łuskami listewką na brzegu, biegnącą na zewnątrz od ostatniego międzyrzędu. Odnóża mają zrośnięte pazurki. Barwa odnóży jest brunatnoczerwona z ciemniejszymi udami i większą częścią goleni. Zęby na udach są wyraźne, długie i ostre. U samców przednia i środkowa para odnóży mają lekko rozszerzone golenie i silniej zgrubiałe niż u samicy uda.
Ekologia i występowanie.
Owad ten występuje od nizin po regiel dolny i połoniny w górach, zasiedlając lasy liściaste i mieszane, zadrzewienia, zarośla, łąki, doliny rzek i potoków, torfowiska, sady, ogrody i żywopłoty. Imagines spotyka się od kwietnia do sierpnia na roślinach żywicielskich. Prowadzą aktywność dzienną. Są polifagiczne. Żerują na liściach i młodych pędach drzew, krzewów i roślin zielnych. Wydają na świat jedno pokolenie w roku. Kilkadziesiąt jaj składanych jest przez samicę do gleby. Tam też larwy przechodzą rozwój, odżywiając się korzeniami. Ostatnie stadium larwalne zimuje, po czym przepoczwarcza się w kwietniu lub maju.
Gatunek palearktyczny. W Europie stwierdzony został w Hiszpanii, Wielkiej Brytanii, Francji, Belgii, Holandii, Niemczech, Danii, Szwecji, Norwegii, Finlandii, Estonii, Łotwie, Litwie, Szwajcarii, Austrii, Włoszech, Polsce, Białorusi, Czechach, Słowacji, na Węgrzech, w Chorwacji, Bośni i Hercegowinie, Mołdawii, Bułgarii i Rosji, gdzie na północ dociera do Karelii. W Azji znany jest z Bliskiego Wschodu i Syberii. W Polsce występuje pospolicie na terenie całego kraju.

</doc>
<doc id="4683265" url="https://pl.wikipedia.org/wiki?curid=4683265" title="North Arm">
North Arm

North Arm – miejscowość na Falklandach, na wyspie Falkland Wschodni.

</doc>
<doc id="4683266" url="https://pl.wikipedia.org/wiki?curid=4683266" title="Phyllobius maculicornis">
Phyllobius maculicornis



</doc>
<doc id="4683268" url="https://pl.wikipedia.org/wiki?curid=4683268" title="Patrol wojskowy na Zimowych Światowych Wojskowych Igrzyskach Sportowych 2010">
Patrol wojskowy na Zimowych Światowych Wojskowych Igrzyskach Sportowych 2010

Patrol wojskowy na 1. Zimowych Światowych Wojskowych Igrzyskach Sportowych – jedna z dyscyplin rozgrywanych podczas zimowych igrzysk wojskowych w Brusson, we Włoszech w dniu 25 marca 2010. Podczas zawodów zawodnicy i zawodniczki rywalizowali w 2 konkurencjach drużynowych: mężczyźni na dystansie 25 km, a kobiet na 15 km i Polki zdobyły brązowawy medal na tym dystansie .

</doc>
<doc id="4683274" url="https://pl.wikipedia.org/wiki?curid=4683274" title="Areguá">
Areguá

Areguá – miasto w Paragwaju, siedziba departamentu Centralnego. Według danych na rok 2020 miasto zamieszkiwały 77 652 osoby, a gęstość zaludnienia wyniosła 745,2 os./km2.
Historia.
Areguá została założona przez Dominga Martíneza de Irala w 1538 r. W pobliżu kościoła mieszkali pierwsi osadnicy, których było około 200 osób. Byli to Mercedariusze, którzy przybyli z Hiszpanami, aby hodować bydło. Na farmach zatrudniano afrykańskich niewolników.
W 1862 roku wybudowano eklektyczny kościół Matki Bożej z Candelarii.
Pod koniec XIX wieku Areguá stała się celem turystycznym, do której latem przyjeżdżało wielu pisarzy, artystów i intelektualistów z okolicznych terenów.
Demografia.
Ludność historyczna:
Ludność według grup wiekowych na rok 2020:
Struktura płci na rok 2020:
Gospodarka.
Gospodarka Areguá opiera się na uprawie truskawek. Miasto jest również znane z wyrobów ceramicznych.

</doc>
<doc id="4683275" url="https://pl.wikipedia.org/wiki?curid=4683275" title="Rafał Górka">
Rafał Górka

 
Rafał Górka (ur. 25 sierpnia 1983 w Toruniu) – polski kickboxer i zawodnik muay thai wagi średniej, kulturysta, a także trener personalny. Zawodowy Mistrz Europy w formule K1. Reprezentant Polski na Mistrzostwach Świata Juniorów w Portugalii i na Teneryfie oraz dwukrotny wicemistrz świata w federacji IFBB. Posiadacz czarnego pasa w kickboxingu nadanego przez organizację WKA. Obecnie członek stowarzyszenia SuperFight Series.
Kariera.
Swoją przygodę z kulturystyką rozpoczął już w szkole średniej. Dzięki regularnym treningom i odpowiedniej diecie jego sylwetka zmieniła się dynamicznie. Efekty ciężkiej pracy zostały zauważone i już za kilka lat młody sportowiec zaczął osiągać pierwsze sukcesy. Do najważniejszych należą m.in.: dwukrotne uzyskanie tytułu Mistrza Polski Juniorów oraz dwukrotne otrzymanie tytułu Wicemistrza Świata Juniorów, reprezentowanie Polski jako senior w Moskwie, wyróżnienie srebrną odznaką PZKFiTS za wybitne osiągnięcia sportowe, jak i odznaką TKKF za zasługi w sporcie. Po pewnym czasie Rafał Górka postanowił wyjechać do Wielkiej Brytanii. Podczas 9-letniego pobytu zainteresował się sportami walki do tego stopnia, że pojawiły się kolejne zwycięstwa. Wśród zagranicznych triumfów są: walki na Stadionie Wembley w Londynie, walka na legendarnym Stadionie Lumpinee w Bangkoku, w Tajlandii, zdobycie pasa Zawodowego Mistrza Europy w formule K1 oraz pasa Mistrza Anglii Południowej federacji ISKA. Co więcej, sportowiec otrzymał wiele propozycji współpracy z największymi, japońskimi i chińskimi organizacjami kickboxingowymi: K-1 World GP, Enfusion, Superfight Series, EM Legends. Dodatkowo Rafał Górka pełnił funkcję trenera przez 3 lata w Oxfordzkiej Akademii Sztuk Walki. Obecnie na stałe mieszka w Polsce. Swoje wieloletnie doświadczenie treningowe jako kulturysta oraz zawodnik sztuk walki stara się przekazać przede wszystkim młodemu pokoleniu.
Życie prywatne.
Mieszka w Toruniu z partnerką Polą i córką Eleną.

</doc>
<doc id="4683278" url="https://pl.wikipedia.org/wiki?curid=4683278" title="Benjamín Aceval">
Benjamín Aceval

Benjamín Aceval – miasto w departamencie Presidente Hayes, w Paragwaju. Według danych na rok 2020 miasto zamieszkiwało 21 156 osób, a gęstość zaludnienia wyniosła 1,92 os./km².
Historia.
Benjamín Aceval (pierwotnie nazywało się „Monte Sociedad”) został założony 30 kwietnia 1859 roku. Pierwszymi osadnikami byli imigranci europejscy, głównie z Francji i Belgii. W 1940 roku departament ten został utworzony na mocy ustawy 436 z 6 października. Paragwaj odzyskał to terytorium na mocy orzeczenia prezydenta Rutherforda B. Hayesa.
Demografia.
Ludność historyczna:
Ludność według grup wiekowych na rok 2020:
Struktura płci na rok 2020:
Gospodarka.
Miasto jest najlepiej rozwinięte rolniczo w całym departamencie, uprawia się tu m.in. trzcinę cukrową, melasę oraz syrop trzcinowy. Istnieje też przemysł mleczarski i drobiarski. Znajdujący się na tym terenie tartak eksportuje drewno do Europy.

</doc>
<doc id="4683279" url="https://pl.wikipedia.org/wiki?curid=4683279" title="Coronel Bogado">
Coronel Bogado

Coronel Bogado – miasto w Paragwaju, w departamencie Itapúa.

</doc>
<doc id="4683280" url="https://pl.wikipedia.org/wiki?curid=4683280" title="Curuguaty">
Curuguaty

Curuguaty – miasto w Paragwaju, w departamencie Canindeyú.

</doc>
<doc id="4683281" url="https://pl.wikipedia.org/wiki?curid=4683281" title="Magdalena Krajewska">
Magdalena Krajewska

Magdalena Elżbieta Krajewska – polska nefrolog, dr hab. nauk medycznych, profesor zwyczajny i kierownik Katedry i Kliniki Nefrologii i Medycyny Transplantacyjnej Wydziału Lekarskiego Kształcenia Podyplomowego Uniwersytetu Medycznego im. Piastów Śląskich we Wrocławiu.
Życiorys.
28 czerwca 1996 obroniła pracę doktorską "Wpływ hemodializy na stężenia białka C-reaktywnego (CRP) w surowicy krwi chorych długotrwale dializowanych", 3 grudnia 2008 habilitowała się na podstawie pracy zatytułowanej "Polimorfizmy genów związanych z uszkodzeniem ściany naczyniowej i stężenia ich produktów - analiza wpływu na odległą czynność przeszczepionej nerki". 7 stycznia 2014 nadano jej tytuł profesora w zakresie nauk medycznych.
Została zatrudniona na stanowisku profesora nadzwyczajnego w Katedrze i Klinice Nefrologii i Medycyny Transplantacyjnej na Wydziale Lekarskim Kształcenia Podyplomowego Akademii Medycznej im. Piastów Śląskich.
Piastuje funkcję profesora zwyczajnego i kierownika Katedry i Kliniki Nefrologii i Medycyny Transplantacyjnej Wydziału Lekarskiego Kształcenia Podyplomowego Uniwersytetu Medycznego im. Piastów Śląskich we Wrocławiu, członka zarządu Polskiego Towarzystwa Nefrologicznego, a także prodziekana na Wydziale Lekarskim Kształcenia Podyplomowego Akademii Medycznej im. Piastów Śląskich.

</doc>
<doc id="4683283" url="https://pl.wikipedia.org/wiki?curid=4683283" title="Pączek (model ekonomiczny)">
Pączek (model ekonomiczny)

Model ekonomiczny obwarzanka – wizualny model dla zrównoważonego rozwoju – w kształcie obwarzanka – łączy pojęcie granic planetarnych z koncepcją komplementarnych granic społecznych. Zaproponowany model uwzględnia wyniki gospodarki pod względem stopnia zaspokojenia potrzeb ludzi bez przekraczania pułapu ekologicznego Ziemi. Nazwa pochodzi od kształtu diagramu, tzn. dysku z otworem pośrodku. Centralna dziura modelu przedstawia odsetek osób, które nie mają dostępu do podstawowych życiowych zasobów (opieki zdrowotnej, edukacji, równości i tak dalej), podczas gdy powłoka reprezentuje pułapy ekologiczne (granice planetarne), od których zależy życie i których nie wolno przekraczać.
W związku z tym gospodarkę uważa się za dobrze prosperującą, gdy wszystkie dwanaście fundamentów społecznych zostanie osiągniętych bez przekroczenia któregokolwiek z dziewięciu pułapów ekologicznych. Sytuację tę reprezentuje obszar między dwoma pierścieniami, mianowicie bezpieczna i sprawiedliwa przestrzeń dla ludzkości. Schemat został opracowany przez ekonomistkę z Oksfordu Kate Raworth w artykule Oxfam "Bezpieczna i sprawiedliwa przestrzeń dla ludzkości" i rozwinięty w książce "Donut Economics: Seven Ways to Think Like a 21st-Century Economist (Ekonomia obwarzanka. Siedem sposobów myślenia o ekonomii XXI wieku, polskie wydanie, Wydawnictwo Krytyki Politycznej 2021"")"
Wskaźniki.
Fundamenty społeczne.
Fundamenty społeczne inspirowane są celami społecznymi w Celach Zrównoważonego Rozwoju 2030 Organizacji Narodów Zjednoczonych. Są to:
Pułapy ekologiczne.
Dziewięć pułapów ekologicznych pochodzi z granic planetarnych zaproponowanych przez grupę naukowców pod przewodnictwem Johna Rockströma i Willa Steffena. Są to:

</doc>
<doc id="4683285" url="https://pl.wikipedia.org/wiki?curid=4683285" title="Eusebio Ayala (Paragwaj)">
Eusebio Ayala (Paragwaj)

Eusebio Ayala – miasto w Paragwaju, w departamencie Cordillera.

</doc>
<doc id="4683291" url="https://pl.wikipedia.org/wiki?curid=4683291" title="Guarambaré">
Guarambaré

Guarambaré – miasto w Paragwaju, w departamencie Centralnym.

</doc>
<doc id="4683294" url="https://pl.wikipedia.org/wiki?curid=4683294" title="GMC Savana">
GMC Savana

GMC Savana – samochód osobowo-dostawczy typu van klasy pełnowymiarowej produkowany pod amerykańską marką GMC od 1995 roku.
Historia i opis modelu.
W 1995 roku General Motors przedstawiło nową rodzinę dużych samochodów osobowo-dostawczych Chevrolet Express i GMC Savana. W ofercie GMC, nowy model zastąpił rodzinę modeli Vandura oraz Rally. Samochód przeszedł ewolucyjny zakres zmian, z bardziej krągłą karoserią i masywnym pasem przednim.
W ówczesnym portfolio GMC model Savana uplasował się powyżej debiutującej równolegle drugiej generacji mniejszego Safari. Od bliźniaka Chevroleta, GMC Savana odróżniał się brakiem dużej poprzeczki dzielącej atrapę chłodnicy na rzecz dużej, prostokątnej atrapy chłodnicy z wyraźnie wyeksponowanym logo GMC w jego środkowej części.
Restylizacje.
Po 6 latach produkcji, w 2002 roku zarówno bliźniaczy Chevrolet Express, jak i GMC Savana przeszły obszerną modernizację nadwozia. W jej ramach pojawił się zupełnie nowy pas przedni z dużymi reflektorami, a także zmodyfikowane zderzaki i nowa atrapa chłodnicy.
W 2018 roku General Motors zdecydowało się ponownie zmodernizować swoje topowe samochody dostawcze, wprowadzając do oferty jednostek napędowych nowe, bardziej ekonomiczne silniki benzynowe oraz wysokoprężne.

</doc>
<doc id="4683295" url="https://pl.wikipedia.org/wiki?curid=4683295" title="Bitwa pod Simancas">
Bitwa pod Simancas

Bitwa pod Simancas – bitwa w 939 pomiędzy wojskami chrześcijańskiego króla Królestwa Leónu Ramiro II a muzułmańskim kalifem Kordoby Abd ar-Rahmanem III w okresie rekonkwisty. Wynik bitwy zadecydował o panowaniu chrześcijan w rejonie Duero.
Przebieg.
W 934 wojska Abd ar-Rahmana III wtargnęły na północne tereny Półwyspu Iberyjskiego, organizując z pomocą miejscowego gubernatora Saragossy Abu Yahyi potężna armię Maurów. Kontrnatarcie poprowadził władca chrześcijański Ramiro II, który poprowadził koalicję wojsk królestwa Leónu, hrabiego Kastylii Fernána Gonzáleza oraz wojsk z Nawarry Garcíi Sáncheza I. Zarówno źródła chrześcijańskie jak i muzułmańskie mówią o zaćmieniu słońca, które miało miejsce w pierwszym dniu bitwy. Ostatecznie trwające dwa dni walki zakończyły się zwycięstwem armii chrześcijańskiej.

</doc>
<doc id="4683296" url="https://pl.wikipedia.org/wiki?curid=4683296" title="Minga Guazú">
Minga Guazú

Minga Guazú – miasto w Paragwaju, w departamencie Górna Parana.

</doc>
<doc id="4683299" url="https://pl.wikipedia.org/wiki?curid=4683299" title="Rezerwat przyrody Kyjovský prales">
Rezerwat przyrody Kyjovský prales

Rezerwat przyrody Kyjovský prales (słow. "Národná prírodná rezervácia Kyjovský prales", pierwotnie: "Vihorlatský prales") – rezerwat przyrody w grupie górskiej Wyhorlat we wschodniej Słowacji. Rezerwat obejmuje znaczny fragment lasu o charakterze pierwotnym, niezmienionym gospodarką człowieka, rosnący na stokach o zróżnicowanym nachyleniu. Przeważają w nim jednogatunkowe buczyny, występują również różne facje jaworzyn ze znacznym udziałem buka i jesionu oraz osypiskowe lasy jaworowe na różnych etapach rozwoju i w różnych klasach wiekowych. Zwraca uwagę znaczny udział osobników 200-letnich i starszych. W runie leśnym i w podszycie szereg gatunków flory wschodniokarpackiej. Na terenie rezerwatu obowiązuje 5. (w pięciostopniowej skali) stopień ochrony.
Położenie.
Rezerwat obejmuje szczytową kopułę góry Kyjov (821 m n.p.m.) aż po poziomicę ok. 610 m n.p.m. na północy i ok. 520 m n.p.m. na południu. Leży w granicach katastralnych wsi Valaškovce-Sever w powiecie Humenné w kraju preszowskim, obejmując część źródlisk potoku Kamenica. Cały teren rezerwatu znajduje się w granicach poligonu wojskowego Valaškovce (słow. "Vojenský obvod Valaškovce").
Charakterystyka.
Podłoże tworzą andezytowe skały dawnego stratowulkanu. W części północnej miernie nachylone zbocze porasta stary las bukowy z niewielką domieszką jodły o mocno zróżnicowanej strukturze wysokościowej i grubościowej. Dominuje kwaśna facja buczyny uboga florystycznie, z ubogim runem i dominującym w podszycie podrostem buka.
Szczytowe partie Kyjova są kamieniste, licznie występują tu grupy skał wystających z podłoża i niewielkie wychodnie skalne. Obok buków rosną tu potężne, stare okazy jesionów; najgrubszy ze zmierzonych osobników miał 380 cm obwodu w pierśnicy. Towarzyszą im jako domieszka jawor, brzost i klon zwyczajny. Bardzo bogate i urozmaicone jest piętro podszytu, w którym oprócz podrostu wyżej wymienionych drzew rosną leszczyna, dziki agrest, dereń świdwa i kilka gatunków z rodzaju róża. Ściany wychodni porastają zbiorowiska roślinności naskalnej.
Południowe stoki Kyjova są wyraźnie stromsze niż północne i są przeważnie kamieniste, miejscami pokryte kamiennymi usypiskami, a nawet niewielkimi piargami. Rosną na nich buczyny ze znacznym udziałem jesionu, jawora i brzostu, które w miejscach najbardziej kamienistych niemal zupełnie wypierają buk. U najgrubszego rosnącego tu jawora stwierdzono obwód w pierśnicy równy 390 cm. Występujący w podszycie podrost jesionu i jawora jest intensywnie zgryzany przez zwierzynę płową. W runie licznie występuje lulecznica kraińska, podlegająca ochronie gatunkowej. Ten fragment rezerwatu wydaje się być najbardziej dziewiczym: ślady ludzkiej działalności w postaci starych odziomków ściętych drzew spotyka się nielicznie i tylko na skrajach obszaru chronionego.
Na terenie rezerwatu pojawiają się regularnie wszystkie największe drapieżniki Karpat: niedźwiedź brunatny, wilk i ryś. Z ptaków godnych wspomnienia jest kilka gatunków dzięciołów i sów, m.in. puszczyk uralski. Na całym terenie rezerwatu znajduje się znaczna ilość stojącego i leżącego martwego drewna we wszystkich stadiach rozkładu, będącego siedliskiem wielu gatunków bezkręgowców, m.in. nadobnicy alpejskiej.
Historia.
Rezerwat został powołany w 1974 r. jako "Vihorlatský prales - Kyjov" na powierzchni 53,4 ha. Dzięki inicjatywie stowarzyszenia "Lesoochranárske zoskupenie Vlk" nowelizowany rozporządzeniem Ministerstwa Środowiska Naturalnego Republiki Słowackiej nr 1/2007 z dnia 15 lutego 2007 (z datą obowiązywania od 1 marca 2007 r.), na powierzchni 397,42 ha.
W 2007 r. Kyjovský prales został wpisany wraz z obszarami pierwotnych lasów, chronionymi w Parku Narodowym „Połoniny” na listę światowego dziedzictwa UNESCO.
Cel ochrony.
Celem funkcjonowania rezerwatu jest ochrona cennych, ponadstuletnich drzewostanów, głównie bukowych, bukowo-jaworowych i jaworowo-jesionowych o charakterze pierwotnym oraz roślinności naskalnej na podłożu krzemianowym, znajdujących się w zachodniej części Wyhorlatu.

</doc>
<doc id="4683300" url="https://pl.wikipedia.org/wiki?curid=4683300" title="Piribebuy">
Piribebuy

Piribebuy – miasto w Paragwaju, w departamencie Cordillera.

</doc>
<doc id="4683301" url="https://pl.wikipedia.org/wiki?curid=4683301" title="Jan Cwanek">
Jan Cwanek

Jan Cwanek (ur. 31 stycznia 1896 w Ostrowie, 2 lutego 1960 w Szkocji) – żołnierz armii austriackiej, podoficer Wojska Polskiego w II Rzeczypospolitej i Polskich Sił zbrojnych. Kawaler Orderu Virtuti Militari.
Życiorys.
Urodził się w Ostrowie w rodzinie Piotra i Marii ze Stręków.
Absolwent szkoły powszechnej.
W 1916 powołany do armii austriackiej.
W 1918 wstąpił do odrodzonego Wojska Polskiego i otrzymał przydział do 9 pułku ułanów.
W składzie macierzystego pułku brał udział w walkach z Ukraińcami na Wołyniu, a następnie we Froncie Litewsko-Białoruskim z bolszewikami.
Wiosną 1919, działając w grupie rotmistrza Józefa Dunina-Borkowskiego, "odznaczył się w czasie niespodziewanego nocnego napadu Ukraińców na Kresowice, kiedy z placówką odparł atak kompanii wroga".
Za czyn ten odznaczony został Krzyżem Srebrnym Orderu „Virtuti Militari”.
Po wojnie nadal służył w 9 pułku Ułanów Małopolskich, a w 1931 przeniesiony został do 48 pułku piechoty na stanowisko dowódcy zwiadu konnego.
W składzie 48 pułku walczył w kampanii wrześniowej, a następnie przez Rumunię dotarł do Palestyny.
Przeszedł cały szlak bojowy 2 Korpusu Polskiego.
Po wojnie zamieszkał w Szkocji.
Żonaty z Katarzyną Cwanek miał synów Juliana (ur. 1919) i Emila (ur. 1931).

</doc>
<doc id="4683302" url="https://pl.wikipedia.org/wiki?curid=4683302" title="II Pomnik Artylerii Polskiej w Toruniu">
II Pomnik Artylerii Polskiej w Toruniu

Pomnik Artylerii Polskiej w Toruniu – instalacja artystyczna upamiętnia polskich artylerzystów z armii Księstwa Warszawskiego, którzy walczyli w obronie Torunia w 1809 i 1813 roku.
Lokalizacja.
Pomnik znajduje się w centrum miasta, na Placu Artylerii Polskiej, w sąsiedztwie Collegium Maius, Collegium Minus i Centrum Sztuki Współczesnej.
Historia.
Początki budowy pomnika sięgają 1 grudnia 1946 roku, kiedy to przy udziale władz miasta i wojska wmurowano kamień węgielny pod jego budowę na placu u zbiegu ulic Adama Mickiewicza, Alei 700-lecia i Wałów Gen. Władysława Sikorskiego. Wykonanie projektu pomnika powierzono wówczas artyście rzeźbiarzowi Tadeuszowi Markiewiczowi, słuchaczowi Wydziału Sztuk Pięknych UMK. Wykonany przez niego projekt przedstawiał 4-metrową rzeźbę granitową oficera ogniowego i oficera amunicyjnego stojących na 8-metrowym cokole. Po upływie roku, w wyniku niedostatecznej ilości środków finansowych uzyskanych ze zbiórki publicznej, zrezygnowano z jego budowy. Do realizacji pomnika już w innej lokalizacja i w innej formie doszło dopiero w 1980 roku na obecnym Placu Zwycięstwa, zaś w pierwotnym miejscu w 1972 roku ustawiono instalację artystyczną według projektu rzeźbiarza Henryka Siwickiego. Przedstawia ona dwie lufy z XVIII lub początku XIX w. ustawione na kamiennym postumencie. Warto dodać, że na obu działach zachowane są numery seryjne.

</doc>
<doc id="4683303" url="https://pl.wikipedia.org/wiki?curid=4683303" title="Salto del Guairá">
Salto del Guairá

Salto del Guairá – miasto w Paragwaju, w departamencie Canindeyú.

</doc>
<doc id="4683306" url="https://pl.wikipedia.org/wiki?curid=4683306" title="San Ignacio (Paragwaj)">
San Ignacio (Paragwaj)

San Ignacio – miasto w Paragwaju, w departamencie Misiones.

</doc>
<doc id="4683309" url="https://pl.wikipedia.org/wiki?curid=4683309" title="San Juan Nepomuceno (Paragwaj)">
San Juan Nepomuceno (Paragwaj)

San Juan Nepomuceno – miasto w Paragwaju, w departamencie Caazapá.

</doc>
<doc id="4683311" url="https://pl.wikipedia.org/wiki?curid=4683311" title="Tobatí">
Tobatí

Tobatí – miasto w Paragwaju, w departamencie Cordillera.

</doc>
<doc id="4683315" url="https://pl.wikipedia.org/wiki?curid=4683315" title="Villa Hayes">
Villa Hayes

Villa Hayes – miasto w Paragwaju, w departamencie Presidente Hayes.

</doc>
<doc id="4683316" url="https://pl.wikipedia.org/wiki?curid=4683316" title="Alojzy Błażyński">
Alojzy Błażyński

Alojzy Władysław Błażeński (Błażyński) (ur. 30 sierpnia 1898 w Dąbrówce, zm. 3 września 1934 w Bydgoszczy) – kapitan pilot Wojska Polskiego, kawaler Orderu Virtuti Militari.
Życiorys.
Urodził się w rodzinie Franciszka i Bronisławy z Diewelskich. Ukończył w Bydgoszczy Seminarium nauczycielskie, a następnie w fabryce odbywał przez rok praktykę. 22 listopada 1915 otrzymał powołanie do wojska niemieckiego. W Grudziądzu odbył krótkie przeszkolenie w ośrodku lotniczym, a w marcu 1916 wyjechał na front zachodni. Na froncie walczył w składzie 222 eskadry lotniczej, a później został przeniesiony do 22 eskadry myśliwskiej służąc w niej do 1 stycznia 1917, a następnie odkomenderowany do Bydgoszczy, gdzie w stacjonującej tam eskadrze lotniczej wykonywał obowiązki mechanika. Od stycznia 1917 był w Altenburgu w szkole budowy maszyn. Był wysłany w lipcu 1918 do eskadry bombardującej, w której pełnił obowiązki mechanika pokładowego. 6 lutego 1919 został zwolniony z wojska. W kwietniu tego roku wcielono go ponownie do eskadry lotniczej w Bydgoszczy. 9 czerwca 1919 udało mu się zmylić czujność wartowników i z Bydgoszczy uciekł samolotem niemieckim, którym wylądował na Ławicy k. Poznania.
11 czerwca 1919 wstąpił do Wojska Polskiego. Został przeszkolony oraz ukończył szkolenie pilotów i został 25 maja 1920 przydzielony do 12 eskadry wywiadowczej, która walczyła na froncie bolszewickim. 11 sierpnia 1920 skutecznie bombardował nieprzyjaciela rozbijając jego tabory, a w dniu następnym uniemożliwił przeprawę kawalerii bolszewickiej przez Bug, czynem tym zmusił ją do wycofania się za rzekę. Jego brawurowe ataki przyniosły nieprzyjacielowi ciężkie straty. 13 sierpnia 1920 został pod Działdowem zestrzelony i wzięty do niewoli, ale po tygodniu zbiegł wraz z obserwatorem. Za czyny te został odznaczony Krzyżem Srebrnym Orderu Virtuti Militari i Krzyżem Walecznych.
W październiku 1920 w stopniu kaprala otrzymał prawo noszenia odznaki pilota. 26 października 1920 otrzymał awans na stopień podporucznika i przydział do 3 pułku lotniczego. W 1923 otrzymał awans na stopień porucznika ze starszeństwem z dniem 1 stycznia 1923. Od tego samego roku instruktor i wykładowca w Szkole Mechaników Lotniczych w Bydgoszczy. W 1928 przeniesiony na dwa lata do 6 pułku lotniczego, w którym dowodził 61 eskadrą liniową. Następnie został przydzielony do Oddziału Służby Lotnictwa. Za loty nad nieprzyjacielem w czasie wojny 1918–1920 otrzymał Polową Odznakę Pilota nr 59. W 1928 został przeniesiony do kadry oficerów lotnictwa ze starszeństwem z dniem 1 grudnia 1923. Od 1930 wykładowca i dowódca plutonu podchorążych w Centrum Wyszkolenia Lotnictwa nr 2 w Bydgoszczy ze starszeństwem z dniem 1 stycznia 1931. W tym samym roku otrzymał awans na stopień kapitana. 3 września 1934 w Bydgoszczy odebrał sobie życie.
Z małżeństwa z Michaliną Błażeńską pozostawił syna Zbigniewa (ur. 1923).

</doc>
<doc id="4683318" url="https://pl.wikipedia.org/wiki?curid=4683318" title="Beata Szalwinska">
Beata Szalwinska



</doc>
<doc id="4683320" url="https://pl.wikipedia.org/wiki?curid=4683320" title="Konrad Anlauf">
Konrad Anlauf

Konrad Anlauf (ur. 1881, zm.?) – podpułkownik Wojska Polskiego, agent wywiadu niemieckiego.
Życiorys.
Jako kapitan, 3 stycznia 1919 został przeniesiony z Milicji w Przemyślu do Żandarmerii Okręgu Generalnego Kraków. W 1924 w stopniu podpułkownika dowodził 4 Dywizjonem Żandarmerii. Następnie pracował w Powiatowej Komendzie Uzupełnień w Nowym Targu, gdzie przez okres 4 miesięcy odbywał praktyki poborowe. W 1927 został przeniesiony z korpusu oficerów żandarmerii do korpusu oficerów piechoty, pozostając na stanowisku komendanta PKU. W 1929 roku został zwolniony z pełnionej funkcji i oddany do dyspozycji dowódcy Okręgu Korpusu Nr V. W stan spoczynku został przeniesiony 30 listopada 1929. W czasie II wojny światowej jako emeryt mieszkał w Zakopanem. W tym czasie był konfidentem Gestapo. Po ujawnieniu faktu współpracy z Niemcami został skazany przez Polskie Państwo Podziemne na karę śmierci. Polecenie wykonania wyroku z 10 maja 1943, skierowano do wykonania 26 stycznia 1944.

</doc>
<doc id="4683327" url="https://pl.wikipedia.org/wiki?curid=4683327" title="Pomnik Helios w Toruniu">
Pomnik Helios w Toruniu

Pomnik Helios w Toruniu – instalacja artystyczna powstała z okazji 500. rocznicy urodzin Mikołaja Kopernika w Toruniu.
Lokalizacja.
Pomnik znajduje się w zachodniej części Zespołu Staromiejskiego, na Placu Rapackiego, w sąsiedztwie Collegium Maximum UMK.
Charakterystyka.
Pomnik odsłonięto 15 lutego 1973 roku z okazji Roku Kopernikańskiego, a zaprojektował go rzeźbiarz Józef Kopczyński. 
Instalacja przedstawia układ heliocentryczny wykonany z brązu, umieszczony na czerwonym granitowym cokole, na którym widnieje napis: Sol omnia regit (Słońce wszystkim włada).
Pomnik jest objęty ochroną konserwatorską jako element historycznego układu urbanistycznego Starego i Nowego Miasta. 

</doc>
<doc id="4683360" url="https://pl.wikipedia.org/wiki?curid=4683360" title="Józef Elsner (1891–1951)">
Józef Elsner (1891–1951)

Józef Elsner (ur. 1891 w Pakości, zm. 1951 w Krakowie) – polski przedsiębiorca budowlany, „Sprawiedliwy wśród Narodów Świata”.
Życiorys.
Józef Elsner mieszkał przy ulicy Długiej 27 w Krakowie, gdzie prowadził biuro swojej firmy budowlanej „Zakłady Wapienne J. Elsner”, zlokalizowanej w Zabierzowie. Jego pierwsza żona była Żydówką. Ukrywał ją w swoim mieszkaniu do końca okupacji.
Po wybuchu wojny, poza swoją żoną, pomagał także innym osobom żydowskiego pochodzenia, zatrudniając ich w swoim zakładzie budowlanym. Mimo że większość nie posiadała kwalifikacji, Elsner wystawiał im "Arbeitskarte" – oficjalne zaświadczenie pracy, zaś mieszkańcom getta także przepustki umożliwiające jego opuszczanie. Dokumenty te chroniły podczas łapanki lub przed deportacją. Elsner dostarczał także lekarstwa i inną pomoc materialną osobom ukrywającym się po tzw. aryjskiej stronie w Krakowie oraz tym, które trafiły do obozów pracy. Pomagał znaleźć schronienie, przechowywał również powierzony mu majątek, który po zakończeniu okupacji zwrócił.
Po wojnie Elsner, jako właściciel fabryki, był podejrzany o współpracę z Niemcami i sądzony na podstawie tzw. dekretu sierpniowego. Mimo wielu pozytywnych świadectw Polaków i Żydów, którym pomagał, nie doczekał się rehabilitacji. Zmarł w więzieniu w 1951.
W 1992 Józef Elsner pośmiertnie został odznaczony medalem Sprawiedliwych wśród Narodów Świata.

</doc>
<doc id="4683370" url="https://pl.wikipedia.org/wiki?curid=4683370" title="Sylwester z TVN">
Sylwester z TVN

Warszawa Stolica Sylwestra – koncert sylwestrowy transmitowany kanałami Grupy TVN. Jego pierwsza edycja odbyła się w 2007 roku.
TVN odwołało imprezy przypadające na przełom 2020 i 2021 roku, a także 2021 i 2022, jako powód podając zagrożenie związane z pandemią COVID-19.
Artyści.
Zagraniczni.
2007/2008:
2017/2018:

</doc>
<doc id="4683375" url="https://pl.wikipedia.org/wiki?curid=4683375" title="Patrol wojskowy na Zimowych Światowych Wojskowych Igrzyskach Sportowych 2010 – drużynowo kobiet">
Patrol wojskowy na Zimowych Światowych Wojskowych Igrzyskach Sportowych 2010 – drużynowo kobiet

Patrol wojskowy kobiet drużynowo na 1. Zimowych Światowych Wojskowych Igrzyskach Sportowych odbył się w dniu 25 marca 2010 w miejscowości Brusson położonej w regionie Dolina Aosty we Włoszech.
Patrol wojskowy – zimowa konkurencja sportowa odbyła się na dystansie 15 km. Zawody wygrała reprezentacja Norwegii, Polki zdobyły brązowy medal.
Wyniki.
"Źródło" 

</doc>
<doc id="4683380" url="https://pl.wikipedia.org/wiki?curid=4683380" title="Pomniki przyrody w gminie Nowa Wieś Wielka">
Pomniki przyrody w gminie Nowa Wieś Wielka

Na terenie gminy Nowa Wieś Wielka znajduje się 7 pomników przyrody ożywionej.
Wszystkie składają się z dębów szypułkowych.
Skład i rozmieszczenie przedstawia się następująco:

</doc>
<doc id="4683381" url="https://pl.wikipedia.org/wiki?curid=4683381" title="Kościół Najświętszej Maryi Panny Królowej Polski w Mędrzechowie">
Kościół Najświętszej Maryi Panny Królowej Polski w Mędrzechowie

Kościół Najświętszej Maryi Panny Królowej Polski – rzymskokatolicki kościół parafialny należący do parafii pod tym samym wezwaniem (dekanat Szczucin diecezji tarnowskiej).
Świątynia została wzniesiona w 1844 roku jako kaplica dworska pod wezwaniem Niepokalanego Poczęcia Najświętszej Maryi Panny i ufundowana przez Adama i Zofię Potockich. W 1917 roku kaplica została przekształcona przez dobudowanie prezbiterium i korpusu nawowego według projektu architekta Edwarda Okonia, pod nadzorem Józefa Abratańskiego z Wiślicy. Ostatnią większą pracą budowlaną przy świątyni była budowa wieży, którą rozpoczęto w 1937 roku, natomiast ukończono już po zakończeniu II wojny światowej w 1948 roku.
Jest to budowla eklektyczna, wzniesiona z cegły i otynkowana. Trójnawowa, bazylikowa, posiada prezbiterium zamknięte trójbocznie, z dwiema dobudówkami zakrystyjnymi z lewej i prawej strony. Częścią wschodnią korpusu jest dawna kaplica z 1844 roku, sprawiająca wrażenie transeptu. Od strony wschodniej dobudowana jest do niej kwadratowa wieża z otwartym przedsionkiem w przyziemiu, nakryta bezstylowym dachem hełmowym z latarnią. Na zewnątrz w południowej ścianie dawnej kaplicy znajdują się otwarte przedsionki z arkadami filarowymi, kaplica z obu stron zwieńczona jest trójkątnymi szczytami. Wnętrze świątyni nakryte jest pozornymi sklepieniami. Prezbiterium, nawę główną i dawną kaplicę nakrywają dachy dwuspadowe, natomiast nawy boczne dachy pulpitowe. Nad nawą główną jest umieszczona wieżyczka na sygnaturkę z latarnią. Wcześniejsza polichromia wnętrza o motywach figuralnych i ornamentalnych, malowana w 1951 roku przez Juliana Krupskiego przy współpracy Jakuba Beresia, została zastąpiona polichromią wykonaną przez Jerzego Lubańskiego w 1989 roku. W oknach są umieszczone witraże figuralne, wykonane w latach 1935-36 w krakowskim Zakładzie Witrażów Żeleńskiego.
Neoromański ołtarz główny został wykonany przez Jana Brudnego z Tarnowa w 1921 roku. Znajduje się w nim obraz Matki Bożej Częstochowskiej, namalowany przez Czesława Lenczowskiego. Dwa ołtarze boczne w stylu neobarokowym z 1922 roku zostały również wykonane przez Jana Brudnego. W lewym ołtarzu znajduje się obraz Matki Bożej Niepokalanie Poczętej, pochodzący z kaplicy dworskiej, w prawym jest umieszczona rzeźba Serca Pana Jezus oraz obraz Jezu Ufam Tobie na zasłonie. Trzeci ołtarz boczny powstał w stylu neogotyckim na przełomie XIX/XX wieku, jest umieszczona w nim rzeźba Najświętszej Maryi Panny Niepokalanie Poczętej, z tego samego okresu. Organy, o 13 piszczałkach, powstały w 1992 roku w warszawskim zakładzie Włodzimierza Truszczyńskiego. Świątynia posiada trzy dzwony, odlane w przemyskiej Odlewni dzwonów Felczyńskich, najstarszy nosi imię Maria i powstał w 1931 roku, dwa kolejne o imionach Stanisław i Marcin powstały w 1992 roku.

</doc>
<doc id="4683383" url="https://pl.wikipedia.org/wiki?curid=4683383" title="Antoine-Pierre-Jean Fourquet">
Antoine-Pierre-Jean Fourquet

Antoine-Pierre-Jean Fourquet MEP (; ur. 6 marca 1872 w Eus, zm. 18 lutego 1952 w Montbeton) – francuski duchowny rzymskokatolicki, misjonarz, wikariusz apostolski i arcybiskup kantoński.
Biografia.
29 stycznia 1892 wstąpił do Seminarium Misji Zagranicznych. 29 lutego 1896 otrzymał święcenia prezbiteriatu i został kapłanem Towarzystwa Misji Zagranicznych w Paryżu. 8 kwietnia tego roku wyjechał na misje do prowincji Kanton w Chinach.
Jako duszpasterz wybudował kilka kościołów i kaplic, założył szkołę żeńską, zarządzał organizacją dobroczynną prowadzącą m.in. szpitale oraz kolonię trędowatych oraz odpowiadał za kontakty misji katolickich ze świeckimi władzami prowincji.
20 lutego 1923 papież Pius XI mianował go wikariuszem apostolskim Kantonu oraz biskupem tytularnym themizjańskim. 16 września 1923 przyjął sakrę biskupią z rąk wikariusza apostolskiego Hongkongu Domenico Pozzoniego PIME. Współkonsekratorami byli wikariusz apostolski Shantou Adolphe Rayssac MEP oraz wikariusz apostolski Zachodniego Guangdong i Hajnanu Auguste Gauthier MEP.
Głównym zadaniem, które obrał sobie za cel bp Fourquet, było wykształcenie rodzimego duchowieństwa, gdyż dotychczas wikariat opierał się głównie na zagranicznych misjonarzach. Rozwijał również szkolnictwo oraz dzieła charytatywne. Organizował pomoc dla miejscowej ludności szczególnie podczas okupacji japońskiej.
11 kwietnia 1946 wikariat apostolski Kantonu został podniesiony do rangi archidiecezji. Tym samym bp Fourquet został arcybiskupem kantońskim (oficjalnie potwierdzony na tym stanowisku w marcu 1947). 11 grudnia 1947 zrezygnował z arcybiskupstwa i udał się na emeryturę. Jeszcze przed opuszczeniem Chin władze Kantonu przyznały mu honorowe obywatelstwo.
1 kwietnia 1948 przybył do Francji. Na emeryturze osiadł w Montbeton. 21 czerwca 1948 otrzymał od papieża Piusa XII arcybiskupstwo tytularne Gangry. Zmarł 18 lutego 1952 w Montbeton. Pochowany został w kościele w rodzinnym Eus.

</doc>
<doc id="4683384" url="https://pl.wikipedia.org/wiki?curid=4683384" title="Synagoga Krajowa we Wrocławiu (ul. św. Antoniego)">
Synagoga Krajowa we Wrocławiu (ul. św. Antoniego)



</doc>
<doc id="4683388" url="https://pl.wikipedia.org/wiki?curid=4683388" title="Synagoga Krajowa we Wrocławiu (ul. Włodkowica 17)">
Synagoga Krajowa we Wrocławiu (ul. Włodkowica 17)



</doc>
<doc id="4683391" url="https://pl.wikipedia.org/wiki?curid=4683391" title="Synagoga Krajowa we Wrocławiu.">
Synagoga Krajowa we Wrocławiu.



</doc>
<doc id="4683393" url="https://pl.wikipedia.org/wiki?curid=4683393" title="Patrol wojskowy na Zimowych Światowych Wojskowych Igrzyskach Sportowych 2010 – drużynowo mężczyzn">
Patrol wojskowy na Zimowych Światowych Wojskowych Igrzyskach Sportowych 2010 – drużynowo mężczyzn

Patrol wojskowy mężczyzn drużynowo na 1. Zimowych Światowych Wojskowych Igrzyskach Sportowych odbył się w dniu 25 marca 2010 w miejscowości Brusson położonej w regionie Dolina Aosty we Włoszech.
Patrol wojskowy – zimowa konkurencja sportowa odbyła się na dystansie 25 km. Zawody wygrali reprezentanci Słowenii, Polacy w składzie: Mirosław Kobus, Krzysztof Pływaczyk, Łukasz Szczurek i Adam Kwak zajęli 8 miejsce.

</doc>
<doc id="4683404" url="https://pl.wikipedia.org/wiki?curid=4683404" title="Aloisio Gandolfi">
Aloisio Gandolfi

Aloisio Gandolfi CM (ur. ? w Mondovì, zm. 10 sierpnia 1825) – włoski duchowny rzymskokatolicki, lazarysta, wikariusz apostolski Syrii, Egiptu, Arabii i Cypru, dyplomata papieski.
Biografia.
11 sierpnia 1815 papież Pius VII mianował go delegatem apostolskim w Syrii oraz biskupem in partibus infidelium icoziańskim. 28 lipca 1816 przyjął sakrę biskupią z rąk sekretarza Świętej Kongregacji ds. Biskupów i Zakonników kard. Giuseppe Morozzo Della Rocca.
13 stycznia 1818 został dodatkowo wikariuszem apostolskim Syrii, Egiptu, Arabii i Cypru. Oba te stanowiska piastował do śmierci 10 sierpnia 1825.

</doc>
<doc id="4683407" url="https://pl.wikipedia.org/wiki?curid=4683407" title="Mistrzostwa NCAA Division II w Zapasach w 2014">
Mistrzostwa NCAA Division II w Zapasach w 2014

Mistrzostwa NCAA Division II w zapasach w 2014 roku rozegrane zostały w Cleveland w dniach 14 – 15 marca. Zawody odbyły się na terenie Public Hall.
Punkty zdobyło 35 drużyn.

</doc>
<doc id="4683409" url="https://pl.wikipedia.org/wiki?curid=4683409" title="11 Dywizja Kawalerii Imperium Rosyjskiego">
11 Dywizja Kawalerii Imperium Rosyjskiego



</doc>
<doc id="4683410" url="https://pl.wikipedia.org/wiki?curid=4683410" title="Aksjomat jednoznaczności">
Aksjomat jednoznaczności



</doc>
<doc id="4683411" url="https://pl.wikipedia.org/wiki?curid=4683411" title="Aksjomat równości">
Aksjomat równości



</doc>
<doc id="4683413" url="https://pl.wikipedia.org/wiki?curid=4683413" title="Jan Czapla (oficer)">
Jan Czapla (oficer)

Jan Czapla vel Czaplo (ur. 12 czerwca 1893 w Lidzie, zm. 14 sierpnia 1920 pod Borkowem) – major piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 12 czerwca 1893 w Lidzie, w rodzinie Juliana i Weroniki z Arlukiewiczów. Absolwent Akademii Sztabu Generalnego w Piotrogrodzie. W 1912 wstąpił ochotniczo do armii rosyjskiej, w 1914 mianowany podporucznikiem. Na frontach I wojny światowej walczył początkowo w rosyjskiej 3. kompanii 148 batalionu rezerwowego, a od lipca 1918 w szeregach 1 Pułku Strzelców Polskich im. Tadeusza Kościuszki.
W 1919 powrócił do kraju. Walczył na froncie polsko-bolszewickim. Poległ 14 sierpnia 1920 dowodząc I batalionem 1 Syberyjskiego pułku piechoty w czasie bitwy o Borkowo, gdy "na czele nielicznego oddziału ochotników zdobył w walce na bagnety umocnione pozycje nieprzyjaciela". Za czyn ten odznaczony został Krzyżem Srebrnym Orderu „Virtuti Militari”. 23 października 1920 został pośmiertnie zatwierdzony z dniem 1 kwietnia 1920, jako oficer byłej 5 Dywizji Strzelców Polskich w stopniu majora, w piechocie, w grupie oficerów byłych Korpusów Wschodnich i byłej armii rosyjskiej.

</doc>
<doc id="4683414" url="https://pl.wikipedia.org/wiki?curid=4683414" title="Venezia (przedsiębiorstwo)">
Venezia (przedsiębiorstwo)



</doc>
<doc id="4683419" url="https://pl.wikipedia.org/wiki?curid=4683419" title="Hans-Jörg Criens">
Hans-Jörg Criens

Hans-Jörg Criens (ur. 18 grudnia 1960 w Neuss, zm. 26 grudnia 2019) – niemiecki piłkarz,
Podczas kariery występował na pozycji środkowego napastnika. Był wychowankiem zespołu VfR Neuss. W latach 1981–1993 występował w zespole Borussia Mönchengladbach. W Bundeslidze rozegrał 290 meczów, zdobywając 92 gole. 
Po zakończeniu kariery.
Po zakończeniu kariery był trenerem w niższych ligach. Pracował jako przedstawiciel handlowy i kierowca. Zmarł na skutek zawału serca.

</doc>
<doc id="4683422" url="https://pl.wikipedia.org/wiki?curid=4683422" title="11 Dywizja Kawalerii (Imperium Rosyjskiego)">
11 Dywizja Kawalerii (Imperium Rosyjskiego)



</doc>
<doc id="4683423" url="https://pl.wikipedia.org/wiki?curid=4683423" title="Pawło Hrabowski">
Pawło Hrabowski

Pawło Arsenowycz Hrabowski (ukr. Павло Арсенович Грабовський, ur. w miejscowości Puszkarne w guberni charkowskiej, zm. 12 grudnia 1902 w Tobolsku) – ukraiński poeta, publicysta, tłumacz i działacz polityczny.
Życiorys.
Urodził się na terytorium ówczesnego powiatu ochtyrskiego, obecnie w rejonie krasnopolskim w obwodzie sumskim jako syn wiejskiego kościelnego. Kształcił się w szkole cerkiewnej w Ochtyrce i w seminarium duchownym w Charkowie, na trzecim roku został wydalony za udział w ruchu narodnickim (w organizacji Czornyj Pieriedieł) i rozprowadzanie zakazanej literatury, następnie aresztowany i zesłany do rodzinnej wsi pod nadzór policji. W 1885 udał się do Charkowa, gdzie pracował jako korektor w gazecie „Jużnyj Kraj”, jesienią tego samego roku został zmobilizowany do armii i skierowany do służby w Turkiestańskim Okręgu Wojskowym. W 1886 w Orenburgu został ponownie aresztowany za działalność w organizacji Czornyj Pieriedieł, później był więziony w Iziumie i Charkowie. W 1888 został skazany na 5 lat zesłania do guberni irkuckiej, w 1889 ponownie go aresztowano i na 3,5 roku uwięziono w Irkucku. Później przebywał na zesłaniu w Wilujsku i Jakucku, a następnie w Tobolsku, gdzie zmarł. Opublikował zbiory poezji patriotyczno-rewolucyjnej "Prolisok" (1894), "Dola" (1897) i "Kobza" (1989). Poza tym pisał prace krytycznoliterackie. Tłumaczył poezję zachodnioeuropejską, gruzińską, ormiańską, węgierską oraz narodów słowiańskich, m.in. polską (M. Konopnickiej i A. Asnyka).

</doc>
<doc id="4683427" url="https://pl.wikipedia.org/wiki?curid=4683427" title="11 Dywizja Kawalerii">
11 Dywizja Kawalerii

Dywizje kawalerii (jazdy) noszące numer „11”:
Polska:
Austro-węgierska:
Rosyjska:
Radzieckie:

</doc>
<doc id="4683428" url="https://pl.wikipedia.org/wiki?curid=4683428" title="Józef Mühlnikiel">
Józef Mühlnikiel

Józef Mühlnikiel (ur. 26 lutego 1897 w Nekli) – pilot Wojska Polskiego, kawaler Orderu Virtuti Militari.
Życiorys.
Syn Franciszka i Katarzyny z domu Lepczyk. 16 grudnia 1914 roku został powołany do odbycia służby w armii cesarstwa Niemieckiego. Otrzymał przydział do lotnictwa i został skierowany na szkolenie do Flieger Ersatz Abteilung Nr. 4 w Poznaniu a następnie w marcu 1915 odbył kurs rusznikarski w Flieger Ersatz Abteilung Nr. 2 w Döbritz. Po jego ukończeniu został skierowany na dalsze szkolenie lotnicze w Flieger Ersatz Ab-teilung Nr. 3 w Gocie. Po uzyskaniu dyplomu pilota służył w Luftstreitkräfte na froncie zachodnim.
9 grudnia 1918 roku został zwolniony z cesarskiej armii i przyjechał do Poznania, gdzie podjął pracę na kolei. Podczas powstania wielkopolskiego brał udział w walkach pod Zbąszyniem i Kępnem, w walkach ulicznych w Poznaniu, później zgłosił się do służby na Stacji Lotniczej w Ławicy. Pod koniec lutego 1919 roku otrzymał przydział do 2. wielkopolskiej eskadry lotniczej. Wykonywał loty rozpoznawcze i propagandowe nad terenami przyznanymi Polsce w ramach traktatu wersalskiego. Podczas jednego z takich lotów w rejon w Bydgoszczy i Torunia załoga złożona z sierż. pil. Józefa Mühlnikiela i sierż. obs. Tadeusza Kostro zabłądziła i znaleźli się nad Piłą. Ich Halberstadt C.V został przechwycony przez niemieckie myśliwce i odeskortowany do granicy polskiego terytorium.
25 września 1919 roku został przeniesiony do 1. eskadry wielkopolskiej, z której 26 kwietnia 1920 r. został skierowany do 14. eskadry wywiadowczej. W składzie tej jednostki brał udział w wojnie polsko-bolszewickiej. 30 kwietnia 1920 roku został awansowany na stopień podchorążego. 
Odszedł z wojska 20 listopada 1920 roku i powrócił do pracy na kolei. Społecznie pracował również w Aeroklubie Poznańskim. Brak jest informacji o jego dalszych losach.
Ordery i odznaczenia.
W czasie swej służby otrzymał odznaczenia:

</doc>
<doc id="4683430" url="https://pl.wikipedia.org/wiki?curid=4683430" title="Rezerwat przyrody Čačínska cerina">
Rezerwat przyrody Čačínska cerina

Rezerwat przyrody Čačínska cerina (słow. "Prírodná rezervácia Čačínska cerina") – rezerwat przyrody w środkowej Słowacji we wschodniej części Kotliny Zwoleńskiej. Na terenie rezerwatu obowiązuje 5. (w pięciostopniowej skali) stopień ochrony. Nazwa rezerwatu pochodzi od słowackiej nazwy „dub cerový” (pol. dąb burgundzki – "Quercus cerris").
Położenie.
Rezerwat leży w granicach katastralnych wsi Čerín w powiecie Bańska Bystrzyca w kraju bańskobystrzyckim, na terenie jej przysiółka (a dawniej samodzielnej wsi) Čačín. Znajduje się na południowo-zachodnim skraju pasma wysokich wzgórz, określanych jako Ponická vrchovina. Obejmuje fragment południowo-zachodnich podnóży wzniesienia Stráň (570 m n.p.m.), leżący na wysokości od ok. 420 do 500 m n.p.m. Strefa ochronna nie została wyznaczona.
Historia.
Rezerwat został powołany w 1993 r. na powierzchni 2,56 ha rozporządzeniem Ministerstwa Środowiska Naturalnego Republiki Słowackiej nr 83/1993 z dnia 23 marca 1993 r. (z datą obowiązywania od 1 maja 1993 r.).
Cel ochrony.
Celem funkcjonowania rezerwatu jest ochrona cennych zespołów roślinnych występujących na podłożu wapiennym, zwłaszcza ciepłolubnych dąbrów z dębem burgundzkim na północnej granicy jego występowania.

</doc>
<doc id="4683433" url="https://pl.wikipedia.org/wiki?curid=4683433" title="Mistrzostwa świata do lat 18 w hokeju na lodzie mężczyzn 2020/I Dywizja">
Mistrzostwa świata do lat 18 w hokeju na lodzie mężczyzn 2020/I Dywizja

Mistrzostwa świata do lat 18 w hokeju na lodzie mężczyzn I Dywizji 2020 rozegrane zostaną w dniach 13 – 19 kwietnia (Grupa A) oraz 12 - 18 kwietnia (Grupa B).
Do mistrzostw I Dywizji przystąpi 12 zespołów, które zostały podzielone na dwie grupy po sześć zespołów. Zgodnie z formatem zawody I Dywizji odbędą się w dwóch grupach: Grupa A na Słowacji (Nowa Wieś Spiska), zaś grupa B we Włoszech (Asiago). Reprezentacje rywalizować będą systemem każdy z każdym.
Hale, w których przeprowadzone zostaną zawody:
Turnieje zostały odwołane z powodu pandemii COVID-19.
Grupa A.
Do mistrzostw świata elity w 2021 z Grupy A awansuje najlepsza reprezentacja. Ostatni zespół Grupy A zostanie zdegradowany i w 2021 zagra w Grupie B.
Tabela
    = awans do elity     = utrzymanie w I dywizji grupy A     = spadek do I dywizji grupy B
Grupa B.
Do mistrzostw świata I Dywizji Grupy A w 2021 z Grupy B awansuje pierwsza drużyna. Ostatni zespół Grupy B zostanie zdegradowany i w 2021 zagra w mistrzostwach świata II Dywizji Grupy A.
Tabela
    = awans do I dywizji grupy A     = utrzymanie w I dywizji grupy B     = spadek do II dywizji grupy A

</doc>
<doc id="4683438" url="https://pl.wikipedia.org/wiki?curid=4683438" title="Józef Olekszak">
Józef Olekszak

Józef Stanisław Olekszak (ur. 1 lutego 1900 w Laskowie, zm. 19 sierpnia 1933 w Warszawie) – sierżant Wojska Polskiego. Kawaler Orderu Virtuti Militari.
Życiorys.
Urodził się 1 lutego 1900 w Laskowie w rodzinie Stanisława i Heleny z d. Olszanowska.
Absolwent gimnazjum we Wrześni. Ochotnik Armii Wielkopolskiej w powstaniu wielkopolskim. Ranny w walkach pod Krotoszynem. Po powrocie do zdrowia wstąpił do 2 pułku Strzelców Wielkopolskich, z którym walczył na wojnie polsko-bolszewickiej. Wyróżnił się w walkach pod Mińskiem Mazowieckim, za które został odznaczony Orderem Virtuti Militari. Po wojnie został żołnierzem zawodowym. Zginął 19 sierpnia 1933 w Warszawie w wypadku samochodowym. Pochowany na cmentarzu wojskowym na Powązkach (kwatera C20-2-8).
Życie prywatne.
Żonaty z Jadwigą Dobrowolską, mieli syna Ludwika. 

</doc>
<doc id="4683439" url="https://pl.wikipedia.org/wiki?curid=4683439" title="Clarines">
Clarines

Clarines – miasto w Wenezueli, w stanie Anzoátegui.

</doc>
<doc id="4683440" url="https://pl.wikipedia.org/wiki?curid=4683440" title="Parafia Zwiastowania Najświętszej Maryi Panny w Biskupowie">
Parafia Zwiastowania Najświętszej Maryi Panny w Biskupowie

Parafia Zwiastowania Najświętszej Maryi Panny w Biskupowie – parafia rzymskokatolicka, znajdująca się w diecezji opolskiej, w dekanacie Głuchołazy.
Parafię obsługuje proboszcz parafii św. Michała Archanioła w Gierałcicach.

</doc>
<doc id="4683442" url="https://pl.wikipedia.org/wiki?curid=4683442" title="El Chaparro">
El Chaparro

El Chaparro – miasto w Wenezueli, w stanie Anzoátegui.

</doc>
<doc id="4683443" url="https://pl.wikipedia.org/wiki?curid=4683443" title="Parafia św. Bartłomieja Apostoła w Burgrabicach">
Parafia św. Bartłomieja Apostoła w Burgrabicach

Parafia Świętego Bartłomieja Apostoła w Burgrabicach – parafia rzymskokatolicka, znajdująca się w diecezji opolskiej, w dekanacie Głuchołazy.

</doc>
<doc id="4683448" url="https://pl.wikipedia.org/wiki?curid=4683448" title="Tomasz Słodkiewicz">
Tomasz Słodkiewicz

Tomasz Słodkiewicz (ur. 1985) – polski kulturysta. Mistrz Polski w 2015 w kat. do 95 kg i Open. Mistrz Europy w kategorii juniorów, szkoleniowiec, certyfikowany trener personalny oraz dietetyk. Młodszy brat Radosława Słodkiewicza.
Osiągnięcia.
Kulturystyka:

</doc>
<doc id="4683449" url="https://pl.wikipedia.org/wiki?curid=4683449" title="Caigua">
Caigua

Caigua – miasto w Wenezueli, w stanie Anzoátegui.

</doc>
<doc id="4683450" url="https://pl.wikipedia.org/wiki?curid=4683450" title="Marina Jelcowa">
Marina Jelcowa

Marina Aleksiejewna Jelcowa, ros. Марина Алексеевна Ельцова (ur. 4 lutego 1970 w Leningradzie) – radziecka i rosyjska łyżwiarka figurowa, startująca w parach sportowych z Andriejem Buszkowem. Uczestniczka igrzysk olimpijskich w Nagano (1998), mistrzyni (1996) i wicemistrzyni świata (1997), dwukrotna mistrzyni Europy (1993, 1997), medalistka finału Champions Series oraz 3-krotna mistrzyni Rosji (1995, 1997, 1998). Po zakończeniu kariery amatorskiej w 1999 roku została trenerką łyżwiarstwa w Kansas City.

</doc>
<doc id="4683452" url="https://pl.wikipedia.org/wiki?curid=4683452" title="Alfred Engel">
Alfred Engel

Alfred Engel (ur. 1911) – polski urzędnik administracyjny, „Sprawiedliwy wśród Narodów Świata”.
Życiorys.
Alfred Engel podczas II wojny światowej mieszkał w Warszawie przy ul. Akademickiej 3 i pracował w przedsiębiorstwie budowlanym „Inż. Piotr Butenko i spółka” przy ul. Złotej 30. W ramach obowiązków służbowych latem 1941 przebywał we Lwowie, Drohobyczu, Tarnopolu, Hłuboczku i Podwołoczyskach. W sierpniu 1942 zamieszkał przy ul. Kolejowej w Tarnopolu.
Jako kierownik administracyjny w miarę możliwości zatrudniał przy budowie kolei żydowskich jako robotników i majstrów lekarzy, inżynierów i adwokatów. Przewoził ludzi z tarnopolskiego getta, wspierał uciekinierów. Zatrudnił też trzy Żydówki: jako sekretarkę, służącą i gospodynię. Nadto dostarczał żywność ich rodzinom w getcie. Warszawskiego architekta Jakuba Grosglika-Groniowskiego (pod nazwiskiem Jakubowski) trzymał także po tym, jak został rozpoznany przez jednego z kolegów. W lipcu 1941 przewiózł z Drohobycza do Hłuboczka Wielkiego zagrożonych aresztowaniem inżyniera Ignacego Misiewicza z żoną Janiną. Wobec groźby aresztowania w 1943 Engel przeniósł Misiewiczów do Podwołoczysk. W 1944 zatrzymali się u Engla w Tarnopolu, gdzie doczekali wyzwolenia.
Engel trafił do Ludowego Wojska Polskiego, służąc na Ziemiach Odzyskanych. Po zdemobilizowaniu w 1946 wrócił do Warszawy, gdzie spotkał się z Misiewiczami i widywał z Groniowskim. Miesiewiczowie przekazali mu w 1949 oświadczenie stawiające go przed nową władzą polityczną w dobrym świetle.
W 1982 Alfred Engel został odznaczony medalem Sprawiedliwych wśród Narodów Świata.

</doc>
<doc id="4683453" url="https://pl.wikipedia.org/wiki?curid=4683453" title="Aleksiej Szyrinkin">
Aleksiej Szyrinkin

Aleksiej Dmitrijewicz Szyrinkin (ros. Алексей Дмитриевич Ширинкин, ur. w Nytwie, zm. 8 lutego 1938 w Moskwie) – rosyjski lotnik wojskowy i pilot doświadczalny.
Życiorys.
Urodził się w rodzinie kowala. Skończył szkołę podstawową, a od jesieni 1912 uczył się w szkole realnej, której jednak nie ukończył. Jesienią 1914 udał się do Piotrogrodu, gdzie mieszkał jego starszy brat, po czym wstąpił do szkoły lotnictwa wojskowego, którą wiosną 1915 ukończył z wyróżnieniem i został skierowany na front I wojny światowej jako pilot myśliwski. Służył w I oddziale myśliwskim na Froncie Południowo-Zachodnim jako starszy podoficer. W maju 1916 w rejonie Mińska stoczył walkę z sześcioma myśliwcami wroga, z których jeden zestrzelił. 10 i 13 września 1917 odniósł swoje kolejne zwycięstwa w walkach powietrznych. Za zasługi bojowe w I wojnie światowej otrzymał Krzyż Zasługi Wojskowego Orderu Świętego Jerzego wszystkich czterech klas, Order Świętego Włodzimierza IV klasy z Mieczami i Order Świętej Anny I klasy.
Po zdobyciu w Rosji władzy przez bolszewików wstąpił do Armii Czerwonej i w 1919 został dowódcą 1 eskadry lotniczej stacjonującej pod Borysowem. Walczył w wojnie domowej w Rosji, zestrzeliwując 5 samolotów wroga. Za zasługi bojowe w wojnie domowej był odznaczony dwoma Orderami Czerwonego Sztandaru, złotym zegarkiem imiennym i nagrodą pieniężną w wysokości 15 000 rubli. 
W wojnie polsko-bolszewickiej walczył między innymi z lotnikami 14 eskadry wywiadowczej.
4 maja 1920 polska załoga w składzie: sierż. pil. Władysław Bartkowiak i pchor. obs. Józef Klicze w trakcie próby zestrzelenia balonu obserwacyjnego na uwięzi (dokonywania fotografii lotniska) została zestrzelona przez trzy myśliwce bolszewickie. Obaj lotnicy ponieśli śmierć i zostali z honorami wojskowymi pochowani przez sowieckich lotników.
Po wojnie Szyrinkin kontynuował służbę w lotnictwie, został m.in. dowódcą 4 Dywizjonu Lotniczego i 7 Eskadry Wojskowych Sił Powietrznych Moskiewskiego Okręgu Wojskowego. Na polecenie Ludowego Komisariatu Obrony ZSRR utworzył na terytorium Ukraińskiej SRR 2 Eskadrę Lotniczą. Zajmował się szkoleniem młodych lotników. Później został pilotem doświadczalnym, testując w latach 1928–1929 seryjne myśliwce I-3, a w 1930 myśliwiec I-6, później również różne typy samolotów Tupolewa i Iljuszyna. Testował również nowe modele bombowców. W połowie lat 30. przeszedł na emeryturę. Mieszkał w Moskwie.
14 grudnia 1937 podczas wielkiego terroru został aresztowany pod zarzutem szpiegostwa i przygotowywania aktu terrorystycznego, po czym 7 lutego 1938 skazany na śmierć przez Wojskowe Kolegium Sądu Najwyższego ZSRR i następnego dnia rozstrzelany. 17 stycznia 1963 pośmiertnie go zrehabilitowano. Jego imieniem nazwano szkołę i ulicę w Nytwie.

</doc>
<doc id="4683454" url="https://pl.wikipedia.org/wiki?curid=4683454" title="Guanape">
Guanape

Guanape – miasto w Wenezueli, w stanie Anzoátegui.

</doc>
<doc id="4683455" url="https://pl.wikipedia.org/wiki?curid=4683455" title="Mistrzostwa świata do lat 18 w hokeju na lodzie mężczyzn 2020/II Dywizja">
Mistrzostwa świata do lat 18 w hokeju na lodzie mężczyzn 2020/II Dywizja

Mistrzostwa świata do lat 18 w hokeju na lodzie mężczyzn II Dywizji 2020 rozegrane zostaną w dniach 22 – 28 marca (Grupa A) oraz 21 - 27 marca 2020 (Grupa B).
Do mistrzostw II Dywizji przystąpi 12 zespołów, które zostały podzielone na dwie grupy po sześć zespołów. Zgodnie z formatem zawody II Dywizji odbędą się w dwóch grupach: Grupa A w Estonii (Tallinn), zaś grupa B w Chińskim (Tiencin). Reprezentacje rywalizować będą systemem każdy z każdym.
Hale, w których przeprowadzone zostaną zawody:
Turnieje zostały odwołane z powodu pandemii COVID-19.
Grupa A.
Do mistrzostw świata pierwszej dywizji w 2021 z Grupy A awansuje najlepsza reprezentacje. Ostatni zespół Grupy A zostanie zdegradowany i w 2021 zagra w Grupie B.
Tabela
    = awans do I dywizji grupy B     = utrzymanie w II dywizji grupy A     = spadek do II dywizji grupy B
Grupa B.
Do mistrzostw świata II Dywizji Grupy A w 2021 z Grupy B awansuje pierwsza drużyna. Ostatni zespół Grupy B zostanie zdegradowany i w 2021 zagra w mistrzostwach świata III Dywizji.
Tabela
    = awans do II dywizji grupy A     = utrzymanie w II dywizji grupy B     = spadek do III dywizji grupy A

</doc>
<doc id="4683458" url="https://pl.wikipedia.org/wiki?curid=4683458" title="Parafia św. Michała Archanioła w Gierałcicach">
Parafia św. Michała Archanioła w Gierałcicach

Parafia św. Michała Archanioła w Gierałcicach – parafia rzymskokatolicka, znajdująca się w diecezji opolskiej, w dekanacie Głuchołazy.

</doc>
<doc id="4683460" url="https://pl.wikipedia.org/wiki?curid=4683460" title="Mapire">
Mapire

Mapire – miasto w Wenezueli, w stanie Anzoátegui.

</doc>
<doc id="4683461" url="https://pl.wikipedia.org/wiki?curid=4683461" title="Onoto">
Onoto

Onoto – miasto w Wenezueli, w stanie Anzoátegui.

</doc>
<doc id="4683465" url="https://pl.wikipedia.org/wiki?curid=4683465" title="Parafia św. Bartłomieja Apostoła w Jarnołtówku">
Parafia św. Bartłomieja Apostoła w Jarnołtówku

Parafia Świętego Bartłomieja Apostoła w Jarnołtówku – parafia rzymskokatolicka, znajdująca się w diecezji opolskiej, w dekanacie Głuchołazy.

</doc>
<doc id="4683466" url="https://pl.wikipedia.org/wiki?curid=4683466" title="Andriej Buszkow">
Andriej Buszkow

Andriej Wasiljewicz Buszkow, ros. Андрей Васильевич Бушков (ur. 13 października 1969 w Otradnojach) – radziecki i rosyjski łyżwiarz figurowy, startujący w parach sportowych z Mariną Jelcową. Uczestnik igrzysk olimpijskich w Nagano (1998), mistrz (1996) i wicemistrz świata (1997), dwukrotny mistrz Europy (1993, 1997), medalista finału Champions Series oraz 3-krotny mistrz Rosji (1995, 1997, 1998). Zakończył karierę amatorską w 1999 r.

</doc>
<doc id="4683476" url="https://pl.wikipedia.org/wiki?curid=4683476" title="San Mateo (Anzoátegui)">
San Mateo (Anzoátegui)

San Mateo – miasto w Wenezueli, w stanie Anzoátegui.

</doc>
<doc id="4683478" url="https://pl.wikipedia.org/wiki?curid=4683478" title="Parafia św. Jadwigi Śląskiej w Nowym Lesie">
Parafia św. Jadwigi Śląskiej w Nowym Lesie

Parafia Świętej Jadwigi Śląskiej w Nowym Lesie – parafia rzymskokatolicka, znajdująca się w diecezji opolskiej, w dekanacie Głuchołazy.

</doc>
<doc id="4683479" url="https://pl.wikipedia.org/wiki?curid=4683479" title="Soledad (Wenezuela)">
Soledad (Wenezuela)

Soledad – miasto w Wenezueli, w stanie Anzoátegui.

</doc>
<doc id="4683481" url="https://pl.wikipedia.org/wiki?curid=4683481" title="Urica">
Urica

Urica – miasto w Wenezueli, w stanie Anzoátegui.

</doc>
<doc id="4683482" url="https://pl.wikipedia.org/wiki?curid=4683482" title="Parafia Chrystusa Króla w Nowym Świętowie">
Parafia Chrystusa Króla w Nowym Świętowie

Parafia Chrystusa Króla w Nowym Świętowie – parafia rzymskokatolicka, znajdująca się w diecezji opolskiej, w dekanacie Głuchołazy.

</doc>
<doc id="4683483" url="https://pl.wikipedia.org/wiki?curid=4683483" title="Zuata">
Zuata

Zuata – miasto w Wenezueli, w stanie Anzoátegui.

</doc>
<doc id="4683484" url="https://pl.wikipedia.org/wiki?curid=4683484" title="Parafia św. Jerzego w Podlesiu">
Parafia św. Jerzego w Podlesiu

Parafia świętego Jerzego w Podlesiu – parafia rzymskokatolicka, znajdująca się w diecezji opolskiej, w dekanacie Głuchołazy.

</doc>
<doc id="4683485" url="https://pl.wikipedia.org/wiki?curid=4683485" title="Róbert Hefler">
Róbert Hefler

Róbert Hefler (ur. 1999 w Érd) – węgierski kierowca wyścigowy.
Biografia.
Jest synem Róberta, który był kierowcą rajdowym, a w 2002 roku zdobył mistrzostwo Węgier w klasie N1. Hefler junior swoją karierę sportową rozpoczynał od startów w kartingu. W 2008 roku, startując w barwach zespołu Szép Gokart, zajął szóste miejsce w mistrzostwach Węgier w klasie Kadet 80. Rok później występował w zespole Top Motorsport, zdobywając w mistrzostwach Węgier szóstą pozycję w klasie Rotax Mini Max.
Po zakończeniu startów gokartami Hefler rywalizował w mistrzostwach Węgier w slalomie i wyścigach płaskich. W 2015 roku Hondą Civic VTI zdobył mistrzostwo Węgier w slalomie w kategorii junior. W sezonie 2018 zdobył mistrzostwo Węgierskiej Formuły Renault. W 2019 roku Węgier zdobył mistrzostwo krajowej Formuły 2000, jak również mistrzostwo FIA Strefy Środkowoeuropejskiej w klasie Formuły Renault. Zadebiutował ponadto w Österreichische Rennwagen Meisterschaft i Austriackiej Formule 3, zdobywając między innymi drugie miejsce w trzecim wyścigu na Hungaroringu.

</doc>
<doc id="4683486" url="https://pl.wikipedia.org/wiki?curid=4683486" title="Cycloramphus">
Cycloramphus

 
Cycloramphus – rodzaj płaza bezogonowego z rodziny Cycloramphidae. 
Zasięg występowania.
Rodzaj obejmuje gatunki występujące w południowe-wschodniej Brazylii. 
Systematyka.
Podział systematyczny.
Do rodzaju należą następujące gatunki:
Przypisy.
 

</doc>
<doc id="4683487" url="https://pl.wikipedia.org/wiki?curid=4683487" title="Parafia Narodzenia św. Jana Chrzciciela w Polskim Świętowie">
Parafia Narodzenia św. Jana Chrzciciela w Polskim Świętowie

Parafia Narodzenia świętego Jana Chrzciciela w Polskim Świętowie – parafia rzymskokatolicka, znajdująca się w diecezji opolskiej, w dekanacie Głuchołazy.

</doc>
<doc id="4683488" url="https://pl.wikipedia.org/wiki?curid=4683488" title="Mistrzostwa świata do lat 18 w hokeju na lodzie mężczyzn 2020/III Dywizja">
Mistrzostwa świata do lat 18 w hokeju na lodzie mężczyzn 2020/III Dywizja

Mistrzostwa świata do lat 18 w hokeju na lodzie mężczyzn III Dywizji 2020 rozegrane zostaną w dniach 16 – 22 marca 2020 (Grupa A) oraz 29 marca - 4 kwietnia 2020 (Grupa B).
Do mistrzostw III Dywizji przystąpi 12 zespołów, które zostały podzielone na dwie sześciozespołowe grupy. Zgodnie z formatem zawody III Dywizji odbędą się w dwóch grupach: Grupa A w Turcji (Stambuł), zaś grupa B w Luksemburgu (Kockelscheuer). Reprezentacje rywalizować będą systemem każdy z każdym.
Hale, w których przeprowadzone zostaną zawody:
Turnieje zostały odwołane z powodu pandemii COVID-19.
Grupa A.
Do mistrzostw świata drugiej dywizji w 2021 z Grupy A awansuje najlepsza reprezentacje. Ostatni zespół Grupy A zostanie zdegradowany i w 2021 zagra w Grupie B.
Tabela
    = awans do II dywizji grupy B     = utrzymanie w III dywizji grupy A     = spadek do III dywizji grupy B
Grupa B.
Do mistrzostw świata III Dywizji Grupy A w 2021 z Grupy B awansuje pierwsza drużyna.
Tabela
    = awans do III dywizji grupy A     = utrzymanie w III dywizji grupy B

</doc>
<doc id="4683490" url="https://pl.wikipedia.org/wiki?curid=4683490" title="Kote Mardżaniszwili">
Kote Mardżaniszwili

Konstantine (Kote) Mardżaniszwili (gruz. კონსტანტინე (კოტე) მარჯანიშვილი, ros. Константин Александрович Марджанов, "Konstantin Aleksandrowicz Mardżanow"; ur. 9 czerwca 1872 w Kwareli, zm. 17 kwietnia 1933 w Moskwie) – gruziński aktor i reżyser teatralny i filmowy.
Życiorys.
Od 1893 pracował w Kutaisi, a od 1897 w rosyjskich teatrach, w tym w latach 1910–1913 w Moskiewskim Akademickim Teatrze Artystycznym. Następnie zorganizował w Moskwie Wolny Teatr. Współpracował i kierował wieloma teatrami, m.in. w Kijowie, Rydze, Odessie, Moskwie i Petersburgu. W 1920 zorganizował w Piotrogrodzie Teatr Opery Komicznej, brał udział w wystawianiu spektakli teatralnych dla masowej widowni.
Od 1922 był organizatorem życia teatralnego w Gruzji, w latach 1922–1926 kierował Teatrem im. Szoty Rustawelego w Tbilisi, w 1928 założył II Państwowy Teatr Dramatyczny w Kutaisi (w 1930 przeniesiony do Tbilisi, w 1933 nazwany jego imieniem).
Wystawiał sztuki gruzińskie i rosyjskie, klasyczne i współczesne dramaty europejskie, m.in. "Owcze źródło" Lope de Vegi. Wystawiał także opery i operetki.
W latach 1924–1929 był także reżyserem filmowym. W ostatnich latach, nie zrywając związków z Gruzją, wystawiał spektakle w moskiewskich teatrach.

</doc>
<doc id="4683491" url="https://pl.wikipedia.org/wiki?curid=4683491" title="Veľká Ružínska jaskyňa">
Veľká Ružínska jaskyňa

Veľká Ružínska jaskyňa (też: "Rothova diera" albo "Rothova jaskyňa") – jaskinia krasowa w grupie górskiej Čierna hora (Rudawy Spiskie) na Słowacji.
Położenie.
Jaskinia znajduje się w masywie zwanym "Pokryvy", tworzącym tzw. Kras Rużyński, zbudowanym z jasnoszarych, przebarwiających się na różowo wapieni jurajskich. Leży w zachodnim stoku doliny Malý Ružínok. Jej wejście znajduje się na wysokości 614 m n.p.m., ok. 50 m ponad dnem doliny. Jaskinia leży na terenie katastralnym wsi Malá Lodina w powiecie powiecie Koszyce-okolice w kraju koszyckim.
Nazwa.
Nazwę "Rothova diera" ("Rothova jaskyňa") jaskinia otrzymała na cześć pedagoga, a także geologa i speleologa, „ojca” słowackiej speleoarcheologii Samuela Rotha (1851–1889), który w latach 1879–1880 prowadził w niej badania speleoarcheologiczne.
Charakterystyka.
Jaskinia ma formę jednego przestronnego korytarza, praktycznie bez odgałęzień, ciągnącego się z niewielkim spadem na długości 112 m w głąb górotworu. Wejściowy portal jaskini, widoczny z doliny, ma szerokość ok. 17 m i wysokość ok. 5 m. Przednia część jaskini osiąga szerokość 10–15 m. Największa wysokość korytarza przekracza nieco 10 m. W głębi jaskinia coraz bardziej zwęża się i obniża.
Przednia część jaskini powstała w jasnoszarych, miejscami szarozielonych wapieniach. Głębsze partie wytworzone są w wapieniach zabarwionych na różowo. Widoczne są w niej ślady modelacji rzecznej, jednak nie odpowiada za nią niewielki potok płynący doliną Malý Ružínok, lecz jakiś znacznie większy ciek wodny – być może jakiś pra-Hornad (wyniesienie jaskini ponad koryto dzisiejszego Hornadu wynosi ok. 340 m).
Jaskinia prawie zupełnie pozbawiona jest szaty naciekowej. Natomiast zimą tworzą się w niej lodowe stalaktyty i stalagmity, osiągające długości do kilkudziesięciu centymetrów.
Fauna.
Prowadzone od 1879 r. badania speleoarcheologiczne wykazały w jaskini liczne kości niedźwiedzia jaskiniowego. Jaskinia jest od lat znanym miejscem zimowania nietoperzy. W latach 1994–2001 stwierdzono w niej zimowanie łącznie 14 gatunków nietoperzy (jednak nie wszystkie zimowały co roku). Średnio rocznie zimowało w niej po ok. 20 sztuk tych ssaków, z czego blisko połowę stanowili przedstawiciele gatunku nocek duży.
Historia.
Jak świadczą odnalezione w niej ślady ognisk, jaskinia była odwiedzana przez człowieka już w paleolicie. W neolicie zamieszkiwali ją przedstawiciele kultury bukowogórskiej, po których pozostały m.in. ułomki glinianych naczyń.
Ochrona.
Jaskinia leży w granicach rezerwatu przyrody Vozárska (słow. "Národná prírodná rezervácia Vozárska"). Dodatkowo jest chroniona jako pomnik przyrody (słow. "Chránený prírodný výtvor Veľká Ružínska jaskyňa"). Nie znajduje się w rejestrze słowackich jaskiń udostępnionych do samodzielnego zwiedzania.

</doc>
<doc id="4683492" url="https://pl.wikipedia.org/wiki?curid=4683492" title="Parafia św. Marcina Biskupa w Starym Lesie">
Parafia św. Marcina Biskupa w Starym Lesie

Parafia Świętego Marcina Biskupa w Starym Lesie – parafia rzymskokatolicka, znajdująca się w diecezji opolskiej, w dekanacie Głuchołazy.

</doc>
<doc id="4683496" url="https://pl.wikipedia.org/wiki?curid=4683496" title="Katedra elbląska">
Katedra elbląska



</doc>
<doc id="4683501" url="https://pl.wikipedia.org/wiki?curid=4683501" title="Free Fight Federation">
Free Fight Federation

Free Fight Federation, FFF – polska federacja mieszanych sztuk walki (MMA), organizująca gale składające się wyłącznie z typu freak show fight.
Historia.
FFF 1: Najman vs. Trybson
Pierwsza gala FFF, która odbyła się 8 czerwca 2019, transmitowana na antenie głównej Polsatu oraz Polsat Sport Fight w szczytowym momencie zgromadziła przed telewizorami ponad 2,2 miliona widzów. W walce wieczoru Paweł „Trybson” Trybała (5-3, 5 KO) pokonał przed czasem Marcina „El Testosterona" Najmana (1-4, 1 SUB) po upływie zaledwie 40 sekund.
FFF 2: Świerczewski vs. Greg Collins
Gala Free Fight Federation 2, mająca miejsce 21 grudnia 2019 w Zielonej Górze, zgromadziła słabszą oglądalność. W walce wieczoru były piłkarz Piotr Świerczewski pokonał Grzegorza „Grega Collinsa" Chmielewskiego przez jednogłośną decyzję sędziów. W co-main evencie ujrzeliśmy starcie pomiędzy Tomaszem Słodkiewiczem i Dariuszem „DJ Decksem" Działkiem, które wygrał ten drugi.

</doc>
<doc id="4683503" url="https://pl.wikipedia.org/wiki?curid=4683503" title="Krzysztof Kałwak">
Krzysztof Kałwak

Krzysztof Kałwak (ur. 10 października 1969) – polski hematolog, profesor dr hab. nauk medycznych, profesor zwyczajny Katedry i Kliniki Transplantacji Szpiku, Onkologii i Hematologii Dziecięcej, oraz prodziekan Wydziału Lekarskiego Kształcenia Podyplomowego Uniwersytetu Medycznego im. Piastów Śląskich we Wrocławiu w latach 2012-2015. W 2020 roku wprowadził technologię CAR-T do leczenia dzieci z oporną białaczką limfoblastyczną. 1 października 2021 r. został następcą prof. dr hab. Alicji Chybickiej na stanowisku kierownika Katedry i Kliniki Transplantacji Szpiku, Onkologii i Hematologii Dziecięcej.
Życiorys.
Krzysztof Kałwak w okresie szkolnym był stypendystą Krajowego Funduszu na rzecz Dzieci. W 1995 ukończył studia medyczne na Akademii Medycznej im. Piastów Śląskich, 27 października 2000 obronił pracę doktorską "Wczesna i późna rekonstytucja immunologiczna u dzieci po przeszczepieniu komórek progenitorowych układu krwiotwórczego z uwzględnieniem immunoterapii i immunomodulacji" (promotorka – Janina Bogusławska-Jaworska). 27 października 2006 habilitował się na podstawie pracy zatytułowanej "Wybrane zagadnienia z immunologii okresu poprzeszczepowego u dzieci poddanych transplantacji komórek hematopoetycznych". 19 lutego 2014 nadano mu tytuł profesora w zakresie nauk medycznych.
W 2008 roku objął funkcję profesora nadzwyczajnego w Katedrze i Klinice Transplantacji Szpiku, Onkologii i Hematologii Dziecięcej, a w 2012 r. także prodziekana na Wydziale Lekarskim Kształcenia Podyplomowego Uniwersytetu Medycznego im. Piastów Śląskich we Wrocławiu. W 2021 r. został kierownikiem Katedry i Kliniki Transplantacji Szpiku, Onkologii i Hematologii Dziecięcej we Wrocławiu (tzw. „Przylądka Nadziei”).

</doc>
<doc id="4683507" url="https://pl.wikipedia.org/wiki?curid=4683507" title="Bieg z przeszkodami">
Bieg z przeszkodami



</doc>
<doc id="4683509" url="https://pl.wikipedia.org/wiki?curid=4683509" title="David Dastmalchian">
David Dastmalchian

David Dastmalchian (ur. 21 lipca 1977 w Filadelfii) – amerykański aktor, scenarzysta, producent i dramaturg pochodzenia ormiańskiego, irańskiego i irlandzkiego. Wystąpił m.in. w filmach "Mroczny rycerz" (2008), "Labirynt" (2013), "Blade Runner 2049" (2017), a także w "Ant-Manie" (2015) i jego sequelu (2018).
Życiorys.
Ukończył Shawnee Mission South High School w Overland Park i szkołę teatralną przy Uniwersytecie DePaul w Chicago. Po studiach pracował jako zawodowy rybak na Alasce, cyrkowiec, jeździł z kinem objazdowym. Związał się z zespołem Shattered Globe Theatre Company i Caffeine Theatre w Chicago.

</doc>
<doc id="4683510" url="https://pl.wikipedia.org/wiki?curid=4683510" title="Mistrzostwa Świata Juniorek w Hokeju na Lodzie 2020/I Dywizja">
Mistrzostwa Świata Juniorek w Hokeju na Lodzie 2020/I Dywizja

Mistrzostwa Świata Juniorek w Hokeju na Lodzie I Dywizji 2020 rozegrane zostały odpowiednio w dniach 3 - 9 stycznia 2020 (Grupa A) oraz 2 - 8 stycznia 2020 (Grupa B).
Do mistrzostw I Dywizji przystąpiło 12 zespołów, które zostały podzielone na dwie grupy po sześć zespołów. Zgodnie z formatem zawody I Dywizji odbyły się w dwóch grupach: Grupa A w Niemczech (Füssen), zaś grupa B w Polsce (Katowice). Reprezentacje rywalizowały systemem każdy z każdym.
Hale, w których przeprowadzone zostały zawody:
Grupa A.
Do mistrzostw świata elity juniorek w 2021 z Grupy A awansowała najlepsza reprezentacja. Ostatni zespół Grupy A został zdegradowany i w 2021 zagra w Grupie B.
Tabela
    = awans do elity     = utrzymanie w I dywizji grupy A     = spadek do I dywizji grupy B
Dyrektoriat turnieju wybrał trójkę najlepszych zawodniczek, po jednej na każdej pozycji:
Grupa B.
Do mistrzostw świata I Dywizji Grupy A w 2021 z Grupy B awansowała pierwsza drużyna. Ostatni zespół Grupy B został zdegradowany i w 2021 zagra w mistrzostwach świata II Dywizji Grupy A.
Tabela
    = awans do I dywizji grupy A     = utrzymanie w I dywizji grupy B     = spadek do II dywizji grupy A
Dyrektoriat turnieju wybrał trójkę najlepszych zawodniczek, po jednej na każdej pozycji:

</doc>
<doc id="4683512" url="https://pl.wikipedia.org/wiki?curid=4683512" title="Węgierska Formuła Renault">
Węgierska Formuła Renault

Węgierska Formuła Renault – cykl wyścigów samochodowych według przepisów Formuły Renault, organizowane w ramach wyścigowych mistrzostw Węgier. Mistrzostwa serii są organizowane od 2008 roku.
Wyścigi Węgierskiej Formuły Renault są organizowane wspólnie z innymi seriami, jak Węgierska Formuła 2000 czy Österreichische Rennwagen Meisterschaft.

</doc>
<doc id="4683517" url="https://pl.wikipedia.org/wiki?curid=4683517" title="Daniel Sunjata">
Daniel Sunjata

Daniel Sunjata Condon (ur. 30 grudnia 1971 w Evanston) – amerykański aktor filmowy, telewizyjny i teatralny.
Życiorys.
Wczesne lata.
Urodził się w Evanston w Illinois. „Sunjata”, pierwotnie jego drugie imię, to gwinejskie słowo określające „głodny lew” i zostało mu dane przez przybranych rodziców, Catherine i Billa Condona, dyspozytor policji i pracownik praw obywatelskich. Wychowywał się w Chicago z siostrą Leah. Uczęszczał do Mt. Carmel High School. W liceum grał w dwóch drużynach piłkarskich mistrzostw stanu. Na drugim roku studiów w Florida A&amp;M University wystąpił w przedstawieniu, co skłoniło go do zmiany kierunku z biznesu na sztukę. W 1995 ukończył University of Southwestern Louisiana. W 1998 został absolwentem Tisch School of Acting przy Uniwersytecie Nowojorskim. 
Kariera.
Wystąpił w operze mydlanej "Wszystkie moje dzieci" (2001), kilku odcinkach "" (2002–04), serialu "Seks w wielkim mieście" (2002) w roli żeglarza na urlopie na lądzie w pierwszym odcinku tematycznym po 11 września - pt. „Anchors Away”. W 2003 był jednym z 50. najpiękniejszych ludzi roku wybranych przez magazyn „People”.
W 2003 zdobył nagrodę Theatre World Award i swoją pierwszą nominację do Tony Award za rolę Darrena Lemminga, gejowskiego baseballisty Major League Baseball w "Take Me Out".
W dramacie "Brother to Brother" (2004) wcielił się w postać poety Langstona Hughesa. Zyskał popularność jako Franco Rivera w serialu FX "Wołanie o pomoc" (2004–11) i jako pielęgniarz Eli w serialu ABC "Chirurdzy" ("Grey's Anatomy", 2010–11). Na kinowym ekranie grywał drugoplanowe role w takich filmach jak "Diabeł ubiera się u Prady" (2006) czy "Mroczny rycerz powstaje" (2012).

</doc>
<doc id="4683523" url="https://pl.wikipedia.org/wiki?curid=4683523" title="Anatolij Szapiro">
Anatolij Szapiro

Anatolij Pawłowicz Szapiro (ros. Анатолий Павлович Шапиро, ukr. Анатолій Павлович Шапіро, ur. w Konstantynohradzie (obecnie Krasnohrad w obwodzie połtawskim), zm. 8 października 2005 w Nowym Jorku) – żydowski żołnierz Armii Czerwonej, major, dowódca batalionu, który 27 stycznia 1945 jako pierwszy otworzył bramę niemieckiego nazistowskiego obozu Auschwitz-Birkenau, uhonorowany pośmiertnie tytułem Bohatera Ukrainy w 2006.
Życiorys.
Ukończył szkołę średnią, a w 1934 Instytut Inżynieryjno-Pedagogiczny w Zaporożu i uzyskał dyplom inżyniera technologa. W 1935 został powołany do Armii Czerwonej, ukończył roczny kurs oficerski w batalionie radiowym Charkowskiego Okręgu Wojskowego i otrzymał stopień młodszego porucznika. Po demobilizacji pracował na Zaporożu i w obwodzie dniepropietrowskim, w październiku 1941 ochotniczo zgłosił się do armii i został skierowany na front w stopniu porucznika, walcząc m.in. w rejonie Mineralnych Wód jako dowódca plutonu zwiadu w 76 Brygadzie Piechoty Morskiej. Później został zastępcą dowódcy i następnie dowódcą batalionu piechoty, biorąc udział w walkach na Północnym Kaukazie i na Kubaniu, w wyzwalaniu Tuapse i Rostowa nad Donem. Walczył w rejonie Taganrogu, nad rzeką Mius i w bitwie na łuku kurskim, w walce pod Prochorowką został ranny i trafił do szpitala. Po wyleczeniu walczył w składzie 30 Dywizji Irkuckiej jako dowódca batalionu i w składzie 100 Dywizji Piechoty 106 Korpusu Piechoty na analogicznym stanowisku, brał udział w forsowaniu Dniepru i zajmowaniu terytorium Polski oraz Czechosłowacji, w tym w walkach o Kraków. 26 stycznia 1945 jako dowódca 1085 batalionu piechoty w stopniu majora uczestniczył w walkach o miasto Oświęcim, następnego dnia wraz z batalionem mimo utraty połowy żołnierzy (głównie wskutek wybuchów min na polach minowych) dotarł do hitlerowskiego obozu Auschwitz i jako pierwszy otworzył jego bramy. Jego żołnierze zajęli się prawie trzema tysiącami pozostałych w obozie, skrajnie wygłodzonych więźniów. Później brał udział w walkach na terytorium Czechosłowacji, w tym w operacji praskiej, był kontuzjowany. Został odznaczony dwudziestoma orderami i medalami, w tym Orderem Wojny Ojczyźnianej I klasy (za udział w wyzwalaniu Krakowa) i II klasy oraz dwoma Orderami Czerwonej Gwiazdy. W 1947 został zdemobilizowany, później pracował w różnych przedsiębiorstwach Zaporoża i przy budowie kujbyszewskiej elektrowni wodnej oraz na Syberii i w Kaliningradzie. Po rozpadzie ZSRR, w 1992 przeniósł się do USA, mieszkał w Nowym Jorku, na Long Island. Brał aktywny udział w pracach organizacji weteranów, spotykał się z młodzieżą i byłymi więźniami hitlerowskich obozów, publikował artykuły i napisał kilka książek o wojnie i swoim życiu, m.in. wydany w maju 2005 "Złowisnyj Marafon". Postanowieniem Prezydenta RP z 14 stycznia 2005 został odznaczony Krzyżem Oficerskim Orderu Zasługi RP. Został pochowany na żydowskim cmentarzu w Beth Moses na Long Island.
21 września 2006 prezydent Ukrainy Wiktor Juszczenko pośmiertnie nadał mu tytuł Bohatera Ukrainy. Na Brooklynie w Klubie Ocalałych z Holocaustu utworzono miejsce jego pamięci. 9 maja 2008 na fasadzie budynku dawnej rady miejskiej w Zaporożu odsłonięto poświęconą mu tablicę pamiątkową.

</doc>
<doc id="4683528" url="https://pl.wikipedia.org/wiki?curid=4683528" title="Ottar Myrseth">
Ottar Myrseth

Ottar Mikael Myrseth (ur. 1951) – norweski duchowny, biskup Skandynawii Nordyckiego Kościoła Katolickiego.
Ottar Myrseth jest starszym bratem Jana Myrsetha - luterańskiego biskupa Tunsbergu. W latach 1978–2001 był duchownym Kościoła Norwegii. Jako pastor luterański pracował w Oslo i Spjelkaviku. Reprezentował poglądy konserwatywne. Był wieloletnim kapelanem biskupa diecezji Møre oraz wiodącym członkiem ruchu wewnątrzkościelnej opozycji wobec zmian obyczajowych w Kościele Norwegii. Jako przewodniczący stał na czele grupy konserwatywnych norweskich teologów o nazwie "Samråd på Kirkens Grunn".
W 2001 roku przeszedł na starokatolicyzm, wstąpił do Nordyckiego Kościoła Katolickiego i został wyświęcony na prezbitera przez biskupa diecezji Buffalo-Pittsburgh PNKK, Tadeusza Pepłowskiego. Jako duchowny NKK sprawuje opiekę nad misją św. Olafa w Ålesund. Od 2013 roku pełnił funkcje wikariusza generalnego NKK dla Skandynawii i dziekana Selja.
25 października 2019 roku VIII Synod Nordyckiego Kościoła Katolickiego nominował Ottara Myrsetha biskupem-elektem NKK. 12 maja 2020 roku z uwagi na przesunięcie terminu konsekracji biskupiej o kilka miesięcy został za zgodą biskupów Unii Scrantońskiej podniesiony do godności archiprezbitera i otrzymał prawo noszenia infuły oraz pastorału. Jego instalacji na mitrata dokonał w Oslo, Roald Flemestad.
11 października 2021 roku został konsekrowany w kościele katedralnym św. Jana Chrzciciela w Oslo przez Roalda Flemestada na biskupa diecezji Skandynawii (Norwegia, Szwecja). W 2022 roku został sygnatariuszem Unii Scrantońskiej.

</doc>
<doc id="4683531" url="https://pl.wikipedia.org/wiki?curid=4683531" title="Podnoszenie ciężarów na Letnich Igrzyskach Olimpijskich 2008 – waga do 48 kg kobiet">
Podnoszenie ciężarów na Letnich Igrzyskach Olimpijskich 2008 – waga do 48 kg kobiet

Rywalizacja w wadze do 48 kg kobiet w podnoszeniu ciężarów na Letnich Igrzyskach Olimpijskich 2008 została rozegrana w dniu 9 sierpnia 2008 roku w hali Pekińskiego Uniwersytetu Aeronautyki i Astronautyki.

</doc>
<doc id="4683532" url="https://pl.wikipedia.org/wiki?curid=4683532" title="Tomasz Wróbel (hematolog)">
Tomasz Wróbel (hematolog)

Tomasz Wróbel – polski hematolog, dr hab. nauk medycznych, profesor zwyczajny, oraz kierownik Katedry i Kliniki Hematologii, Nowotworów Krwi i Transplantacji Szpiku Wydziału Lekarskiego Kształcenia Podyplomowego Uniwersytetu Medycznego im. Piastów Śląskich we Wrocławiu.
Życiorys.
W 1989 ukończył studia medyczne na Akademii Medycznej im. Piastów Śląskich, 28 czerwca 1996 obronił pracę doktorską "Rola megakariocytów i fibroblastów w procesie włóknienia szpiku w zespołach mieloproliferacyjnych", 12 stycznia 2007 habilitował się na podstawie pracy zatytułowanej "Rola angiogenezy w patogenezie wybranych nowotworów układu krwiotwórczego". 14 sierpnia 2014 nadano mu tytuł profesora w zakresie nauk medycznych.
Został zatrudniony na stanowisku profesora nadzwyczajnego Katedry i Kliniki Hematologii, Nowotworów Krwi i Transplantacji Szpiku Wydziału Lekarskiego Kształcenia Podyplomowego Akademii Medycznej im. Piastów Śląskich.
Objął funkcję profesora zwyczajnego, a także kierownika w Katedrze i Klinice Hematologii, Nowotworów Krwi i Transplantacji Szpiku na Wydziale Lekarskim Kształcenia Podyplomowego Uniwersytetu Medycznego im. Piastów Śląskich we Wrocławiu.
Jest prodziekanem Wydziału Lekarskiego Kształcenia Podyplomowego Uniwersytetu Medycznego im. Piastów Śląskich we Wrocławiu.

</doc>
<doc id="4683533" url="https://pl.wikipedia.org/wiki?curid=4683533" title="Mistrzostwa Świata Juniorek w Hokeju na Lodzie 2020/II Dywizja">
Mistrzostwa Świata Juniorek w Hokeju na Lodzie 2020/II Dywizja

Mistrzostwa Świata Juniorek w Hokeju na Lodzie II Dywizji 2020 rozegrane zostały odpowiednio w dniach 25 - 28 stycznia 2020 (Grupa A) oraz 28 stycznia - 2 lutego 2020 (Grupa B).
Do mistrzostw I Dywizji przystąpiło 8 zespołów, które zostały podzielone na dwie grupy po cztery zespoły. Zgodnie z formatem zawody II Dywizji odbyły się w dwóch grupach: Grupa A w Holenderskim (Eindhoven), zaś grupa B w Meksykańskim (Meksyku). Reprezentacje rywalizowały systemem każdy z każdym.
Hale, w których przeprowadzone zostały zawody:
Grupa A.
Do mistrzostw świata I Dywizji Grupy B w 2021 z Grupy A awansowała pierwsza drużyna.
Tabela
    = awans do I dywizji grupy B     = utrzymanie w II dywizji grupy A     = spadek do II dywizji grupy B
Dyrektoriat turnieju wybrał trójkę najlepszych zawodniczek, po jednej na każdej pozycji:
Grupa B.
Do mistrzostw świata II Dywizji Grupy A w 2021 z Grupy B awansowała pierwsza drużyna.
Tabela
    = awans do fazy play-off 
Faza pucharowa.
Półfinały
Mecz o trzecie miejsce
Finał
Dyrektoriat turnieju wybrał trójkę najlepszych zawodniczek, po jednej na każdej pozycji:

</doc>
<doc id="4683537" url="https://pl.wikipedia.org/wiki?curid=4683537" title="Podnoszenie ciężarów na Letnich Igrzyskach Olimpijskich 2008 – waga do 53 kg kobiet">
Podnoszenie ciężarów na Letnich Igrzyskach Olimpijskich 2008 – waga do 53 kg kobiet

Rywalizacja w wadze do 53 kg kobiet w podnoszeniu ciężarów na Letnich Igrzyskach Olimpijskich 2008 została rozegrana w dniu 10 sierpnia 2008 roku w hali Pekińskiego Uniwersytetu Aeronautyki i Astronautyki.

</doc>
<doc id="4683541" url="https://pl.wikipedia.org/wiki?curid=4683541" title="Władysław Orczykowski">
Władysław Orczykowski

Władysław Orczykowski (ur. 4 marca 1899 w Gowarzewie, zm. 14 lipca 1919 pod Tarnopolem) – żołnierz Legionów Polskich, armii niemieckiej i podoficer Wojska Polskiego. Uczestnik I wojny światowej i wojny polsko-bolszewickiej. Kawaler Orderu Virtuti Militari.
Życiorys.
Urodził się 4 marca 1899 w Gowarzewie w rodzinie Stanisława i Magdaleny z d. Krych.
Od jesieni 1914 ochotnik w II batalionie 3 pułku piechoty Legionów Polskich. Po kryzysie przysięgowym wcielony w 1917 do Armii Cesarstwa Niemieckiego. Walczył na froncie francuskim, gdzie dostał się do niewoli. We Francji wstępuje do Armii Polskiej gen. Józefa Hallera. Po powrocie do Polski wstąpił do 8 kompanii 3 pułku piechoty Legionów. Walczył z nim na froncie galicyjskim, szczególnie odznaczył się w boju pod Tarnopolem, gdzie poległ w walce 14 lipca 1919. Za to odznaczono go pośmiertnie Orderem Virtuti Militari. 

</doc>
<doc id="4683542" url="https://pl.wikipedia.org/wiki?curid=4683542" title="Podnoszenie ciężarów na Letnich Igrzyskach Olimpijskich 2008 – waga do 58 kg kobiet">
Podnoszenie ciężarów na Letnich Igrzyskach Olimpijskich 2008 – waga do 58 kg kobiet

Rywalizacja w wadze do 58 kg kobiet w podnoszeniu ciężarów na Letnich Igrzyskach Olimpijskich 2008 została rozegrana w dniu 11 sierpnia 2008 roku w hali Pekińskiego Uniwersytetu Aeronautyki i Astronautyki.

</doc>
<doc id="4683547" url="https://pl.wikipedia.org/wiki?curid=4683547" title="Mickell Gladness">
Mickell Gladness

Mickell Jawaun Gladness (ur. 26 lipca 1986 w Birmingham) – amerykański koszykarz, występujący na pozycji środkowego.
W 2010 i 2012 reprezentował Miami Heat, a w 2013 drużynę D-League Select, podczas rozgrywek letniej ligi NBA w Las Vegas.
22 lutego 2020 został zawodnikiem Asseco Arki Gdynia.

</doc>
<doc id="4683555" url="https://pl.wikipedia.org/wiki?curid=4683555" title="Mistrzostwa NCAA Division II w Zapasach w 2013">
Mistrzostwa NCAA Division II w Zapasach w 2013

Mistrzostwa NCAA Division II w zapasach w 2013 roku rozegrane zostały w Birmingham w dniach 8 – 9 marca. Zawody odbyły się na terenie Cross Plex Harris Arena.
Punkty zdobyły 34 drużyny.

</doc>
<doc id="4683556" url="https://pl.wikipedia.org/wiki?curid=4683556" title="Blokada alkoholowa">
Blokada alkoholowa

Blokada alkoholowa – urządzenie techniczne uniemożliwiające uruchomienie silnika pojazdu silnikowego i pojazdu szynowego, w przypadku gdy zawartość alkoholu w wydychanym przez kierującego powietrzu wynosi co najmniej 0,1 mg alkoholu w 1 dm³.

</doc>
<doc id="4683558" url="https://pl.wikipedia.org/wiki?curid=4683558" title="Maria Markowicz-Łohinowicz">
Maria Markowicz-Łohinowicz

Maria Markowicz-Łohinowicz (ur. 19 listopada 1933 w Warszawie, zm. 6 czerwca 1974) – chemik i geolog.
Życiorys.
Urodziła się w Warszawie w rodzinie działaczy komunistycznych Józefa Łohinowicza i Heleny Markowicz. Ojciec był nauczycielem wiejskim i przywódcą białoruskiego i polskiego ruchu robotniczego. W 1936 wyjechał z Danii do ZSRR, gdzie został uwięziony i prawdopodobnie w 1940 zmarł. W latach 1934–1938 Maria przebywała w rodzinie zastępczej w Kopenhadze, później w latach 1938–1939 wraz z matką, działaczką i historykiem ruchu robotniczego, w Warszawie. Następnie została umieszczona w polskich domach dziecka w Samarkandzie i Zagorsku pod Moskwą. W kwietniu 1945 powróciła z matką do Warszawy, w 1951 zdała maturę i została skierowana na studia do Instytutu Chemiczno-Technologicznego im. D. Mendelejewa w Moskwie. Tam ukończyła Wydział Technologii Związków Organicznych – dyplom z 18 czerwca 1956. 1 września 1956 rozpoczęła pracę zawodową w Instytucie Tworzyw Sztucznych w Warszawie. W 1957 ukończyła zorganizowany przez Polskie Towarzystwo Chemiczne kurs chromatografii. 7 października 1957 przyznano Jej tytuł naukowy asystenta przy Zakładzie Tworzyw Kondensacyjnych Instytutu Tworzyw Sztucznych. Urzędowo zmieniła nazwisko z Markowicz na Markowicz-Łohinowicz na podstawie orzeczenia Rady Narodowej m. st. Warszawy z dnia 11 marca 1960. W 1961 podjęła studia na Wydziale Geologii Uniwersytetu Warszawskiego, które ukończyła ze specjalizacją geologia czwartorzędu (dyplom ukończenia z 30 kwietnia 1968). Zarówno jej praca magisterska ("Rola chemicznego rozpuszczania wapieni w kształtowaniu rzeźby Jury Polskiej między Częstochową a Zawierciem"), jak i doktorska poświęcone były zagadnieniom krasowym. 18 marca 1974 uzyskała stopień doktora na podstawie rozprawy na temat korozji krasowej Jury Częstochowskiej w czwartorzędzie. Pozostawiła kilkanaście prac poświęconych procesom chemicznym zjawisk krasowych. Brała udział w wyprawach speleologicznych, a w 1973 reprezentowała Polskę na VI Międzynarodowym Kongresie Speleologicznym w Ołomuńcu. Była członkiem Speleoklubu Warszawskiego Polskiego Towarzystwa Turystyczno-Krajoznawczego, Sekcji Speleologicznej Polskiego Towarzystwa Przyrodników im. M. Kopernika oraz Komitetu Redakcyjnego „Speleologii”. Działała w organizacjach młodzieżowych, a od 1956 w PZPR i Związkach Zawodowych.
Zmarła nagle, na serce. Pochowana razem z matką na Cmentarzu Wojskowym na Powązkach, kwatera C33-4-20.
Upamiętnienie.
Helena Markowicz, po śmierci Marii, ufundowała nagrodę, którą ustanowiło i przyznawało – z inspiracji swej Sekcji Speleologicznej – Polskie Towarzystwo Przyrodników im. Kopernika w Krakowie. Od 1986 przyznawany jest (autorom i redaktorom najlepszych publikacji naukowych z zakresu speleologii oraz badań krasu) wybity z brązu Medal im. Marii Markowicz-Łohinowicz.

</doc>
<doc id="4683570" url="https://pl.wikipedia.org/wiki?curid=4683570" title="11 Dywizja Kawalerii Honwedu">
11 Dywizja Kawalerii Honwedu

11 Dywizja Kawalerii Honwedu (niem. "k. u. 11. LKTD.") – wielka jednostka kawalerii królewsko-węgierskiej Obrony Krajowej.
Historia dywizji.
11 Dywizja Kawalerii Honwedu została sformowana w 1913 roku. Komenda dywizji stacjonowała w Debreczynie. W latach 1913–1914 w skład dywizji wchodziła:

</doc>
<doc id="4683573" url="https://pl.wikipedia.org/wiki?curid=4683573" title="Węgierska Formuła Renault Sezon 2013">
Węgierska Formuła Renault Sezon 2013

Węgierska Formuła Renault Sezon 2013 – trzeci sezon Węgierskiej Formuły Renault.

</doc>
<doc id="4683579" url="https://pl.wikipedia.org/wiki?curid=4683579" title="Hélène Joy">
Hélène Joy

Hélène Joy – australijsko-kanadyjska aktorka telewizyjna, teatralna i filmowa, najbardziej znana z ról w serialach "Durham County" i "Detektyw Murdoch".

</doc>
<doc id="4683593" url="https://pl.wikipedia.org/wiki?curid=4683593" title="Węgierska Formuła Renault Sezon 2014">
Węgierska Formuła Renault Sezon 2014

Węgierska Formuła Renault Sezon 2014 – czwarty sezon Węgierskiej Formuły Renault.

</doc>
<doc id="4683594" url="https://pl.wikipedia.org/wiki?curid=4683594" title="Love Hurts Tour">
Love Hurts Tour

Love Hurts Tour - trzecia solowa trasa koncertowa amerykańskiej piosenkarki Cher, promująca jej dwudziesty pierwszy album "Love Hurts" oraz ścieżkę dźwiękową do filmu Syreny. Trasa prowadziła przez Amerykę Północną oraz Europę. 
Historia.
Zachęcona sukcesem wydawnictwa muzycznego "Love Hurts" oraz europejskim singlem „The Shoop Shoop Song (It's in His Kiss)", Cher sześciokrotnie wystąpiła na scenie w Atlantic City oraz Las Vegas, co zostało uznane za zapowiedź nowej trasy koncertowej. W tym czasie kilkukrotnie wystąpiła w programach telewizyjnych, promując nowy album. Cher intensywnie koncertowała w Europie, pozostawiając sobie możliwość występu w Stanach Zjednoczonych w zaledwie trzech miastach. Europejska część trasy początkowo miała rozpocząć się w marcu 1991, jednakże została przełożona na kwiecień tego samego roku z powodu choroby artystki. Podczas wywiadu Cher przeprosiła swoich odbiorców, stwierdzając:""Jestem bardzo rozczarowana tym, że musieliśmy przełożyć występy i przepraszam wszystkich moich fanów, którzy kupili bilety"”. 
W porównaniu z poprzednią trasą koncertową Heart of Stone, program występów był mniej skomplikowany, jednakże wzbudzał większe emocje ze względu na użyte stroje oraz wykorzystane symbole religijne. Na środku sceny znajdowało się duże wyschnięte drzewo z gałęziami rozprzestrzeniającymi się na całą platformę sceniczną. Były tam również ceglane kolumny opatrzone symbolami religijnymi: przebity wąż, stylizowana ryba, którą pierwsi Chrześcijanie rysowali w katakumbach, krzyż, a także serce ex-voto, które pojawiło się na okładce albumu Heart of Stone. Po prawej stronie w powietrzu wisiał czarny nagi anioł ze złotymi skrzydłami. 
Trasa koncertowa miała charakter rockowy, co oznacza, że wiele jej popularnych utworów zostało pominiętych. W zamian Cher wykonała inne utwory: "Many Rivers to Cross", "Fire" oraz "Love is a Battlefield".
Stroje sceniczne.
Projektant Bob Mackie stworzył dziewięć unikalnych strojów specjalnie na trasę koncertową „Love Hurts", jednak Cher częściowo zdecydowała się na kostiumy, które miała na sobie podczas poprzednich tras koncertowych lub wystąpień publicznych. Podczas wykonywania utworów "We All Sleep Alone" oraz "I Found Someone" miała na sobie czarny kostium z dziurami, licznymi cekinami, a na głowę założyła perukę z czarnymi, kręconymi włosami. W czasie wykonywania pierwszej piosenki założyła jeszcze czarną, skórzaną kurtkę. Ten sam kostium został wykorzystany w teledysku do utworu "I Found Someone", gdzie Cher śpiewa na tle zespołu muzycznego. Wykonując utwór "After All" artystka miała na sobie futrzany płaszcz Królowej Lodu z cekinowymi wzorami i szpiczastym kapeluszem. Sukienka, w której Cher wystąpiła podczas rozdania nagród Akademii Filmowej w 1988, była podobna do tej, w której wykonywała utwór "Many Rivers to Cross".
Pozostałe kostiumy były prezentowane tylko na tej trasie. Przez pierwszą część koncertu Cher miała na sobie garnitur, z czego górna część zawsze była rozpięta, aby pokazać koronkowy top z długimi i przezroczystymi rękawami. Podczas tego występu miała na głowie czerwoną perukę z kręconymi włosami, a na szyi dużo naszyjników z pereł. W kolejnej części koncertu, kiedy wykonywała utwory "Love and Understanding" i "Save Up All Your Tears", wystąpiła w koronkowej sukience oraz czarnej peruce. W następnej części wystąpiła w gorsecie "bondage", czarnych butach oraz czarnych spodniach. Używała również czarnej kręconej peruki, a czasem słomkowego kapelusza. Podczas wykonywania utworu "Love Is a Battlefield" miała na sobie sukienkę w stylu rzymskiego żołnierza. 
Lista utworów.
Źródło:
&lt;br&gt;

</doc>
<doc id="4683596" url="https://pl.wikipedia.org/wiki?curid=4683596" title="Franciszka Zwonarz">
Franciszka Zwonarz

Franciszka Zwonarz z domu Jodłowska (ur. 28 marca 1908, zm. 25 marca 1971) – Polka, „Sprawiedliwa wśród Narodów Świata”.
Życiorys.
Franciszka Zwonarz wraz z mężem Józefem i szóstką dzieci mieszkali w podkarpackim Lesku. Józef prowadził warsztat ślusarski. Od 17 grudnia 1942 do lata 1944, tj. przez dwadzieścia dwa miesiące, Zwonarzowie ukrywali w specjalnie wybudowanym schowku pod podłogą warsztatu żydowskich uciekinierów z obozu przejściowego Zwangsarbeitslager Zaslaw. Zwonarzowie przyjęli lekarza Natana Wallacha z żoną Jafą oraz rodzeństwo Monasterów: Annę, Milkę, Pinka. We wrześniu 1944, po wejściu wojsk sowieckich, Żydzi zostali wyzwoleni.
W 1967 Zwonarzowie zostali odznaczeni medalem Sprawiedliwych wśród Narodów Świata. Z uwagi na trwającą wojnę na Bliskim Wschodzie otrzymali to wyróżnienie w 1980 w Brukseli. Oboje zostali pochowani na cmentarzu w Lesku. Mieli sześcioro dzieci: Marię, Janinę, Zofię, Franciszka, Helenę i Romualda.
Jafa Wallach spisała wspomnienia, które zostały wydane w Stanach Zjednoczonych pt. "Bitter Freedom. Memoirs of a Holocaust Survivor" nakładem Hermitage Publishers w 2006. Wydanie w polskim przekładzie wydano w 2012 pt. "Gorzka wolność. Wspomnienia ocalonej z holocaustu" w opracowaniu Elżbiety Rączy nakładem Instytutu Pamięci Narodowej w Rzeszowie. Pisarz Kalman Segal w swojej reportażowej powieści pt. "Nad dziwną rzeką Sambation", napisanej w 1955 i wydanej w 1957, zawarł odniesienia do Józefa Zwonarza i ocalenia przez niego rodziny żydowskiej.

</doc>
<doc id="4683598" url="https://pl.wikipedia.org/wiki?curid=4683598" title="Mieczysław Szczudłowski">
Mieczysław Szczudłowski

Mieczysław Justyn Artur Maryan Dołęga Szczudłowski (ur. 2 lutego 1896 we Lwowie, zm. 9 kwietnia 1974 w Warszawie) – podpułkownik dyplomowany pilot Wojska Polskiego, kawaler Orderu Virtuti Militari.
Życiorys.
Syn Wincentego i Klary z domu von Görtz. Uczył się w Gimnazjum Miejskim w Kałuszu, od 1913 roku kontynuował naukę w V Gimnazjum we Lwowie. Od 1910 roku działał w skautingu, był członkiem Polskich Drużyn Strzeleckich. W 1912 roku rozpoczął studia prawnicze na Uniwersytecie Jagiellońskim.
I wojna światowa.
Po wybuchu I wojny światowej wstąpił w sierpniu 1914 roku do Legionu Wschodniego, a we wrześniu do Legionu Zachodniego. W grudniu zaciągnął się do 30. pułku piechoty armii Austro-Węgier i został skierowany do szkoły oficerskiej w Nagyvarad. W kwietniu 1915 roku został przeniesiony do 80. pułku piechoty.
W lipcu 1916 roku przeszedł dwumiesięczny kurs obserwatorów lotniczych w Wiener-Neustadt, po jego ukończeniu powrócił do służby w macierzystej jednostce. Na stopień podporucznika został mianowany ze starszeństwem z 1 listopada 1916 w korpusie oficerów piechoty. W listopadzie 1916 roku został ciężko ranny na froncie włoskim i do kwietnia 1917 roku przechodził rekonwalescencję. Po wyjściu ze szpitala został skierowany na kurs do szkoły oficerów zawodowych w Sankt Peter, po jego ukończeniu powrócił do służby na froncie włoskim. W listopadzie 1917 roku został po raz kolejny ranny i do końca marca 1918 roku przebywał w szpitalu. Po powrocie do służby otrzymał przydział do jednostek motorowych, 20 maja 1918 roku został przeniesiony do 1. batalionu motorowo-kolarskiego, walczącego na froncie włoskim. 1 września 1918 roku otrzymał przydział do szkoły pilotów w Wiener Neustadt, gdzie miał rozpocząć naukę od 15 listopada 1918 roku.
II Rzeczpospolita.
Rozpad państwa austro-węgierskiego uniemożliwił mu rozpoczęcie nauki w szkole lotniczej. Powrócił do odrodzonej Polski i w październiku 1918 roku wziął udział w przejmowaniu lotnisk w Przemyślu i Krakowie. 6 listopada rozpoczął służbę w krakowskiej I bojowej eskadrze lotniczej, następnie został przeniesiony do II bojowej eskadry lotniczej walczącej w obronie Lwowa podczas wojny polsko-ukraińskiej. Następnie pełnił obowiązki komendanta Stacji Lotniczej w Przemyślu.
W kwietniu 1919 roku otrzymał przydział do 9. eskadry wywiadowczej, gdzie dowodził oddziałem wydzielonym prowadzącym rozpoznanie w rejonie Śląska Cieszyńskiego podczas wojny polsko-czechosłowackiej. Pod koniec kwietnia powrócił do służby w 9. eskadrze wywiadowczej i na froncie ukraińskim w rejonie Sambora i Stryja wykonał piętnaście lotów bojowych. Od lipca został wycofany z latania bojowego i skierowany do I Niższej Szkoły Pilotów w Krakowie, wznowił też przerwane studia prawnicze na UJ. Następnie został skierowany na przeszkolenie do Wyższej Szkoły Pilotów w Poznaniu, które ukończył 20 marca 1920 roku.
Po ukończeniu szkolenia otrzymał przydział do 2. eskadry wielkopolskiej i walczył w jej składzie w kampanii 1920 roku. W trakcie walk brał udział w wielu lotach rozpoznawczych, szturmowych i wykonywał ataki bombowe na oddziały Armii Czerwonej.
Po zakończeniu działań wojennych powrócił na studia prawnicze na UJ, w 1921 roku ukończył kurs dowódców dyonów i został mianowany dowódcą 5. eskadry wywiadowczej w Poznaniu. W maju 1922 roku został zastępcą dowódcy VII dywizjonu wywiadowczego. We wrześniu 1922 roku wziął udział w I Krajowym Locie Okrężnym, podczas którego zwyciężył w konkursie precyzji lądowania. W klasyfikacji generalnej Konkursu zajął czwarte miejsce.
W 1923 roku został mianowany p.o. dowódcy VII dywizjonu wywiadowczego, a 28 grudnia tego roku został oficerem taktycznym 3. pułku lotniczego. W 1924 roku odbył kurs doskonalący w Rembertowie, po którym został mianowany na oficera wyszkolenia 3 pl. 16 kwietnia 1925 roku został mianowany dowódcą II dywizjonu lotniczego. 25 stycznia 1927 roku przeszedł na stanowisko dowódcy I dywizjonu lotniczego.
W grudniu 1929 roku, po ukończeniu kursu próbnego i odbyciu stażu liniowego, został powołany na dwuletni kurs 1929/31 w Wyższej Szkole Wojennej w Warszawie. Z dniem 1 września 1931 roku, po ukończeniu kursu i otrzymaniu dyplomu naukowego oficera dyplomowanego, został przeniesiony do 1 pułku lotniczego w Warszawie na stanowisko dowódcy I dywizjonu. W tym czasie ukończył dodatkowo kurs wyższych dowódców lotniczych, kurs obrony przeciwlotniczej w Modlinie i kurs szybowcowy w Wojskowym Obozie Szybowcowym w Ustjanowej. Z dniem 30 czerwca 1934 roku, po uzyskaniu prawa do pełnego uposażenia emerytalnego, został przeniesiony w stan spoczynku.
II wojna światowa.
We wrześniu 1939 roku został przywrócony do czynnej służby wojskowej. Otrzymał przydział do IV Grupy Ochotniczej i brał udział w obronie Warszawy. Został członkiem Związku Walki Zbrojnej, we wrześniu 1941 roku został aresztowany w Zamościu przez Gestapo, został odbity w styczniu 1942 roku. Ukrył się na Kielecczyźnie, został członkiem Słowackiego Komitetu Narodowego oraz zorganizował konspiracyjny kurs szybowcowy. Następnie powrócił do okupowanej Warszawy, gdzie objął stanowisko inspektora wyszkolenia bojowego Armii Krajowej oraz prowadził zajęcia w tajnej szkole oficerskiej na Czerniakowie. W powstaniu warszawskim walczył w szeregach AK w V Obwodzie Warszawskiego Okręgu Armii Krajowej na odcinku Sadyba-Mokotów. Został ranny, wyszedł z Warszawy z ludnością cywilną. Przebywał w szpitalu w Częstochowie, skąd uciekł i ukrył się w Kielcach.
Polska Rzeczpospolita Ludowa.
W styczniu 1945 roku wstąpił do Wojska Polskiego, otrzymał przydział do 15. samodzielnego zapasowego pułku lotniczego w Radomiu. Od maja 1945 roku wykładał taktykę lotnictwa w Wojskowej Szkole Pilotów w Dęblinie, później był wykładowcą w Centrum Wyszkolenia Piechoty w Rembertowie.
W styczniu 1946 roku został przeniesiony do 17. pułku lotnictwa łącznikowego. W czerwcu przeszedł do Oddziału Wyszkolenia Bojowego w Dowództwie Wojsk Lotniczych, od maja 1947 roku został szefem komórki odpowiedzialnej za opracowywanie i wydawanie podręczników i regulaminów lotnictwa wojskowego, samodzielnie opracował też podręcznik maskowania lotnisk. W maju 1947 roku został przeniesiony do Sztabu Generalnego Wojska Polskiego. 15 lutego 1950 roku został przeniesiony w stan spoczynku.
Działalność sportowo-społeczna.
16-17 września 1922 roku wziął udział w I Krajowym Locie Okrężnym o Puchar Ministra Spraw Wojskowych na trasie Warszawa – Lwów – Kraków – Poznań – Warszawa. Zdobył puchar miasta Poznania za najkrótszy czas przelotu i „Srebrną tekę” za precyzję lądowania w Warszawie. W 1924 roku był jednym z założycieli "Towarzystwa Komunikacyjnego Aero" w Poznaniu. Publikował również artykuły o tematyce lotniczej oraz, w ramach Ligi Obrony Powietrznej i Przeciwgazowej, zajmował się popularyzacją lotnictwa.
Po odejściu z wojska w 1935 roku związał się z lotnictwem cywilnym. W Państwowym Urzędzie Wychowania Fizycznego i Przysposobienia Wojskowego w Warszawie objął stanowisko kierownika sportów specjalnych (Lotniczego Przysposobienia wojskowego, samolotowego, szybowcowego). W maju 1936 roku brał udział w oblotach wodnoszybowca MT-1. Latem 1936 roku w morskim dywizjonie lotniczym w Pucku prowadził próbny kurs pilotażu tego wodnoszybowca.
Zorganizował dwanaście klubów szybowcowych, m.in. w Poznaniu, Warszawie, Wilnie, Tarnopolu, Okuniewie i Zakopanem oraz Klub Szybowcowy Pocztowej Kasy Oszczędności. Brał udział w wielu zawodach lotniczych w kraju jako komisarz sportowy.
W 1945 roku przez trzy miesiące pełnił obowiązki redaktora naczelnego „Skrzydlatej Polski”, w reaktywowanym Aeroklubie Rzeczypospolitej Polskiej zasiadał w Zarządzie ARP, był w nim komisarzem sportowym. Od 1954 roku jako specjalista lotniczy był zatrudniony w Terenowej Obronie Przeciwlotniczej, w 1956 roku został członkiem Komisji Historycznej Aeroklubu. W 1959 roku został członkiem Klubu Seniorów Lotnictwa, należał do Związku Bojowników o Wolność i Demokrację, był też członkiem Związku Inwalidów Wojennych.
Był autorem książek:
Ponadto publikował artykuły poświęcone tematyce lotniczej na łamach „Polskiej Floty Napowietrznej”, „Lotnika”, „Pilota”, „Żołnierza Wielkopolskiego”, „Lotu Polskiego”, „Przeglądu Lotniczego” i „Skrzydlatej Polski”.
Był tłumaczem z łaciny, greki, niemieckiego i angielskiego, na emeryturze pracował w Sądzie Okręgowym w Warszawie jako tłumacz przysięgły. Władał również językiem rosyjskim i włoskim.
Ordery i odznaczenia.
W czasie swej służby otrzymał odznaczenia:
Życie prywatne i upamiętnienie.
Był mężem Janiny Sętorek, miał troje dzieci: Albertynę Ewę, Krzysztofa i Julię Marię. Został pochowany na cmentarzu wilanowskim. Jego nazwisko zostało upamiętnione na pomniku „Barykada Września 1939”.

</doc>
<doc id="4683599" url="https://pl.wikipedia.org/wiki?curid=4683599" title="The Screen Guild Theater">
The Screen Guild Theater

The Screen Guild Theater – amerykańska, cotygodniowa seria antologii radiowych nadawana pierwotnie w stacji CBS Radio pod nazwą "Screen Guild Players". Emitowana była w latach 1939–1952, w okresie tzw. złotej ery radiowej. Wiodące hollywoodzkie gwiazdy filmowe występowały w programie, dokonując adaptacji znanych sztuk i filmów. Antologia zadebiutowała w CBS Radio 8 stycznia 1939. Nadawana była pod różnymi nazwami, w tym między innymi "The Gulf Screen Guild Show", "The Gulf Screen Guild Theatre", "The Lady Esther Screen Guild Theatre" i "The Camel Screen Guild Players". Wynagrodzenia wypłacane aktorom i studiom przekazywano na rzecz Motion Picture &amp; Television Fund (MPTF) oraz wykorzystywano je na budowę i utrzymanie Motion Picture &amp; Television Country House and Hospital, domu dla emerytowanych osób, związanych ze społecznością Hollywood.
W trakcie 13 lat nadawania "The Screen Guild Theater", wyemitowano łącznie 527 odcinków w 14 seriach.
Historia.
Program radiowy "Screen Guild Players" utworzono z myślą o zbieraniu środków na rzecz funduszu Motion Picture &amp; Television Fund (MPTF), który powstał 24 grudnia 1924. Już wcześniej, poprzez utworzenie Motion Picture Association of America (MPAA), podejmowano próby pomocy rodzinom osób z branży Hollywood, które zostały powołane lub zaciągnęły się do służby wojskowej. Stowarzyszenie rozpoadło się pod koniec I wojny światowej. Następnym krokiem było utworzenie The Motion Picture Relief Fund, jednak wydatki funduszu w latach 1924–1938 znacznie przekraczały przychody, co doprowadziło do reorganizacji. W pierwszym roku zreorganizowanego funduszu, Jules C. Stein, założyciel MCA Inc., przedstawił prezesom Motion Picture &amp; Television Fund i Screen Actors Guild (SAG) pomysł na zbieranie pieniędzy. Zaproponował, aby przemysł filmowy zaprezentował program radiowy z wpływów wniesionych do funduszu. Zgodnie z przedstawioną propozycją, aktorzy i reżyserzy poświęcaliby swój czas, a scenarzyści i producenci zezwalaliby na wykorzystanie należących do nich materiałów. Zawarto również specjalną umowę, na mocy której sponsor zobowiązany był do wypłacania funduszowi z góry ustalonej tygodniowej stawki.
Antologia "Screen Guild Players" zadebiutowała w stacji CBS Radio w niedzielę 8 stycznia 1939 o godzinie 16:30 czasu pacyficznego. Początkowo format programu był dostosowany do talentów wykonawców występujących w każdym konkretnym odcinku. Zapewniało to dużą różnorodność, ponieważ nadawano rewie, musicale oraz dramaty. Spotkało się to z mieszanym odbiorem ze strony słuchaczy. Z czasem program "Screen Guild Players" bardziej polegał na adaptacjach znanych produkcji filmowych, stanowiąc – według Johna Dunninga, autora książki "On the Air: The Encyclopedia of Old–Time Radio" (1998) – poważne wyzwanie dla scenarzystów, którzy musieli skompresować narrację do 22 minut. Mimo tego audycja cieszyła się rosnącym zainteresowaniem, a aktorzy coraz chętniej brali w niej udział. W rezultacie liczba adaptacji filmów prezentowanych na antenie programu zaczęła rosnąć. Konsekwencją tego była zmiana nazwy ze "Screen Guild Players" na "The Screen Guild Theater", odzwierciedlając tym samym coraz częstsze wykorzystywanie adaptacji dramatycznych.
Głównym sponsorem pierwszych trzech serii (1939–1942) było Gulf Oil. Z powodu niepewności na rynku ropy, związanej z wybuchem II wojny światowej, firma ta wycofała się z finansowania w 1942. Kolejnym sponsorem programu została korporacja kosmetyczna Lady Esther, co wiązało się ze zmianą nazwy na "The Lady Esther Screen Guild Theater". W owym czasie audycja znajdowała się w czołowej dziesiątce najlepszych programów radiowych w Stanach Zjednoczonych. Kryzys w branży kosmetycznej spowodował, że Lady Esther wycofał się ze sponsorowania w 1947. Trzyletni kontrakt podpisała firma Camel. Z powodu zmiany czasu nadawania, program zaczął tracić słuchaczy. Jesienią 1950 powrócił na antenę CBS, gdzie emitowany był do 30 czerwca 1952, kiedy to nadano ostatni odcinek cyklu.
Szacuje się, że w ciągu 13 lat nadawania, "The Screen Guild Theater" zarobił na rzecz Motion Picture &amp; Television Fund 5 mln 235 tys. 607 dolarów. Część tej kwoty trafiła na utrzymanie Motion Picture &amp; Television Country House and Hospital, domu starości dla ludzi ze społeczności Hollywood, położonego w dzielnicy Los Angeles – Woodland Hills. Wśród aktorów występujących w programie na przestrzeni lat byli: Agnes Moorehead, Bing Crosby, Dinah Shore, Douglas Fairbanks Jr., Eddie Cantor, Ethel Barrymore, Frank Sinatra, Gary Cooper, Gene Kelly, Gregory Peck, Ingrid Bergman, James Stewart, Jimmy Durante, Johnny Mercer, Judy Garland, Lionel Barrymore i Nelson Eddy
Gospodarzami "The Screen Guild Theater" byli George Murphy (1939) i Roger Pryor (1940–1952). Funkcję spikera pełnili John Conte (1939–1942), Truman Bradley (1942–1947) oraz Michael Roy (1947–1950).
Ważniejsze audycje.
„Tabela z najważniejszymi wydarzeniami zmieściłaby się na wielu stronach” – pisał historyk radia John Dunning, który wymienia następujące ważne audycje "The Screen Guild Theater":
Seria zyskała w sezonie 1950/1951, gdy była nadawana na antenie ABC i wydłużono czas jej trwania do pełnej godziny. Niewiele audycji przetrwało w zbiorach radiowych:
Historia transmisji i nazw.
Opracowano na podstawie materiału źródłowego:

</doc>
<doc id="4683602" url="https://pl.wikipedia.org/wiki?curid=4683602" title="Statki z jeziora Nemi">
Statki z jeziora Nemi

Statki z jeziora Nemi – dwa wielkie statki, zbudowane z polecenia cesarza Kaliguli na jeziorze Nemi w Górach Albańskich niedaleko Rzymu, zatopione rozmyślnie po jego śmierci w 41 r. Ich wraki, wydobyte po wypompowaniu w latach 1928–1929 części wody z jeziora, a następnie umieszczone w specjalnym muzeum, spłonęły 31 maja 1944 r. po przypadkowym trafieniu w budynek pociskiem artyleryjskim.
Modele obu statków w zredukowanej skali 1:5, a także inne artefakty pochodzące z wykopalisk archeologicznych w okolicy są obecnie eksponowane w otwartym w 1953 (a następnie po długiej przerwie i przebudowie w 2000) roku Muzem Statków Rzymskich (wł. "Le Museo delle Navi Romane"). Ocalałe fragmenty prawdziwych statków znajdują się obecnie w zbiorach Muzeum Narodowego w Rzymie ("Palazzo Massimo alle Terme").

</doc>
<doc id="4683604" url="https://pl.wikipedia.org/wiki?curid=4683604" title="Ulica Bohaterów Getta w Warszawie">
Ulica Bohaterów Getta w Warszawie



</doc>
<doc id="4683606" url="https://pl.wikipedia.org/wiki?curid=4683606" title="Joanna Grabowska">
Joanna Grabowska

Joanna Grabowska, pierw. Roma Szereszewska (ur. 26 sierpnia 1897 w Łodzi, zm. 21 grudnia 1970 w Warszawie) – rzeźbiarka, jedna z pierwszych studentek na Akademii Sztuk Pięknych w Krakowie.
Rodzina.
Rodzicami Romy byli Helena z domu Frommer urodzona w Krakowie i Adolf (Abram Chaim) Szereszew, potem posługujący się nazwiskiem Szereszewski. Oboje wyznania mojżeszowego. Miała starszą siostrę Stanisławę. Dzieciństwo i wczesną młodość spędziła w Łodzi.
Studia.
Po zdanej maturze postanowiła studiować na Akademii Sztuk Pięknych w Krakowie. Zdała egzamin i zapisała się do pracowni prof. Konstantego Laszczki. Studiowała z przerwami od 1919 do 1928 roku. Była w pracowni razem z Zofią Baltarowicz-Dzielińską, Olgą Niewską, Janiną Reichert-Toth, Natalią Milan, Zofią Mars, Izabellą Idą Koziebrodzką, a potem Balbiną Świtycz-Widacką, Anną Wallek-Walewską i Jadwigą Bartel de Weydenthal.
W 1921 roku przebywała w Wiedniu, gdzie studiowała rzeźbę na Uniwersytecie Sztuki Stosowanej u prof. Antona Hanaka. Z Wiednia pisała do prof. K. Laszczki:
W trakcie studiów wyszła za mąż za Jozue Abrahamera zwanego Szymonem, syna Izraela Abrahamera jednego z zamożniejszych ludzi w Krakowie. W 1927 roku urodziła syna Ryszarda. Po latach jej syn wspominał:
Po studiach pracowała w pracowni urządzonej w jednym z pokoi, w mieszkaniu na III piętrze kamienicy przy al. Słowackiego 4 w Krakowie. Jej teść Izrael Abrahamer zamówił u niej zdobienie fasady kamienicy którą budował na ul. Asnyka 10 w Krakowie (płaskorzeźbę "On i ona z sarenką"). Roma wyrzeźbiła również rzeźbę (fontannę) znajdującą się na podwórku. Obydwie prace jako jedne z nielicznych przetrwały wojnę i możemy je oglądać do dzisiaj.
Wojna.
W 1942 nadarzyła się okazja, którą Abrahamerowie postanowili wykorzystać. Ich znajomy prof. Stanisław Hubert zaofiarował im dokumenty krewnych Polaków zmarłych w Brazylii, których zgon nie został zarejestrowany w Polsce. Od tego momentu Roma Szereszewska przyjęła nową tożsamość i do końca życia funkcjonowała jako "Joanna Grabowska". Jej mąż Jozue Szymon Abrahamer przyjął nazwisko Czesław Grabowski.
Po wojnie rzeźbiarka posługiwała się tylko nowymi danymi pochodzącymi z dokumentów, czyli: Joanna Grabowska, urodzona 4 września 1904 roku w Złoczowie, rodzice Jan i Barbara z Fryczów, mąż Czesław. Jej artystyczne biogramy nigdy nie wspominały o dawnym życiu. Syn początkowo otrzymał dokumenty na nazwisko Zbigniew Szychowski, a po wojnie przyjął nazwisko Zbigniew Ryszard Grabowski stając się w przyszłości uznanym polskim chemikiem.
Praca twórcza.
W 1945 roku Joanna Grabowska zapisała się do Związku Polskich Artystów Plastyków. W latach 1948–1950 była wiceprezeską Warszawskiego Oddziału ZPAP. W 1948 roku jej pracę zakupiło Ministerstwo Kultury i Sztuki. Jesienią 1955 roku była na kilkutygodniowej wycieczce w Albanii, zorganizowanej przez ZPAP. Powstał tam „Dziennik albański”, w którym skrzętnie zapisywała wszystkie zdarzenia i robiła szkice. W 1956 roku otrzymała Srebrny Krzyż Zasługi. W 1959 roku zrobiła statuetkę "Syrenki" dla RSW „Prasa”, która była wręczana w corocznym konkursie „Dzień bez błędów”. Do końca życia rzeźbiła w pracowni na Saskiej Kępie przy ul. Obrońców.
Czesław Grabowski, jej mąż, zmarł 2 kwietnia 1969 roku. Po jego śmierci straciła radość życia. Przeżyła go o półtora roku. Zmarła 21 grudnia 1970 roku. Została pochowana na Cmentarzu Wojskowym – Powązki (kwatera A32-3-13) w Warszawie razem z mężem i synem. Spoczywa jako Joanna Grabowska. Niedaleko jej grobu znajduje się grób jej koleżanki ze studiów, jednej z pierwszych studentek na ASP w Krakowie Zofii Woźnej, która tak jak i ona przyjęła w czasie wojny nową tożsamość.
Jej wnuczka Urszula Grabowska jest absolwentką warszawskiej Akademii Sztuk Pięknych, podobnie jak i prawnuczka Helena. Jej wnuk to Jan Grabowski, profesor historii na Uniwersytecie Ottawy w Kanadzie.

</doc>
<doc id="4683623" url="https://pl.wikipedia.org/wiki?curid=4683623" title="Puchar ATP 2020">
Puchar ATP 2020



</doc>
<doc id="4683634" url="https://pl.wikipedia.org/wiki?curid=4683634" title="Ogród zoologiczny w Dreźnie">
Ogród zoologiczny w Dreźnie

Ogród zoologiczny w Dreźnie – ogród zoologiczny o powierzchni 13 ha założony w maju 1861 roku w Dreźnie. 
Zoo posiada 1500 przedstawicieli z 250 gatunków zwierząt. 
Ogród należy do Europejskiego (EAZA) i Światowego Stowarzyszenia Ogrodów Zoologicznych i Akwariów (WAZA).

</doc>
<doc id="4683637" url="https://pl.wikipedia.org/wiki?curid=4683637" title="Węgierska Formuła Renault Sezon 2015">
Węgierska Formuła Renault Sezon 2015

Węgierska Formuła Renault Sezon 2015 – piąty sezon Węgierskiej Formuły Renault

</doc>
<doc id="4683638" url="https://pl.wikipedia.org/wiki?curid=4683638" title="Puchar ATP">
Puchar ATP



</doc>
<doc id="4683651" url="https://pl.wikipedia.org/wiki?curid=4683651" title="Węgierska Formuła Renault Sezon 2016">
Węgierska Formuła Renault Sezon 2016

Węgierska Formuła Renault Sezon 2016 – szósty sezon Węgierskiej Formuły Renault

</doc>
<doc id="4683663" url="https://pl.wikipedia.org/wiki?curid=4683663" title="Cerkiew Świętego Ducha w Rohatyniu">
Cerkiew Świętego Ducha w Rohatyniu



</doc>
<doc id="4683672" url="https://pl.wikipedia.org/wiki?curid=4683672" title="Węgierska Formuła Renault Sezon 2017">
Węgierska Formuła Renault Sezon 2017

Węgierska Formuła Renault Sezon 2017 – siódmy sezon Węgierskiej Formuły Renault

</doc>
<doc id="4683674" url="https://pl.wikipedia.org/wiki?curid=4683674" title="Małgorzata Furdal">
Małgorzata Furdal

Małgorzata Furdal – polska italianistka, działaczka kulturalna, tłumaczka, wykładowczyni i dyplomatka.
Ukończyła filologię romańską na Uniwersytecie Wrocławskim. Była lektorką języka polskiego na Uniwersytecie Genueńskim, współpracowała także z Uniwersytetem Rzymskim. W latach 80. i 90. organizowała przeglądy kina polskiego w Turynie, Mediolanie i Palermo. Opublikowała we Włoszech kilka książek na temat polskiego kina. Opracowywała na potrzeby tamtejszych wydawców m.in. filmy Krzysztofa Kieślowskiego oraz sztuki teatralne oparte na prozie Brunona Schulza. W 2002 nominowana do Paszportu „Polityki”.
Pracowała jako attaché prasowa w Ambasadzie RP w Rzymie. Od września 2001 do 2006 dyrektorka Instytutu Polskiego w Rzymie. Zainicjowała m.in. Festiwal Kultury Polskiej Corso Polonia. Od 2008 do 2018 kierowała rzymskim biurem Polskiej Organizacji Turystycznej.

</doc>
<doc id="4683680" url="https://pl.wikipedia.org/wiki?curid=4683680" title="Węgierska Formuła Renault Sezon 2018">
Węgierska Formuła Renault Sezon 2018

Węgierska Formuła Renault Sezon 2018 – ósmy sezon Węgierskiej Formuły Renault.

</doc>
