<doc id="4688967" url="https://pl.wikipedia.org/wiki?curid=4688967" title="Natália Correia">
Natália Correia

Natália de Oliveira Correia (ur. 13 września 1923 w Fajã de Baixo (Ponta Delgada), zm. 16 marca 1993 w Lizbonie) – portugalska intelektualistka, poetka i działaczka społeczna, autorka „Hino dos Açores”, hymnu Regionu Autonomicznego Azorów. 
Życiorys.
Natália de Oliveira Correia jako dziecko przeniosła się do Lizbony, gdzie później ukończyła studia. Swoją działalność literacką rozpoczęła bardzo wcześnie. Była ważną postacią współczesnej poezji portugalskiej. Jej twórczość oprócz poezji obejmowała także eseistykę, badania teatralne i literackie. Nie była przywiązana do żadnego nurtu literackiego. Początkowo związana z surrealizmem, ale później zaliczona do twórców romantycznych. Wybitna bojowniczka w walce z faszyzmem, co poruszała w swoich książkach, zatrzymywanych przez cenzurę. Była ważną postacią portugalskiej kultury i literatury z lat 50. i 60. XX w. Znana ze swojej energicznej i kontrowersyjnej osobowości, co znajdowało odzwierciedlenie w jej pisarstwie. Współpracowała z kilkunastoma gazetami i czasopismami, często przy wielu publikacjach krajowych i zagranicznych. Była członkinią parlamentu i założycielką Narodowego Frontu Obrony Kultury. Wielokrotnie interweniowała politycznie w sprawach kultury i dziedzictwa, w obronie praw człowieka i praw kobiet. Zawsze odwoływała się do literatury jako formy interwencji społecznej, mając aktywną rolę w przeciwstawianiu się faszystowskiemu Nowemu Państwu. Jej prace były tłumaczone na kilka języków.

</doc>
<doc id="4688968" url="https://pl.wikipedia.org/wiki?curid=4688968" title="Grand Prix Belgii 2019">
Grand Prix Belgii 2019

Grand Prix Belgii 2019, oficjalnie Formula 1 Johnnie Walker Belgian Grand Prix 2019 – trzynasta runda eliminacji Mistrzostw Świata Formuły 1 w sezonie 2019. Grand Prix odbyło się w dniach 30 sierpnia–1 września 2019 roku na torze Circuit de Spa-Francorchamps w Stavelot.
Wyniki.
Sesje treningowe.
Źródło: formula1.com
Kwalifikacje.
Źródło: formula1.com
Wyścig.
Źródło: formula1.com
Najszybsze okrążenie.
Źródło: formula1.com

</doc>
<doc id="4688974" url="https://pl.wikipedia.org/wiki?curid=4688974" title="Louis C.K.">
Louis C.K.

Louis C.K., właśc. Louis Székely (ur. 12 września 1967 w Waszyngtonie) – amerykański stand-uper, aktor, reżyser, producent i autor tekstów.
Sześciokrotny zdobywca nagrody Emmy; za scenariusze do odcinków serialu Louie (2012, 2014), własne programy stand-upowe ("Oh My God": 2012, "Live At The Beacon Theatre": 2013, "Live At The Comedy Store": 2015), a także jako autor tekstów dla Chrisa Rocka ("The Chris Rock Show": 1999).

</doc>
<doc id="4688976" url="https://pl.wikipedia.org/wiki?curid=4688976" title="Aleksandr Samarin (łyżwiarz figurowy)">
Aleksandr Samarin (łyżwiarz figurowy)

Aleksandr Władimirowicz Samarin, ros. Александр Владимирович Самарин (ur. 15 czerwca 1998 w Moskwie) – rosyjski łyżwiarz figurowy, startujący w konkurencji solistów. Wicemistrz Europy (2019), medalista zawodów z cyklu Grand Prix i Challenger Series, brązowy medalista mistrzostw świata juniorów (2017) oraz dwukrotny wicemistrz Rosji (2017, 2018).

</doc>
<doc id="4688978" url="https://pl.wikipedia.org/wiki?curid=4688978" title="Stadionul Daniel Prodan">
Stadionul Daniel Prodan

Stadionul Daniel Prodan – stadion sportowy w Satu Mare, w Rumunii. Został otwarty w 1942 roku. Może pomieścić 18 000 widzów. Swoje spotkania rozgrywają na nim piłkarze klubu Olimpia Satu Mare. W 2017 roku obiekt otrzymał imię Daniela Prodana, wcześniej nosił nazwę „Stadionul Olimpia”.

</doc>
<doc id="4688980" url="https://pl.wikipedia.org/wiki?curid=4688980" title="Stadionul Olimpia">
Stadionul Olimpia



</doc>
<doc id="4688986" url="https://pl.wikipedia.org/wiki?curid=4688986" title="Piaskowiec godulski">
Piaskowiec godulski

Piaskowiec godulski – rodzaj okruchowej skały osadowej, piaskowca (waki arkozowej), stanowiącego główny składnik warstw godulskich płaszczowiny śląskiej, budującej znaczącą część Beskidów Zachodnich. Piaskowce warstw godulskich w polskich Beskidach budują m.in. blok Beskidu Małego i znaczną część Beskidu Śląskiego, zaś na zachód od Olzy, po stronie czeskiej – północny skraj Beskidu Śląsko-Morawskiego. Od położonego tam szczytu Godula, gdzie zostały w XIX w. po raz pierwszy opisane, wzięły swoją nazwę. Piaskowce te pochodzą z kredy (alb i cenoman).
Wyróżnia się trzy poziomy warstw godulskich, w których występują przedmiotowe piaskowce: dolny, środkowy i górny. Z nich w Polsce eksploatowane są poziomy środkowy i dolny.
W Polsce piaskowiec godulski wydobywany jest aktualnie w kilku lokalizacjach w Brennej i w jej pobliżu, w gminie Brenna, w powiecie cieszyńskim, w województwie śląskim.
Skład mineralogiczny.
Głównym minerałem budującym piaskowiec godulski jest kwarc. Ponadto występują ortoklaz, plagioklaz, muskowit, biotyt, kalcyt i okruchy skalne oraz sporadycznie glaukonit odpowiadający za specyficzne zielonkawe zabarwienie. Spoiwo ilasto-krzemionkowo-wapniste, ilasto-krzemionkowe, wapniste oraz wapnisto-ilaste.
Cechy fizyczne.
Piaskowiec godulski posiada strukturę drobno- i średnioziarnistą. Barwa szaroniebieska lub zielonkawa, zwietrzały jest szarozielony. Nosi również zwyczajowe nazwy "piaskowiec Brenna" oraz "piaskowiec breński", które są stosowane w nomenklaturze handlowej. Część piaskowców breńskich można polerować.
Parametry fizyczne złoża Tokarzówka:
Parametry fizyczne złoża Głębiec:
Historia.
Początek eksploatacji sięga co najmniej czasów dwudziestolecia międzywojennego. Wydobywany był w 20 kamieniołomach, z których dziś czynnych jest 6.
Zastosowanie.
Piaskowiec godulski stosuje się w budownictwie oraz w drogownictwie.
Przykłady zastosowania.
Wybrane obiekty, w których wykorzystany był piaskowiec Brenna:

</doc>
<doc id="4688987" url="https://pl.wikipedia.org/wiki?curid=4688987" title="Piaskowiec Brenna">
Piaskowiec Brenna



</doc>
<doc id="4688988" url="https://pl.wikipedia.org/wiki?curid=4688988" title="Piaskowiec breński">
Piaskowiec breński



</doc>
<doc id="4688990" url="https://pl.wikipedia.org/wiki?curid=4688990" title="Piaskowce godulskie">
Piaskowce godulskie



</doc>
<doc id="4688991" url="https://pl.wikipedia.org/wiki?curid=4688991" title="Adolf Stempkowski">
Adolf Stempkowski

Adolf Stempkowski (ur. 1 stycznia 1893 w Gejbach, zm. 9 czerwca 1983 w Gdańsku) – kapitan marynarki pilot Polskiej Marynarki Wojennej.
Życiorys.
Syn Kajetana i Eleonory z Błażewiczów, urodził się w Gejbach na Wileńszczyźnie. Od 1904 z rodzicami mieszkał w Petersburgu, gdzie w 1910 ukończył gimnazjum, a następnie szkołę techniczną. Po wybuchu I wojny światowej ochotniczo wstąpił do armii carskiej. W 1914 roku otrzymał przydział do 4. pułku lotniczego. Przeszedł przeszkolenie w szkole mechaników lotniczych i w tym charakterze służył w I istrebitelnym otriadzie w Lidzie. Awansował na szefa mechaników, pozwalano mu na loty bojowe w charakterze strzelca pokładowego. W 1915 roku rozpoczął szkolenie w pilotażu.
W lutym 1917 roku został przeniesiony do marynarki wojennej i skierowany do morskiej szkoły pilotów w Petersburgu, którą ukończył w listopadzie. W 1919 roku otrzymał przydział do pierwszej rosyjskiej eskadry lotnictwa morskiego, gdzie służył jako pilot oraz kierownik techniczny eskadry. Przeszedł przeszkolenie na wodnosamolotach Grigorowicz M-9, został wcielony do Armii Czerwonej i skierowany z eskadrą do Sewastopola do walk przeciwko jednostkom gen. Wrangla.
W ramach działań bojowych wykonał kilkanaście lotów bojowych nad Morzem Czarnym. Po odcięciu eskadry przez oddziały gen. Antona Denikina Stempkowski skontaktował się z polskim konsulem w Odessie i przedostał się do Lwowa. Zachorował na tyfus i trafił do szpitala. Po wyleczeniu w styczniu 1920 roku został przyjęty do Wojska Polskiego. W tym samym miesiącu został skierowany na kurs pilotażu we Francuskiej Szkole Pilotów, a od kwietnia szkolił się w Wyższej Szkoły Pilotów w Ławicy. Szkolenie ukończył w czerwcu i otrzymał przydział do Niższej Szkoły Pilotów w Bydgoszczy na stanowisko instruktora pilotażu.
W październiku 1920 roku, z racji swego doświadczenia w lotnictwie morskim, został przeniesiony do marynarki wojennej i skierowany do nowo tworzonej jednostki lotnictwa morskiego w Pucku na stanowisko dowódcy plutonu treningowego. Jednocześnie sprawował funkcję kierownika warsztatów parku Morskiego Dywizjonu Lotniczego. Został mianowany dowódcą i instruktorem w nowo powstałej szkole pilotów morskich.
W październiku 1921 roku przymusowo wodował na wodnosamolocie Friedrichshafen FF.49. Udało mu się wyjść z katastrofy bez szwanku. Latem 1923 roku dokonał oblotu pięciu łodzi latających Macchi M.9, które służyły w Morskim Dywizjonie Lotniczym do 1926 roku. Jako doświadocznemu lotnikowi powierzano mu w latach 1926–1927 obloty kolejnych samolotów zakupionych na potrzeby MDL: Schreck FBA-17HE2, Latham 43HB3, LeO H.135B3. W latach 1923–1925 pełnił funkcję kierownika parku lotniczego MDL. We wrześniu 1924 roku, w załodze z por. obs. Kazimierzem Rajsem, wykonywał na Macchi M.9 loty na rozpoznanie manewrów radzieckiej Floty Bałtyckiej.
Od maja do czerwca 1925 roku na szybowcu Śpiesz się powoli wziął udział w II Wszechpolskim Konkursie Szybowców na Oksywiu w okolicy Gdyni. W konkursie zdobył trzy drugie nagrody za czas lotu (48 sekund), osiągniętą wysokość ponad punkt startu (19 metrów) i za łączny czas wykonanych lotów (7 minut 6 sekund uzyskane w 13. lotach). Podczas lotów na szybowcu Rywal doznał obrażeń, które spowodowały trwałe uszkodzenie nogi. Po leczeniu w szpitalu w Toruniu zdołał powrócić do latania.
W 1926 roku otrzymał awans na stanowisko dowódcy eskadry, natomiast w 1928 roku uzyskał licencję pilota cywilnego. Podczas swej służby w MDLot przeżył jeszcze dwie katastrofy lotnicze, w 1931 i 1933 roku kapotował na samolotach Bartel BM-5c. W 1936 roku wziął udział w kursie szybowcowym z wykorzystaniem wodnoszybowca MT-1 i otrzymał kategorię B pilota szybowcowego. W sierpniu 1935, w tym samym stopniu i starszeństwie, został przeniesiony z korpusu oficerów aeronautyki do korpusu oficerów rzeczno-brzegowych Marynarki Wojennej z pozostawieniem na zajmowanym stanowisku w Morskim Dywizjonie Lotniczym.
W 1938 roku został przeniesiony na emeryturę z uwagi na zły stan zdrowia. Mimo tego nie rozstał się z lataniem. W latach 1938–1939 pracował jako instruktor pilotażu w Aeroklubie Gdańskim w Rumi-Zagórzu. Pełnił też funkcję instruktora szkolenia lotniczego w Cywilnej Szkoły Pilotów Ligi Obrony Powietrznej i Przeciwgazowej w Świdniku.
Po wybuchu II wojny światowej został zmobilizowany, otrzymując przydział do 6. pułku lotniczego na stanowisko instruktora Ośrodka Szkolenia Lotniczego Bazy Lotniczej we Lwowie. 17 września przeleciał samolotem RWD-8 do Rumunii, następnie przez Jugosławię i Grecję dotarł do Francji. Został skierowany do Centrum Wyszkolenia Lotniczego w Lyon-Bron. Po upadku Francji przedostał się do Wielkiej Brytanii. Tu otrzymał przydział stacji zbornej Polskiej Marynarki Wojennej w Glasgow. Otrzymał przydział do ORP Bałtyk – Obozu Szkolnego Marynarki Wojennej w Okehampton. W 1947 roku zdecydował się na powrót do Polski.
Zamieszkał w Gdyni, do 1950 roku pracując w Spółdzielni Wydawniczo-Oświatowej „Czytelnik”. Następnie do 1955 roku był zatrudniony jako mechanik precyzyjny w Spółdzielni Inwalidów „Wybrzeże”. Do 1957 roku pracował w Spółdzielni Pracy „Kotwica” i przeszedł na emeryturę. W 1958 roku został członkiem Związku Bojowników o Wolność i Demokrację. Od 1962 roku należał do Klubu Seniorów Lotnictwa APRL. Był też jednym z współtwórców Morskiego Klubu Seniorów Lotnictwa. W wolnym czasie spisał wspomnienia ze swej służby. Maszynopis, zatytułowany "Wspomnienia ze służby w Marynarce Wojennej w latach 1917–1927", przechowywany jest w Muzeum Marynarki Wojennej w Gdyni. 
Zmarł 9 czerwca 1983 roku. Został pochowany na Cmentarzu Witomińskim w Gdyni (sektor 1-45-1_1.

</doc>
<doc id="4688992" url="https://pl.wikipedia.org/wiki?curid=4688992" title="Team Envy">
Team Envy

Team Envy (dawniej znane jako Team EnVyUs) – amerykańska organizacja e-sportowa, założona 19 listopada 2007 roku w Dallas. Jest własnością Envy Gaming. Envy posiada zespoły w takich grach jak: , Overwatch oraz Super Smash Bros. W przeszłości miała sekcje w: League of Legends, Dota 2, Call of Duty, Gears of War, Halo, SMITE czy też Rocket League.
Counter-Strike: Global Offensive.
Team Envy weszło na scenę , 2 lutego 2015 roku, kiedy przejęło skład organizacji Team LDLC. W marcu 2015 Envy zajęło 3/4 miejsce na ESL One Katowice 2015, gdzie przegrało z Ninjas in Pyjamas wynikiem 2:0. W tym samym miesiącu, sięgneli po swoje pierwsze zwycięstwo, jakim było Gfinity Spring Masters. 21 czerwca 2015 Envy na mocy porozumienia z Titan, sprzedało shox'a oraz SmithZz'a w zamian za kennyS’a i apEX’a. Dzięki tej zmianie, Envy znalazło się na samym szczycie sceny e-sportowej , wygrywając major DreamHack Open Cluj-Napoca 2015 po pokonaniu Natus Vincere w finale. Po atakach terrorystycznych w Paryżu w listopadzie 2015 roku, Envy wycofała się z IEM San Jose z powodu obaw o bezpieczeństwo podróży.
W marcu 2016 roku, po zdobyciu 11/12 miejsca na IEM Katowice 2016, Envy postanowiło wprowadzić zmiany. Za kioShiMę, w głównym składzie znalazł się DEVIL. Niestety, okazało się to nieskuteczne. Dlatego w październiku 2016 roku SIXER dołączył do głównego składu za DEVIL’a. 15 stycznia 2017 zespół wygrał WESG 2016, wygrywając 800 tysięcy dolarów.
W lutym 2017 kennyS i NBK odeszli i dołączyli do G2 Esports. 20 czerwca 2018 roku Envy ogłosiło, że organizacja odchodzi ze sceny CS:GO. 27 września tego samego roku, Envy przejęli skład ex-Splyce.
Call of Duty.
Dywizję w Call of Duty, Envy założyło w 2007 roku. W 2019 roku Envy utraciło skład, przez co dywizja Call of Duty została rozwiązana.
Overwatch.
Drużyna weszła na scenę Overwatch’a w lutym 2016 roku, wykupując skład Team Hubris. Zespół wygrał 1 sezon OGN Overwatch APEX w Seulu w Korei Południowej. 20 września 2017 Blizzard oficjalnie ogłosił, że Envy Gaming nabyło pozycję franczyzową w Overwatch League.
Finanse.
W marcu 2017 roku ujawniono, że zanim John Brock został dyrektorem biznesowym Team Envy, zainwestował w zespół siedmiocyfrową sumę. 18 września 2017 r. właściciel zespołu Envy, Mike „Hastr0” Rufail, potwierdził, że organizacja zabezpieczyła inwestycję wartą miliony dolarów od Hersh Interactive Group. Umowa obejmowała Hersh jako strategicznych partnerów organizacji, podczas gdy Hastr0 pozostałby głównym właścicielem i operatorem zespołu. W listopadzie 2017 roku Team Envy podpisał wielomilionową i wieloletnią umowę z siecią restauracji Jack in the Box.

</doc>
<doc id="4688994" url="https://pl.wikipedia.org/wiki?curid=4688994" title="Mollisiaceae">
Mollisiaceae

Mollisiaceae Rehm – rodzina grzybów z rzędu tocznikowców ("Helotiales").
Charakterystyka.
Należące do tej rodziny gatunki są saprotrofami lub pasożytami roślin. Niektóre biorą udział w tworzeniu mykoryzy. Owocniki typu apotecjum o dyskoidalnym kształcie i pokryte włoskami. Zewnętrzna warstwa zbudowana z pryzmatoidalnych komórek. Parafizy włókniste, cylindryczne lub lancetowate, o nabrzmiałych wierzchołkach z gutulami. Anamorfy wytwarzają konidiomy typu sporodochium. Konidiofory o barwie od hialinowej do brązowej. Konidia bez przegród, elipsoidalne, szkliste lub brązowe, powstają pojedynczo lub w łańcuchach.
"Mollisiaceae" tworzą klad siostrzany z "Loramycetaceae". Większość taksonów z rodziny tworzy klad monofiletyczny, niektóre jednak rodzaje (zwłaszcza "Mollisia" i "Trimmatostroma") są polifiletyczne i trzeba przeprowadzić więcej analiz filogenetycznych, aby je prawidłowo sklasyfikować.
Systematyka.
Według aktualizowanej klasyfikacji Index Fungorum bazującej na "Dictionary of the Fungi" do rodziny tej należą rodzaje:

</doc>
<doc id="4688995" url="https://pl.wikipedia.org/wiki?curid=4688995" title="Rudolf Berliner">
Rudolf Berliner

Paul Rudolf Berliner (ur. 14 kwietnia 1886 w Oławie, zm. 6 sierpnia 1967 w Berchtesgaden) – niemiecki historyk sztuki i muzealnik, autor pierwszej naukowej monografii nt. szopek bożonarodzeniowych.
Życiorys.
Ojcem Rudolfa był przedsiębiorca i menedżer Theodore, a matką Phillipine z domu Wollner. Od 1899 Rudolf mieszkał w Berlinie, a później w Joachmistahl, gdzie ukończył szkołę średnią w 1904. Od następnego roku do 1909 r. studiował historię sztuki i archeologię głównie na uniwersytecie berlińskim, ale także po jednym semestrze w Wiedniu i Heidelbergu. W 1910 r. obronił pracę doktorską poświęconą psałterzowi paryskiemu. Od 1912, z przerwą na udział w I wojnie światowej pracował na różnych stanowiskach naukowych w Bayerisches Nationalmuseum, osiągając tam tytuł profesora, aż do końca 1935 r., gdy utracił pracę ze względu na żydowskie pochodzenie i wcześniejsze czasowe uwięzienie w Dachau. Później mieszkał w Berchtesgaden do 1939, gdy wyemigrował do USA. W Stanach Zjednoczonych przez okres wojny pracował w różnych muzeach. Po wojnie z powrotem osiedlił się w Monachium, zwykle jednak spędzał połowę każdego roku w USA. Nie był wówczas nigdzie zatrudniony, utrzymywał się i prowadził badania dzięki zgromadzonemu wcześniej majątkowi.
W czasie pracy w Bayerisches Nationalmuseum doprowadził do istotnego wzrostu zbiorów tej placówki, był redaktorem czasopisma naukowego Münchener Jahrbuch der bildenden Kunst.
Monograficzne publikacje Berlinera:

</doc>
<doc id="4688997" url="https://pl.wikipedia.org/wiki?curid=4688997" title="Niepokalanek">
Niepokalanek

Niepokalanek ("Vitex" L.) – rodzaj roślin należących do rodziny jasnotowatych. Obejmuje ok. 210–250 gatunków. Rośliny te rosną głównie w strefie tropikalnej, z mniej licznymi gatunkami sięgającymi stref umiarkowanych obu półkul.
Liczne gatunki dostarczają wartościowego drewna używanego do celów konstrukcyjnych, wyrobu mebli, kolb, instrumentów muzycznych i in., do rzeźbienia oraz wykorzystywanego jako opał. Pędy niepokalanka pospolitego wykorzystywane są w plecionkarstwie. Niektóre gatunki mają jadalne owoce (np. "Vitex doniana", "Vitex triflora"). Liczne gatunki wykorzystywane są także jako lecznicze. Niektóre gatunki sadzone są także jako rośliny ozdobne. Rośliny o białych kwiatach rosnącego w Europie niepokalanka pospolitego były symbolem dziewictwa. W Starożytnej Grecji podczas festiwalów ku czci Demeter potwierdzane było dziewictwo niezamężnych dziewcząt na łożach splecionych z pędów niepokalanka. Jako ironiczne w tym kontekście określane jest wykorzystywanie owoców niepokalanka do leczenia chorób wenerycznych przez dawne ziołolecznictwo.
Rozmieszczenie geograficzne.
Rodzaj najbardziej zróżnicowany w tropikach, liczny zarówno w Starym, jak i Nowym Świecie. Najdalej na północ przedstawiciele rodzaju rosną w południowej Europie (jeden gatunek – niepokalanek pospolity), na Kaukazie, w Turkmenistanie, Chinach (14 gatunków), Półwyspie Koreańskim i Japonii. Na kontynentach amerykańskich naturalny zasięg kończył się w północnym Meksyku, ale 5 gatunków rośnie jako introdukowane także w zachodniej, południowej i wschodniej części Stanów Zjednoczonych. Na półkuli południowej rodzaj sięga najdalej na południe do Urugwaju i północnej Argentyny w Ameryce Południowej, do południowych krańców Afryki, obecny jest w Australii (bez jej południowej części) oraz na Wyspie Północnej w Nowej Zelandii (jeden gatunek – "Vitex lucens").
Systematyka.
Rodzaj umieszczany był dawniej obrębie rodziny werbenowatych "Verbenaceae" (głównie z powodu jagodopodobnych, mięsistych owoców). Współcześnie zaliczany jest do podrodziny "Viticoideae" w obrębie rodziny jasnotowatych "Lamiaceae". Z 10 rodzajów wyróżnianych w obrębie podrodziny cztery ("Paravitex", "Petitia", "Tsoongia", "Viticipremna") okazały się być zagnieżdżone w obrębie przedstawicieli rodzaju "Vitex" i w efekcie zostały do niego zaliczone, a ich nazwy stały się synonimami. Ponieważ trzy kolejne rodzaje przeniesione zostały do podrodziny "Premnoideae" w podrodzinie "Viticoideae" jako najbliżej spokrewnione z "Vitex" zostały rodzaje "Pseudocarpidium" i "Teijsmanniodendron".

</doc>
<doc id="4688998" url="https://pl.wikipedia.org/wiki?curid=4688998" title="Vitex">
Vitex



</doc>
<doc id="4689012" url="https://pl.wikipedia.org/wiki?curid=4689012" title="Nagrody L’Oréal-UNESCO dla Kobiet i Nauki">
Nagrody L’Oréal-UNESCO dla Kobiet i Nauki

Nagrody L’Oréal-UNESCO dla Kobiet i Nauki (L’Oréal-UNESCO For Women in Science Awards) – program stypendialny dla naukowczyń organizowany od 1998 r. przez fundację firmy kosmetycznej L’Oréal we współpracy z UNESCO. Celem programu jest wspieranie i promowanie osiągnięć wyróżniających się kobiet naukowców, zajmujących się naukami o życiu, fizycznymi lub formalnymi. Stypendystki wyłaniane są w drodze konkursu przez kapitułę konkursową.
Konkurs na stypendia odbywa się w trzech kategoriach:
Wśród laureatek wyróżniono ponad 250 kobiet, wśród których znalazły się 3 laureatki nagrody Nobla.
Polska edycja programu.
Edycja polska odbywa się od 2001 r., organizują ją L’Oréal Polska we współpracy z Polskim Komitetem do spraw UNESCO, Ministerstwem Nauki i Szkolnictwa Wyższego oraz Polską Akademią Nauk (partner od 2016 r.). W przeciwieństwie do edycji ogólnoświatowej, wyróżniane są tylko naukowczynie zajmujące się szeroko rozumianymi naukami o życiu (w zakresie nauk biologicznych, nauk medycznych lub nauk rolniczych). Podczas przyznawania nagrody bierze się pod uwagę innowacyjność w pracy kandydatki, jej dorobek naukowy oraz zawodowe plany na przyszłość.
Wymagania.
Obecnie każdego roku wyłania się 6 laureatek (do 15. edycji 5), które są w trakcie zdobywania stopnia naukowego:
Dodatkowym wymogiem jest granica wiekowa – w roku wypłacania nagrody kandydatka nie może ukończyć: 25. roku życia w przypadku magistrantek, 33. w przypadku doktorantek i 41. – habilitantek. Granicę tę przesuwa się o rok, jeśli kandydatka przebywała na urlopie macierzyńskim w trakcie pisania pracy naukowej.
Nagrody.
W polskiej edycji w roku 2019 (19. edycja polska) nagrody wynosiły:
Kapituła konkursowa.
Przewodnicząca jury
Członkowie jury:
Członkowie jury z ramienia UNESCO:
Członkowie jury wskazani przez Ministra Nauki i Szkolnictwa Wyższego:
Członkowie jury z ramienia Polskiej Akademii Nauk:
Laureatki.
Edycja ogólnoświatowa – nagroda główna.
Wśród laureatek wyróżniono ponad 250 kobiet, wśród których znalazły się 3 laureatki nagrody Nobla:
Edycja ogólnoświatowa – dla wschodzących talentów.
Do 2019 r. nagrody otrzymało 60 kobiet, wśród których znalazły się trzy Polki: dr hab. Bernadeta Szewczyk (2016), dr hab. Joanna Sułkowska (2017) oraz dr Agnieszka Gajewicz (2018).
Edycja polska.
W edycji polskiej do 2019 r. nagrodami wyróżniono 99 kobiet.

</doc>
<doc id="4689015" url="https://pl.wikipedia.org/wiki?curid=4689015" title="Mollisia">
Mollisia

Mollisia (Fr.) P. Karst. – rodzaj grzybów z rodziny "Mollisiaceae". 
Systematyka i nazewnictwo.
Pozycja w klasyfikacji według Index Fungorum: "Mollisiaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Synonimy nazwy naukowej:
Gatunki występujące w Polsce.
Nazwy naukowe według Index Fungorum. Wykaz gatunków według W. Mułenko i in.

</doc>
<doc id="4689019" url="https://pl.wikipedia.org/wiki?curid=4689019" title="Spinning Out">
Spinning Out

Spinning Out – amerykański serial internetowy, dramat o tematyce sportowej, stworzony dla platformy Netflix przez Samanthę Stratton.
Zarys fabuły.
Akcja serialu toczy się w małym miasteczku Pinecrest w stanie Idaho. Główną bohaterką jest Kat Baker, utalentowana łyżwiarka solistka. Kat pragnie powrócić do łyżwiarstwa po przerwie, do której została zmuszona po pęknięciu czaszki w wyniku dramatycznego upadku podczas zawodów krajowych (tzw. Sectionals). Dziewczyna zmaga się również z chorobą dwubiegunową, na którą cierpi też jej matka, Carol. Kat otrzymuje szansę na start w zawodach krajowych i walkę o udział w igrzyskach olimpijskich, jednak musi zmienić konkurencję na pary sportowe i rozpocząć wspólną jazdę z Justinem Davisem, synem bogatego właściciela resortu w Pinecrest.
Czołówka.
Każdy odcinek rozpoczyna się od czołówki przedstawiającej urywki filmów z treningów i występów łyżwiarskich dzieci, młodzieży, do piosenki "In The Water" w wykonaniu Joy Downer, stworzonej na potrzeby serialu. W czołówce wykorzystano fragment występu medalistki olimpijskiej Kaetlyn Osmond z rewii łyżwiarskiej.
Inspiracje łyżwiarskie.
Sezon 1
Lista odcinków.
&lt;onlyinclude&gt;
&lt;/onlyinclude&gt;

</doc>
<doc id="4689024" url="https://pl.wikipedia.org/wiki?curid=4689024" title="Port lotniczy Stambuł">
Port lotniczy Stambuł

Port lotniczy Stambuł (tur. İstanbul Yeni Havalimanı, kod IATA: IST, kod ICAO: LTFM) – jest głównym międzynarodowym portem lotniczym obsługującym Stambuł, największym w Turcji pod względem powierzchni, obsłużonych pasażerów i wykonywanych operacji lotniczych. Znajduje się w dzielnicy Arnavutköy, po europejskiej stronie miasta, w odległości ok. 35 km od jego centrum. 
Wszystkie regularne i komercyjne loty pasażerskie zostały przeniesione z lotniska Atatürka w dniu 6 kwietnia 2019 roku, po jego zamknięciu dla wszystkich regularnych połączeń pasażerskich. Kod portu „IST” również przeniesiono do nowego lotniska. Po zakończeniu budowy wszystkich etapów w 2025 roku, według zapowiedzi port będzie w stanie obsłużyć 200 milionów pasażerów..

</doc>
<doc id="4689025" url="https://pl.wikipedia.org/wiki?curid=4689025" title="José Defran">
José Defran

José Eugenio Defran (ur. 1 stycznia 1938) – dominikański zapaśnik walczący w stylu wolnym. Olimpijczyk z Meksyku 1968, gdzie zajął 21. miejsce w kategorii do 52 kg.

</doc>
<doc id="4689027" url="https://pl.wikipedia.org/wiki?curid=4689027" title="Onesimo Rufino">
Onesimo Rufino

Onesimo Rufino Gómez (ur. 7 czerwca 1947) – dominikański zapaśnik walczący w stylu wolnym. Olimpijczyk z Meksyku 1968, gdzie zajął siedemnaste miejsce w kategorii do 63 kg.

</doc>
<doc id="4689028" url="https://pl.wikipedia.org/wiki?curid=4689028" title="Szczelina (speleologia)">
Szczelina (speleologia)

Szczelina – rozwarte pęknięcie skał, wąska i wydłużona próżnia skalna. Może mieć szerokość od kilku mm do kilku metrów. Szczeliny mają postać rozwierającego się rozłamu o mniej więcej równoległych ścianach i niedużej szerokości. Mogą być pionowe, skośne, lub poziome. Szczeliny poziome mogą być całkowicie lub częściowo wypełnione osadami. W speleologii te szczeliny, które przynajmniej częściowo dostępne są dla człowieka uważane są za rodzaj jaskini lub schroniska, niezależnie od pochodzenia. Słowo „szczelina” występuje w nazwach wielu jaskiń i schronisk, np. Szczelina w Ryglu, Szczelina w Popielowej Górze, Szczelina Chochołowska.
Pod względem pochodzenia wyróżnia się:
W wyniku wypłukiwania przez przepływającą nimi wodę szczeliny ulegają poszerzeniu, dając początek korytarzom. Takie szczeliny nazywane są szczelinami inicjalnymi.

</doc>
<doc id="4689029" url="https://pl.wikipedia.org/wiki?curid=4689029" title="Robert Nihon">
Robert Nihon

Robert Alexis "Bob" Nihon (ur. 4 lipca 1950, zm. 10 sierpnia 2007) – bahamski zapaśnik walczący w stylu wolnym. Olimpijczyk z Meksyku 1968, gdzie zajął dwudzieste miejsce w kategorii do 87 kg.
Brat zapaśnika Alexisa Nihona, olimpijczyka z tych samych igrzysk.

</doc>
<doc id="4689030" url="https://pl.wikipedia.org/wiki?curid=4689030" title="Alexis Nihon">
Alexis Nihon

Alexis Joseph Nihon, Jr. (ur. 10 stycznia 1946, zm. 24 lutego 2013) – bahamski zapaśnik walczący w stylu wolnym. Olimpijczyk z Meksyku 1968, gdzie zajął piętnaste miejsce w kategorii do 97 kg.
Brat zapaśnika Roberta Nihona, olimpijczyka z tych samych igrzysk.

</doc>
<doc id="4689042" url="https://pl.wikipedia.org/wiki?curid=4689042" title="Etna (zespół muzyczny)">
Etna (zespół muzyczny)



</doc>
<doc id="4689044" url="https://pl.wikipedia.org/wiki?curid=4689044" title="Koen Naert">
Koen Naert

Koen Naert (ur. 3 września 1989 w Roeselare) – belgijski lekkoatleta, długodystansowiec, mistrz Europy z 2018.
Jego największym sukcesem jest złoty medal w biegu maratońskim na mistrzostwach Europy w 2018 w Berlinie.

</doc>
<doc id="4689046" url="https://pl.wikipedia.org/wiki?curid=4689046" title="Tony Greig (zapaśnik)">
Tony Greig (zapaśnik)

Anthony Granville "Tony" Greig (ur. 22 lipca 1941) – nowozelandzki zapaśnik walczący w stylu wolnym. Olimpijczyk z Tokio 1964, gdzie zajął dwudzieste miejsce w kategorii do 70 kg.
Brązowy medalista igrzysk wspólnoty narodów w 1966 roku.

</doc>
<doc id="4689047" url="https://pl.wikipedia.org/wiki?curid=4689047" title="Minas Tênis Clube (piłka siatkowa mężczyzn)">
Minas Tênis Clube (piłka siatkowa mężczyzn)

Minas Tênis Clube – brazylijski męski klub siatkarski założony w 1937 roku z siedzibą w Belo Horizonte.

</doc>
<doc id="4689048" url="https://pl.wikipedia.org/wiki?curid=4689048" title="Roy Meehan">
Roy Meehan

Athol Roy Meehan (ur. 21 lipca 1931, zm. 19 czerwca 2011) – nowozelandzki zapaśnik walczący w stylu wolnym. Olimpijczyk z Tokio 1964, gdzie zajął 21. miejsce w kategorii do 63 kg.

</doc>
<doc id="4689049" url="https://pl.wikipedia.org/wiki?curid=4689049" title="Fred Thomas">
Fred Thomas

Frederick Arthur "Fred" Thomas (ur. 14 września 1938) – nowozelandzki zapaśnik walczący w stylu wolnym. Olimpijczyk z Rzymu 1960, gdzie zajął dziesiąte miejsce w kategorii do 79 kg.
Brązowy medalista igrzysk wspólnoty narodów w 1962 roku.

</doc>
<doc id="4689050" url="https://pl.wikipedia.org/wiki?curid=4689050" title="John Da Silva">
John Da Silva

John Walter Da Silva (ur. 11 czerwca 1934, zm. 8 kwietnia 2021) – nowozelandzki zapaśnik walczący w stylu wolnym. Olimpijczyk z Melbourne 1956, gdzie zajął dziesiąte miejsce w kategorii ponad 87 kg.
Piąty na igrzyskach wspólnoty narodów w 1958.
Jego syn Garth Da Silva, był bokserem, olimpijczykiem z Atlanty 1996.

</doc>
<doc id="4689052" url="https://pl.wikipedia.org/wiki?curid=4689052" title="II liga polska w hokeju na lodzie (2019/2020)">
II liga polska w hokeju na lodzie (2019/2020)

II liga polska w hokeju na lodzie w sezonie 2019/2020 rozgrywana na przełomie 2019 i 2020 roku jako 9. sezon rozgrywek o mistrzostwo II ligi w hokeju na lodzie po reaktywacji rozgrywek na tym poziomie ligowym. W poprzedniej edycji 2018/2019 rozgrywki wygrała drużyna KS Hockey Oświęcim. 
Sezon zasadniczy.
Format rozgrywek został stworzony z podziałem na grupy wedle geograficznego położenia drużyn. Ustalono Grupę Południową liczącą pięć drużyn, Grupę Północno-Wschodnią skupiającą trzy drużyny oraz Grupę Północną zrzeszającą trzy zespoły
Turniej finałowy.
Z uwagi na pandemię COVID-19 turniej finałowy został przełożony i odbył się w dniach 26-27 września 2020 w Krynicy-Zdroju, a triumfatorem została drużyna Infinitas KH KTH.

</doc>
<doc id="4689054" url="https://pl.wikipedia.org/wiki?curid=4689054" title="César Ferreras">
César Ferreras

César Ferreras Sosa (ur. 6 maja 1934) – wenezuelski zapaśnik walczący w stylu wolnym. Olimpijczyk z Rzymu 1960, gdzie zajął dziesiąte miejsce w kategorii do 87 kg.
Wicemistrz igrzysk panamerykańskich w 1963 i trzeci w 1959 roku.

</doc>
<doc id="4689055" url="https://pl.wikipedia.org/wiki?curid=4689055" title="Marek Magdziak">
Marek Magdziak

Marek Jarosław Magdziak – polski filozof, dr hab. nauk humanistycznych, profesor nadzwyczajny i kierownik Katedry Logiki i Metodologii Nauk Wydziału Nauk Społecznych Uniwersytetu Wrocławskiego.
Życiorys.
24 listopada 1995 obronił pracę doktorską "Filozoficzne przesłanki i konsekwencje semantycznej teorii prawdy", 29 stycznia 2010 habilitował się na podstawie dorobku naukowego i pracy zatytułowanej "Pragmatyczno-logiczne aspekty pojęcia prawdy. Esej z logiki filozoficznej". Otrzymał nominację profesorską. Pracował w Collegium Humanitatis.
Objął funkcję profesora nadzwyczajnego, a także kierownika w Katedrze Logiki i Metodologii Nauk na Wydziale Nauk Społecznych Uniwersytetu Wrocławskiego.

</doc>
<doc id="4689056" url="https://pl.wikipedia.org/wiki?curid=4689056" title="Rafael Durán">
Rafael Durán

Rafael Duran (ur. 17 marca 1938) – wenezuelski zapaśnik walczący w stylu wolnym. Olimpijczyk z Rzymu 1960, gdzie zajął dwudzieste miejsce w kategorii do 67 kg.
Srebrny medalista igrzysk Ameryki Środkowej i Karaibów w 1966 roku.

</doc>
<doc id="4689057" url="https://pl.wikipedia.org/wiki?curid=4689057" title="Rodolfo Padrón">
Rodolfo Padrón

Rodolfo Padron (ur. 5 listopada 1927) – wenezuelski zapaśnik walczący w stylu wolnym. Olimpijczyk z Helsinek 1952, gdzie zajął jedenaste miejsce w kategorii do 87 kg.
Wicemistrz igrzysk panamerykańskich w 1959 i szósty w 1955. Brązowy medalista igrzysk Ameryki Środkowej i Karaibów w 1954 i 1970 roku.

</doc>
<doc id="4689058" url="https://pl.wikipedia.org/wiki?curid=4689058" title="Pio Chirinos">
Pio Chirinos

Pio Chirinos (ur. 17 lipca 1929) – wenezuelski zapaśnik walczący w stylu wolnym. Olimpijczyk z Helsinek 1952, gdzie zajął trzynaste miejsce w kategorii do 79 kg.

</doc>
<doc id="4689059" url="https://pl.wikipedia.org/wiki?curid=4689059" title="Ignacio Lugo">
Ignacio Lugo

Ignacio Lugo (ur. 19 grudnia 1932) – wenezuelski zapaśnik walczący w stylu wolnym. Olimpijczyk z Helsinek 1952, gdzie zajął szesnaste miejsce w kategorii do 62 kg.

</doc>
<doc id="4689061" url="https://pl.wikipedia.org/wiki?curid=4689061" title="Narciarstwo alpejskie na Zimowych Światowych Wojskowych Igrzyskach Sportowych 2013">
Narciarstwo alpejskie na Zimowych Światowych Wojskowych Igrzyskach Sportowych 2013

Narciarstwo alpejskie na 2. Zimowych Światowych Wojskowych Igrzyskach Sportowych – jedna z zimowych dyscyplin sportowych rozegranych w dniach 26 - 28 marca 2013 podczas igrzysk wojskowych na stokach ośrodków narciarskich położonych w regionie Annecy we Francji.

</doc>
<doc id="4689062" url="https://pl.wikipedia.org/wiki?curid=4689062" title="Iwona Gisterek">
Iwona Gisterek

Iwona Gisterek – polska laryngolog i radioterapeuta, dr hab. nauk medycznych, profesor nadzwyczajny Śląskiego Uniwersytetu Medycznego w Katowicach. Kierownik Katedry Onkologii i Radioterapii Wydziału Nauk Medycznych w Zabrzu ŚUM.
Życiorys.
W 1982 ukończyła studia medyczne w Akademii Medycznej im. Piastów Śląskich. 23 czerwca 1995 obroniła pracę doktorską "Wartość diagnostyczna i prognostyczna wybranych markerów nowotworowych u chorych na raka krtani", 23 lutego 2011 habilitowała się na podstawie dorobku naukowego i pracy zatytułowanej "Domena zewnątrzkomórkowa receptora naskórkowego czynnika wzrostu oraz wybrane czynniki proangiogenne i ich receptory jako potencjalne wskaźniki rokownicze u chorych na raka piersi". Otrzymała nominację profesorską.
Objęła funkcję adiunkta w Katedrze Onkologii i Klinice Onkologii Ginekologicznej na Wydziale Lekarskim Kształcenia Podyplomowego Uniwersytetu Medycznego im. Piastów Śląskich we Wrocławiu, oraz profesora nadzwyczajnego w Katedrze Inżynierii Biomedycznej na Wydziale Technologii i Edukacji Politechniki Koszalińskiej. W latach 2011–2016 była Ordynatorem Centrum Radioterapii EUROMEDIC w Koszalinie. Wykłada na Wydziale Pielęgniarstwa Państwowej Wyższej Szkole Zawodowej w Zamościu.
Od 2018 jest Kierownikiem Katedry Onkologii i Radioterapii Śląskiego Uniwersytetu Medycznego w Katowicach. Pracuje w przyklinicznej Poradni Onkologicznej Uniwersyteckiego Centrum Klinicznego im. Prof. K. Gibińskiego w Katowicach.
Jest Międzynarodowym Sędzią Kynologicznym I grupy FCI.

</doc>
<doc id="4689064" url="https://pl.wikipedia.org/wiki?curid=4689064" title="8 Pułk Artylerii Górskiej Austro-Węgier">
8 Pułk Artylerii Górskiej Austro-Węgier



</doc>
<doc id="4689065" url="https://pl.wikipedia.org/wiki?curid=4689065" title="Mistrzostwa NCAA Division I w Zapasach w 1946">
Mistrzostwa NCAA Division I w Zapasach w 1946

Mistrzostwa NCAA Division I w zapasach rozgrywane były w Stillwater w dniach 22 - 23 marca 1946 roku. Zawody odbyły się w Gallagher Arena, na terenie Oklahoma State University.
Punkty zdobyło jedenaście drużyn.

</doc>
<doc id="4689068" url="https://pl.wikipedia.org/wiki?curid=4689068" title="Mistrzostwa NCAA Division I w Zapasach w 1947">
Mistrzostwa NCAA Division I w Zapasach w 1947

Mistrzostwa NCAA Division I w zapasach rozgrywane były w Champaign w dniach 28 - 29 marca 1947 roku. Zawody odbyły się w Huff Gymnasium, na terenie Uniwersytetu Illinois.
Punkty zdobyło dwanaście drużyn.

</doc>
<doc id="4689070" url="https://pl.wikipedia.org/wiki?curid=4689070" title="Mistrzostwa NCAA Division I w Zapasach w 1948">
Mistrzostwa NCAA Division I w Zapasach w 1948

Mistrzostwa NCAA Division I w zapasach rozgrywane były w Bethlehem w dniach 19 - 20 marca 1948 roku. Zawody odbyły się w Taylor Gymnasium, na terenie Lehigh University.

</doc>
<doc id="4689071" url="https://pl.wikipedia.org/wiki?curid=4689071" title="Conchillas">
Conchillas

Conchillas – miasto w Urugwaju, w departamencie Colonia.

</doc>
<doc id="4689072" url="https://pl.wikipedia.org/wiki?curid=4689072" title="Mistrzostwa NCAA Division I w Zapasach w 1949">
Mistrzostwa NCAA Division I w Zapasach w 1949

Mistrzostwa NCAA Division I w zapasach rozgrywane były w Fort Collins w marcu 1949 roku. Zawody odbyły się w South College Gymnasium, na terenie Colorado State University.

</doc>
<doc id="4689073" url="https://pl.wikipedia.org/wiki?curid=4689073" title="Mistrzostwa NCAA Division I w Zapasach w 1950">
Mistrzostwa NCAA Division I w Zapasach w 1950

Mistrzostwa NCAA Division I w zapasach rozgrywane były w Fort Collins w dniach 24 - 25 marca 1950 roku. Zawody odbyły się w South College Gymnasium, na terenie Colorado State University.

</doc>
<doc id="4689074" url="https://pl.wikipedia.org/wiki?curid=4689074" title="Mistrzostwa NCAA Division I w Zapasach w 1951">
Mistrzostwa NCAA Division I w Zapasach w 1951

Mistrzostwa NCAA Division I w zapasach rozgrywane były w Bethlehem w marcu 1951 roku. Zawody odbyły się w Taylor Gymnasium, na terenie Lehigh University.

</doc>
<doc id="4689075" url="https://pl.wikipedia.org/wiki?curid=4689075" title="Constitución (Urugwaj)">
Constitución (Urugwaj)

Constitución – miasto w Urugwaju, w departamencie Salto.

</doc>
<doc id="4689076" url="https://pl.wikipedia.org/wiki?curid=4689076" title="Mistrzostwa NCAA Division I w Zapasach w 1952">
Mistrzostwa NCAA Division I w Zapasach w 1952

Mistrzostwa NCAA Division I w zapasach rozgrywane były w Fort Collins w dniach 28 - 29 marca 1952 roku. Zawody odbyły się w South College Gymnasium, na terenie Colorado State University.

</doc>
<doc id="4689078" url="https://pl.wikipedia.org/wiki?curid=4689078" title="Cufré">
Cufré

Cufré – miasto w Urugwaju, w departamencie Colonia.

</doc>
<doc id="4689079" url="https://pl.wikipedia.org/wiki?curid=4689079" title="Mistrzostwa NCAA Division I w Zapasach w 1953">
Mistrzostwa NCAA Division I w Zapasach w 1953

Mistrzostwa NCAA Division I w zapasach rozgrywane były w State College w dniach 28 - 29 marca 1953 roku. Zawody odbyły się w Rec Hall, na terenie Uniwersytetu Stanu Pensylwania.

</doc>
<doc id="4689080" url="https://pl.wikipedia.org/wiki?curid=4689080" title="Curtina">
Curtina

Curtina – miasto w Urugwaju, w departamencie Tacuarembó.

</doc>
<doc id="4689083" url="https://pl.wikipedia.org/wiki?curid=4689083" title="Mistrzostwa NCAA Division I w Zapasach w 1954">
Mistrzostwa NCAA Division I w Zapasach w 1954

Mistrzostwa NCAA Division I w zapasach rozgrywane były w Norman w dniach 26 - 27 marca 1954 roku. Zawody odbyły się w McCasland Field House, na terenie Uniwersytetu Oklahomy.

</doc>
<doc id="4689084" url="https://pl.wikipedia.org/wiki?curid=4689084" title="Mistrzostwa NCAA Division I w Zapasach w 1955">
Mistrzostwa NCAA Division I w Zapasach w 1955

Mistrzostwa NCAA Division I w zapasach rozgrywane były w Ithaca w marcu 1955 roku. Zawody odbyły się w Barton Hall, na terenie Uniwersytetu Cornella.

</doc>
<doc id="4689085" url="https://pl.wikipedia.org/wiki?curid=4689085" title="Mistrzostwa NCAA Division I w Zapasach w 1956">
Mistrzostwa NCAA Division I w Zapasach w 1956

Mistrzostwa NCAA Division I w zapasach rozgrywane były w Stillwater w marcu 1956 roku. Zawody odbyły się w Gallagher Hall, na terenie Uniwersytetu Stanu Oklahoma.

</doc>
<doc id="4689087" url="https://pl.wikipedia.org/wiki?curid=4689087" title="Mistrzostwa NCAA Division I w Zapasach w 1957">
Mistrzostwa NCAA Division I w Zapasach w 1957

Mistrzostwa NCAA Division I w zapasach rozgrywane były w Pittsburghu w marcu 1957 roku. Zawody odbyły się w Fitzgerald Field House, na terenie Uniwersytetu Pittsburskiego.

</doc>
<doc id="4689088" url="https://pl.wikipedia.org/wiki?curid=4689088" title="Mistrzostwa NCAA Division I w Zapasach w 1958">
Mistrzostwa NCAA Division I w Zapasach w 1958

Mistrzostwa NCAA Division I w zapasach rozgrywane były w Laramie w dniach 28 - 29 marca 1958 roku. Zawody odbyły się w War Memorial Fieldhouse, na terenie Uniwersytetu Wyoming.

</doc>
<doc id="4689089" url="https://pl.wikipedia.org/wiki?curid=4689089" title="Mistrzostwa NCAA Division I w Zapasach w 1959">
Mistrzostwa NCAA Division I w Zapasach w 1959

Mistrzostwa NCAA Division I w zapasach rozgrywane były w Iowa City w marcu 1959 roku. Zawody odbyły się w Iowa Field House, na terenie Uniwersytetu Iowa.

</doc>
<doc id="4689090" url="https://pl.wikipedia.org/wiki?curid=4689090" title="Mistrzostwa NCAA Division I w Zapasach w 1960">
Mistrzostwa NCAA Division I w Zapasach w 1960

Mistrzostwa NCAA Division I w zapasach rozgrywane były w College Park w dniach 24 - 26 marca 1960 roku. Zawody odbyły się w Cole Field House, na terenie Uniwersytetu Maryland.

</doc>
<doc id="4689092" url="https://pl.wikipedia.org/wiki?curid=4689092" title="Mistrzostwa NCAA Division I w Zapasach w 1961">
Mistrzostwa NCAA Division I w Zapasach w 1961

Mistrzostwa NCAA Division I w zapasach rozgrywane były w Corvallis w dniach 23 - 25 marca 1961 roku. Zawody odbyły się w Oregon State Coliseum, na terenie Uniwersytetu Stanu Oregon.

</doc>
<doc id="4689093" url="https://pl.wikipedia.org/wiki?curid=4689093" title="Ecilda Paullier">
Ecilda Paullier

Ecilda Paullier – miasto w Urugwaju, w departamencie San José.

</doc>
<doc id="4689094" url="https://pl.wikipedia.org/wiki?curid=4689094" title="Mistrzostwa NCAA Division I w Zapasach w 1962">
Mistrzostwa NCAA Division I w Zapasach w 1962

Mistrzostwa NCAA Division I w zapasach rozgrywane były w Stillwater w dniach 22 - 24 marca 1962 roku. Zawody odbyły się w Gallagher Hall, na terenie Uniwersytetu Stanu Oklahoma.

</doc>
<doc id="4689095" url="https://pl.wikipedia.org/wiki?curid=4689095" title="Egaña">
Egaña

Egaña – miasto w Urugwaju, w departamencie Soriano.

</doc>
<doc id="4689096" url="https://pl.wikipedia.org/wiki?curid=4689096" title="Mistrzostwa NCAA Division I w Zapasach w 1963">
Mistrzostwa NCAA Division I w Zapasach w 1963

Mistrzostwa NCAA Division I w zapasach rozgrywane były w Kent w dniach 21 - 23 marca 1963 roku. Zawody odbyły się w Memorial Gym, na terenie Kent State University.

</doc>
<doc id="4689098" url="https://pl.wikipedia.org/wiki?curid=4689098" title="12 Pułk Haubic Polowych Austro-Węgier">
12 Pułk Haubic Polowych Austro-Węgier



</doc>
<doc id="4689099" url="https://pl.wikipedia.org/wiki?curid=4689099" title="Empalme Olmos">
Empalme Olmos

Empalme Olmos – miasto w Urugwaju, w departamencie Canelones.

</doc>
<doc id="4689101" url="https://pl.wikipedia.org/wiki?curid=4689101" title="Mistrzostwa NCAA Division I w Zapasach w 1964">
Mistrzostwa NCAA Division I w Zapasach w 1964

Mistrzostwa NCAA Division I w zapasach rozgrywane były w Ithaca w dniach 27 - 28 marca 1964 roku. Zawody odbyły się w Barton Hall, na terenie Uniwersytetu Cornella.

</doc>
<doc id="4689102" url="https://pl.wikipedia.org/wiki?curid=4689102" title="8 Pułk Artylerii">
8 Pułk Artylerii

Pułki artylerii noszące numer „8”:
Polskie:
Austro-węgierskie:

</doc>
<doc id="4689103" url="https://pl.wikipedia.org/wiki?curid=4689103" title="Esperanza">
Esperanza

Esperanza – miasto w Urugwaju, w departamencie Paysandú.

</doc>
<doc id="4689105" url="https://pl.wikipedia.org/wiki?curid=4689105" title="Narciarstwo alpejskie na Zimowych Światowych Wojskowych Igrzyskach Sportowych 2017">
Narciarstwo alpejskie na Zimowych Światowych Wojskowych Igrzyskach Sportowych 2017

Narciarstwo alpejskie na 3. Zimowych Światowych Wojskowych Igrzyskach Sportowych – jedna z zimowych dyscyplin sportowych rozegranych w dniach 25–26 lutego 2017 podczas igrzysk wojskowych na stokach grzbietu Aibga w ośrodku narciarskim Roza Chutor położonego niedaleko Krasnej Polany w Rosji. Mężczyźni rozgrywali swoje konkurencje 25, a kobiety 26 lutego.

</doc>
<doc id="4689106" url="https://pl.wikipedia.org/wiki?curid=4689106" title="Mistrzostwa NCAA Division I w Zapasach w 1965">
Mistrzostwa NCAA Division I w Zapasach w 1965

Mistrzostwa NCAA Division I w zapasach rozgrywane były w Laramie w dniach 25 - 27 marca 1965 roku. Zawody odbyły się w War Memorial Fieldhouse, na terenie Uniwersytetu Wyoming.

</doc>
<doc id="4689107" url="https://pl.wikipedia.org/wiki?curid=4689107" title="Mistrzostwa NCAA Division I w Zapasach w 1966">
Mistrzostwa NCAA Division I w Zapasach w 1966

Mistrzostwa NCAA Division I w zapasach rozgrywane były w Ames w dniach 24 - 26 marca 1966 roku. Zawody odbyły się w Iowa State Armory, na terenie Uniwersytetu Stanu Iowa.

</doc>
<doc id="4689108" url="https://pl.wikipedia.org/wiki?curid=4689108" title="Mistrzostwa NCAA Division I w Zapasach w 1967">
Mistrzostwa NCAA Division I w Zapasach w 1967

Mistrzostwa NCAA Division I w zapasach rozgrywane były w Kent w dniach 23 - 25 marca 1967 roku. Zawody odbyły się w Memorial Gym, na terenie Kent State University.

</doc>
<doc id="4689109" url="https://pl.wikipedia.org/wiki?curid=4689109" title="Mistrzostwa NCAA Division I w Zapasach w 1968">
Mistrzostwa NCAA Division I w Zapasach w 1968

Mistrzostwa NCAA Division I w zapasach rozgrywane były w State College w dniach 21 - 23 marca 1968 roku. Zawody odbyły się w Rec Hall, na terenie Uniwersytetu Stanu Pensylwania.

</doc>
<doc id="4689110" url="https://pl.wikipedia.org/wiki?curid=4689110" title="Mistrzostwa NCAA Division I w Zapasach w 1969">
Mistrzostwa NCAA Division I w Zapasach w 1969

Mistrzostwa NCAA Division I w zapasach rozgrywane były w Provo w dniach 27 - 29 marca 1969 roku. Zawody odbyły się w Smith Fieldhouse, na terenie Uniwersytetu Brighama Younga.

</doc>
<doc id="4689111" url="https://pl.wikipedia.org/wiki?curid=4689111" title="Stadionul Viorel Mateianu">
Stadionul Viorel Mateianu

Stadionul Viorel Mateianu – wielofunkcyjny stadion w Baia Mare, w Rumunii. Został otwarty 9 kwietnia 1929 roku. Może pomieścić 15 500 widzów. Swoje spotkania rozgrywają na nim piłkarze klubu CS Minaur Baia Mare.
Stadion został zainaugurowany 9 kwietnia 1929 roku jako „Arena de fotbal”. W latach 50. XX wieku został rozbudowany i nazwany „Stadionul 23 August”. W 1989 roku obiekt przemianowano na „Stadionul Dealul Florilor”, a od 2010 roku nosi imię Viorela Mateianu.

</doc>
<doc id="4689112" url="https://pl.wikipedia.org/wiki?curid=4689112" title="Estación Rincón">
Estación Rincón

Estación Rincón – miasto w Urugwaju, w departamencie Treinta y Tres.

</doc>
<doc id="4689113" url="https://pl.wikipedia.org/wiki?curid=4689113" title="Mistrzostwa NCAA Division I w Zapasach w 1990">
Mistrzostwa NCAA Division I w Zapasach w 1990

Mistrzostwa NCAA Division I w zapasach rozgrywane były w College Park w dniach 22 - 24 marca 1990 roku. Zawody odbyły się w Cole Field House, na terenie Uniwersytetu Maryland.

</doc>
<doc id="4689116" url="https://pl.wikipedia.org/wiki?curid=4689116" title="Polytechnica Gedanensis">
Polytechnica Gedanensis



</doc>
<doc id="4689117" url="https://pl.wikipedia.org/wiki?curid=4689117" title="Florencio Sánchez (miasto)">
Florencio Sánchez (miasto)

Florencio Sánchez – miasto w Urugwaju, w departamencie Colonia.

</doc>
<doc id="4689119" url="https://pl.wikipedia.org/wiki?curid=4689119" title="Alexandru Boiciuc">
Alexandru Boiciuc

Alexandru Boiciuc (ur. 21 sierpnia 1997 w Kiszyniowie) – mołdawski piłkarz, grający na pozycji napastnika.
Kariera piłkarska.
Kariera klubowa.
Wychowanek CSM Politehnica Jassy, w barwach którego w 2015 roku rozpoczął karierę piłkarską. W marcu 2016 został wypożyczony na pół roku do CFR Suceava, a na początku 2017 do Milsami Orgiejów. Latem 2017 przeszedł do ASA Târgu Mureș, a już 23 października 2017 ponownie został piłkarzem Milsami Orgiejów. 20 stycznia 2018 podpisał kontrakt z duńskim Vejle BK. Wystąpił tylko w trzech meczach dlatego latem 2018 został wypożyczony do Sheriffa Tyraspol, a 23 lutego 2019 do Sfîntul Gheorghe Suruceni. 29 sierpnia 2019 przeniósł się do Karpat Lwów.
Kariera reprezentacyjna.
26 lutego 2018 debiutował w narodowej reprezentacji Mołdawii w meczu towarzyskim z Arabią Saudyjską. Wcześniej występował w juniorskiej reprezentacji U-19 oraz młodzieżowej reprezentacji Mołdawii.

</doc>
<doc id="4689120" url="https://pl.wikipedia.org/wiki?curid=4689120" title="Piotr Augustyniak (profesor nauk technicznych)">
Piotr Augustyniak (profesor nauk technicznych)

Piotr Stanisław Augustyniak (ur. 22 marca 1965 w Krakowie) – polski uczony, profesor nauk technicznych, nauczyciel akademicki Akademii Górniczo-Hutniczej im. Stanisława Staszica w Krakowie, specjalności naukowe: automatyzacja diagnostyki medycznej, elektroniczna aparatura medyczna, przetwarzanie sygnałów biomedycznych.
Życiorys.
W 1989 ukończył studia na kierunku elektronika, specjalność elektronika medyczna w AGH. W 1995 na podstawie rozprawy pt. "Wyznaczanie parametrów diagnostycznych elektronystagmogramu z użyciem numerycznych filtrów czasowo-częstotliwościowych o charakterystykach dobieranych adaptacyjnie" uzyskał na Wydziale Elektrotechniki, Automatyki i Elektroniki Akademii Górniczo-Hutniczej w Krakowie stopień naukowy doktora nauk technicznych. Tam też otrzymał w 2004 stopień doktora habilitowanego nauk technicznych w dyscyplinie automatyka i robotyka. W 2013 nadano mu tytuł profesora nauk technicznych.
Był asystentem, adiunktem, profesorem nadzwyczajnym AGH. Został profesorem zwyczajnym AGH w Wydziale Elektrotechniki, Automatyki, Informatyki i Inżynierii Biomedycznej w Katedrze Biocybernetyki i Inżynierii Biomedycznej oraz kierownikiem tej katedry. Był profesorem Wyższej Szkoły Bankowości i Finansów w Bielsku-Białej.
Wszedł w skład Komitetu Biocybernetyki i Inżynierii Biomedycznej PAN oraz Komisji Nauk Technicznych Polskiej Akademii Umiejętności.
W 2019 został członkiem Rady Doskonałości Naukowej I kadencji reprezentującym dyscyplinę inżynieria biomedyczna.

</doc>
<doc id="4689122" url="https://pl.wikipedia.org/wiki?curid=4689122" title="University of Indonesia">
University of Indonesia



</doc>
<doc id="4689124" url="https://pl.wikipedia.org/wiki?curid=4689124" title="Fraile Muerto">
Fraile Muerto

Fraile Muerto – miasto w Urugwaju, w departamencie Cerro Largo.

</doc>
<doc id="4689125" url="https://pl.wikipedia.org/wiki?curid=4689125" title="Yassine Rachik">
Yassine Rachik

Yassine Rachik (ur. 11 czerwca 1993 w Aïn Sebaâ, dzielnicy Casablanki) – włoski lekkoatleta pochodzenia marokańskiego, długodystansowiec, medalista mistrzostw Europy z 2018.
Urodził się w Aïn Sebaâ, dzielnicy Casablanki. Od 2015 ma obywatelstwo Włoch.
Jego największym sukcesem jest brązowy medal w biegu maratońskim na mistrzostwach Europy w 2018 w Berlinie. Zdobył wówczas również złoty medal drużynowo w Pucharze Europy w maratonie.
Osiągnięcia.
Zdobył mistrzostwo Włoch w biegu na 5000 metrów w 2016 oraz w biegu na 10 kilometrów i w półmaratonie w 2017.

</doc>
<doc id="4689127" url="https://pl.wikipedia.org/wiki?curid=4689127" title="Fray Marcos">
Fray Marcos

Fray Marcos – miasto w Urugwaju, w departamencie Florida.

</doc>
<doc id="4689133" url="https://pl.wikipedia.org/wiki?curid=4689133" title="Garzón (Urugwaj)">
Garzón (Urugwaj)

Garzón – miasto w Urugwaju, w departamencie Maldonado.

</doc>
<doc id="4689135" url="https://pl.wikipedia.org/wiki?curid=4689135" title="General Enrique Martínez">
General Enrique Martínez

General Enrique Martínez – miasto w Urugwaju, w departamencie Treinta y Tres.

</doc>
<doc id="4689139" url="https://pl.wikipedia.org/wiki?curid=4689139" title="González (Urugwaj)">
González (Urugwaj)

González – miasto w Urugwaju, w departamencie San José.

</doc>
<doc id="4689140" url="https://pl.wikipedia.org/wiki?curid=4689140" title="Cryptobatrachinae">
Cryptobatrachinae

Cryptobatrachinae – podrodzina płazów bezogonowych z rodziny Hemiphractidae. 
Zasięg występowania.
Podrodzina obejmuje gatunki występujące na Sierra Nevada de Santa Marta oraz północnych i północno-wschodnich Andach w Kolumbii i przyległej Wenezueli, a także na Serranía de Perijá w Wenezueli; na Trynidadzie i Tobago.
Podział systematyczny.
Do podrodziny należą następujące rodzaje:

</doc>
<doc id="4689141" url="https://pl.wikipedia.org/wiki?curid=4689141" title="Arena Zimbrilor">
Arena Zimbrilor



</doc>
<doc id="4689144" url="https://pl.wikipedia.org/wiki?curid=4689144" title="12 Pułk Artylerii Górskiej Austro-Węgier">
12 Pułk Artylerii Górskiej Austro-Węgier



</doc>
<doc id="4689146" url="https://pl.wikipedia.org/wiki?curid=4689146" title="13 Pułk Haubic Polowych Austro-Węgier">
13 Pułk Haubic Polowych Austro-Węgier



</doc>
<doc id="4689147" url="https://pl.wikipedia.org/wiki?curid=4689147" title="Hemiphractinae">
Hemiphractinae

Hemiphractinae – podrodzina płazów bezogonowych z rodziny Hemiphractidae. 
Zasięg występowania.
Podrodzina obejmuje gatunki występujące w Kostaryce i Panamie, w północnej (z wyłączeniem Surinamu) i zachodniej Ameryce Południowej na południe do północnej Argentyny oraz wschodniej i południowo-wschodniej Brazylii.
Podział systematyczny.
Do podrodziny należą następujące rodzaje:

</doc>
<doc id="4689148" url="https://pl.wikipedia.org/wiki?curid=4689148" title="12 Pułk Artylerii">
12 Pułk Artylerii

Pułki artylerii noszące numer „12”:
Polskie:
Austro-węgierskie:

</doc>
<doc id="4689154" url="https://pl.wikipedia.org/wiki?curid=4689154" title="Olga Semeniuk-Patkowska">
Olga Semeniuk-Patkowska

Olga Ewa Semeniuk-Patkowska (ur. 5 grudnia 1988 w Warszawie) – polska urzędniczka państwowa, działaczka samorządowa i organizacji pozarządowych, polityk Prawa i Sprawiedliwości, od 2018 radna Warszawy, od 2020 wiceminister w resortach do spraw rozwoju, od 2021 Pełnomocnik Rządu ds. Małych i Średnich Przedsiębiorstw.
Życiorys.
Absolwentka Międzywydziałowych Studiów Wschodniosłowiańskich na Uniwersytecie Warszawskim, tytuł licencjata uzyskała na Wydziale Lingwistyki Stosowanej UW (2010). Kształciła się też na Wydziale Administracji i Nauk Społecznych Politechniki Warszawskiej i w studium w Krajowej Szkole Administracji Publicznej. Odbyła staż w Kancelarii Prezydenta (2009–2010), pracowała też jako dziennikarka w miesięczniku „Parlamentarzysta” oraz w tygodniku „Wprost”.
W 2011 zaangażowała się w działalność polityczną w ramach Forum Młodych PiS i następnie Prawa i Sprawiedliwości. Została bliską współpracowniczką polityka Michała Dworczyka, działała w związanych z nim organizacjach Fundacja Wolność i Demokracja oraz Europejski Instytut na rzecz Demokracji. Koordynowała projekty popularyzujące historię, m.in. „Bieg Pamięci Żołnierzy Wyklętych – Tropem Wilczym” i „Strażnicy Narodowej Pamięci”, była też konsultantką OBWE. W latach 2016–2019 pracowała jako doradczyni Dworczyka w Ministerstwie Obrony Narodowej i Kancelarii Premiera. W 2014 została wybrana radną stołecznej dzielnicy Wola, a w 2018 – do rady miejskiej Warszawy. W 2019 kandydowała do Sejmu w okręgu warszawskim (zdobyła 2179 głosów).
2 stycznia 2020 została powołana na stanowisko podsekretarza stanu w Ministerstwie Rozwoju. 19 października tego samego roku powołana na tożsame stanowisko w Ministerstwie Rozwoju, Pracy i Technologii, a dwa dni później, 21 października, została powołana przez prezydenta Polski Andrzeja Dudę w skład Rady Dialogu Społecznego.
17 sierpnia 2021 otrzymała, z rąk premiera Mateusza Morawieckiego, akt powołania na podsekretarza stanu w Ministerstwie Rozwoju i Technologii. W tym samym miesiącu została powołana na Pełnomocnika Rządu ds. Małych i Średnich Przedsiębiorstw. 22 października tego samego roku wybrano przewodniczącą Rady Polskiej Agencji Kosmicznej. 26 października 2021 awansowana przez premiera Mateusza Morawieckiego na sekretarza stanu w Ministerstwie Rozwoju i Technologii.
Życie prywatne.
W grudniu 2021 wiceminister finansów Piotr Patkowski poinformował o zaręczynach z Olgą Semeniuk, 26 listopada 2022 pobrali się.

</doc>
<doc id="4689159" url="https://pl.wikipedia.org/wiki?curid=4689159" title="Olga Ewa Semeniuk">
Olga Ewa Semeniuk



</doc>
<doc id="4689162" url="https://pl.wikipedia.org/wiki?curid=4689162" title="Muhammad Sadiq">
Muhammad Sadiq

Muhammad Sadiq (ur. 1 września 1934) – pakistański bokser.
Uczestniczył w Letnich Igrzyskach Olimpijskich, w 1976 roku, odpadł w drugiej rundzie w wadze muszej po przegranej walce z Giovannim Camputaro.

</doc>
<doc id="4689163" url="https://pl.wikipedia.org/wiki?curid=4689163" title="Daniel Hugh Kelly">
Daniel Hugh Kelly

Daniel Hugh Kelly (ur. 10 sierpnia 1952 w Elizabeth) – amerykański aktor filmowy, telewizyjny i teatralny. Znany jest głównie z roli Marka „Skida” McCormicka w serialu "Hardcastle i McCormick".

</doc>
<doc id="4689171" url="https://pl.wikipedia.org/wiki?curid=4689171" title="Gat-Chefer">
Gat-Chefer

Gat-Chefer, Gitta-Chefer (hebr. גת חפר) – biblijne miasto położone na terytorium Zabulona w Dolnej Galilei (Joz 19,13), między Nazaretem a Kafarnaum. Miejsce narodzin proroka Jonasza (2 Krl 14,25). Nazwa "Gat" oznacza dosłownie tłocznię winiarską i odnosi się prawdopodobnie do głównego zajęcia mieszkańców, człon "Chefer" natomiast, oznaczający dół lub studnię, został dodany dla odróżnienia od innych miejscowości o tej samej nazwie.
Utożsamiane ze współczesnym Chirbat az-Zurra, leżącym na zachód od Jeziora Galilejskiego.

</doc>
<doc id="4689180" url="https://pl.wikipedia.org/wiki?curid=4689180" title="Tomasz Gertner">
Tomasz Gertner

Tomasz Gertner (ur. w 1743 we Lwowie, zm. 20 marca 1812) — polski malarz pochodzenia niemieckiego.
Życiorys.
Urodził się w 1743. Został ochrzczony 13 grudnia 1743 w katedrze rzymskokatolickiej we Lwowie (świadkowie – rzeźbiarz Georg Michael Würtzer i Franciszka Majerowa, żona malarza Josefa Majera). Jego ojcem był rzeźbiarz Johann Georg Gertner (zm. ok. 1759), matką zaś nieznana z nazwiska Anna. Zamieszkiwał na terenie jurydyki Wszystkich Świętych. Tomasz Gertner był uczniem i najbliższym współpracownikiem lwowskiego malarza Stanisława Stroińskiego (Stroynickiego). Zmarł 20 marca 1812 w wieku 69 lat.
10 maja 1772 ożenił się z Anną, córką lwowskiego rzeźbiarza, Rusina Szymona Starzewskiego i jego żony Agnieszki (świadkowie – malarze Stanisław i Marcin Stroińscy, rzeźbiarz Jan Obrocki). Dzieci:
Prace.
Stanisław Stroiński i Tomasz Gertner współpracowali przy dekoracji:

</doc>
<doc id="4689186" url="https://pl.wikipedia.org/wiki?curid=4689186" title="Nadleśnictwo Skierniewice">
Nadleśnictwo Skierniewice

Nadleśnictwo Skierniewice – jednostka organizacyjna Lasów Państwowych podległa Regionalnej Dyrekcji Lasów Państwowych w Łodzi.
Nadleśnictwo położone jest na terenie dwóch województw: 98,6% jego zasięgu terytorialnego znajduje się w województwie łódzkim (powiaty: łowicki, rawski, skierniewicki, tomaszowski oraz miasto Skierniewice), pozostała część w województwie mazowieckim (powiat żyrardowski). Siedziba nadleśnictwa mieści się w Makowie pod Skierniewicami. Powierzchnia zasięgu terytorialnego nadleśnictwa wynosi 1762,1 km².
Powierzchnia gruntów nadleśnictwa wynosi 14 321,22 ha, z czego grunty leśne zajmują 13 950,26 ha. Lesistość w zasięgu terytorialnym nadleśnictwa wynosi 14,9%.
Historia.
Historia Nadleśnictwa Skierniewice sięga końca I wojny światowej, najstarszy zachowany dokument wzmiankujący nadleśnictwo pochodzi z lipca 1919 roku. Nadleśnictwo na przestrzeni dziejów często zmieniało swój zasięg, ale zawsze główną jego część stanowiła Puszcza Bolimowska. Po II wojnie światowej, w latach 1945–1947 powołano byłe nadleśnictwa Skierniewice i Rawa Mazowiecka, które tworzą obecne Nadleśnictwo Skierniewice. Swój obecny kształt Nadleśnictwo Skierniewice uzyskało w 1992 roku, kiedy to do uprzedniego Nadleśnictwa Skierniewice przyłączono obręb Rawa Mazowiecka (z Nadleśnictwa Spała) oraz odłączono obręby Radziwiłłów i Sochaczew (utworzono z nich Nadleśnictwo Radziwiłłów).
Podział administracyjny.
Nadleśnictwo Skierniewice administracyjnie podzielone jest na dwa obręby leśne: Rawa Mazowiecka i Skierniewice, do których należy 9 leśnictw (stan w 2022). Dodatkowo w skład nadleśnictwa wchodzi Szkółka Centralna.
Obręb Rawa Mazowiecka:
Obręb Skierniewice:
Ochrona przyrody.
W granicach nadleśnictwa znajduje się Bolimowski Park Krajobrazowy.
Na gruntach zarządzanych przez nadleśnictwo utworzono 8 rezerwatów przyrody: „Trębaczew”, „Babsk”, „Kopanicha”, „Ruda Chlebacz”, „Źródła Borówki”, „Uroczysko Bażantarnia”, „Rawka” oraz „Polana Siwica”. Kolejne 2 rezerwaty znajdują się w zasięgu terytorialnym nadleśnictwa, ale na gruntach innej własności: „Bukowiec” i „Kwaśna Buczyna”.
Ponadto na gruntach nadleśnictwa znajduje się zespół przyrodniczo-krajobrazowy „Zwierzyniec Królewski”, a w zasięgu terytorialnym nadleśnictwa, ale na gruntach innej własności – zespół przyrodniczo-krajobrazowy „Nieborów”.

</doc>
<doc id="4689190" url="https://pl.wikipedia.org/wiki?curid=4689190" title="Hyper Projection Engeki „Haikyū!!”">
Hyper Projection Engeki „Haikyū!!”

 – japońska seria dwuipółwymiarowych przedstawień teatralnych tworzona na podstawie mangi "Haikyū!!" autorstwa Haruichiego Furudate.
Geneza.
Reżyser Worry Kinoshita miał wcześniejsze doświadczenia w tworzeniu spektakli – wyreżyserował występ podczas Tokyo Performance Dolls w 2013 roku. Jednak w tym czasie przed pracą nad "Hyper Projection Engeki „Haikyū!!”" nigdy nie widział musicali dwuipółwymiarowych. Po przeczytaniu mangi postanowił stworzyć na „ludzkim dramacie” z „silnymi elementami wykonawczymi”, ponieważ zauważył, że w serii nie było dynamicznych „ruchów” ani „magicznych ataków”, podobnie jak w innych mangach sportowych. Z kolei Norihito Nayayashiki był fanem serii "Haikyū!!" i przygotował scenariusz w oparciu o dialogi, bez wskazówek scenicznych. Razem z Worrym Kinoshitą skupił się na inscenizacji scen, podczas gdy pracował nad dialogami postaci. Po ułożeniu scenariuszy ze wskazówkami scenicznymi, Kinoshita rozpoczął współpracę z choreografem i kilkoma tancerzami przed prezentacją aktorów, których potem poinstruował, aby przypominali postacie z serii "Haikyū!!" w jak największym stopniu, nie dając im szczegółowych instrukcji.
Produkcja i premiera.
Pierwsze informacje na temat przedstawienia teatralnego pojawiły się w numerze 17/2015 magazynu „Shūkan Shōnen Jump” (wydanym 19 marca 2015). Funkcję reżysera objął Worry Kinoshita, scenarzystę – Norihito Nakayashiki, zaś reżysera dźwięku – Shunsuke Wada. Spektakl został opisany jako „hiper-projekcja” z wykorzystaniem efektów stylizowanych na mandze i sceny obrotowej. 
Obsada drużyny liceum Karasuno oraz Aobajōsai została ogłoszona 9 lipca 2015 na łamach „Shūkan Shōnen Jump”. Pierwsza odsłona serii miała swoją premierę 14 listopada 2015 w AiiA Theater w Tokio. Następnie przedstawienie odbywało się w Osace i prefekturze Miyagi do grudnia 2015.
Popularność spektaklu zachęciła producentów do tworzenia kolejnych spektakli. Przed drugim doszło do drobnych zmian w obsadzie. Kolejne przedstawienia teatralne odbywają się w okresie wiosennym i jesiennym. Fabuła poszczególnych przedstawień oparta jest na wybranych rozdziałach mangi.
26 marca 2020 poinformowano, że z powodu epidemii koronawirusa w Japonii przedstawienia "Saikyō no Challenger" w Hyōgo (planowane 28–29 marca), a potem 31 marca – w Miyagi i Fukuoce (zaplanowane odpowiednio na 4–5 i 10–12 kwietnia) zostały odwołane. Z kolei 8 kwietnia podano do informacji, że występy w Osace i Tokio zostały odwołane z tego samego powodu, a także wskutek wprowadzonego stanu wyjątkowego w obu miastach.
15 listopada z powodu stwierdzenia zakażenia koronawirusem u jednego z członków ekipy, który skarżył się na gorączkę, przedstawienia "Gomi suteba no kessen" w Osace tego dnia w ostatniej chwili zostały odwołane. Ponadto podano do informacji, że w późniejszym czasie będzie podjęta decyzja, czy przedstawienia w Miyagi (planowane na 21–22 listopada) odbędą się zgodnie z planem, co stało się faktem, o czym poinformowano dzień później, w którym wszyscy otrzymali negatywny wynik testu na obecność COVID-19.
25 kwietnia 2021 podano do informacji, iż finałowe pokazy w Tokio (między 29 kwietnia a 9 maja) zostały odwołane z powodu ogłoszenia stanu wyjątkowego w Tokio i trzech innych prefekturach w związku z pandemią COVID-19.
Odbiór.
W latach 2015–2019 przedstawienia teatralne zostały obejrzane przez 320 000 osób. Seria była cytowana jako jedna z najpopularniejszych przedstawień teatralnych 2.5D w 2018 roku wraz z "Tennis no ōjisama" i "Tōken ranbu," a także częściowo zasługuje na rosnące zainteresowanie publiczności przedstawień 2.5D. Kenta Suga za swoją rolę w serii, w 2018 roku został ambasadorem japońskiego 2,5-wymiarowego stowarzyszenia muzycznego.
Sakura Eries z Fandom Post nazwała tę serię „produkcją na wysokim poziomie” z obsadą, która „pokazuje szereg talentów, od aktorstwa przez akrobatykę po rap”. Zauważyła również, że w przedstawieniach wykorzystano „sprytną choreografię” i „proste efekty”.

</doc>
<doc id="4689197" url="https://pl.wikipedia.org/wiki?curid=4689197" title="William Ganz">
William Ganz

William Ganz (ur. 17 czerwca 1919 r. w Koszycach, zm. 11 listopada 2009 r. w Los Angeles) – amerykański lekarz żydowsko-słowackiego pochodzenia. Twórca cewnika Swana-Ganza pozwalającego mierzyć ciśnienie w jamach serca i naczyniach krwionośnych.
Życiorys.
Urodził się 17 czerwca 1919 r. w Koszycach na obecnej Słowacji. Jako wybitny uczeń i dobry sportowiec (piłkarz) w liceum, został przyjęty w 1937 r. na studia lekarskie na Uniwersytecie Karola w Pradze. Po rozpoczęciu niemieckiej okupacji Czechosłowacji dwa lata później studenci musieli wyjechać z Pragi i wrócić w rodzinne strony. W Koszycach Ganz został internowany w obozie pracy z powodu swojego żydowskiego pochodzenia i w 1944 r. miał być wysłany do Auschwitz, ale udało mu się tego uniknąć i dołączył do podziemia żydowskiego w Budapeszcie. Po zakończeniu wojny wrócił do Czechosłowacji, podjął ponownie studia i ukończył je w 1947 r. jako jeden z najlepszych absolwentów.
Po studiach Ganz pracował blisko 20 lat w Czechosłowacji, prowadząc badania w Instytucie Chorób Układu Krążenia w Pradze, jednak rozczarował się do ustroju bolszewickiego i dlatego gdy w 1966 r. otrzymał przywilej wyjazdu z rodziną na urlop do Włoch, zgłosił się w Wiedniu po wizę amerykańską i otrzymał ją dzięki posiadaniu krewnych w Los Angeles. Do końca kariery zawodowej pracował od tego czasu w Cedars-Sinai Medical Center. Wraz z Jeremym Swanem najbardziej znany jest z opracowania cewnika pozwalającego mierzyć ciśnienie w jamach serca i naczyniach krwionośnych, tzw. cewnika Swana-Ganza, który składał się z balonika na końcu miękkiego cewnika kierowanego przez prąd krwi zamiast dotychczas stosowanych sztywnych cewników. Ponadto Ganz odegrał kluczową rolę w opracowaniu techniki trombolizy i po badaniach na zwierzętach był w 1982 r. wraz z P.K. Shahem, jednym z pierwszych lekarzy stosujących enzymy rozpuszczające zakrzepy do odblokowania tętnic zatkanych w zawale serca. Obie techniki zostały przyjęte pozytywnie i zaczęły być szeroko stosowane na świecie. Później Ganz był również profesorem medycyny na Uniwersytecie Kalifornijskim w Los Angeles.
W 1992 r. wyróżniony Distinguished Scientist Award of the American College of Cardiology.
Żonaty z Magdą (zm. 2005 r.), miał z nią dwóch synów – pulmonologa Tomasa i kardiologa Petera.
Zmarł 11 listopada 2009 r. w Los Angeles.

</doc>
<doc id="4689200" url="https://pl.wikipedia.org/wiki?curid=4689200" title="Jarosław Wenderlich (ur. 1982)">
Jarosław Wenderlich (ur. 1982)

Jarosław Wenderlich (ur. 6 listopada 1982 w Bydgoszczy) – polski samorządowiec, radca prawny i urzędnik państwowy, od 2020 podsekretarz stanu w Kancelarii Prezesa Rady Ministrów.
Życiorys.
Syn Jarosława Edwarda (1948–2016), prawnika i urzędnika, działacza opozycyjnego w PRL. Ukończył studia prawnicze na Uniwersytecie Mikołaja Kopernika w Toruniu. Kształcił się podyplomowo w zakresie prawa bankowego i prawa zamówień publicznych (WPiA UMK) i na studiach typu MBA na Uniwersytecie Ekonomicznym w Poznaniu. Odbył aplikację radcowską, po czym prowadził własną kancelarię. Został też kierownikiem działu prawnego w Regionalnym Zarządzie Gospodarki Wodnej w Bydgoszczy oraz szefem rady nadzorczej Polskiego Radia Pomorza i Kujaw.
Zaangażował się w działalność polityczną w ramach Prawa i Sprawiedliwości. W 2006, 2014 i 2018 uzyskiwał mandat radnego Bydgoszczy. Od 2018 kierował klubem PiS w radzie miejskiej. 2 stycznia 2020 został powołany na stanowisko podsekretarza stanu w Kancelarii Prezesa Rady Ministrów, odpowiedzialnego za prace legislacyjne.

</doc>
<doc id="4689203" url="https://pl.wikipedia.org/wiki?curid=4689203" title="Stanisław Potencki">
Stanisław Potencki

Stanisław Adam Potencki (ur. 10 listopada 1899 we Lwowie, zm. 8 września 1920 w bitwie pod Zadwórzem) – żołnierz armii austriackiej i podporucznik artylerii Wojska Polskiego. Uczestnik I wojny światowej i wojny polsko-bolszewickiej. Kawaler Orderu Virtuti Militari.
Życiorys.
Urodził się 10 listopada 1899 w rodzinie Błażeja i Marii z d. Korczyńska. Absolwent gimnazjum we Lwowie, Wiedniu i Bielsku-Białej. 
Zmobilizowany do armii austriackiej służył w artylerii na froncie rosyjskim i włoskim I wojny światowej. Od listopada 1918 w odrodzonym Wojsku Polskim. Był żołnierzem w 4 pułku piechoty, 5 pułku piechoty i 5 pułku artylerii. Brał udział w walkach pod Przemyślem i Lwowem, gdzie został ranny. Od sierpnia 1920 wstąpił do armii ochotniczej, w której jako dowódca baterii w 205 pułku piechoty brał udział w walkach wojny polsko–bolszewickiej.
Szczególnie zasłużył się podczas bitwy 8 września 1920 w okolicach Zadwórza,
"dowodząc samodzielnie działem, osłaniał do ostatniego pocisku odwrót, a następnie walczył z karabinem w ręku. Otoczony przez kawalerię bolszewicką - popełnił samobójstwo".
Za tę postawę został odznaczony pośmiertnie Orderem Virtuti Militari.
Pochowany na Cmentarzu Obrońców Lwowa. 
Życie prywatne.
Był kawalerem.

</doc>
<doc id="4689206" url="https://pl.wikipedia.org/wiki?curid=4689206" title="ASB Classic 2020 (kobiety)">
ASB Classic 2020 (kobiety)

ASB Classic 2020 – tenisowy turniej WTA kategorii WTA International Series w sezonie 2020 z cyklu Auckland Open rozgrywany w dniach 6–12 stycznia 2020 roku w Auckland na kortach twardych o puli nagród wynoszącej 275 000 dolarów amerykańskich.

</doc>
<doc id="4689210" url="https://pl.wikipedia.org/wiki?curid=4689210" title="Louis Székely">
Louis Székely



</doc>
<doc id="4689213" url="https://pl.wikipedia.org/wiki?curid=4689213" title="Niantic (przedsiębiorstwo)">
Niantic (przedsiębiorstwo)

Niantic, Inc. (w latach 2010–2015 Niantic Labs) – amerykańskie przedsiębiorstwo tworzące oprogramowanie z siedzibą w San Francisco. Studio wzięło swoją nazwę od statku wielorybniczego Niantic, który przybył do San Francisco podczas gorączki złota w Kalifornii w XIX wieku. Posiada biura w San Francisco, Bellevue, Los Angeles, Sunnyvale, Hongkongu, Tokio i Londynie.
Historia.
Przedsiębiorstwo zostało założone przez Johna Hanke’a w 2010 roku jako wewnętrzny startup Google’a. W 2012 roku wydali swój pierwszy produkt o nazwie Field Trip. Była to aplikacja mobilna oparta na lokalizacji, która działała jako „przewodnik po fajnych, ukrytych i wyjątkowych rzeczach w otaczającym cię świecie”.
W listopadzie 2012 wydano pierwszą wersję gry "Ingress", która była dostępna na zaproszenie. Publiczna wersja została udostępniona na system operacyjny Android w październiku 2013. Wersja na iOS została wydana w 2014 roku. We wrześniu 2015 studio ogłosiło, że wspólnie z Nintendo i The Pokémon Company pracuje nad wydaniem gry "Pokémon Go" na systemy Android i iOS.
Przedsiębiorstwo uniezależniło się od Google w październiku 2015 wkrótce po ogłoszeniu przez Google swojej restrukturyzacji jako Alphabet.
W lipcu 2016 zostało wydane "Pokémon Go", początkowo w Stanach Zjednoczonych, Australii i Nowej Zelandii, poszerzając niedługo dostępność o kolejne kraje, stając się globalnym sukcesem. Oprócz najlepszych wyników w sklepie z aplikacjami w większości regionów, Apple Inc. ogłosiło, że "Pokémon Go" stało się najczęściej pobieraną aplikacją w pierwszym tygodniu w historii, przebijając "Super Mario Run" pod koniec roku.
W listopadzie 2017 Niantic pozyskał 200 mln USD finansowania Serii B od wielu inwestorów, kierowanych przez Spark Capital. Rozpoczęli również prace nad "" przy współpracy z Warner Bros. Interactive Entertainment oraz WB Games San Francisco pod szyldem Portkey Games. Gra została wydana w Nowej Zelandii jako otwarta beta 16 kwietnia 2019. 21 czerwca 2019 odbyła się oficjalna premiera w Stanach Zjednoczonych i Wielkiej Brytanii, a dzień później w pozostałych krajach.

</doc>
<doc id="4689214" url="https://pl.wikipedia.org/wiki?curid=4689214" title="Fritziana">
Fritziana

Fritziana – rodzaj płaza bezogonowego z podrodziny Hemiphractinae w rodzinie Hemiphractidae. 
Zasięg występowania.
Rodzaj obejmuje gatunki występujące w górach i przyległych nizinach południowo-wschodniej Brazylii od Espírito Santo do São Paulo.
Systematyka.
Podział systematyczny.
Do rodzaju należą następujące gatunki:

</doc>
<doc id="4689217" url="https://pl.wikipedia.org/wiki?curid=4689217" title="Heidering Wittstock">
Heidering Wittstock

Heidering Wittstock – stadion żużlowy w Wittstock/Dosse, w Niemczech. Obiekt może pomieścić 2000 widzów. Użytkowany jest przez żużlowców klubu MSC Wölfe Wittstock. Długość toru żużlowego na stadionie wynosi 399 m.

</doc>
<doc id="4689222" url="https://pl.wikipedia.org/wiki?curid=4689222" title="Flectonotus fissilis">
Flectonotus fissilis



</doc>
<doc id="4689230" url="https://pl.wikipedia.org/wiki?curid=4689230" title="Flectonotus goeldii">
Flectonotus goeldii



</doc>
<doc id="4689233" url="https://pl.wikipedia.org/wiki?curid=4689233" title="Sabrina Ionescu">
Sabrina Ionescu

Sabrina Ionescu (ur. 6 grudnia 1997 w Walnut Creek) – amerykańska koszykarka, występująca na pozycji rozgrywającej, obecnie zawodniczka drużyny WNBA New York Liberty.
W 2016 została wybrana MVP meczu gwiazd amerykańskich szkół średnich McDonald’s All-American. Wystąpiła też w meczu gwiazd Jordan Brand. Wybrano ją najlepszą zawodniczką amerykańskich szkół średnich (przez USA Today i MaxPreps).

</doc>
<doc id="4689236" url="https://pl.wikipedia.org/wiki?curid=4689236" title="Flectonotus ohausi">
Flectonotus ohausi



</doc>
<doc id="4689238" url="https://pl.wikipedia.org/wiki?curid=4689238" title="Jeremy Swan">
Jeremy Swan

Jeremy Swan, wł. Harold James Charles Swan (ur. 1 czerwca 1922 w Sligo, zm. 7 lutego 2005 w Los Angeles) – amerykański lekarz kardiolog irlandzkiego pochodzenia. Jego cewnik sercowy, wykonany z jego uczniem o nazwisku William Ganz, zrewolucjonizował chirurgię serca i kardiologię dzięki wynalezieniu w 1968 i wprowadzoniu do praktyki klinicznej w 1972. Przez długi czas od wprowadzenia, zaawansowane monitorowanie hemodynamiczne układu krążenia opierało się na tej metodzie. Umożliwiał monitorowanie pacjentów w stanie krytycznym poprzez pomiar pojemności minutowej serca i ciśnienia kapilarnego w płucach. To znacznie poprawiło przeżywalność pacjentów z zawałami serca, poważnymi oparzeniami, ostrą niewydolnością oddechową i wieloma innymi schorzeniami.
Życiorys.
Urodził się 1 czerwca 1922 jako Harold James Charles Swan w Sligo w zachodniej Irlandii. Oboje rodzice Swana byli lekarzami, on sam ukończył również studia medyczne na Uniwersytecie Londyńskim. Po ukończeniu studiów wstąpił w 1945 do Królewskich Sił Powietrznych i wkrótce został dyrektorem szpitala wojskowego w Iraku, a po powrocie do Wielkiej Brytanii zajął się pracą naukową w Londynie, gdzie w 1951 otrzymał stopień doktora nauk medycznych za wczesne prace nad cewnikowaniem serca pod kierunkiem znanego fizjologa Henryego Barcrofta.
Kiedy otrzymał stypendium w Klinice Mayo, w 1955 r. wyemigrował do Stanów Zjednoczonych i związał się z tym szpitalem, współpracując ściśle z kierownikiem oddziału kardiologii dr. Earlem Woodem i zajmując się fizjologią i patofizjologią układu sercowo-naczyniowego. W czasie 14 lat pracy w Mayo został jednym z pionierów koronarografii i prowadził nowatorskie prace w diagnostyce wrodzonych wad serca, zostając autorem ok. 100 prac naukowych.
Otrzymał oferty kierowania oddziałami kardiologii w wielu ośrodkach naukowych w USA, wybrał jednak mało prestiżowy żydowski szpital Cedars of Lebanon w Los Angeles, który pod jego kierownictwem stał się szeroko znanym ośrodkiem medycznym, akademickim i badawczym. Z czasem szpital ten na skutek fuzji z innym szpitalem żydowskim utworzył renomowany Cedars-Sinai Medical Center. W okresie swojej pracy w tym ośrodku był autorem i współautorem ok. 300 prac badawczych m.in. w zakresie przewlekłej choroby wieńcowej, choroby zastawkowej, ostrych zespołów wieńcowych i intensywnej opieki kardiologicznej. Wraz z Williamem Ganzem najbardziej znany jest z opracowania cewnika pozwalającego mierzyć ciśnienie w jamach serca i naczyniach krwionośnych, tzw. cewnika Swana-Ganza, który składał się z balonika na końcu miękkiego cewnika kierowanego przez prąd krwi zamiast dotychczas stosowanych sztywnych cewników. Technika została przyjęta pozytywnie i zaczęła być szeroko stosowana na świecie.
Zmarł 7 lutego 2005 w Cedars-Sinai Medical Center w Los Angeles.

</doc>
<doc id="4689240" url="https://pl.wikipedia.org/wiki?curid=4689240" title="Janina Stolińska-Janic">
Janina Stolińska-Janic

Janina Stolińska-Janic (ur. 1932, zm. 12 grudnia 2019) – polska ekonomistka, dr hab.
Życiorys.
Obroniła pracę doktorską, następnie habilitowała się na podstawie dorobku naukowego i pracy. Została zatrudniona na stanowisku docenta w Warszawskiej Wyższej Szkole Ekonomicznej im. Edwarda Wiszniewskiego, oraz piastowała funkcję profesora w Spółdzielczym Instytucie Badawczym, a także w Katedrze Rynku na Wydziale Stosunków Gospodarczych i Zarządzania w Warszawskiej Wyższej Szkole Ekonomicznej im. Edwarda Wiszniewskiego.
Zmarła 12 grudnia 2019. Pochowana na cmentarzu Powązki Wojskowe w Warszawie (kwatera C35-1-7).

</doc>
<doc id="4689246" url="https://pl.wikipedia.org/wiki?curid=4689246" title="Fritziana goeldii">
Fritziana goeldii



</doc>
<doc id="4689248" url="https://pl.wikipedia.org/wiki?curid=4689248" title="Stanisław Otok">
Stanisław Otok

Stanisław Otok (ur. 1 września 1932 w Miechowie, zm. 19 grudnia 2019 w Warszawie) – polski uczony, profesor nauk geograficznych.
Życiorys.
W 1957 roku zawarł związek małżeński z Anną Achmatowicz – Otok- związek ten przetrwał bez mała 63 lata. W młodości studiował na Uniwersytecie Jagiellońskim, a następnie na Uniwersytecie Warszawskim, gdzie w 1964 roku otrzymał tytuł doktora, a następnie w 1972 roku tytuł doktora habilitowanego, w 1984 roku – uchwałą Rady Państwa tytuł profesora nadzwyczajnego. W 1998 roku Minister Edukacji Narodowej na wniosek ATK nadał mu tytuł profesora zwyczajnego:Od 1955 do 2014 roku pracował naukowo: w tym 40 lat pracy na Uniwersytecie Warszawskim na Wydziale Geografii. Po przejściu na emeryturę podjął pracę w ATK przekształconym następnie w UKSW gdzie zapamiętano go jako " pełnego pasji przewodnika po świecie geografii politycznej, wytrawnego pedagoga i badacza, ale także jako życzliwego, sympatycznego współpracownika, który oddal ATK wiele cennego czasu i zaangażowania działając na rzecz tworzenia i konsolidacji środowiska naukowego, które z czasem przyjęło nazwę Instytutu Nauk o Polityce i Administracji UKSW. Wkład Pana Profesora w rozwój naszej instytucji jest nieoceniony" (podpisali prof. Radosław Zenderowski, prof. Sławomir Sowiński oraz dr Andrzej Rudowski).
Stanisław Otok otrzymywał liczne stypendia i staże zagraniczne: Węgry 1961 r., Australia 1967-68, Austria 1980, Grecja 1981, Wielka Brytania 1986 r. Był Visiting Professor w Columbia University w Nowym Jorku USA 1979 r., Kentucky University – Lexington USA 1983-84r., Akron University Ohio USA 1984-1987r. oraz 1988-1991, York University Toronto Kanada 2001 r.. Był autorem lub współautorem 23 książek i podręczników, 95 artykułów naukowych, 435 notatek, recenzji z zakresu geografii społecznej, politycznej i geopolityki.
Obronił pracę doktorską, następnie habilitował się na podstawie dorobku naukowego i pracy. 27 września 1984 nadano mu tytuł profesora w zakresie nauk geograficznych. Pracował w Prywatnej Wyższej Szkole Businessu i Administracji na Wydziale Administracji, Prawa i Dyplomacji; w Wyższej Szkole Pedagogicznej im. Janusza Korczaka w Warszawie w latach 2002 – 2012 (profesor emeryt na pełnym etacie) na Wydziale Nauk Społecznych w Warszawie; w Katedrze Geopolityki na Wydziale Nauk Historycznych i Społecznych Uniwersytetu Kardynała Stefana Wyszyńskiego w latach 1996 – 2014, oraz w Almamer Wyższej Szkole Ekonomicznej w Warszawie.
Zmarł po długiej i ciężkiej chorobie dnia 19 grudnia 2019 w Warszawie.

</doc>
<doc id="4689249" url="https://pl.wikipedia.org/wiki?curid=4689249" title="Parafia Podwyższenia Krzyża Świętego w Zborowskiem">
Parafia Podwyższenia Krzyża Świętego w Zborowskiem

Parafia Podwyższenia Krzyża Świętego w Zborowskiem – parafia rzymskokatolicka, znajdująca się w diecezji opolskiej, w dekanacie Olesno.

</doc>
<doc id="4689250" url="https://pl.wikipedia.org/wiki?curid=4689250" title="Zwariować ze szczęścia">
Zwariować ze szczęścia

Zwariować ze szczęścia (włos. "La pazza gioia") – włoski komediodramat z 2016 roku w reżyserii Paolo Virzìego, z Valerią Bruni Tedeschi i Micaelą Ramazzotti w rolach głównych.
Premiera.
Film miał swoją światową premierę 14 maja 2016 roku podczas 69. MFF w Cannes w ramach sekcji "Directors' Fortnight". Obraz wszedł na ekrany włoskich kin 17 maja 2016 roku. W Polsce film zaprezentowano podczas Warszawskiego Międzynarodowego Festiwalu Filmowego 13 października 2016 roku. Na ekrany polskich kin obraz trafił 10 marca 2017 roku.
Fabuła.
Akcja filmu rozgrywa się w czasach współczesnych w Toskanii. Dwie pensjonariuszki uciekają ze szpitala psychiatrycznego. Beatrice i Donatella są kobietami w średnim wieku, które w życiu wiele już przeszły. Ukazane zostaje, że w życiu zazwyczaj „cienka granica oddziela normę od ekscesu”.
Obsada.
W filmie wystąpili, m.in.:
Nagrody i nominacje.
Film nowinowano i nagrodzono, m.in.:

</doc>
<doc id="4689252" url="https://pl.wikipedia.org/wiki?curid=4689252" title="Polewa naciekowa">
Polewa naciekowa

Polewa naciekowa – rodzaj nacieku jaskiniowego. Jest to występująca na powierzchni skały (ale również na innym podłożu) warstwa soli mineralnych powstała wskutek odparowania spływającej po podłożu wody zawierającej te sole. Składnikiem większości polew jest kalcyt, ale mogą to być również inne związki chemiczne: gips lub aragonit. Polewy powstają na ścianach, stropach jaskiń i na ich spągu. Są jedną z najczęściej spotykanych form nacieków jaskiniowych.
Jeśli polewa składa się z czystego kalcytu, wówczas jest przezroczysta i bezbarwna. Domieszka pęcherzyków powietrza, lub występujące w niej mikropęknięcia i mikrokryształy powodują, że w zależności od ilości tych defektów polewa staje się półprzezroczysta lub biała. Jeśli ściekająca ze stropu woda zawiera domieszki związków żelaza, wówczas stalaktyty nabierają całej gamy barw od żółtej, przez bursztynową, czerwoną do brunatno-rdzawej. Związki żelaza w wodzie występują powszechnie, stąd też tak częste są te barwy stalaktytów. Zawarte w wodzie jony manganu powodują wybarwienie stalaktytów na ciemny kolor – od brunatnego po czarny.
Polewy mogą być zaliczane zarówno do grupy nacieków twardych, jak i miękkich. Do polew należą także pola ryżowe i nacieki wełniste. Mogą istnieć samodzielnie lub tworzyć się na już istniejących polewach.

</doc>
<doc id="4689257" url="https://pl.wikipedia.org/wiki?curid=4689257" title="Gastrotheca">
Gastrotheca

Gastrotheca – rodzaj płaza bezogonowego z podrodziny Hemiphractinae w rodzinie Hemiphractidae. 
Zasięg występowania.
Rodzaj obejmuje gatunki występujące w Kostaryce i Panamie, północnej i zachodniej Ameryce Południowej na południe do północnej Argentyny; we wschodniej i południowo-wschodniej Brazylii.
Systematyka.
Podział systematyczny.
Do rodzaju należą następujące gatunki:

</doc>
<doc id="4689258" url="https://pl.wikipedia.org/wiki?curid=4689258" title="Pałac Hornesów we Wrocławiu">
Pałac Hornesów we Wrocławiu

Pałac Hornesów ("Pałac Matuschków") – dawny pałac miejski znajdujący się przy ulicy Szewskiej 48 we Wrocławiu, jeden z najstarszych obiektów w południowo-wschodnim kwartale między pl. Uniwersyteckim a ulicami Szewską, Uniwersytecką i Kuźniczą.
Historia pałacu.
Pierwszy budynek na działce przy ulicy Szewskiej został wzniesiony już w średniowieczu w drugiej połowie XIV wieku (z tego okresu zachowały się fragmenty murów na poziomie piwnicznym). W XVI wieku był to dwukondygnacyjny budynek z dwoma skrzydłami bocznymi, pokryty dachem kalenicowym.
W 1721 roku ówczesny jego właściciel, baron von Sternbach, sprzedał posesję hrabiemu Dionizemu (Dionysiusowi) Józefowi von Hornesowi, który piastował stanowisko radcy Generalnego Urzędu Podatkowego ("General Steueramt"). Na jego polecenie stary budynek został rozebrany, a w jego miejsce wzniesiono nowy, trójskrzydłowy pałac miejski, według projektu Johanna Blasiusa Peintnera lub Christopha Hacknera. Powstały wówczas trójkondygnacyjny półtoratraktowy budynek przykryty został dachem namiotowym. Pośrodku siedmioosiowej elewacji umieszczono piaskowcowy portal balkonowy ozdobiony ornamentem akantowym, z dwoma boniowanymi lizenami i z ozdobną barokową kratą w jego nadświetlu, który wraz z facjatą otoczoną wolutowymi spływami wyznaczał środkowy pseudoryzalit. Wszystkie okna były prostokątne, otoczone piaskowymi opaskami; na pierwszej kondygnacji ozdobione były dodatkowo podokiennikami i naczółkami. Nad linią parteru znajdował się gzyms, od którego pomiędzy oknami odchodziły lizeny lub pilastry wielkiego porządku. Całość zamykał gzyms koronujący. Nad nim w części dachowej umieszczono symetrycznie rozstawione lukarny, przy czym w osi środkowej lukarna była większa, zwieńczona prostym tympanonem. Narożniki budynku również były boniowane na całej wysokości. Portal prowadził do sieni przelotowej, zamkniętej sklepieniem kolebkowym. W pomieszczeniu narożnym, w północno-wschodniej części, znajdowała się prawdopodobnie almaria, w części środkowej zaś świetlica przykryta sklepieniem podtrzymywanym na trzech filarach. Do obecnych czasów z tego budynku zachowały się niektóre ściany, dwa przęsła sklepień krzyżowo-żebrowych w północnej części pałacu na poziomie parteru oraz szczyt południowy wraz z gotyckimi oknami w kondygnacji strychowej.
W 1741 roku pałac został prawdopodobnie sprzedany biskupowi wrocławskiemu hrabiemu Gotthardowi von Schaffgotschowi. Następnie odkupiła go szlachecka rodzina von Matuschków (prawdopodobnie około roku 1766), w której rękach budynek znajdował się przez niemal całą drugą połowę XVIII wieku. Według Wojciecha Brzezowskiego pałac był własnością hrabiego von Schaffgotscha na początku XIX wieku. W latach 1806–1807 budynek został zniszczony w wyniku walk garnizonu pruskiego z wojskami napoleońskimi, zakończonych kapitulacją Prusaków. W kolejnych latach został odbudowany już w formach klasycystycznych. W tym okresie od strony południowej dodano skromny portal.
W XIX wieku, około 1888 roku, do elewacji tylnej dodano oficynę. Zmieniła się również funkcja budynku z mieszkalnej na mieszkalno-handlową i gastronomiczną. Z tego powodu przebudowano klatkę schodową, zlikwidowano bramę wjazdową w bocznym południowym skrzydle oraz dodano czwarte skrzydło, w którym miały znajdować się pomieszczenia kuchenno-sanitarne. Autorem projektu był mistrz murarski Heinrich Häfner. W latach 1888–1891 dokonano ostatnich zmian w elewacji przed 1945 rokiem: w części parterowej powiększono otwory okienne i wybito otwór drzwiowy w miejscu skrajnego zachodniego okna elewacji południowej. W 1900 przebudowano lukarny.
Po 1945.
W latach 80. XX wieku budynek przeszedł długą przebudowę (prace trwały od 1974). Odtworzono wówczas, w bardzo uproszczonej formie, wygląd XVIII-wiecznego trzykondygnacyjnego budynku z dwukondygnacyjnym strychem, z podpiwniczeniem, ale z obniżonym dachem mansardowym od frontu oraz z jedno- i dwuspadowym w układzie kalenicowym na skrzydłach. W elewacji frontowej w części dachowej znajdują się lukarny z wolutowymi spływami po bokach: środkowa, większa lukarna zwieńczona jest prostym frontonem, a boczne są zadaszone odcinkowo. Pomiędzy lukarnami umieszczono dwa owalne okulusy. Zachowano również czteroskrzydłową bryłę na rzucie trapezu z wewnętrznym dziedzińcem. Wewnątrz pałacu dokonano poważnych zmian, zacierając ich oryginalne historyczne rozplanowanie. W 2016 roku wyremontowano i odnowiono elewację budynku. W jednym ślepym oknie umieszczono wizerunek Angelusa Silesiusa. Obecnie budynek jest siedzibą Katedry Archeologii i Dziekanatu Wydziału Nauk Historycznych i Pedagogicznych Uniwersytetu Wrocławskiego.

</doc>
<doc id="4689261" url="https://pl.wikipedia.org/wiki?curid=4689261" title="I Don’t Search I Find">
I Don’t Search I Find

I Don’t Search I Find – utwór amerykańskiej piosenkarki Madonny nagrany dla jej czternastego albumu studyjnego "Madame X". Piosenka stała się pięćdziesiątym numerem jeden Madonny na liście "Dance Club Songs" magazynu „Billboard”.
Kompozycja i wydanie.
„I Don’t Search I Find” zostało napisane i wyprodukowane przez Madonnę oraz Mirwaisa. Piosenka jest utrzymana w stylu disco i house lat 90. XX wieku Pod koniec listopada 2019 zostało zapowiedziane, że remiksy piosenki stworzone przez Honeya Dijona zostaną wydane jako kolejny singel promocyjny albumu. Te remiksy zostały wydane 6 grudnia 2019. 1 maja piosenkarka wydała kolejne remiksy utworu, ku pamięci Orlanda Puerty. Madonna obwieściła informację o wydaniu kolejnych remiksów, tydzień przed ich wydaniem.
Odbiór.
Krytyczny.
Rich Juzwiak z magazynu „Pitchfork” napisał, że utwór jest luźno skonstruowany i podobny do niewydanego materiału albumu "Erotica". Ben Beaumont-Thomas z magazynu „The Guardian” porównał „I Don’t Search I Find” do poprzednich tworów Madonny takich jak „Vogue” oraz „Deeper and Deeper”. Nick Smith z „musicOMH” napisał, że utwór jest hybrydą „Vogue” oraz „Where Love Lives” Alison Limerick. Chuck Arnold z „New York Post” umieścił „I Don’t Search I Find” na 8. miejscu jego listy najlepszych piosenek 2019 roku. Dodał on również, że utwór ten „miksuje EDM z czasów "Confessions on a Dance Floor" z głębokim housem «Vogue» powodując zachwycającą disco piosenkę.”
Komercyjny.
Po wydaniu "Madame X" „I Don’t Search I Find” trafiło na 160. miejsce najbardziej pobieranych piosenek we Francji. Zaś po wydaniu pierwszych remiksów utworu, uplasował on się na 5. miejscu listy "Greece Digital Song Sales" oraz 30. miejscu amerykańskiej listy "Hot Dance/Electronic Songs". Piosenka również stała się 50. numerem jeden Madonny na amerykańskiej liście "Dance Club Songs", dzięki temu Madonna jest artystką z największą liczbą numerów jeden na jakiejkolwiek liście magazynu „Billboard” oraz artystką z numerami jeden już od pięciu dekad na tej liście. Na Słowacji utwór uplasował się na 73. miejscu.
Personel.
Źródło:.

</doc>
<doc id="4689264" url="https://pl.wikipedia.org/wiki?curid=4689264" title="Wysokyj Chutir">
Wysokyj Chutir

Wysokyj Chutir () – przystanek kolejowy w pobliżu miejscowości Wysoke, w rejonie turzyskim, w obwodzie wołyńskim, na Ukrainie.

</doc>
<doc id="4689266" url="https://pl.wikipedia.org/wiki?curid=4689266" title="Matto">
Matto

 

</doc>
<doc id="4689269" url="https://pl.wikipedia.org/wiki?curid=4689269" title="Mistrzostwa NCAA Division I w Zapasach w 1991">
Mistrzostwa NCAA Division I w Zapasach w 1991

Mistrzostwa NCAA Division I w zapasach rozgrywane były w Iowa City w dniach 14 - 16 marca 1991 roku. Zawody odbyły się w Carver–Hawkeye Arena, na terenie Uniwersytetu Iowa.

</doc>
<doc id="4689270" url="https://pl.wikipedia.org/wiki?curid=4689270" title="Zdzisław Bitner">
Zdzisław Bitner

Zdzisław Bitner (ur. 28 stycznia 1909 w Poznaniu, zm. 12 lipca 1997) – polski inżynier elektrotechnik, energetyk. Członek Bydgoskiego Koła Absolwentów Politechniki Poznańskiej, Federacji Stowarzyszeń Naukowo-Technicznych NOT oraz członek honorowy Stowarzyszenia Elektryków Polskich.
Życiorys.
Syn Leona Büttnera i Pauliny z Dąbrowskich. Początkowo nosił nazwisko ojca, by po wojnie je zmienić i używać w spolszczonej wersji. Miał dwoje rodzeństwa – brata Witolda oraz siostrę Irenę. Początkowo uczył się w Volksschule, pobierał także prywatne lekcje języka polskiego i historii. Następnie uczęszczał do Gimnazjum Koedukacyjnego w Dąbiu nad Nerem, które ukończył w 1928. Był pierwszym absolwentem Wydziału Elektrycznego Politechniki Poznańskiej (rocznik 1932, ówcześnie pod nazwą Państwowa Wyższa Szkoła Budowy Maszyn i Elektrotechniki). Środki pieniężne na studia swoje oraz brata uzyskał dzięki udzielaniu korepetycji z przedmiotów ścisłych. W czasie studiów był współautorem opracowania skryptu z wykładów Eugeniusza Jezierskiego na temat oświetlenia elektrycznego. Po ukończeniu studiów odbył roczną służbę wojskową w Szkole Podchorążych Rezerwy Wojsk Łączności w Zegrzu, następnie pracował w Zjednoczeniu Elektrowni Okręgu Radomsko-Kieleckiego w Skarżysku-Kamiennej, Królewskim Urzędzie Miar w Poznaniu i Pomorskiej Elektrowni Krajowej „Gródek".
Zmobilizowany w sierpniu 1939 uczestniczył w walkach kampanii wrześniowej 1939, brał udział w Bitwie nad Bzurą. W Puszczy Kampinoskiej dostał się do niewoli niemieckiej. Przebywał w oflagach XI A Osterode jako jeniec wojenny nr 446/XIA oraz II C Oldenburg. Wraz z grupą kilku innych oficerów zorganizował Koło Obozowe Stowarzyszenia Elektryków Polskich. Po wojnie opracował między innymi koncepcję zasilania Grudziądza w energię elektryczną oraz założył rodzinę.
Był redaktorem publikacji pokonferencyjnej INELEKTRA '76 "Postęp techniczny w sprzęcie oraz instalacjach elektrycznych przemysłowych i domowych", 28–29. IX. 1976 r. Bydgoszcz.
Zmarł 12 lipca 1997, pochowano go na cmentarzu katolickim Świętego Wincentego à Paulo w Bydgoszczy.
Odznaczenia i wyróżnienia.
Odznaczony został m.in.:

</doc>
<doc id="4689272" url="https://pl.wikipedia.org/wiki?curid=4689272" title="Mistrzostwa NCAA Division I w Zapasach w 1992">
Mistrzostwa NCAA Division I w Zapasach w 1992

Mistrzostwa NCAA Division I w zapasach rozgrywane były w Oklahoma City w dniach 19 - 21 marca 1992 roku, w Myriad Convention Center.

</doc>
<doc id="4689274" url="https://pl.wikipedia.org/wiki?curid=4689274" title="Mistrzostwa NCAA Division I w Zapasach w 1993">
Mistrzostwa NCAA Division I w Zapasach w 1993

Mistrzostwa NCAA Division I w zapasach rozgrywane były w Ames w dniach 17 - 19 marca 1993 roku. Zawody odbyły się w Hilton Coliseum, na terenie Uniwersytetu Stanu Iowa.

</doc>
<doc id="4689275" url="https://pl.wikipedia.org/wiki?curid=4689275" title="Paryduby (przystanek kolejowy)">
Paryduby (przystanek kolejowy)

Paryduby (, ) – przystanek kolejowy w pobliżu miejscowości Paryduby, w rejonie starowyżewskim, w obwodzie wołyńskim, na Ukrainie.

</doc>
<doc id="4689276" url="https://pl.wikipedia.org/wiki?curid=4689276" title="Mistrzostwa NCAA Division I w Zapasach w 1994">
Mistrzostwa NCAA Division I w Zapasach w 1994

Mistrzostwa NCAA Division I w zapasach rozgrywane były w Chapel Hill w dniach 17 - 19 marca 1994 roku. Zawody odbyły się w Dean Smith Center, na terenie Uniwersytetu Karoliny Północnej.

</doc>
<doc id="4689277" url="https://pl.wikipedia.org/wiki?curid=4689277" title="Mecze reprezentacji Polski w piłce ręcznej mężczyzn prowadzonej przez Patryka Rombla">
Mecze reprezentacji Polski w piłce ręcznej mężczyzn prowadzonej przez Patryka Rombla

Zestawienie meczów reprezentacji Polski w piłce ręcznej mężczyzn, prowadzonej przez Patryka Rombla:

</doc>
<doc id="4689285" url="https://pl.wikipedia.org/wiki?curid=4689285" title="Charles Geoffrey Chinedu">
Charles Geoffrey Chinedu

Charles Geoffrey Chinedu (ur. 1 października 1997 w Lagos) – nigeryjski piłkarz, grający na pozycji napastnika.
Kariera piłkarska.
Kariera klubowa.
Wychowanek klubów FK Teplice i Skënderbeu Korcza. Karierę piłkarską rozpoczął w drugiej drużynie Skënderbeu Korcza. 2 lutego 2017 został wypożyczony do KS Besa. 31 sierpnia 2017 został piłkarzem FK Rabotniczki Skopje. 1 września 2019 podpisał kontrakt z Olimpikiem Donieck. 5 marca 2020 został wypożyczony do JK Narva Trans.

</doc>
<doc id="4689287" url="https://pl.wikipedia.org/wiki?curid=4689287" title="Richard Bing">
Richard Bing

Richard John Bing (ur. 12 października 1909 w Norymberdze, zm. 8 listopada 2010 w La Cañadzie) – amerykański lekarz żydowsko-niemieckiego pochodzenia.
Życiorys.
Urodził się 12 października 1909 w niemieckiej Norymberdze jako syn handlarza chmielem i śpiewaczki specjalizującej się w kompozycjach Jana Sebastiana Bacha, po której odziedziczył talent muzyczny. Uczył się gry na fortepianie i kompozycji muzycznej w norymberskim konserwatorium, jednak później zdecydował się zostać lekarzem, do czego zainspirowała go powieść "Arrowsmith" Sinclaira Lewisa. Studiował we Frankfurcie, Wiedniu i Berlinie, jednak ukończył studia na Uniwersytecie Ludwika i Maksymiliana w Monachium w 1934 i jeszcze w tym samym roku wyemigrował z rodziną, uciekając przed nazistami z powodu częściowo żydowskiego pochodzenia.
Uzyskawszy w 1935 dyplom także na Uniwersytecie Berneńskim, rozpoczął badania w Instytucie Biologii Carlsberga w Kopenhadze, gdzie zajmował się liniami komórkowymi. Tam spotkał Alexisa Carrela i Charlesa Lindbergha, którzy demonstrowali eksperymentalną pompę perfuzyjną stosowaną w badaniach "in vitro" narządów zwierzęcych. Dzięki ich pomocy uzyskał stypendium Fundacji Rockefellera i amerykańskie obywatelstwo i wyjechał do Rockefeller Institute w Nowym Jorku, gdzie pomagał w eksperymentach nad perfuzją w całych narządach. W 1936 przyjął posadę w Columbia University’s College of Physicians and Surgeons, gdzie kierownikiem oddziału chirurgii był Allen O. Whipple. Dwa lata później ożenił się z jego córką Mary (zm. 1990). Jego prace na oddziale fizjologii nad nerkowymi peptydami wazopresynowymi pozwoliły rozwinąć badania nad chorobami nerek wiązanymi z urazami spowodowanymi zmiażdżeniem.
W czasie II wojny światowej został lekarzem wojskowym (służył od 1943 do 1945). Po zdemobilizowaniu podjął pracę w szkole medycznej na Uniwersytecie Johnsa Hopkinsa w Baltimore, gdzie zainicjował badania nad metabolizmem serca, interesował się także przepływem krwi w sercu. To tam zbudował pierwsze laboratorium cewnikowania, diagnozujące wrodzone wady serca. Wraz z Helen Taussig najbardziej znany jest z opisania w 1949 sinicznej wady wrodzonej serca, znanej jako anomalia Taussig-Binga, chociaż jego stosunki zawodowe z Taussig były napięte i przez konflikt z nią odszedł później ze szpitala. W 1951, w czasie jednego z eksperymentów, przypadkowo umieścił cewnik w zatoce wieńcowej, odkrywając, że próbki krwi z tego naczynia mogą być użyteczne w badaniu metabolizmu miokardialnego i skuteczności leczenia.
W latach 50. objął kierownictwo laboratorium cewnikowania na Uniwersytecie Alabamy i został profesorem medycyny na Uniwersytecie Waszyngtona w St. Louis. W 1959 został dziekanem wydziału medycznego na Wayne State University w Detroit, gdzie z pomocą komputerów dostarczonych przez Ford Motor Company rozwijał wraz z fizykiem George’em W. Clarkiem z Massachusetts Institute of Technology zastosowanie emiterów pozytonów w badaniach serca, co przyczyniło się do stworzenia powszechnie stosowanej pozytonowej tomografii emisyjnej. W 1969 przeniósł się do Pasadeny, by kontynuować swoje badania w Huntington Medical Research Institutes, objął również profesurę na Uniwersytecie Południowej Kalifornii. Był pionierem wykorzystania kamer poklatkowych do badań naczyń wieńcowych. Prowadził również badania chemiczne serca pozawałowego i nad zastosowaniem tlenku azotu do pomiaru przepływu krwi. Na emeryturę przeszedł w wieku 98 lat.
Dożywotni przewodniczący International Society for Heart Research, które sam współzakładał, i założyciel jego pisma „Journal of Molecular &amp; Cellular Cardiology”. Autor ponad 500 publikacji naukowych.
Pracując jako lekarz, hobbystycznie komponował; jego dziełem jest ok. 300 utworów (m.in. kwartety smyczkowe i sonaty na wiolonczelę), które wykonywane były na całym świecie. Przyjaźnił się z kompozytorem Carlem Orffem. W ostatnich latach życia napisał pięć powieści.
Zmarł 8 listopada 2010 w La Cañadzie.

</doc>
<doc id="4689288" url="https://pl.wikipedia.org/wiki?curid=4689288" title="Mleko wapienne (speleologia)">
Mleko wapienne (speleologia)

Mleko wapienne – w speleologii jest to początkowa forma powstawania nacieku jaskiniowego. W stanie wilgotnym mleko wapienne ma postać pasty, jest miękkie i silnie wodniste, w stanie suchym kredowate i bardzo lekkie. Występuje na ścianach jaskiń i na ich spągu. Pokrywa je mniej więcej równomiernej grubości warstewką, tworzy podłużne, serowate zgrubienia, albo gruby, drobno uwarstwiony osad. Ma różną konsystencję; od płynnej przez ciągliwą do galaretowatej, w zależności od zawartości wody. Zazwyczaj jest białe, czasem tylko pobarwione substancjami ilastymi.
Głównym składnikiem mleka wapiennego jest węglan wapnia występujący w dwóch odmianach; drobnokrystalicznej i lublinitowej (lublinit – odmiana kalcytu). Mikrokryształki w odmianie drobnokrystalicznej mają wielkość około 0,006 mm, bardzo rzadko trafiają się większe kryształki o wymiarach 0,09 – 0,15 mm. Ta odmiana jest najczęściej spotykana. Mikrokryształki lublinitu mają postać igiełek o grubości około 0,007 mm i długości do 0,2 mm. Między obydwoma odmianami istnieją formy pośrednie. Brak wielkich kryształów jest charakterystyczną cechą mleka wapiennego różniącą go od substancji, z jakiej zbudowane są nacieki twarde. Spowodowany jest obecnością w roztworze kwaśnego węglanu wapnia oraz kwasów humusowych i glinu. Zwykle mleko wapienne składa się z kalcytu, ale może zawierać także inne składniki – allofan, apatyt, aragonit, gips, chantyt, hydromagnezyt, hydrocynkit, magnezyt i inne. Powstaje w wyniku:
Mleko wapienne jest jedną z częściej spotykanych form nacieków jaskiniowych. Może tworzyć delikatne, piankowate struktury, ale w wyniku twardnięcia i przyrastania mogą się z niego tworzyć także:
Rodzaj nacieków powstających z mleka wapiennego zależy od nachylenia podłoża. Na poziomych lub lekko nachylonych (0 do 20°) ścianach jaskiń występują pola ryżowe. Na ścianach silniej nachylonych tworzą się nacieki wełniste, a na ścianach pionowych żebra naciekowe i zasłony – te ostatnie głównie na ścianach przewieszonych. Proces przechodzenia między poszczególnymi formami odbywa się stopniowo, w miarę nachylania się stoku.
Miękkie i twarde nacieki jaskiniowe często powstają równocześnie obok siebie. Tak np. w jaskini Szczelina Chochołowska tuż obok zbudowanej w całości z mleka wapiennego zasłony wyrasta kilkucentymetrowej długości stalaktyt, w całości grubokrystaliczny i twardy. Po stalaktycie i grzbiecie zasłony spływa ze stropu woda, można by więc przypuszczać, że obydwie te formy powstają z tego samego roztworu. Badania mikroskopowe wykazują jednak, że grubokrystaliczną strukturę ma tylko stalaktyt i grzbiet przylegającej do niego zasłony. Inne badania wykazały, że z mleka wapiennego nie tworzą się struktury grubokrystaliczne. Jeśli nawet powstają struktury podobne zewnętrznie, to różnią się budową wewnętrzną i mikroskopową. Gdy mleko wapienne wysycha i twardnieje w głębi jaskini, to tworzy lekką, porowatą skorupę, gdy twardnieje w partiach jaskini pozostających w zasięgu klimatu zewnętrznego, to tworzy substancję białą, mączystą i pilśniowatą. Nigdy jednak nie jest to taka twarda i grubokrystaliczna struktura, jak w naciekach twardych (np. stalaktytach).

</doc>
<doc id="4689289" url="https://pl.wikipedia.org/wiki?curid=4689289" title="Kościół św. Jakuba Apostoła i św. Katarzyny Aleksandryjskiej w Raciechowicach">
Kościół św. Jakuba Apostoła i św. Katarzyny Aleksandryjskiej w Raciechowicach

Kościół świętego Jakuba Apostoła i świętej Katarzyny Aleksandryjskiej – rzymskokatolicki kościół parafialny należący do parafii pod tym samym wezwaniem (dekanat Dobczyce archidiecezji krakowskiej).
Jest to świątynia wzniesiona w 1720 roku na miejscu poprzedniej świątyni z XVII stulecia, z którego zapewne zostało wykorzystane prezbiterium. W 1902 roku kościół został gruntownie przebudowany: nawa została przedłużona, a na miejscu wieży została zbudowana kruchta z pięterkiem dzwonowym. Stropy i ściany świątyni są pokryte polichromią o motywach figuralno-ornamentalnych, wykonaną na początku XX wieku. We wnętrzu kościoła znajduje się przede wszystkim wyposażenie w stylu rokokowym z 1779 roku. Autorem ołtarzy jest zapewne snycerz i rzeźbiarz Piotr Kornecki.

</doc>
<doc id="4689290" url="https://pl.wikipedia.org/wiki?curid=4689290" title="Grzybek (speleologia)">
Grzybek (speleologia)



</doc>
<doc id="4689292" url="https://pl.wikipedia.org/wiki?curid=4689292" title="Nowe Koszary (przystanek kolejowy)">
Nowe Koszary (przystanek kolejowy)

Nowe Koszary (, ) – przystanek kolejowy w pobliżu miejscowości Perewisie, w rejonie turzyskim, w obwodzie wołyńskim, na Ukrainie. Nazwa pochodzi od pobliskiej miejscowości Nowe Koszary.

</doc>
<doc id="4689293" url="https://pl.wikipedia.org/wiki?curid=4689293" title="Mistrzostwa NCAA Division I w Zapasach w 1995">
Mistrzostwa NCAA Division I w Zapasach w 1995

Mistrzostwa NCAA Division I w zapasach rozgrywane były w Iowa City w dniach 16 - 18 marca 1995 roku. Zawody odbyły się w Carver–Hawkeye Arena, na terenie Uniwersytetu Iowa.

</doc>
<doc id="4689297" url="https://pl.wikipedia.org/wiki?curid=4689297" title="Mistrzostwa NCAA Division I w Zapasach w 1996">
Mistrzostwa NCAA Division I w Zapasach w 1996

Mistrzostwa NCAA Division I w zapasach rozgrywane były w Minneapolis w dniach 21 - 23 marca 1996 roku. Zawody odbyły się w Williams Arena, na terenie Uniwersytetu Minnesoty.

</doc>
<doc id="4689302" url="https://pl.wikipedia.org/wiki?curid=4689302" title="Mistrzostwa NCAA Division I w Zapasach w 1997">
Mistrzostwa NCAA Division I w Zapasach w 1997

Mistrzostwa NCAA Division I w zapasach rozgrywane były w Cedar Falls w dniach 20 - 22 marca 1997 roku. Zawody odbyły się w UNI-Dome, na terenie University of Northern Iowa.

</doc>
<doc id="4689305" url="https://pl.wikipedia.org/wiki?curid=4689305" title="Depo (przystanek kolejowy w obwodzie wołyńskim)">
Depo (przystanek kolejowy w obwodzie wołyńskim)

Depo (, ) – przystanek kolejowy w pobliżu miejscowości Stare Koszary, w rejonie kowelskim, w obwodzie wołyńskim, na Ukrainie. Znajduje się przy kowelskiej lokomotywowni, od której pochodzi jego nazwa.

</doc>
<doc id="4689306" url="https://pl.wikipedia.org/wiki?curid=4689306" title="Mistrzostwa NCAA Division I w Zapasach w 1998">
Mistrzostwa NCAA Division I w Zapasach w 1998

Mistrzostwa NCAA Division I w zapasach rozgrywane były w Cleveland w dniach 19 - 21 marca 1998 roku. Zawody odbyły się w CSU Convocation Center, na terenie Cleveland State University.

</doc>
<doc id="4689308" url="https://pl.wikipedia.org/wiki?curid=4689308" title="Mistrzostwa NCAA Division I w Zapasach w 1999">
Mistrzostwa NCAA Division I w Zapasach w 1999

Mistrzostwa NCAA Division I w zapasach rozgrywane były w State College w dniach 18 - 20 marca 1999 roku. Zawody odbyły się w Bryce Jordan Center, na terenie Uniwersytetu Stanu Pensylwania.

</doc>
<doc id="4689311" url="https://pl.wikipedia.org/wiki?curid=4689311" title="Sądy przemysłowe">
Sądy przemysłowe



</doc>
<doc id="4689312" url="https://pl.wikipedia.org/wiki?curid=4689312" title="Mistrzostwa NCAA Division I w Zapasach w 2000">
Mistrzostwa NCAA Division I w Zapasach w 2000

Mistrzostwa NCAA Division I w zapasach rozgrywane były w Saint Louis w dniach 16 - 18 marca 2000 roku. Zawody odbyły się na terenie Kiel Center.
Punkty zdobyły 72 drużyny.

</doc>
<doc id="4689314" url="https://pl.wikipedia.org/wiki?curid=4689314" title="Mistrzostwa NCAA Division I w Zapasach w 2001">
Mistrzostwa NCAA Division I w Zapasach w 2001

Mistrzostwa NCAA Division I w zapasach rozgrywane były w Iowa City w dniach 15 - 17 marca 2001 roku. Zawody odbyły się na terenie Carver–Hawkeye Arena, hali sportowej Uniwersytetu Iowa.
Punkty zdobyło 71 drużyn.

</doc>
<doc id="4689316" url="https://pl.wikipedia.org/wiki?curid=4689316" title="Andrzej Potworowski (żołnierz)">
Andrzej Potworowski (żołnierz)

Andrzej Potworowski (ur. 9 listopada 1886 w Skłótach Nowych pow. kutnowski, zm. 20 października 1963 w Poznaniu) – kapral kawalerii Wojska Polskiego. Uczestnik wojny polsko-bolszewickiej i powstania warszawskiego. Kawaler Orderu Virtuti Militari.
Życiorys.
Urodził się 9 listopada 1886 w Skłótach Nowych w rodzinie Władysława i Celiny z d. Nieszkowska. Karnie usunięty w 1905 z gimnazjum w Warszawie za udział w strajku szkolnym. Jako ekstern zdał maturę w gimnazjum w Kijowie. Od 1920 ochotnik w 27 pułku ułanów, w szeregach którego wziął udział w walkach wojny polsko-bolszewickiej.
W szeregach 203 pułk ułanów w bitwie pod Równem "umiejętnie dowodząc taczanką zmusił do odwrotu atakujących bolszewików". Za tę postawę został odznaczony Orderem Virtuti Militari. 
Po zakończeniu wojny wrócił na tereny kaliskie i działał w Związku Ziemian i straży ogniowej. W 1939 uwięziony przez Niemców, po zwolnieniu wyjechał do Warszawy.
Brał udział w powstaniu warszawskim, po jego upadku więziony w Oświęcimiu i Dachau. W latach 1949–1956 prześladowany i więziony. W 1956 zwolniony z więzienia zajmował się ekonomiką i produkcją rolną.
Zmarł w Poznaniu 20 października 1963 i tam pochowany na cmentarzu Junikowskim.
Życie prywatne.
Dwukrotnie żonaty, od 1917 z Marią Wyganowską, następnie z Jadwigą Potocką. Dwoje dzieci.

</doc>
<doc id="4689318" url="https://pl.wikipedia.org/wiki?curid=4689318" title="Mistrzostwa NCAA Division I w Zapasach w 2002">
Mistrzostwa NCAA Division I w Zapasach w 2002

Mistrzostwa NCAA Division I w zapasach rozgrywane były w Albany w dniach 21 - 23 marca 2002 roku. Zawody odbyły się na terenie Pepsi Arena.
Punkty zdobyło 71 drużyn.

</doc>
<doc id="4689319" url="https://pl.wikipedia.org/wiki?curid=4689319" title="Mistrzostwa NCAA Division I w Zapasach w 2003">
Mistrzostwa NCAA Division I w Zapasach w 2003

Mistrzostwa NCAA Division I w zapasach rozgrywane były w Kansas City w dniach 20 - 22 marca 2003 roku. Zawody odbyły się na terenie Kemper Arena.
Punkty zdobyło 69 drużyn.

</doc>
<doc id="4689320" url="https://pl.wikipedia.org/wiki?curid=4689320" title="Mistrzostwa NCAA Division I w Zapasach w 2004">
Mistrzostwa NCAA Division I w Zapasach w 2004

Mistrzostwa NCAA Division I w zapasach rozgrywane były w Saint Louis w dniach 18 - 20 marca 2004 roku. Zawody odbyły się na terenie Scottrade Center.
Punkty zdobyło 67 drużyn.

</doc>
<doc id="4689323" url="https://pl.wikipedia.org/wiki?curid=4689323" title="Mistrzostwa NCAA Division I w Zapasach w 2005">
Mistrzostwa NCAA Division I w Zapasach w 2005

Mistrzostwa NCAA Division I w zapasach rozgrywane były w Saint Louis w dniach 17 – 19 marca 2005 roku. Zawody odbyły się na terenie Scottrade Center.
Punkty zdobyło 68 drużyn.

</doc>
<doc id="4689325" url="https://pl.wikipedia.org/wiki?curid=4689325" title="Mistrzostwa NCAA Division I w Zapasach w 2006">
Mistrzostwa NCAA Division I w Zapasach w 2006

Mistrzostwa NCAA Division I w zapasach rozgrywane były w Oklahoma City w dniach 16 - 18 marca 2006 roku. Zawody odbyły się na terenie Ford Center.
Punkty zdobyło 68 drużyn.

</doc>
<doc id="4689327" url="https://pl.wikipedia.org/wiki?curid=4689327" title="Jordy Delem">
Jordy Delem

Jordy José Delem (ur. 18 marca 1993 w Le François) – martynikański piłkarz występujący na pozycji pomocnika w amerykańskim klubie San Antonio FC. 
Kariera klubowa.
Delem rozpoczynał karierę w zespole Club Franciscain, z którym zdobył dwa mistrzostwa Martyniki (2013, 2014) oraz Puchar Martyniki (2012). W styczniu 2015 przeszedł do francuskiego AC Arles-Avignon, jednak w sezonie 2014/2015 występował jedynie w jego rezerwach, grających w piątej lidze. W następnym był zawodnikiem pierwszej drużyny i rozegrał 3 spotkania w rozgrywkach czwartej ligi. W styczniu 2016 wrócił do Club Franciscain.
W kwietniu 2016 dołączył do amerykańskiego zespołu Seattle Sounders FC, ale sezon 2016 spędził w jego rezerwach, drużynie Tacoma Defiance. W MLS zadebiutował w następnym sezonie, 1 kwietnia 2017 w zremisowanym 0:0 meczu z Atlanta United FC. W sezonie 2017 wywalczył z zespołem wicemistrzostwo MLS, a 22 kwietnia 2018 w wygranym 3:1 spotkaniu z Minnesota United FC strzelił swojego pierwszego gola w tych rozgrywkach. W sezonie 2019 zdobył z klubem mistrzostwo MLS.
Kariera reprezentacyjna.
W 2013 roku Delem został powołany do reprezentacji Martyniki na Złoty Puchar CONCACAF. Zagrał na nich w meczu z Meksykiem (1:3), a Martynika odpadła z turnieju po fazie grupowej.
W 2017 roku po raz drugi wziął udział w Złotym Pucharze CONCACAF. Wystąpił na nim w spotkaniach z Nikaraguą (2:0), Stanami Zjednoczonymi (2:3) i Panamą (0:3), a Martynika ponownie zakończyła turniej na fazie grupowej.
Podczas Złotego Pucharu CONCACAF 2019 rozegrał 3 spotkania: z Kanadą (0:4), Kubą (3:0) i Meksykiem (2:3; gol). Martynika zaś odpadła z turnieju po etapie grupowym.
Statystyki kariery.
"Stan na 19 maja 2022"

</doc>
<doc id="4689331" url="https://pl.wikipedia.org/wiki?curid=4689331" title="Mistrzostwa NCAA Division I w Zapasach w 2007">
Mistrzostwa NCAA Division I w Zapasach w 2007

Mistrzostwa NCAA Division I w zapasach rozgrywane były w Auburn Hills w dniach 15 - 17 marca 2007 roku. Zawody odbyły się na terenie The Palace of Auburn Hills.
Punkty zdobyły 64 drużyny.

</doc>
<doc id="4689333" url="https://pl.wikipedia.org/wiki?curid=4689333" title="Mistrzostwa NCAA Division I w Zapasach w 2008">
Mistrzostwa NCAA Division I w Zapasach w 2008

Mistrzostwa NCAA Division I w zapasach rozgrywane były w Saint Louis w dniach 20 - 22 marca 2008 roku. Zawody odbyły się na terenie Scottrade Center.
Punkty zdobyło 66 drużyn.

</doc>
<doc id="4689336" url="https://pl.wikipedia.org/wiki?curid=4689336" title="Chiloschista">
Chiloschista

Chiloschista – rodzaj roślin z rodziny storczykowatych ("Orchidaceae"). Obejmuje około 20 gatunków. Rośliny te występują w Azji Południowo-Wschodniej (od Indii po Chiny), poprzez Archipelag Malajski sięgają do północnej Australii i wysp Oceanii (Palau i Fidżi). W większości są epifitami rosnącymi na drzewach w lasach nadmorskich (także w namorzynach), na terenach nizinnych, w tym zabagnionych, po lasy górskie do 2000 m n.p.m. "C. usneoides" poza zasiedlaniem drzew notowany był także jako litofit – rosnący na skałach w lasach dębowych w Bhutanie. Funkcję asymilacyjną pełnią zwykle korzenie.
Rośliny z tego rodzaju nie mają udokumentowanego znaczenia użytkowego, poza tym, że bywają czasem uprawiane jako rośliny ozdobne. Objęte są przy tym ograniczeniami handlu wynikającymi z ujęcia w załączniku II do Konwencji o międzynarodowym handlu dzikimi zwierzętami i roślinami gatunków zagrożonych wyginięciem (CITES). Różne gatunki mają różne wymagania cieplne, z reguły jednak duże odnośnie do wilgotności i dostępu do światła.
Naukowa nazwa rodzajowa utworzona została z greckich słów "cheilos" znaczącego „warga” i "chistos" znaczącego „rozcięty, rozwidlony”. Nadana została tym roślinom z powodu budowy warżki.
Systematyka.
Rodzaj klasyfikowany jest do podplemienia "Angraecinae" w plemieniu "Vandeae", podrodzina epidendronowe ("Epidendroideae"), rodzina storczykowate ("Orchidaceae"). W obrębie podplemienia pozycja (relacje filogenetyczne) rodzaju jest niejasna, najwyraźniej jednak dość izolowana.

</doc>
<doc id="4689339" url="https://pl.wikipedia.org/wiki?curid=4689339" title="Mistrzostwa NCAA Division I w Zapasach w 2009">
Mistrzostwa NCAA Division I w Zapasach w 2009

Mistrzostwa NCAA Division I w zapasach rozgrywane były w Saint Louis w dniach 19 - 21 marca 2009 roku. Zawody odbyły się na terenie Scottrade Center.
Punkty zdobyło 61 drużyn.

</doc>
<doc id="4689340" url="https://pl.wikipedia.org/wiki?curid=4689340" title="Mistrzostwa NCAA Division I w Zapasach w 2010">
Mistrzostwa NCAA Division I w Zapasach w 2010

Mistrzostwa NCAA Division I w zapasach rozgrywane były w Omaha w dniach 18 - 20 marca 2010 roku. Zawody odbyły się na terenie CenturyLink Center Omaha.
Punkty zdobyło 65 drużyn.

</doc>
<doc id="4689341" url="https://pl.wikipedia.org/wiki?curid=4689341" title="Mistrzostwa NCAA Division I w Zapasach w 2011">
Mistrzostwa NCAA Division I w Zapasach w 2011

Mistrzostwa NCAA Division I w zapasach rozgrywane były w Filadelfii w dniach 17–19 marca 2011. Zawody odbyły się na terenie Wells Fargo Center.
Punkty zdobyły 64 drużyny.

</doc>
<doc id="4689343" url="https://pl.wikipedia.org/wiki?curid=4689343" title="Bobby Hatfield">
Bobby Hatfield

Robert Lee Hatfield (ur. 10 sierpnia 1940 w Beaver Dam, zm. 5 listopada 2003 w Kalamazoo) – amerykański piosenkarz i autor tekstów, członek duetu The Righteous Brothers.
Wczesne życie.
Bobby Hatfield urodził się w Kalamazoo w stanie Wisconsin, jednak w wieku 4 lat przeniósł się wraz z rodzicami do Anaheim w stanie Kalifornia. Uczęszczał do Anaheim High School (ukończył w 1958 roku), gdzie grał w szkolnych drużynach futbolu amerykańskiego, baseballu oraz koszykówki, w której był kapitanem, a w latach 1957–1958 był przewodniczącym szkoły. Przez krótki czas rozważał podpisanie profesjonalnego kontraktu sportowego, jednak pasja do muzyki skłoniła go do kontynuowania kariery muzycznej, jednocześnie kontynuując naukę w liceum. Hatfield Jest absolwentem bractwa Sigma Alpha Epsilon.
Kariera.
Bobby Hatfield początkowo grał w zespole z Anaheim – "Variations", a wkrótce podczas studiów na California State University w Long Beach poznał Billa Medleya z zespołu The Paramours, z którym w 1962 roku wraz z Bobbym Hatfieldem utworzył nową grupę, przy zachowaniu nazwy "Paramours", w skład której wchodził saksofonista John Wimber, który później założył ruch „The Vineyard Church”. Wystąpili w klubie nocnym "The Black Derby" w Santa Ana i w grudniu 1962 roku z małą wytwórnią Moonglow wydali singiel "„There She Goes (She's Walking Away)”". Jednak zespół nie odniósł dużego sukcesu i w 1963 roku się rozpadł, jednak Medley i Hatfield pozostali duetem. Medley i Hatfield przyjęli nazwę The Righteous Brothers, a ich pierwszym singlem był napisany przez Medleya "„Little Latin Lupe Lu”" wydany przez wytwórnię Moonglow. Medley nagrał również jako artysta solowy z wytwórnią Moonglow singiel pt. "„Gotta Tell You How I Feel”", który jednak nie znalazł się na listach przebojów.
W 1964 roku The Righteous Brothers wystąpił na koncercie w Cow Palace w San Francisco, podczas którego dyrygował im Phil Spector. Spector był pod wrażeniem duetu i wkrótce jego wytwórnia – Philles Records nawiązała z nimi współpracę. W 1965 roku we współpracy z Philem Spectorem nagrał swój pierwszy przebój "„You Lost Lost Lovin 'Feelin”", który według wytwórni Broadcast Music jest najczęściej odtwarzaną piosenką w historii amerykańskiego radia, a także inne utwory, takie jak m.in.: "„Unchained Melody”" z Philles Records. W singlach takich jak: "„You Have Lost That Lovin 'Feelin'”" i "„Just Once in My Life”" śpiewał głównie Medley, jednak na kilku singlach, takich jak: "„Unchained Melody”" i "„Ebb Tide”", Hatfield występował solo.
W 1966 roku po zakończeniu współpracy z Philem Spectorem, duet podpisał kontrakt z Verve Records, z którym nagrali przebój "„Soul and Inspiration”", jednak w 1968 roku Medley odszedł z duetu, gdyż zdecydował się na karierę solową i do 1971 roku (do pierwszego rozwiązania zespołu) Hatfieldowi w duecie towarzyszył Jimmy Walker z zespołu The Knickerbockers przy nawiązaniu współpracy z wytwórnią MGM Records. Duet w nowym składzie wydał album pt. "Re-Birth", który jednak nie odniósł wielkiego sukcesu i w którym znajdują się single wykonane tylko przez Hatfielda – "„Hang Ups”" i "„Only You”". W 1969 roku Hatfield wystąpił w filmie telewizyjnym w reżyserii George'a McCowana pt. "Ballada Andy'ego Crockera". W 1970 roku dwa utwory w wykonaniu Hatfielda: "„All You Did Was Smile”" i "„I Call Your Name”" znalazły się w ścieżce dźwiękowej filmu reżyserii Richarda A. Colli pt. "Zig Zag". W 1971 roku wydał jedyny w swojej karierze album solowy pt. "Messin' In Muscle Shoals", nagrany w sierpniu 1970 roku w FAME Studios w Muscle Shoals w stanie Alabama. Jednak z powodu kłopotów finansowych wytwórni MGM Records singel pt. "„The Promised Land"/"Woman You Got No Soul”" nie został wydany, a z powodu niewielkiej promocji album nie odniósł sukcesu na rynku muzycznym.
W 1974 roku wraz z Billem Medleyem reaktywował duet The Righteous Brothers i nagrali hit pt. "„Rock and Roll Heaven”". W 1976 roku Bill Medley z powodu tragicznej śmierci swojej pierwszej żony – Karen O'Grady, postanowił zawiesić karierę muzyczną, by zaopiekować się swoim 10-letnim wówczas synem Darrinem. Duet ponownie został reaktywowany w 1981 roku podczas 30. edycji programu American Bandstand, w którym wykonali nową wersję utworu "„Rock and Roll Heaven”". W 1990 roku, po sukcesie filmu w reżyserii Jerry'ego Zuckera pt. "Uwierz w ducha", w którego ścieżce dźwiękowej został użyty utwór duetu pt. "„Unchained Melody”", The Righteous Brothers odzyskał swoją popularność i przez całe lata 90. i na początku lat 2000. W marcu 2003 roku The Righteous Brothers został wprowadzony przez Billy'ego Joela do Rock and Roll Hall of Fame. Po śmierci Hatfielda 5 listopada 2003 roku duet został rozwiązany, jednak w styczniu 2016 roku Bill Medley ogłosił reaktywację duetu, w którym Hatfielda zastąpił Bucky Heard.
Życie prywatne.
Pierwszą żoną Bobby'ego Hatfielda była tancerka z programów "T.A.M.I. Show" i "Where the Action Is", jednak małżeństwo trwało krótko. Para miała dwójkę dzieci: syna Bobby'ego Jr. i córkę Kalin. 4 sierpnia 1979 roku poślubił Lindę Torrison, która cierpi na toczeń rumieniowaty układowy, w związku z czym Hatfield zorganizował coroczny turniej golfowy – Bobby Hatfield Charity Golf Classic, w celu zebrania funduszy na cele charytatywne dla tej choroby. Para miała dwoje dzieci: córkę Vallyn i syna Dustin.
Śmierć.
Bobby Hatfield zmarł 5 listopada 2003 roku w Hotelu Radisson w centrum Kalamazoo w stanie Michigan w wieku 63 lat, kilka godzin przed zaplanowanym koncertem duetu The Righteous Brothers. Został znaleziony przez Billa Medleya i pracownika hotelu, którego wpuścił Medley zaniepokojony nieobecnością partnera z zespołu w miejscu koncertu. W styczniu 2004 roku raport toksykologiczny wykazał zawał serca spowodowany zażyciem kokainy, choć początkowo sekcja zwłok wykazała zaawansowaną chorobę wieńcową, zdaniem eksperta medyny sądowej "„w tym przypadku już istniała znaczna blokada tętnic wieńcowych”".

</doc>
<doc id="4689395" url="https://pl.wikipedia.org/wiki?curid=4689395" title="Muzyka współczesna (album)">
Muzyka współczesna (album)

Muzyka współczesna – album studyjny Pezeta za produkcję którego w głównej mierze odpowiada Auer. Pierwszy singel promujący album zatytułowany "Obrazy Pollocka" ukazał się na kanale YouTube wytwórni Koka Beats 13 czerwca 2019 roku.
Album dotarł do 1. miejsca listy OLiS w Polsce i uzyskał status czterokrotnie platynowej płyty. Nominacja do Fryderyka 2020 w kategorii Album Roku Hip Hop.
Lista utworów.
Opracowano na podstawie materiału źródłowego.

</doc>
<doc id="4689396" url="https://pl.wikipedia.org/wiki?curid=4689396" title="Åke Senning">
Åke Senning

Åke Senning (ur. 14 września 1915 w Raettviku, zm. 21 lipca 2000 w Zurychu) – szwedzki kardiochirurg.
Życiorys.
Urodził się 14 września 1915 r. w Raettviku w rodzinie lekarza weterynarii. Studiował medycynę w Uppsali i Sztokholmie, uzyskując dyplom w 1948 po zdaniu egzaminu państwowego. W 1948 r. zaczął pracę u kardiochirurga Clarence′a Crafoorda w szpitalu Sabbatsberg w Sztokholmie, gdzie zdobywał dalsze doświadczenie chirurgiczne. Pod wpływem doniesień o osiągnięciach Crafoorda zdecydował się zostać chirurgiem. Senning został przydzielony do zespołu pracującego nad udoskonaleniem sztucznego płucoserca, które po testach na psach Crafoord zastosował po raz pierwszy w 1953 r. do wycięcia śluzaka lewego przedsionka u młodej kobiety, która przeżyła po zabiegu 50 lat. Była to pierwsza udana operacja na otwartym sercu w Europie i druga w świecie. Senning był jednym z pionierów stosowania hipotermii i kardioplegii i jako pierwszy wykorzystał indukowane migotanie przedsionków w chirurgii.
W 1956, po przeniesieniu się z C. Crafoordem, został profesorem chirurgii eksperymentalnej w klinice klatki piersiowej w Instytucie Karolinska w Sztokholmie. Dwa lata później wprowadził procedurę Senninga w całkowitym przełożeniu wielkich pni tętniczych z użyciem tylko tkanek chorego. Metodę tę częściowo wyparła w 1964 procedura Mustarda. Również w 1958 r. wszczepił pierwszy na świecie sztuczny rozrusznik serca 43-letniemu pacjentowi z zespołem Morgagniego-Adamsa-Stokesa. Senning nie był wówczas gotowy na stosowanie tej techniki u ludzi, gdyż prowadził dopiero badania z inżynierem Rune Elmqvistem, jednak artykuł o jego pracy przeczytała żona umierającego Arne Larssona i to ona przekonała Senninga do ryzykownego eksperymentu. Wszczepione wówczas elektrody zostały podłączone do puszki po paście do butów. Chociaż po 6 godzinach urządzenie uległo uszkodzeniu, Senning wszczepiał pacjentowi kolejne rozruszniki, pozwalając mu dożyć 86 lat. Ten przypadek wywołał debatę na temat aspektów etycznych eksperymentu i ryzyka nowej terapii.
W 1961 Senning przeniósł się do Zurychu, gdzie został profesorem chirurgii i dyrektorem kliniki chirurgii A w szpitalu klinicznym. Pozostał w tym mieście do emerytury, na którą przeszedł w 1985. W 1968 został członkiem Akademii Leopoldina, które uznawane jest za najwyższe niemieckie wyróżnienie w naukach przyrodniczych i medycznych. Wraz ze swoim zespołem przeprowadził w 1969 pierwszą w Szwajcarii transplantację serca. Pionier pomostowania aortalno-wieńcowego. Autor ponad 350 publikacji.
Żonaty z Ullą, miał trzech synów i córkę.
Zmarł 21 lipca 2000 i został pochowany na cmentarzu Fluntern na górze Zürichberg w Zurychu.

</doc>
<doc id="4689399" url="https://pl.wikipedia.org/wiki?curid=4689399" title="Marek Zawilski">
Marek Zawilski

Marek Jerzy Zawilski – polski inżynier, dr hab. nauk technicznych, profesor nadzwyczajny Instytutu Inżynierii Środowiska i Instalacji Budowlanych Wydziału Budownictwa, Architektury i Inżynierii Środowiska Politechniki Łódzkiej.
Praca naukowa.
W 1972 uzyskał tytuł magistra na za pracę pt. "Projekt oczyszczalni ścieków przemysłowych dla ZPJ „Pierwsza” w Łodzi”," na Wydziale Budownictwa Politechniki Łódzkiej, 2 kwietnia 1982 obronił pracę doktorską "Kryteria wyboru wielkości zbiorników wyrównawczych przy oczyszczaniu ścieków przemysłu wełnianego w komorach pełnego mieszania", 31 marca 1999 habilitował się na podstawie dorobku naukowego i pracy zatytułowanej "Prognozowanie wielkości odpływu i ładunków zanieczyszczeń ścieków opadowych odprowadzanych z terenów zurbanizowanych". Otrzymał nominację profesorską.
Objął funkcję profesora nadzwyczajnego w Instytucie Inżynierii Środowiska i Instalacji Budowlanych na Wydziale Budownictwa, Architektury i Inżynierii Środowiska Politechniki Łódzkiej.
Był kierownikiem Katedry Inżynierii Środowiska na Wydziale Budownictwa, Architektury i Inżynierii Środowiska Politechniki Łódzkiej, oraz członkiem na IV Wydziale Nauk Technicznych Polskiej Akademii Nauk.

</doc>
<doc id="4689424" url="https://pl.wikipedia.org/wiki?curid=4689424" title="John Grigg">
John Grigg

Osoby o tym nazwisku:

</doc>
<doc id="4689429" url="https://pl.wikipedia.org/wiki?curid=4689429" title="Ekstrusomy">
Ekstrusomy

Ekstrusomy – pęcherzykowate struktury występujące w komórkach pierwotniaków; zawierają specyficzne substancje wyrzucane na zewnątrz komórki (peryferyjnej części cytoplazmy) poza działaniem bodźca. Zwykle są ulokowane w strefie kortykalnej komórki albo w jej określonym regionie, mogą też być rozmieszczone regularnie na całej jej powierzchni. Mechanizm wyrzucania ekstrusomu na zewnątrz pod wpływem bodźca jest związany z łączeniem się jonów wapnia Ca2+ z kalmoduliną, prowadzącego do zmiany konformacji trichinin, co w efekcie powoduje gwałtowne wyrzucenie zawartości na zewnątrz. 
Mają zróżnicowaną budowę i pełnią różnorakie funkcje, reagują jednak na te same bodźce: mechaniczne, chemiczne i elektryczne. Obecnie jest znanych kilkanaście typów ekstrusomów np. u w wiciowców wyróżnia się: diskobolocysty, ejektosomy, mukocysty, nematocysty, toksykocysty; u promienionóżek - kinetocysty. Natomiast u orzęstków spotyka się haptocysty, mukocysty, toksykocysty, rhabdocysty.

</doc>
<doc id="4689435" url="https://pl.wikipedia.org/wiki?curid=4689435" title="João Tiago Almeida Teixeira">
João Tiago Almeida Teixeira

João Tiago Almeida Teixeira (ur. 7 maja 1996 w Forbach, w regionie Grand Est) – francuski piłkarz pochodzenia portugalskiego, grający na pozycji pomocnika.
Kariera piłkarska.
Kariera klubowa.
Wychowanek FC Metz, w drugiej drużynie którego latem 2014 rozpoczął karierę piłkarską. W sezonie 2016/17 występował w US Sarre-Union. Latem 2017 roku przeszedł do portugalskiego Sarreguemines FC. 3 sierpnia 2018 został piłkarzem Zimbru Kiszyniów. 3 lutego 2019 przeniósł się do CSM Politehnica Jassy. 2 września 2019 podpisał kontrakt z FK Ołeksandrija.
Kariera reprezentacyjna.
W latach 2014–2015 występował w juniorskiej reprezentacji U-19.

</doc>
<doc id="4689441" url="https://pl.wikipedia.org/wiki?curid=4689441" title="Jonathan Guerreiro">
Jonathan Guerreiro

Jonathan Guerreiro, ros. Джонатан Францискович Гурейро "Dżonatan Francyskowicz Guriejro" (ur. 3 kwietnia 1991 w Sydney) – australijsko-rosyjski łyżwiarz figurowy pochodzenia portugalskiego reprezentujący Rosję, startujący w parach tanecznych z Tiffany Zahorski. 
Kariera sportowa.
Uczestnik igrzysk olimpijskich w Pjongczangu (2018), medalista zawodów z cyklu Grand Prix i Challenger Series, wicemistrz (2011) i brązowy medalista mistrzostw świata juniorów (2009), brązowy medalista finału Junior Grand Prix (2008), mistrz Rosji juniorów (2009) i wicemistrz Rosji seniorów (2021).
Programy.
Tiffany Zahorski / Jonathan Guerreiro

</doc>
<doc id="4689444" url="https://pl.wikipedia.org/wiki?curid=4689444" title="Lower Whitley">
Lower Whitley

Lower Whitley lub Whitley Inferior – wieś w Anglii, w hrabstwie Cheshire, w dystrykcie (unitary authority) Cheshire West and Chester, w civil parish Whitley. Leży 24 km od miasta Chester. W 1931 roku civil parish liczyła 171 mieszkańców.

</doc>
<doc id="4689445" url="https://pl.wikipedia.org/wiki?curid=4689445" title="Whitley Inferior">
Whitley Inferior



</doc>
<doc id="4689446" url="https://pl.wikipedia.org/wiki?curid=4689446" title="Kévin Olimpa">
Kévin Olimpa

Kévin Jacques Olimpa (ur. 10 marca 1988 w Paryżu) – martynikański piłkarz występujący na pozycji bramkarza.
Kariera klubowa.
Olimpa rozpoczynał karierę w sezonie 2005/2006 w czwartoligowych rezerwach Girondins Bordeaux. W barwach jego pierwszej drużyny, w Ligue 1 zadebiutował 8 listopada 2008 w wygranym 2:0 meczu z AJ Auxerre, gdy w 44. minucie zmienił Matthieu Valverde. W sezonie 2008/2009 zdobył z klubem mistrzostwo Francji. Cały następny sezon spędził na wypożyczeniu w drugoligowym zespole Angers SCO, dla którego rozegrał 20 spotkań. Potem wrócił do Bordeaux, którego barwy reprezentował do końca sezonu 2013/2014.
W połowie 2014 roku odszedł do greckiego FC Platanias. Swój pierwszy mecz w Superleague Ellada rozegrał 15 września 2014 przeciwko PAE Ergotelis (3:0). Graczem Platanias był do listopada 2016. Następny kontrakt podpisał w lutym 2019, z andorskim zespołem UE Sant Julià. W sezonie 2018/2019 zdobył z nim mistrzostwo Andory, po czym odszedł z klubu.
Kariera reprezentacyjna.
W 2013 roku Olimpa został powołany do reprezentacji Martyniki na Złoty Puchar CONCACAF. Zagrał na nich w meczach z Kanadą (1:0), Panamą (0:1) i Meksykiem (1:3), a Martynika odpadła z turnieju po fazie grupowej.
W 2017 roku po raz drugi wziął udział w Złotym Pucharze CONCACAF. Wystąpił na nim w spotkaniach z Nikaraguą (2:0), Stanami Zjednoczonymi (2:3) i Panamą (0:3), a Martynika ponownie zakończyła turniej na fazie grupowej.

</doc>
<doc id="4689449" url="https://pl.wikipedia.org/wiki?curid=4689449" title="Concilium Civitas">
Concilium Civitas

Concilium Civitas (łac. rada obywatelska) – grupa polskich profesorów nauk społecznych, pracujących na uczelniach poza Polską, która od 2019 roku chce swoją wiedzą służyć debacie publicznej w Polsce, w obliczu wewnętrznych i światowych wyzwań politycznych i cywilizacyjnych. 
Geneza.
W styczniu 2019 roku z inicjatywy Jacka Żakowskiego, kierownika Katedry Dziennikarstwa i Nowych Mediów Collegium Civitas powstała Grupa Inicjatywna Concilium Civitas, składająca się z prof. Grzegorza Ekierta, prof. Anny Grzymały-Busse, prof. Jana Kubika, prof. Wojciecha Sadurskiego oraz prof. Jana Zielonki.
W przygotowanym przez tę grupę Manifeście napisano m.in.: 
Na apel ten odpowiedziało pozytywnie ponad 30 naukowców.
Aktywność.
Concilium Civitas służy polskiej opinii publicznej ekspertyzami kluczowych problemów politycznych, ekonomicznych, społecznych, kulturowych i cywilizacyjnych, publicznymi panelami i dyskusjami podczas swoich corocznych zjazdów oraz otwartymi indywidualnymi wykładami w ramach „Ambasady Concilium Civitas”.
Almanach.
Zjazdy Concilium Civitas poprzedza ukazanie się Almanachu z tekstami członków. Almanach 2019/2020 pod redakcją i ze wstępem Jacka Żakowskiego ukazał się w wydaniu papierowym w czerwcu 2019 roku. Zawierał 23 teksty naukowe. Wszystkie są powszechnie dostępne na licencji Creative Commons Uznanie autorstwa 3.0 Polska, w tym na stronie internetowej.
Spotkania.
9 i 10 lipca 2019 roku odbyło się Pierwsze Spotkanie członków Concilium Civitas w Warszawie. Podczas otwartych dla publiczności obrad odbyło się pięć paneli dyskusyjnych, transmitowanych też w Internecie. Wzięło w nich udział prawie 600 widzów.
Ambasada Concilium Civitas.
Pomiędzy dorocznymi spotkaniami „Ambasada Concilium Civitas” organizuje wykłady swoich członków oraz gości spośród czołowych światowych naukowców specjalizujących się w sprawach społecznych. Gospodarzem Ambasady jest Katedra Dziennikarstwa i Nowych Mediów Collegium Civitas.
Młode Concilium.
W grudniu 2019 roku Concilium Civitas ogłosiło we współpracy ze Związkiem Nauczycielstwa Polskiego konkurs dla maturzystów rocznika 2020 na esej „Ja, Polska, Europa, świat – 2040”. Autorzy dziesięciu najlepszych prac dostaną nagrody finansowe lub stypendia na czterech renomowanych uczelniach prywatnych (Collegium Civitas, Uniwersytet SWPS, Akademia Leona Koźmińskiego, Polsko-Japońska Akademia Technik Komputerowych, a autorzy 100 najlepszych prac przez dwa dni, poprzedzające spotkanie Concilium w Warszawie będą uczestniczyć w spotkaniach i dyskusjach z jego członkami.

</doc>
<doc id="4689450" url="https://pl.wikipedia.org/wiki?curid=4689450" title="Júlio Castro Caldas">
Júlio Castro Caldas

Júlio de Lemos de Castro Caldas (ur. 19 listopada 1943 w Arcos de Valdevez, zm. 4 stycznia 2020) – portugalski prawnik i polityk, adwokat, deputowany, w latach 1999–2001 minister obrony narodowej.
Życiorys.
Ukończył w 1964 studia prawnicze na Uniwersytecie Lizbońskim. Praktykował jako adwokat. Współtworzył think tank SEDES. W pierwszej połowie lat 80. z ramienia Partii Socjaldemokratycznej był deputowanym do Zgromadzenia Republiki I i II kadencji. W latach 1993–1999 był przewodniczącym Adwokatury Portugalskiej.
Od 25 października 1999 do 3 lipca 2001 był ministrem obrony narodowej w tworzonym przez Partię Socjalistyczną rządzie premiera Antónia Guterresa. Od 2001 do 2012 był członkiem Conselho Superior do Ministério Público (rady najwyższej prokuratury).

</doc>
<doc id="4689452" url="https://pl.wikipedia.org/wiki?curid=4689452" title="FutureLearn">
FutureLearn

FutureLearn – spółka edukacyjna udostępniająca masowe otwarte kursy online prowadzone przez uniwersytety i instytuty naukowe z całego świata, utworzona przez Open University oraz Seek Limited. 
W 2019 FutureLearn miała 10,0 mln użytkowników korzystających z 2400 kursów prowadzonych przez 143 instytucji. Uczestnictwo w kursach oferowanych przez FutureLearn jest bezpłatne, płatne jest natomiast uzyskanie zweryfikowanych certyfikatów informujących o ukończeniu kursu i niektóre inne usługi.
Na stronie znajdują się kursy prowadzone między innymi przez École nationale de l'aviation civile, Institut supérieur de l'aéronautique et de l'espace, Grenoble École de Management i wiele innych instytucje. Większość kursów jest prowadzona w języku angielskim, ale oferowane są również kursy w języku chińskim, francuskim, hiszpańskim, oraz kilku innych językach.

</doc>
<doc id="4689455" url="https://pl.wikipedia.org/wiki?curid=4689455" title="Instytut Papiernictwa i Poligrafii Politechniki Łódzkiej">
Instytut Papiernictwa i Poligrafii Politechniki Łódzkiej



</doc>
<doc id="4689457" url="https://pl.wikipedia.org/wiki?curid=4689457" title="Norbert Kohler">
Norbert Kohler

Norbert Theo Kohler (ur. 21 maja 1930, zm. 13 marca 2003) – zapaśnik z Protektoratu Saary i RFN walczący w stylu klasycznym. Olimpijczyk z Helsinek 1952, gdzie zajął dziesiąte miejsce w kategorii do 57 kg.
Zajął dziesiąte miejsce na mistrzostwach Niemiec w 1952 roku.

</doc>
<doc id="4689459" url="https://pl.wikipedia.org/wiki?curid=4689459" title="Werner Zimmer">
Werner Zimmer

Werner Zimmer (ur. 27 listopada 1929, zm. 29 kwietnia 2019) – zapaśnik z Protektoratu Saary i RFN walczący w stylu klasycznym. Olimpijczyk z Helsinek 1952, gdzie zajął dwunaste miejsce w kategorii do 52 kg.
Zajął dziewiętnaste miejsce na mistrzostwach świata w 1955 roku.

</doc>
<doc id="4689460" url="https://pl.wikipedia.org/wiki?curid=4689460" title="Angoumois">
Angoumois

Angoumois – historyczna prowincja w zachodniej Francji, zajmująca obszary wokół miasta Angoulême, niemal w całości na terenie współczesnego departamentu Charente.
We wczesnym średniowieczu Angoumois należało do Królestwa Akwitanii. Od IX wieku władali nim hrabiowie Poitiers, a następnie książęta Akwitanii. W latach 1221–1242 niezależne hrabstwo, w 1308 roku przyłączone przez Filipa IV Pięknego do Królestwa Francji. Podczas wojny stuletniej, w 1360 roku utracone na rzecz Anglii, odbite przez Francuzów w 1373 roku. Ostatecznie przyłączone do Korony francuskiej w momencie koronacji Franciszka I w 1515 roku.
Prowadzi się tu hodowlę bydła mlecznego i uprawę winorośli do produkcji koniaku.

</doc>
<doc id="4689465" url="https://pl.wikipedia.org/wiki?curid=4689465" title="Narciarstwo alpejskie na zimowych światowych wojskowych igrzyskach sportowych">
Narciarstwo alpejskie na zimowych światowych wojskowych igrzyskach sportowych

Narciarstwo alpejskie na zimowych światowych wojskowych igrzyskach sportowych – jako jedna z zimowych dyscyplin sportowych zadebiutowała w dniu 21 marca 2010 na zimowych igrzyskach wojskowych w miejscowości Pila położonej w regionie Doliny Aosty we Włoszech, slalomem gigantem mężczyzn, który wygrał Francuz Adrien Théaux.
Narciarstwo alpejskie jest zimową dyscypliną sportową, bywa również określane mianem narciarstwa zjazdowego – polegającego na zjeździe na nartach po ośnieżonym stoku górskim lub sztucznym. Jest uprawiana na trasach zjazdowych usytuowanych na terenach ośrodków narciarskich.
Konkurencje.
W programach igrzysk wojskowych jest podział dyscypliny na konkurencje męskie i damskie. Podczas zimowych igrzysk wojskowych zawodnicy i zawodniczki rywalizowali w ośmiu konkurencjach "(od 2017 roku wyłączony został – slalom gigant)".
Konkurencje rozgrywane na igrzyskach wojskowych:

</doc>
<doc id="4689469" url="https://pl.wikipedia.org/wiki?curid=4689469" title="Parafia Matki Bożej z Guadalupe w Budach Barcząckich">
Parafia Matki Bożej z Guadalupe w Budach Barcząckich

Parafia Matki Bożej z Guadalupe w Budach Barcząckich – rzymskokatolicka parafia należąca do dekanatu Mińsk Mazowiecki – Narodzenia NMP w diecezji warszawsko-praskiej. 
Parafię erygował abp Henryk Hoser SAC 12 grudnia 2008, a w 2012 wmurował kamień węgielny we wznoszonym wówczas kościele.

</doc>
<doc id="4689470" url="https://pl.wikipedia.org/wiki?curid=4689470" title="Alberts Šeibelis">
Alberts Šeibelis

Alberts Žanis Šeibelis (, ur. 27 grudnia 1906 w Sabile, zm. 12 kwietnia 1972 w San Diego) – łotewski piłkarz niemieckiego pochodzenia występujący na pozycji pomocnika, reprezentant Łotwy w latach 1925–1939.
Kariera klubowa.
Grę w piłkę nożną rozpoczął w wieku 8 lat na boisku przy ul. Ķieģeļu w Rydze, które później przekształcono w boisko sportowe Łotewskiego Związku Młodzieży Chrześcijańskiej (LJKS). W wieku 11 lat rozpoczął grę w młodzieżowym zespole Jākor FK. W 1918 roku powrócił do rodzinnego miasta Sabile, gdzie grał i jednocześnie trenował rówieśników w szkółce Sabiles JSFN. W 1923 roku przeniósł się do Rīgas FK, gdzie przez pierwsze dwa sezony występował w drużynie rezerw. W 1925 roku włączono go do składu zespołu seniorów. W sezonach 1925, 1926 i 1930 wywalczył z Rīgas FK mistrzostwo Łotwy. W 1931 roku rozpoczął grę w Rīga Vanderer, gdzie spędził 4 sezony na poziomie łotewskiej ekstraklasy.
Jesienią 1934 roku został graczem V.Ķuze. W 1936 roku uzyskał z tym zespołem prawo udziału w Virslīdze. W połowie sezonu 1937/38 z powodu niezadowalających wyników klub został rozwiązany przez głównego sponsora, a Šeibelis powrócił do Rīga Vanderer. Wywalczył w barwach tego zespołu Puchar Łotwy 1938 (wówczas pod nazwą Rīgas Vilki), po zwycięstwie w meczu finałowym 3:1 nad ASK Ryga, w którym zdobył gola. W 1940 roku, po utracie niepodległości przez Łotwę, klub został rozwiązany przez władze radzieckie.
Po rozpoczęciu radzieckiej okupacji Šeibelis wziął udział w pierwszych mistrzostwach Łotewskiej SRR jako piłkarz Spartaks Ryga, jednak rozgrywki nie zostały dokończone z powodu wkroczenia na Łotwę wojsk III Rzeszy. W latach 1942–1943 występował w Virslīdze w reaktywowanym Rīgas Vilki. W 1944 roku dołączył do Rīgas US, jednak z powodu operacji nadbałtyckiej rozgrywki ligowe zostały przerwane. Po zakończeniu II wojny światowej opuścił kraj i osiadł w Stanach Zjednoczonych, gdzie grał w piłkę nożną na poziomie amatorskim oraz pracował jako trener w klubie Blackhawks z Minneapolis.
Kariera reprezentacyjna.
9 sierpnia 1925 zadebiutował w reprezentacji Łotwy w przegranym 1:3 towarzyskim meczu z Finlandią w Helsinkach. 20 lipca 1926 zdobył z rzutu karnego pierwszą bramkę w drużynie narodowej w wygranym 4:1 spotkaniu przeciwko Szwecji w Rydze. Z Łotwą czterokrotnie zwyciężył w turnieju Baltic Cup (1928, 1932, 1933, 1936). W latach 1928–1934 pełnił funkcję kapitana zespołu. Jako pierwszy łotewski piłkarz osiągnął liczbę 50 występów w reprezentacji, co miało miejsce w czerwcu 1937 roku w meczu przeciwko Niemcom (1:3). Ogółem w latach 1925–1939 rozegrał w zespole narodowym 54 spotkania uznane za oficjalne, w których strzelił 14 bramek.
Życie prywatne i upamiętnienie.
Urodził się w 1906 roku w Sabile jako syn Niemców bałtyckich Otto i Dory Šeibelisów. W 1907 roku przeprowadził się z rodzicami do Rygi. Jego ojciec walczył w I wojnie światowej, podczas której zaginął. W 1939 roku Šeibelis wydał książkę "Piłka nożna. Teoria, taktyka, technika" (), która była pierwszą publikacją o tematyce piłkarskiej w języku łotewskim. Po zakończeniu II wojny światowej wraz z rodziną wyemigrował do Niemiec, a następnie do Stanów Zjednoczonych, gdzie osiadł na stałe. Zmarł w 1972 roku i został pochowany na Cmentarzu Evergreen w Tucson.
W 2001 roku jego imieniem nazwano klub FK Alberts z Rygi, ze struktur którego w 2008 roku utworzono akademię piłkarską JDFS Alberts. Jego imię nosi również stadion piłkarski (), zlokalizowany w północnej Rydze w dzielnicy Vecdaugava.

</doc>
<doc id="4689471" url="https://pl.wikipedia.org/wiki?curid=4689471" title="Mathieu Valverde">
Mathieu Valverde



</doc>
<doc id="4689472" url="https://pl.wikipedia.org/wiki?curid=4689472" title="Teresa Randak">
Teresa Randak

Teresa Krystyna Randak, z domu Bilka (ur. 24 października 1956 w Zdrowej) – polska prawnik i urzędniczka samorządowa, sędzia, w latach 2002–2005 wicewojewoda śląski.
Życiorys.
Pochodzi ze wsi Zdrowa, zamieszkała w Częstochowie. Absolwentka II Liceum Ogólnokształcącego w Radomsku. Ukończyła studia z administracji na Wydziale Prawa i Administracji Uniwersytetu Łódzkiego i uzupełniające studia z prawa na Uniwersytecie Śląskim. W 1997 zakończyła w Częstochowie pozaetatową aplikację sędziowską. Prowadziła wykłady z prawa administracyjnego m.in. w Wyższej Szkole Pedagogicznej w Częstochowie.
Początkowo do 1984 była zatrudniona w Urzędzie Wojewódzkim w Częstochowie. Później przez osiem lat pracowała w różnych organizacjach lokalnych, kolejno jako kierownik Wydziału Organizacji Zarządu Wojewódzkiego Związku Socjalistycznej Młodzieży Polskiej w Częstochowie, szefowa Wydziału Kadr i Szkolenia ZEM „EMA” w Blachowni, kierownik w Wojewódzkim Związku Rolników, Kółek i Organizacji Rolniczych i specjalistka w Robotniczej Spółdzielni Mieszkaniowej „Hutnik” w Częstochowie. Od 1990 zatrudniona jako wicedyrektor wydziału kadrowo-organizacyjnego częstochowskiego urzędu wojewódzkiego. W latach 1990–2002 kierowała wydziałem w starostwie powiatu kłobuckiego, a od kwietnia 2002 pełniła obowiązki dyrektor Wydziału Prawnego i Nadzoru w Śląskim Urzędzie Wojewódzkim.
24 października 2002 objęła funkcję pierwszego wicewojewody śląskiego, odpowiedzialnego za rozwój regionalny, politykę społeczną i nadzór (po śmierci Marka Sztolcmana). Zrezygnowała z funkcji 10 grudnia 2004 (formalnie pełniła ją do lutego 2005). Nie należała do żadnej partii politycznej. W późniejszym okresie wróciła do aktywności prawniczej, została sędzią Wojewódzkiego Sądu Administracyjnego w Gliwicach (była też delegowana do Naczelnego Sądu Administracyjnego).
W 1995 otrzymała Brązowy Krzyż Zasługi.

</doc>
<doc id="4689474" url="https://pl.wikipedia.org/wiki?curid=4689474" title="Erich Schmidt (zapaśnik)">
Erich Schmidt (zapaśnik)

Erich Schmidt (ur. 27 lutego 1925, zm. 24 września 2009) – zapaśnik z Protektoratu Saary i RFN walczący w stylu klasycznym. Olimpijczyk z Helsinek 1952, gdzie zajął ósme miejsce w kategorii do 67 kg.
Mistrz Niemiec w 1953 roku.

</doc>
<doc id="4689476" url="https://pl.wikipedia.org/wiki?curid=4689476" title="Aleksandrs Vanags">
Aleksandrs Vanags

Aleksandrs Vanags (, ur. 21 marca 1919 w Rydze, zm. 24 grudnia 1986 w Strasburgu) – łotewski piłkarz i koszykarz, reprezentant Łotwy w obu tych dyscyplinach, srebrny medalista mistrzostw Europy w koszykówce.
Piłka nożna.
Kariera klubowa.
Grę w piłkę nożną rozpoczął w klubie ASK Ryga, gdzie był również członkiem sekcji hokeja na lodzie i koszykówki. W 1936 roku włączono go do składu drużyny seniorów. W barwach ASK zdobył dwukrotnie mistrzostwo Łotwy (1942, 1943) oraz czterokrotnie został królem strzelców Virslīgi. Pomimo rozpoczętej w 1940 roku okupacji Łotwy przez ZSRR oraz następnie III Rzeszę kontynuował karierę sportową. Po zakończeniu II wojny światowej wyemigrował na krótki okres do Niemiec, a następnie do Francji, gdzie został zawodnikiem klubu RC Strasbourg. 18 sierpnia 1946 zadebiutował w Première Division w wygranym 3:0 meczu przeciwko Stade de Reims. 20 maja 1947 zdobył pierwszą bramkę we francuskiej ekstraklasie w wygranym 5:2 wyjazdowym spotkaniu z Girondins Bordeaux. W sezonie 1946/47 zanotował 21 ligowe występy, w których strzelił 1 gola i po zakończeniu rozgrywek opuścił zespół. W latach 1947–1949 grał w FC Nancy, gdzie rozegrał 21 ligowych spotkań i zdobył 2 gole. W połowie 1949 roku powrócił do RC Strasbourg, z którym wywalczył Puchar Francji 1950/51, po pokonaniu w meczu finałowym 3:0 US Valenciennes-Anzin. W latach 1949–1955 rozegrał łącznie w barwach tego klubu 108 ligowych spotkań i strzelił 11 bramek. W 1955 roku zakończył karierę zawodniczą i do lat 1980. pracował jako trener piłki nożnej i koszykówki w ośrodkach szkoleniowych i klubach mieszczących się głównie na terenie Alzacji. W międzyczasie uzyskał obywatelstwo francuskie.
Kariera reprezentacyjna.
25 czerwca 1937 zadebiutował w reprezentacji Łotwy prowadzonej przez Rudolfa Stanzela w przegranym 1:3 towarzyskim meczu z Niemcami w Rydze. 17 maja 1938 zdobył dwie pierwsze bramki w drużynie narodowej w wygranym 2:0 spotkaniu przeciwko Litwie. Ogółem w latach 1937–1940 rozegrał w reprezentacji 11 spotkań uznanych za oficjalne, w których strzelił 7 bramek.
Koszykówka.
W latach 1930. łączył karierę piłkarską z grą w koszykówkę, występując w Rīgas US i ASK Ryga oraz w reprezentacji Łotwy. Na płaszczyźnie klubowej wywalczył w barwach ASK dwukrotnie tytuł mistrza kraju w sezonach 1939 i 1940. Z drużyną narodową zdobył srebrny medal na Mistrzostwach Europy w Koszykówce 1939 rozegranych na Litwie. Po zakończeniu II wojny światowej grał we francuskim klubie SIG Strasbourg. Od połowy lat 1950. do lat 1980. pracował jako trener koszykówki, m.in. w latach 1966–1970 prowadził jako szkoleniowiec SIG Strasbourg.

</doc>
<doc id="4689480" url="https://pl.wikipedia.org/wiki?curid=4689480" title="Mecze reprezentacji Polski w piłce ręcznej kobiet prowadzonej przez Leszka Krowickiego">
Mecze reprezentacji Polski w piłce ręcznej kobiet prowadzonej przez Leszka Krowickiego

Oficjalne mecze międzypaństwowe.
Bilans

</doc>
<doc id="4689486" url="https://pl.wikipedia.org/wiki?curid=4689486" title="John Grigg (pisarz)">
John Grigg (pisarz)

John Edward Poynder Grigg (ur. 15 kwietnia 1924 r. w Londynie, zm. 31 grudnia 2001 r. tamże) – brytyjski pisarz, dziennikarz i polityk.
Życiorys.
Urodził się 15 kwietnia 1924 r., jego ojcem był sir Edward Grigg, sekretarz wojskowy księcia Walii (1919–1921) i prywatny sekretarz premiera Davida Lloyda George′a (1921–1922), poseł do Izby Gmin i gubernator Kenii, który w 1945 r. otrzymał utworzony dla niego tytuł lorda Altrincham. John Grigg uczył się w Eton College, po czym w 1943 r. wstąpił do armii i został przydzielony do grenadierów. Służył m.in. jako oficer straży w pałacu św. Jakuba i zamku w Windsorze. Niechęć do Kościoła uratowała mu w 1944 r. życie, gdy zbombardowana została kaplica, do której większość oficerów i ich rodzin udała się na poranną mszę. Później w tym samym roku jako dowódca plutonu brał udział w walkach w Ardenach, a potem przeszedł do wywiadu i w chwili zakończenia wojny przebywał w Hamburgu.
Po zwolnieniu z wojska w 1945 r. Grigg podjął studia z historii najnowszej w New College w Oksfordzie, zyskując bardzo dobrą opinię. W 1948 r. wygrał "University Gladstone Memorial Prize". Po studiach zaczął pracę jako redaktor w konserwatywnym periodyku "National Review", który krótko wcześniej został kupiony przez jego ojca. Z czasem przejął też większość obowiązków administracyjnych ojca, który był formalnie redaktorem naczelnym. W 1950 r. czasopismo zmieniło nazwę na "National and English Review", a po przejściu ojca na emeryturę w 1954 r. Grigg został jego szefem. W międzyczasie bez powodzenia startował w 1951 i 1955 r. do Izby Gmin jako kandydat konserwatystów w okręgu Oldham West.
Po śmierci ojca i odziedziczeniu tytułu lordowskiego w 1955 r. utracił możliwość kandydowania do Izby Gmin, niemniej odmawiał stawiennictwa w Izbie Lordów i ostatecznie nie objął przynależnego mu miejsca. Przepowiadał, że jeśli nie dojdzie do reformy Izby, konieczne będzie jej zlikwidowanie. Grigg postulował, by otrzymanie dziedzicznej godności lorda nie wiązało się automatycznie z przyznaniem miejsca w Izbie Lordów i by chociaż część miejsc obsadzać w drodze wyborów albo nominacji. W następnych latach na łamach konserwatywnego "Crossbow", które pomagał założyć, wezwał pozostałych lordów, by tak jak on bojkotowali obrady Izby.
Po śmierci ojca zaczął też zmieniać profil "National and English Review" na bardziej radykalny. W 1956 r. zaczął kampanię wymierzoną w konserwatywny rząd w związku z kryzysem sueskim, oskarżając go o nieodwracalne szkody dla kraju i wzywając do natychmiastowego wycofania wojsk z Port Saidu. W 1957 r. wezwał Kościół Anglii do dopuszczenia kobiet do funkcji księży, uznając rezerwowanie tej funkcji dla mężczyzn za zabobon. Rok później wydał książkę, w której postulował radykalną zmianę anglikanizmu, m.in. zastąpienie kazań dialogiem, mianowanie biskupów na siedmioletnie kadencje i mianowanie kobiet na księży. Jego postulaty wywołały poruszenie, on sam jednak zapewniał o swoim oddaniu wierze. W tym samym roku wywołał ogólnokrajową burzę artykułem krytykującym królową. Grigg określił dwór jako "beztroski" i "nieczuły", ubolewał też, że królowa, która powinna być ponad podziałami klasowymi, stała się reprezentantem klas wyższych. Grigg został skrytykowany w BBC przez księcia Argyll, który stwierdził, że powinien zostać powieszony, utopiony i poćwiartowany, a na ulicy napadnięty przez monarchistę.
Do 1960 r. "National and English Review" znalazł się w finansowych kłopotach i w lipcu Grigg wstrzymał jego publikację, po czym został felietonistą "The Guardian" (1960–1970), a potem pisał dla "The Times" (1986–1993) i był komentatorem politycznym w "The Spectator". W 1960 r. przyjął funkcję przewodniczącego "London Boycott Committee", który prowadził kampanię na rzecz bojkotu towarów importowanych z Południowej Afryki. Dwa lata później napisał artykuł ostro krytykujący nieudolność premiera Harolda Macmillana. Był zdecydowanym przeciwnikiem rasizmu, w związku z czym krytykował dwór za niedopuszczanie "kolorowych" do eksponowanych stanowisk i popierał usunięcie Południowej Afryki ze Wspólnoty Narodów. W latach 70. XX wieku aktywnie sprzeciwiał się próbom przywrócenia kary śmierci.
W 1963 r. Tony Benn przeforsował "Peerage Act", który umożliwiał zrzeczenie się tytułu lordowskiego, a Grigg jako drugi zaraz po Bennie skorzystał z możliwości dawanych przez nowe prawo. Pomimo odzyskania możliwości kandydowania do Izby Gmin, Grigg nigdy się do niej nie dostał.
W latach 80. XX wieku był stałym autorem "The Times", redagując dział nekrologów i przyjął od redakcji zlecenie napisania szóstego tomu historii gazety (za lata 1966–1981). Krytyka rozlicznych wartości konserwatywnych spowodowała wykreślenie go w 1975 r. z grona tej partii. W 1982 r. dołączył do nowo powstałej Partii Socjaldemokratycznej.
Członek Royal Society of Literature. W 1943 r. Grigg wydał dwa pierwsze tomy biografii Lloyda George′a, a w 1980 r. opublikował "Victory that Never Was", w której uznał kampanię śródziemnomorską Aliantów za strategiczny błąd, który uniemożliwił wcześniejsze lądowanie w zachodniej Europie, oraz "Nancy Astor: Portrait of a Pioneer", będącą biografią pierwszej członkini Parlamentu. Grigg był także zwolennikiem powszechnie później przyjętej tezy, zgodnie z którą wilhelmińskie Niemcy były agresywne, militarystyczne, antydemokratyczne i dążyły do dominacji w Europie, a zatem istotnie były odpowiedzialne za wybuch I wojny światowej.
Od 1958 r. żonaty z Patricią Campbell, z którą adoptował dwóch chłopców.
Zmarł 31 grudnia 2001 r. z powodu choroby nowotworowej.

</doc>
<doc id="4689487" url="https://pl.wikipedia.org/wiki?curid=4689487" title="Piżmaczek florydzki">
Piżmaczek florydzki

Piżmaczek florydzki ("Neofiber alleni") – gatunek gryzonia z podrodziny karczowników (Arvicolinae) w obrębie rodziny chomikowatych (Cricetidae), jedyny żyjący przedstawiciel rodzaju piżmaczek ("Neofiber"). Piżmaczek florydzki występuje na Florydzie i na południowo-wschodnich krańcach stanu Georgia. Międzynarodowa Unia Ochrony Przyrody (IUCN) wymienia "Neofiber alleni" w Czerwonej księdze gatunków zagrożonych jako gatunek najmniejszej troski (LC – "least concern"). "Neofiber alleni" obejmuje 4 podgatunki.
Systematyka.
Gatunek po raz pierwszy zgodnie z zasadami nazewnictwa binominalnego opisał w 1884 roku amerykański biolog Frederick William True nadając mu nazwę "Neofiber alleni". Opis ukazał się w czasopiśmie „Science” wydawanym przez American Association for the Advancement of Science. Holotyp pochodził z Georgiany, w hrabstwie Brevard, we Florydzie, w Stanach Zjednoczonych. 
Autorzy "Handbook of the Mammals of the World" oraz "Illustrated Checklist of the Mammals of the World" rozpoznają cztery podgatunki.
Nazewnictwo.
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” dla rodzaju "Neofiber" zaproponowano polską nazwę piżmaczek, a dla gatunku "Neofiber alleni" nazwę piżmaczek florydzki.
Kariotyp.
Garnitur chromosomowy "N. alleni" tworzy 26 par chromosomów (2n=52).
Budowa ciała.
Jest opisywany jako duży przedstawiciel rodziny Arvicolinae (karczowniki), jest jednak mniejszy od piżmaka amerykańskiego. Część grzbietowa piżmaczka florydzkiego jest wybarwiona na kolor ciemnobrązowy (włosy jaśniejsze u nasady i ciemnieją na końcach). Natomiast część brzuszna jest baldopłowa. Włosy na łapach są sztywne, co zwiększa powierzchnię stóp i ułatwia pływanie.
Tryb życia.
Piżmaczki florydzkie mogą być aktywne przez cały rok. Wiodą półwodny tryb życia. Żyją do ok. 2 lat.
Rozród.
Po ciąży trwającej 26–29 dni, samica rodzi średnio 2 (1–4) młode.
Rozmieszczenie geograficzne.
Typowa lokalizacja: Floryda, hrabstwo Brevard, Georgiana. Piżmaczek florydzki występuje na Florydzie i na południowo-wschodnich krańcach stanu Georgia.
Zasięg występowania w zależności od podgatunku:
Ekologia.
W skład diety piżmaczka florydzkiego prawdopodobnie wchodzą nasiona, części zielone i korzenie roślin z rodzajów: grzybienie, kosaciec, tarczeń, płoczyniec, "Woodwardia", a także traw takich jak: proso, chwastnica, "Mariscus" i "Sporobolus". Piżmaczki prawdopodobnie żywią się też skorupiakami.
Siedlisko.
Piżmaczek florydzki zasiedla mokradła (15–46 cm) gęsto porośnięte trawami, w tym z gatunków "Panicum hemitomon" i "Leersia hexandra" oraz roślinami z rodzaju pontederia. Podłoże siedliska jest piaszczyste, torfowe lub miękkie. Zbiorniki są na tyle głębokie, by umożliwiały zanurzenie się w wodzie w porze suchej. Zwierzęta zasiedlają zarówno mokradła słodkowodne, jak i słonowodne. Lubią pływające maty torfowiskowe. Piżmaczki florydzkie budują także rozbudowane systemy nor, drążąc tunele w osuszonych glebach błotnych zajętych przez pola trzciny cukrowej i inne obszary rolnicze.
Ochrona.
Międzynarodowa Unia Ochrony Przyrody (IUCN) wymienia "Neofiber alleni" w Czerwonej księdze gatunków zagrożonych jako gatunek najmniejszej troski (LC – "least concern").

</doc>
<doc id="4689489" url="https://pl.wikipedia.org/wiki?curid=4689489" title="Neofiber alleni">
Neofiber alleni



</doc>
<doc id="4689490" url="https://pl.wikipedia.org/wiki?curid=4689490" title="Krzysztof Kędziora">
Krzysztof Kędziora

Krzysztof Kędziora (ur. 1 lutego 1986 w Koninie) – polski dramaturg, scenarzysta, lektor filmowy i telewizyjny, animator kultury.
Życiorys.
Z wykształcenia politolog i dziennikarz.
Jako pisarz zadebiutował komedią teatralną "Wykapany zięć", za którą otrzymał drugą nagrodę w V edycji Ogólnopolskiego Konkursu na napisanie współczesnej komedii polskiej „Komediopisanie”, zorganizowanego przez Teatr Powszechny w Łodzi.
Jest także lektorem filmowym i telewizyjnym.

</doc>
<doc id="4689492" url="https://pl.wikipedia.org/wiki?curid=4689492" title="Misa naciekowa">
Misa naciekowa



</doc>
<doc id="4689493" url="https://pl.wikipedia.org/wiki?curid=4689493" title="Heorhij Buszczan">
Heorhij Buszczan

Heorhij Mykołajowycz Buszczan, ukr. Георгій Миколайович Бущан (ur. 31 maja 1994 w Odessie, Ukraina) – ukraiński piłkarz, grający na pozycji bramkarza.
Kariera piłkarska.
Kariera klubowa.
Wychowanek klubów Czornomoreć Odessa i Dynamo Kijów, barwy których bronił w juniorskich mistrzostwach Ukrainy (DJuFL). Karierę piłkarską rozpoczął 29 października 2011 w drużynie młodzieżowej Dynama Kijów w meczu z Tawriją Symferopol (0-1). 20 sierpnia 2017 debiutował w podstawowym składzie kijowskiego klubu w meczu ze Stalą Kamieńskie (4-1).
Kariera reprezentacyjna.
Występował w juniorskich reprezentacjach U-17 i U-19. Od 2014 do 2015 bronił barw młodzieżowej reprezentacjach Ukrainy.
7 października 2020 zadebiutował w reprezentacji Ukrainy w przegranym 1:7 meczu z Francją. Ze względu na pozytywne wyniki testów na koronawirusa ukraińska kadra zagrała w mocno osłabionym składzie, a Buszczan był jedynym zdolnym do gry bramkarzem spośród powołanych, dlatego awaryjnie rezerwowym bramkarzem został Ołeksandr Szowkowski, pełniący funkcję trenera bramkarzy. 13 października 2020 Buszczan po raz kolejny zagrał w reprezentacji, tym razem zachowując czyste konto w wygranym 1:0 meczu z Hiszpanią.

</doc>
<doc id="4689520" url="https://pl.wikipedia.org/wiki?curid=4689520" title="Isidor Heller">
Isidor Heller

Isidor Heller (ur. 5 maja 1816 w Mladá Boleslav ("Jungbunzlau"), zm. 29 grudnia 1879 w Arco w Tyrolu) – austriacki dziennikarz, poeta i prozaik żydowskiego pochodzenia.
Życiorys.
Uczęszczał do jesziwy oraz do szkoły świeckiej. Miał zostać rabinem.
W wieku 16 lat po doświadczeniach z niemiecką literaturą klasyczną, odwrócił się od wiary i opuścił miasto rodzinne. Wyjechał do Pragi, gdzie uczęszczał do gimnazjum i krótko na Uniwersytet Praski.
W 1837 roku przeniósł się do Francji, do miasta Nancy z zamiarem dołączenia do Legii Cudzoziemskiej, dla uzyskania obywatelstwa francuskiego w zamian za pięcioletnia służbę wojskową. W tym okresie Francja była kojarzona z wolnością i swobodą.
W 1838 roku, po bezskutecznej próbie zaciągnięcia się do Legii Cudzoziemskiej, powrócił na Uniwersytet Praski. Działał w stowarzyszeniu poetów języka niemieckiego, pochodzenia czeskiego. Pracował jako pedagog dla bogatej rodziny żydowskiej.
Swoje pierwsze dzieła, między innymi "Der erste April", publikował w nowo powstałym magazynie „Ost und West” (Wschód i Zachód) w 1838 roku.
Na początku lat 40. XX wieku mieszkał w Wiedniu. W 1846 r. przeniósł się do Pesztu, gdzie redagował czasopismo „Der Ungar” (Węgier). W 1847 r. zrezygnował ze stanowiska redaktora i przeniósł się do Lipska, gdzie publikował artykuły o charakterze politycznym w czasopiśmie „Europa” należącym do Gustava Kuhnesa. W 1848 r. powrócił do Budapesztu, gdzie został redaktorem „Die Morgenrothe”.
Po publikacji artykułów krytykujących politykę węgierską wobec innych narodowości, został zmuszony do opuszczenia kraju.
W Berlinie mieszkał od 1849 r. do 1852, w którym to roku został kolejny raz zmuszony do opuszczenia kraju po publikacji "Sendschreiben eines Oesterrichers an die deutsche Nation". W publikacji tej określił Prusy jako przeszkodę dla jedności Niemiec.
W latach 1852–1855 był osobistym sekretarzem austriackiego ministra Karla Ludwiga von Brucka, któremu towarzyszył w podróży do Konstantynopola.
Po powrocie do Wiednia założył dziennik polityczny „Der Fortschritt”, był także współzałożycielem „Neues Fremdenblatt” (1864 r.). W latach 1872–1873 redagował „Österreichische Bürgerzeitung: Wochenschrift für alle Fragen und Interessen”.
Choroba uniemożliwiła mu dalszą aktywność, resztę życia spędził w odosobnieniu.
Studia w środowisku nieżydowskim, kontakty z kulturą chrześcijańską oraz świeckie wykształcenie doprowadziły Hellera do odejścia od świata tradycji żydowskiej. Podczas pobytu na Węgrzech Heller zmienił wyznanie, przeszedł na protestantyzm. Zainteresowany różnymi problemami społecznymi i politycznymi publikował pod swoim nazwiskiem. Co skutkowało częstymi zmianami adresu zamieszkania, oraz częstą zmianą miejsca i stanowiska pracy.
Krytyczny wobec swoich dzieł nie zdecydował się na ich ponowne wznowienie.
Jego najsłynniejsze dzieła to Die Alliierten der Reaction; Der erste April; Der Schauspieler; Der Gang durch Prag oraz Die Reaction.
Isidor Heller zmarł 19 grudnia 1879 r. w Arco w Tyrolu.

</doc>
<doc id="4689538" url="https://pl.wikipedia.org/wiki?curid=4689538" title="Jackson Lake">
Jackson Lake



</doc>
<doc id="4689539" url="https://pl.wikipedia.org/wiki?curid=4689539" title="Błażejów (Kudowa-Zdrój)">
Błażejów (Kudowa-Zdrój)

Błażejów (niem. Blasewei, cz. Blažejov) - dzielnica Kudowy-Zdroju, położona w północno-wschodniej części miasta, w obrębie Parku Narodowego Gór Stołowych, w pobliżu Drogi Stu Zakrętów.
Historia.
Błażejów był jedynym przysiółkiem Jerzykowic Wielkich - jako odrębna osada wzmiankowana w 1477 r., należąca do dóbr homolskich. W późniejszych czasach została dołączona do Jerzykowic Wielkich. Ok. 1789 r. Błażejów był niewielki, gdyż tworzyły go 3 parcele zamieszkiwane przez 21 osób. Osada rozrosła się do ok. 1830 r., kiedy to znajdowało się w jej obrębie 16 do­mów z 68 mieszkańcami. Użytkowano też 3 krosna. W piętnaście lat później odnotowano na te­renie przysiółka 17 budynków mieszkalnych i 76 ich mieszkańców. W 2 poł. XIX w. nastąpił regres, gdyż w latach 1871 i 1898 w Błażejowie znajdowało się tylko 5 budynków zamieszkiwanych przez 26-36 mieszkańców. Obecnie Błażejów przyłączony jest do miasta Kudowy Zdroju, jako górna część ul. 1 Maja, obejmując zabudowania nr (nieistniejące): 68, 97, 74, 76, 99 i istniejący nr 78.

</doc>
<doc id="4689548" url="https://pl.wikipedia.org/wiki?curid=4689548" title="Ławki (jezioro w powiecie olsztyńskim)">
Ławki (jezioro w powiecie olsztyńskim)

Ławki (inne nazwy: Elzowo, Olszewnik, niem. "Lockhäuser See" lub "Eisauer See") – jezioro w Polsce, w województwie warmińsko-mazurskim, w powiecie olsztyńskim, w gminie Jeziorany.
Położenie i charakterystyka.
Jezioro leży na Pojezierzu Olsztyńskim, natomiast w regionalizacji przyrodniczo-leśnej – w mezoregionie Pojezierza Mrągowskiego, w dorzeczu Symsarna–Łyna–Pregoła. Znajduje się 3 km w kierunku wschodnim od Jezioran, na północny wschód od Olsztyna, nad jego północnymi brzegami leży wieś Olszewnik. Zbiornik ma charakter przepływowy. Od wschodu, niosąc wody z Jeziora Luterskiego, wpada do niego Symsarna, która na tym odcinku nazywana jest strumieniem "Ławka". Ciek wypływa z zachodniej strony jeziora i ten jego odcinek nosi nazwę "Zymza".
Zbiornik wodny położony wśród morenowych wzniesień. Linia brzegowa rozwinięta. Ławica piaszczysta, dno twarde. Brzegi w większości wysokie, często strome. W otoczeniu znajdują się pola, a na zachodzie także lasy.
Według typologii rybackiej zalicza się do jezior leszczowych.
Zgodnie z typologią abiotyczną zbiornik wodny został sklasyfikowany jako jezioro o wysokiej zawartości wapnia, o dużym wypływie zlewni, stratyfikowane, leżące na obszarze Nizin Wschodniobałtycko-Białoruskich (6a). Jest jednolitą częścią wód Ławki o kodzie PLLW30467.
Jezioro leży na terenie obwodu rybackiego Jeziora Luterskiego w zlewni rzeki Łyna – nr 45.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 100,8 ha. Średnia głębokość zbiornika wodnego to 4,1 m, a maksymalna – 8,6 m (najgłębszy punkt położony jest we wschodniej części jeziora). Lustro wody znajduje się na wysokości 141,3 m n.p.m. Objętość jeziora wynosi 4154,7 tys. m³. Maksymalna długość jeziora to 1800 m, a szerokość 1200 m. Długość linii brzegowej wynosi 5450 m.
Inne dane uzyskano natomiast poprzez planimetrię jeziora na mapach w skali 1:50 000 opracowanych w Państwowym Układzie Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 99,0 ha, a wysokość bezwzględna lustra wody to 140,6 m n.p.m.
Przyroda.
W skład rybostanu wchodzą m.in. szczupak, lin, leszcz, okoń i węgorz. Roślinność przybrzeżna rozwinięta, porastająca całą linię brzegową, głównie szuwar trzcinowy. Wśród bardzo obfitej roślinności zanurzonej, zwłaszcza w zatokach położonych na zachodzie i południowym zachodzie, przeważa jaskier krążkolistny i moczarka kanadyjska.
Jezioro leży na terenie Obszaru Chronionego Krajobrazu Doliny Symsarny o łącznej powierzchni 19 242,16 ha.
Zgodnie z badaniem z 1995 akwenowi przyznano III klasę czystości. W 2015 stan ekologiczny wód jeziora sklasyfikowano jako słaby, o czym zadecydował stan makrofitów (stan fitoplanktonu był umiarkowany, a fitobentosu bardzo dobry, natomiast stan elementów fizykochemicznych dobry). Spośród badanych w tym samym roku substancji priorytetowych żadna nie przekroczyła norm, więc stan chemiczny wód sklasyfikowano jako dobry.

</doc>
<doc id="4689558" url="https://pl.wikipedia.org/wiki?curid=4689558" title="Cukrownia Otmuchów">
Cukrownia Otmuchów

Cukrownia „Otmuchów” S.A. – była cukrownia w Otmuchowie w województwie opolskim.
Cukrownia została założona w 1881 roku. Po II wojnie światowej nadal czynna, w reformie nacjonalizacji przemysłu została upaństwowiona.
Historia.
W styczniu 1996 roku cukrownia została przekształcona w jednoosobową spółkę Skarbu Państwa. Akcje cukrowni przekształconej w jednoosobową spółkę zostały wniesione do holdingu Śląska Spółka Cukrowa S.A. z siedzibą w Łosiowe. Ostatecznie w kwietniu 2003 roku pakiet akcji holdingu Śląska Spółka Cukrowa S.A. przejął koncern Südzucker AG.
Pod koniec lutego 2009 roku właściciel zakładu ogłosił zaprzestanie produkcji i likwidację zakładu. W czerwcu 2009 roku zakład zamknięto, a w 2013 roku zakład wyburzono.
Cukrownia rocznie produkowała ok. 57 tys. ton cukru, przerabiając 320 tys. ton buraków cukrowych, skupionych od ok. 900 plantatorów w całym województwie opolskim.

</doc>
<doc id="4689568" url="https://pl.wikipedia.org/wiki?curid=4689568" title="Nordisk Film">
Nordisk Film

Nordisk Film – duńskie przedsiębiorstwo filmowe założone w roku 1906 w Kopenhadze przez twórcę filmowego . Zaraz za francuskimi Gaumont Film Company, Pathé i włoskim Titanus jest to czwarte najstarsze i wciąż aktywne studio filmowe na świecie.
Nordisk Film Production zajmuje się przede wszystkim produkcją filmów i seriali telewizyjnych. Każdego roku bierze czynny udział przy tworzeniu około 15 produkcji filmowych na terenie całej Skandynawii. Produkuje ona przede wszystkim filmy fabularne, animowane, krótkometrażowe, a także dokumentalne, które wyświetlane są później w Skandynawii i na całym świecie. Przedsiębiorstwo te współpracuje z takimi gigantami jak Sony Pictures, ma także wyłączne prawa do dystrybucji produktów Sony Playstation w krajach skandynawskich. Częścią tej wielkiej firmy jest także sieć kin w Danii i Norwegii o nazwie Nordisk Film Cinemas. Łącznie na terenach tych dwóch krajów funkcjonuje 39 kin, które rocznie odwiedza około 10 milionów kinomanów. Oddział firmy pod nazwą Nordisk Film Games inwestuje także w skandynawskie studia gier, jedną z nich była KoGaMa – budowlana gra online w trybie 3D. W dniu 30 maja 2018 roku ogłoszono, że nabywcą Nordisk Film został Avalanche Studios.
Najbardziej znane produkcje Nordisk Film to: "Wojna" ("Krigen") – duński dramat wojenny, "Wilkołacze sny" ("Når dyrene drømmer") − duński film fabularny z 2014 roku i "Kolor mleka" ("Första Kärleken") – szwedzki serial telewizyjny. Lista wszystkich produkcji Nordisk Film dostępna pod linkiem.

</doc>
<doc id="4689569" url="https://pl.wikipedia.org/wiki?curid=4689569" title="Ijsselmeer">
Ijsselmeer



</doc>
<doc id="4689570" url="https://pl.wikipedia.org/wiki?curid=4689570" title="Ijssel">
Ijssel



</doc>
<doc id="4689571" url="https://pl.wikipedia.org/wiki?curid=4689571" title="Jan Dzierżon (samorządowiec)">
Jan Dzierżon (samorządowiec)

Jan Józef Dzierżon (ur. 7 lipca 1954) – polski samorządowiec i rolnik, działacz mniejszości niemieckiej, w latach 1994–1998 burmistrz Olesna, w 2003 wicewojewoda opolski.
Życiorys.
Pochodzi z okolic Olesna. Ukończył studia na Akademii Rolniczej we Wrocławiu. Prowadził duże rodzinne gospodarstwo rolne, w latach 90. został współwłaścicielem spółki budowlanej. Działał na rzecz mniejszości niemieckiej, należał do Towarzystwa Społeczno-Kulturalnego Niemców na Śląsku Opolskim. Sprawował mandat radnego powiatu oleskiego, a od 1994 do 1998 był burmistrzem Olesna. W 2002 ponownie ubiegał się o stanowisko burmistrza (z ramienia komitetu konkurencyjnego wobec Mniejszości Niemieckiej), zajmując 3 miejsce wśród 6 kandydatów.
W marcu 2003 objął funkcję wicewojewody opolskiego z rekomendacji Mniejszości Niemieckiej (odpowiadał m.in. za rolnictwo). Odwołano go z funkcji w lipcu tego samego roku po ujawnieniu, że w 1999 prowadzony przez niego skup zboża prowadził skup interwencyjny tylko od swoich właścicieli. W 2010 kandydował do rady powiatu oleskiego z ramienia KWW Towarzystwa Społeczno-Kulturalnego Niemców na Śląsku Opolskim, a w 2018 – do sejmiku opolskiego z ramienia Mniejszości Niemieckiej.

</doc>
<doc id="4689573" url="https://pl.wikipedia.org/wiki?curid=4689573" title="Jewgienija Łopariowa">
Jewgienija Łopariowa

Jewgienija Aleksandrowna Łopariowa, ros. Евгения Александровна Лопарёва (ur. 30 maja 2000 w Moskwie) – rosyjska łyżwiarka figurowa reprezentująca Francję, startująca w parach tanecznych z Geoffrey Brissaud. Uczestniczka mistrzostw świata i Europy, medalistka zawodów międzynarodowych oraz mistrzyni Francji (2023).
Programy.
Jewgienija Łopariowa / Geoffrey Brissaud

</doc>
<doc id="4689574" url="https://pl.wikipedia.org/wiki?curid=4689574" title="Zenona Rondomańska">
Zenona Rondomańska

Zenona Rondomańska (ur. 1 stycznia 1948 w Olsztynie) – polska specjalistka w zakresie teorii muzyki dr hab. nauk humanistycznych, profesor nadzwyczajny Katedry Chóralistyki i Edukacji Muzycznej Wydziału Dyrygentury, Jazzu i Edukacji Muzycznej Akademii Muzycznej im. Feliksa Nowowiejskiego w Bydgoszczy i Instytutu Muzyki Wydziału Sztuki Uniwersytetu Warmińskiego i Mazurskiego w Olsztynie.
Życiorys.
Studiowała na I Wydziale Kompozycji i Teorii Muzyki Państwowej w Wyższej Szkole Muzycznej w Gdańsku. Obroniła pracę doktorską, 20 grudnia 2004 habilitowała się na podstawie dorobku naukowego i pracy zatytułowanej "Polska pieśń religijna na Warmii w latach 1795–1939". Otrzymała nominację profesorską.
Objęła funkcję profesora nadzwyczajnego w Instytucie Muzyki na Wydziale Sztuki Uniwersytetu Warmińskiego i Mazurskiego w Olsztynie, a także w Katedrze Chóralistyki i Edukacji Muzycznej na Wydziale Dyrygentury, Jazzu i Edukacji Muzycznej Akademii Muzycznej im. Feliksa Nowowiejskiego w Bydgoszczy.

</doc>
<doc id="4689575" url="https://pl.wikipedia.org/wiki?curid=4689575" title="Jezioro Blanki">
Jezioro Blanki



</doc>
<doc id="4689576" url="https://pl.wikipedia.org/wiki?curid=4689576" title="Mount Moran">
Mount Moran



</doc>
<doc id="4689579" url="https://pl.wikipedia.org/wiki?curid=4689579" title="Real-time marketing">
Real-time marketing

Real-time marketing (pol. marketing czasu rzeczywistego) – strategia marketingowa opierająca się na nawiązywaniu w prowadzonych kampaniach do bieżących wydarzeń. Działania real-time marketingowe (RTM) podejmowane są często przy użyciu Internetu, a w szczególności mediów społecznościowych, takich jak Facebook, Instagram i Twitter. Serwisy społecznościowe umożliwiają marketingowcom wejście w interakcję z odbiorcami, co jest istotnym elementem RTM.
RTM prowadzony może być zarówno na podstawie zdarzeń przewidywalne (np. święta lub wydarzenia sportowe), jak i zdarzeń losowych (np. wyjątkowo deszczowe lato). W drugim przypadku działania przedsiębiorstwa mogą zostać rozpowszechnione przez użytkowników w ramach pewnego internetowego trendu. W związku z tym, przy planowaniu RTM przydatne mogą być narzędzia związane z marketingiem wirusowym, m.in. hasztagi.
Marketing w czasie rzeczywistym jest w dużym stopniu zależny od social listeningu, ponieważ dzięki śledzeniu trendów społecznościowych, hashtagów i konwersacji marki mogą znaleźć odpowiednie wydarzenia w czasie rzeczywistym, do których można się przyłączyć i nawiązać z nimi kontakt. 
Kluczowymi komponentami kampanii, które powinny zostać przemyślane podczas planowania RTM, są:

</doc>
<doc id="4689583" url="https://pl.wikipedia.org/wiki?curid=4689583" title="Mecze reprezentacji Polski w koszykówce kobiet prowadzonej przez Maroša Kováčika">
Mecze reprezentacji Polski w koszykówce kobiet prowadzonej przez Maroša Kováčika

Zestawienie meczów reprezentacji Polski w koszykówce kobiet prowadzonej przez Maroša Kováčika:

</doc>
<doc id="4689586" url="https://pl.wikipedia.org/wiki?curid=4689586" title="Labiocarida">
Labiocarida

Labiocarida – klad stawonogów obejmujący łopatonogi i sześcionogi (owady, skoczogonki, widłogonki i pierwogonki).
Charakterystyka.
Przedstawiciele to stawonogi słodkowodne i lądowe (większość), co najwyżej wtórnie zaadaptowane do środowiska słonowodnego. Charakteryzuje je zrośnięcie się szczęk drugiej pary w wargę dolną ( – stąd nazwa), aczkolwiek podobna struktura wyewoluowała konwergentnie u wijów. Druga para czułków ulega u nich redukcji, a u sześcionogów całkowitemu zanikowi (cecha ta niezależnie pojawia się u wijów). Żuwaczki są pierwotnie uwewnętrznione, aczkolwiek u owadów (jawnoszczękich) ulegają wtórnemu odkryciu. Za potencjalną apomorfię grupy uznaje się obecność w brzusznym rdzeniu nerwowym pewnych specyficznych, serotoninergicznych, jednobiegunowych komórek nerwowych z tylko przeciwstronnymi wypustkami. Inne rozważane cechy charakterystyczne układu nerwowego jak np. dochodzenie szlaku glomeralno-czułkowego do przodomóżdża czy wachlarzowaty kształt linii środkowej neuropilu są przypuszczalnie współdzielone z pancerzowcami.
Systematyka i filogeneza.
Siostrzaną relację łopatonogów i sześcionogów potwierdzają liczne współczesne molekularne oraz molekularno-morfologiczne analizy filogenetyczne, w tym: von Reumonta i innych z 2012, Oakleya i innych z 2013, Schwentnera i innych z 2017, Schwentnera i innych z 2018 oraz Lozano-Fernandeza i innych z 2019. Nazwę Labiocarida dla tworzone przez nie kladu wprowadzili Schwentner i współpracownicy w 2017. Klad ten wykorzystano w systematyce stawonogów przedstawionej w "The Invertebrate Tree of Life" Giribeta i Edgecombe’a (2020) bez nadawania mu rangi.
Najczęstszą alternatywą dla Labiocarida pojawiającą się w wynikach analiz filogenetycznych jest siostrzana relacja łopatonogów z podkowiastogłowymi – tworzony przez nie klad określa się jako Xenocarida. Takie wyniki uzyskali Regier i inni w 2005 oraz Regier i inni w 2010. Relacja taka pojawiła się też na części kladogramów uzyskanych przez Schwentnera i innych z 2017. Większość systematyków jednak zakłada, że jest to artefakt, przypuszczalnie powstały w wyniku LBA lub heterogeniczności tempa podstawień. W wynikach analizy Regiera i innych z 2005, jako siostrzane dla sześcionogów jawiły się skrzelonogi, ale obecnie taki scenariusz jest uważany za mało prawdopodobny.
Według wyników von Reumonta i innych z 2012 oraz Lozano-Fernandeza i innych z 2019 skrzelonogi zajmują pozycję siostrzaną względem całych Labiocarida. Tak utworzony klad autorzy późniejszej z prac nazwali Athalassocarida.
Badania metodą zegara molekularnego przeprowadzone przez Schwentnera i innych w 2017 wskazują, że rozejście się linii łopatonogów i sześcionogów miało miejsce w późnym kambrze lub wczesnym ordowiku. W związku z tym przypuszcza się, że wyjście sześcionogów na ląd nastąpiło w ordowiku, przy czym najstarszymi ich zananymi skamieniałościami pozostają te należące do wczesnodewońskiego skoczogonka "Rhyniella praecursor". Najstarsze skamieniałości łopatonogów należą natomiast do karbońskich "Tesnusocaris goldichi" i "Cryptocaris hootchi" z wymarłego rzędu Enantiopoda.

</doc>
<doc id="4689588" url="https://pl.wikipedia.org/wiki?curid=4689588" title="Irene Montero">
Irene Montero

Irene María Montero Gil (ur. 13 lutego 1988 w Madrycie) – hiszpańska polityk, działaczka ugrupowania Podemos, posłanka do Kongresu Deputowanych, od 2020 minister równouprawnienia.
Życiorys.
Absolwentka psychologii na Universidad Autónoma de Madrid, w 2013 na tej uczelni uzyskała magisterium z zakresu psychologii wychowawczej. W wieku 16 lat dołączyła do komunistycznej młodzieżówki. Brała udział w różnych akcjach protestacyjnych, działała m.in. w ruchu Plataforma de Afectados por la Hipoteca sprzeciwiającym się eksmisjom. W 2014 zaangażowała się w działalność partyjną w ramach lewicowego ugrupowania Podemos.
W 2015 po raz pierwszy uzyskała mandat posłanki do Kongresu Deputowanych, w kolejnych wyborach w 2016, kwietniu 2019 i listopadzie 2019 z powodzeniem ubiegała się o reelekcję. W lutym 2017 jako rzeczniczka stanęła na czele frakcji poselskiej tworzonej przez Podemos i jego koalicjantów.
W styczniu 2020 objęła stanowisko ministra równouprawnienia w drugim rządzie Pedra Sáncheza.
Życie prywatne.
Partnerka życiowa lidera Podemos Pabla Iglesiasa Turrióna, z którym ma troje dzieci.

</doc>
<doc id="4689590" url="https://pl.wikipedia.org/wiki?curid=4689590" title="Dariusz Madera">
Dariusz Madera

Dariusz Piotr Madera (ur. 6 czerwca 1975 w Prudniku) – polski menedżer i urzędnik państwowy, w latach 2006–2007 wicewojewoda opolski.
Życiorys.
Absolwent Politechniki Opolskiej z 1999, w trakcie studiów otworzył biuro karier i pracy dla studentów. Został nauczycielem akademickim na Wydziale Zarządzania i Inżynierii Produkcji PO, a także doktorantem na Politechnice Warszawskiej. Kształcił się również na studiach Executive MBA na Uniwersytecie Ekonomicznym we Wrocławiu. Zawodowo pracował jako menedżer, m.in. od 2004 do 2006 był dyrektorem opolskiej pływalni „Akwarium”. Kierował też biurem doradztwa personalnego i koordynował projekty unijne. Zaangażował się w działalność polityczną w ramach Prawa i Sprawiedliwości. W 2005 i 2007 bez powodzenia kandydował do Sejmu. W 2005 wystartował w konkursie na wojewodę opolskiego. We wrześniu 2006 objął funkcję wicewojewody opolskiego. Odwołano go z funkcji w grudniu 2007 po zmianie rządu.
Wkrótce potem został pracownikiem Zakładów Azotowych „Kędzierzyn”. W 2008 zrezygnował z członkostwa w PiS. Później pełnił funkcję prezesa Prudnickiego Centrum Medycznego (2008–2013), dyrektora Departamentu Zdrowia i Polityki Społecznej w Urzędzie Marszałkowskim Województwa Małopolskiego (2013–2016) i szefa Wojewódzkiego Centrum Medycznego w Opolu (od 2016). Został także dyrektorem generalnym Uniwersyteckiego Szpitala Klinicznego w Opolu. Podczas Walnego Zgromadzenia Sprawozdawczo-Wyborczego PFSz w Nieporęcie 29 listopada 2018 został wybrany do Rady Naczelnej Polskiej Federacji Szpitali w kadencji 2018–2024.
Jest żonaty, ma dwie córki. Ojciec Madery był sołtysem Łąki Prudnickiej, a matka Irena kierowniczką tamtejszego Wiejskiego Domu Kultury oraz radną Rady Miejskiej w Prudniku.
Odznaczenia.
Został odznaczony m.in. Odznaką honorową „Za zasługi dla ochrony zdrowia” (2021), a także wyróżnieniami m.in. Polskiego Towarzystwa Kardiologicznego, Instytutu Kardiologii Collegium Medicum Uniwersytetu Jagiellońskiego oraz Związku Kombatantów Rzeczypospolitej Polskiej i Byłych Więźniów Politycznych.

</doc>
<doc id="4689591" url="https://pl.wikipedia.org/wiki?curid=4689591" title="Kościół Matki Bożej „in Vallicella”">
Kościół Matki Bożej „in Vallicella”

Kościół Matki Bożej "in Vallicella" (, znany również jako ) – rzymskokatolicki kościół tytularny w Rzymie. 
Świątynia ta jest kościołem parafialnym oraz kościołem tytularnym.
Lokalizacja.
Kościół znajduje się w V Rione Rzymu – Ponte przy "Via del Governo Vecchio" 134. Wejście główne do kościoła znajduje się od strony "Piazza della Chiesa Nuova".
Historia.
Zgodnie z tradycją pierwszy kościół na tym miejscu został zbudowany przez papieża Grzegorza Wielkiego. Z archiwów diecezji wiadomo, że w 1179 roku istniał tu kościół określany jako "Santa Maria in Vallicella".
W 1575 roku papież Grzegorz XIII przekazał kościół ten filipnom. W związku z nie najlepszym stanem technicznym budowli postanowiono wznieść nową świątynię (którą nazywano "Chiesa Nuova" czyli "nowym kościołem"). W 1575 roku kardynał Alessandro de' Medici położył kamień węgielny pod budowę. Pracami początkowo kierował Matteo da Castello i postępowały one na tyle szybko, że już w 1577 roku odprawiono pierwszą mszę w zadaszonej części nawy. W latach 1586–1590 pracami kierował Martino Longhi Starszy. W 1594 roku kierownictwo nad budową przejął Giacomo della Porta, który zmienił plan (pierwotnie miała być tylko jedna nawa mająca po obu stronach po cztery kaplice boczne, nowy plan przewidywał trzy nawy i po pięć kaplic bocznych). Giacomo della Porta zbudował transept, kopułę i prezbiterium. Kościół został konsekrowany w 1599 roku.
Budowę fasady, będącej dziełem Fausto Rughesiego, rozpoczęto w 1594 roku i ukończono w 1605 lub 1606 roku. W 1650 roku została ukończona kopuła przez Pietro da Cortona. W 1666 roku do kościoła dobudowano dzwonnicę według projektu Camillo Arcucci.
Architektura i sztuka.
Kościół zbudowano na planie krzyża łacińskiego. Jest on trzynawowy, z szeroką nawą główną i krótkim transeptem. Przy każdej z naw bocznych umieszczono po pięć kaplic bocznych. Na skrzyżowaniu nawy z transeptem umieszczono kopułę. Apsyda jest trójboczna, otoczona dwiema dużymi kaplicami.
Kopuła została osadzona na bardzo niskim bębnie, natomiast ma ona wysoką latarnię.
W rogu transeptu po prawej stronie znajduje się dwukondygnacyjna dzwonnica. Na pierwszej kondygnacji umieszczono doryckie pilastry podtrzymujące gzyms, pomiędzy nimi z każdej strony znajduje się łukowy otwór z małą balustradą.
Fasada.
Fasada z trawertynu ma dwie kondygnacje i zwieńczona jest trójkątnym frontonem. Centralna strefa pionowa jest lekko wysunięta do przodu na całej wysokości.
W pierwszej kondygnacji środkowa strefa ma cztery korynckie półkolumny podtrzymujące belkowanie. W bocznych częściach belkowanie jest wsparte na czterech korynckich pilastrach z każdej strony. Drzwi główne flankują półkolumny korynckie, podtrzymujące trójkątny fronton, łamany u góry.
Pośrodku górnej kondygnacji znajduje się okrągłe okno z balustradą flankowane przez parę kolumn jońskich wspierających fronton. Poniżej, na belce nad czterema kolumnami wejściowymi, znajduje się fronton z płaskorzeźbą "Madonna della Vallicella", której po bokach towarzyszy para aniołów. Po obu stronach okna umieszczono okrągłe nisze z trójkątnymi frontonami, w niszach tych stoją posągi św. Grzegorza Wielkiego i św. Hieronima – dzieła Giovanni Antonio Paracca. Tympanon górnego frontonu jest prawie pusty, umieszczono w nim tylko niewielki herb w okolicy wierzchołka.
Wnętrze kościoła.
Nawa ma pięć przęseł z arkadami wspartymi na masywnych filarach z żebrowanymi korynckimi pilastrami w kolorze białym, szarym i złotym, które wspierają belkę z modylionami biegnącymi wokół wnętrza. Łuki arkad mają doryckie imposty i są ozdobione sztukaterią roślinną na archiwolta.
Sufit nawy jest sklepiony kolebkowo. Fresk sufitowy autorstwa Pietro da Cortona, namalowany w latach 1664–1665 przedstawia "Cudowną interwencję Matki Bożej podczas budowy kościoła" (św. Filip Neri został ostrzeżony we śnie, że dach kościoła się zawali; okazało się, że faktycznie dach był w złym stanie technicznym i wiele osób zginęłoby, gdyby sklepienie zawaliło się w czasie mszy). Da Cortona nadzorował prace sztukatorskie na sklepieniu, które wykonali Ercole Ferrata i Giacomo Antonio Fancelli. Sztukaterie na ścianach, w tym anioły, wykonał Cosimo Fancelli.
Na ścianach nawy nad arkadami znajduje się czternaście obrazów z końca XVII wieku, namalowanych przez pięciu artystów, którzy wykonali pary naprzeciw siebie. Od głównego ołtarza, od strony lewej do prawej, są to: "Stworzenie aniołów" i "Upadek Lucyfera" Lazzaro Baldiego, "Zmartwychwstanie w dniu ostatecznym" i "Wygnanie z Edenu" Giuseppe Ghezzi, "Ostatnia Wieczerza" i "Manna" Daniele Seitera, "Pokutująca Magdalena" i "Rebeka przy studni" Ghezzi, "Św. Piotr otrzymujący klucze od Chrystusa" i "Mojżesz rozbijający tablice" Giuseppe Passeri, "Niepokalane Poczęcie" i "Judyta z Holofernesem" Seitera, "Oczyszczenie świątyni" i "Arka Przymierza" Domenico Parodi. Na ścianie nad wejściem znajduje się "Zwiastowanie św. Jana Chrzciciela" Seitera. Stiuki na ścianach nawy zostały dodane przez Tommaso Mattei w latach 1697–1701.
Wnętrze kopuły zdobi fresk da Cortony "Triumf Trójcy Świętej" ukazujący Ojca i Syna w głównej kopule, natomiast Ducha Świętego w oculusie. W pendentywach przedstawiano czterech proroków Starego Testamentu: Izajasza, Jeremiasza, Ezechiela i Daniela. 
Koncha apsydy zawiera dzieło de Cortony "Wniebowzięcie Najświętszej Maryi Panny".
Ołtarz główny został ukończony w 1608 roku. Ma on cztery korynckie kolumny z różowego marmuru ze złoconymi kapitelami podtrzymujące fronton, w który wkomponowano edykuł z drewnianym krucyfiksem autorstwa Guglielmo Berthelota z 1615 roku. Adorująca go sztukatorska para aniołów jest dziełem Francesco Maratti z 1697 roku. Tabernakulum z brązu, dzieło Ciro Ferri, zostało dodane w 1681 roku. W ołtarzu głównym umieszczono obraz Petera Paula Rubensa "Madonna della Vallicella". Dzieło to, przedstawiające Matkę Bożę z Dzieciątkiem adorowaną przez aniołów, namalowane zostało na łupku, co miało na celu zmniejszenie odbicia światła. Dzięki specjalnej konstrukcji linek i bloczków część obrazu może zostać odsunięta, tak aby odsłonić znajdującą się za nim ikonę Madonny z Vallicelli z XIII wieku, która pochodzi ze starego kościoła "Santa Maria in Vallicella" i według legendy miała płakać krwawymi łzami.
Rubens namalował także obrazy umieszczone po bokach prezbiterium, po lewej "Święci Maur, Grzegorz i Papiasz", natomiast po prawej "Święci Nereusz, Flawia Domitylla i Achilles". Obrazy te (wraz z "Madonna della Vallicella") są obecnie jedynymi oryginalnymi dziełami Rubensa w kościołach Rzymu.
Kaplice boczne.
Boczne kaplice zostały udostępnione bogatym rodzinom, od których oczekiwano, że je ozdobią i będą utrzymywać (co było praktykowane w wielu kościołach w Rzymie). Jednak zgodnie z życzeniem Filipa Neri kaplice te miały być ozdobione cyklem scen z życia Matki Bożej, a ich dedykacja miała być zgodna ze schematem opracowanym przez świętego, który miał pozwalać odwiedzającym medytować nad poszczególnymi epizodami w kolejności ich zajścia (zaczynając od kaplicy Ofiarowania NMP w lewym ramieniu transeptu i podążając dalej zgodnie z ruchem wskazówek zegara). W efekcie opiekunom kaplic nie wolno było wybierać własnych dedykacji, co było standardową praktyką w innych miejscach.
Kaplica Ukrzyżowania
Kaplica Ukrzyżowania jest to pierwsza kaplica po prawej stronie. W ołtarzu znajduje się dzieło Scipione Pulzone "Ukrzyżowanie" z 1586 roku, natomiast autorem malowideł na sklepieniu był Giovanni Lanfranco: "Nałożenie korony cierniowej", "Biczowanie" i "Modlitwa w Ogrójcu".
Kaplica Matki Bożej Bolesnej
Druga kaplica po prawej stronie poświęcona jest Matce Bożej Bolesnej. Dawniej w ołtarzu było "Złożenie do grobu" Caravaggio z 1602-04 roku, dzieło to zostało jednak zagrabione w 1797 roku podczas okupacji francuskiej, natomiast w późniejszym czasie nie wróciło na pierwotne miejsce, tylko trafiło do Muzeów Watykańskich. Obecnie w ołtarzu znajduje się kopia pędzla Michele Koeck. Kaplica ozdobiona jest freskami Angelo Caroselli: "Całun" oraz "Pietà z Dawidem i Izajaszem".
Kaplica Wniebowstąpienia
Trzecia kaplica po prawej stronie poświęcona jest Wniebowstąpieniu. Zbudowana została w roku 1581 na zlecenie rzymskiego bankiera Tiberio Ceuli. W 1868 roku przeszła w ręce rodu De Villanova Castellacci. W ołtarzu umieszczono "Wniebowstąpienie", dzieło Girolamo Muziano powstałe przed rokiem 1587. Na początku XVII wieku kaplica została na nowo udekorowana marmurem i stiukiem. Freski są dziełem Benedetto Piccioli z 1624 roku. Przedstawiają one trzech egipskich ojców pustyni.
Kaplica Zesłania Ducha Świętego
Czwarta kaplica po prawej stronie, poświęcona Zesłaniu Ducha Świętego, powstała w 1579 roku dla bankiera z Pizy Vincenzo Lavaiana, następnie przeszła w ręce Diego del Campo. W ołtarzu znajduje się obraz Giovanni Maria Morandi "Zesłanie Ducha Świętego" z 1689 roku. Dekorację sklepienia wykonał w 1602 roku Egidio della Riviera: "Siedem kandelabrów", "Chrzest Chrystusa" oraz "Mojżesz z Tablicami Prawa".
Kaplica Wniebowzięcia Najświętszej Maryi Panny (Kaplica Pinelli)
Piąta kaplica po prawej poświęcono Wniebowzięciu Najświętszej Maryi Panny. Została ona zbudowana dla bankiera z Genui Giovanniego Agostino Pinelli, będącego skarbnikiem papieskim. W ołtarzu znajduje się "Wniebowzięcie" pędzla Giovanni Domenico Cerrini. Kaplicę zdobią freski Aurelio Lomi: "Historie z życia Marii", "Historie z dzieciństwa Jezusa", "Zaśnięcie Dziewicy", "Koronacja Marii", "Pochówek Marii", "Rebeka i Eleazar" oraz "Jael i Sisera".
Kaplica Koronacji Matki Bożej
Kaplica Koronacji Matki Bożej jest zlokalizowana w prawym ramieniu transeptu. Powstała ona w 1591 roku dla nuncjusza apostolskiego w Neapolu Alessandro Glorieri. W ołtarzu umieszczono obraz Cavalier d’Arpino Koronacja Matki Bożej z 1615 roku. W niszach stoją figury "Św. Jan Chrzciciel" i "Św. Jan Ewangelista" dłuta Flaminio Vacca z 1594 roku.
Kaplica św. Karola Boromeusza
Kaplica św. Karola Boromeusza znajduje się po prawej stronie przy prezbiterium. Budowa kaplicy rozpoczęła się w 1662 roku na zlecenie kardynała Federico Borromeo, została ukończona w 1679 roku. Kaplicę zaprojektował Camillo Arcucci, a Carlo Rainaldi pomógł ją ukończyć. Składa się ona z trzech pomieszczeń. Pierwszym z nich jest oktagonalny westybul z cenotafami. Drugie pomieszczenie w kształcie elipsy zostało zrealizowane przez Giuseppe Brusati Arcucci według projektu jego wuja, przy współudziale Carlo Rainaldi. Dekoracje wykonał Giovanni Francesco Rossi, a malowidła na ścianach to dzieła Luigi Scaramuccia (po lewej) i Giovanni Bonatti (po prawej). W trzecim pomieszczeniu umieszczono ołtarz z obrazem Carlo Maratta z 1680 roku "Matka Boża z Dzieciątkiem i świętymi Karolem Boromeuszem i Ignacym Loyolą". Na sklepieniu znajduje się fresk "Duch Święty" datowany na 1729 rok.
Kaplica Oczyszczenia Matki Bożej
Pierwsza kaplica po lewej stronie jest poświęcona Oczyszczeniu Matki Bożej. Zarówno obraz w ołtarzu, jak i freski są autorstwa Cavaliere d'Arpino. Ołtarz pochodzi z 1627 roku, obraz w nim to "Ofiarowanie w świątyni". Freski sklepienia z 1620 roku przedstawiają świętych Ambrożego, Monikę i Augustyna.
Kaplica Objawienia Pańskiego
Druga kaplica po lewej stronie jest poświęcona Objawieniu Pańskiemu. Obraz w ołtarzu przedstawiający "Pokłon Trzech Króli" jest autorstwa Cesare Nebbii z 1578 roku. Freski sklepienia są prawdopodobnie autorstwa Baccio Ciarpi.
Kaplica Narodzenia Pańskiego
Trzecia kaplica po lewej stronie jest poświęcona Narodzeniu Pańskiemu. Powstała ona w 1580 roku z fundacji Silvio Antoniano. Obraz w ołtarzu "Adoracja pasterzy" autorstwa Duranto Alberti pochodzi z końca XVI wieku. Dekoracja stiukowa jest dziełem Giovanni Guerra, freski wyszły spod pędzla Pomarancio.
Kaplica Nawiedzenia
Czwarta kaplica po lewej stronie jest poświęcona Nawiedzeniu. Obraz w ołtarzu pędzla Federica Baroccii z 1586 roku "Nawiedzenie Najświętszej Maryi Panny" szczególnie upodobał sobie św. Filip Neri. Freski sklepienia są dziełem Carlo Saraceni.
Kaplica Zwiastowania
Piąta kaplica po lewej stronie jest poświęcona Zwiastowaniu Najświętszej Marii Pannie. Powstała w 1589 roku dla rodziny bankierów florenckich Ruspoli. Dekorowana jest freskami autorstwa Andrea Lilli. W ołtarzu umieszczono "Zwiastowanie" – dzieło Domenico Cresti.
Kaplica Ofiarowania Najświętszej Maryi Panny
Kaplica w lewym ramieniu transeptu poświęcona Ofiarowaniu Najświętszej Maryi Panny została zbudowana w 1589 roku z fundacji biskupa Angelo Cesi. W ołtarzu umieszczono obraz autorstwa Federico Barocciego z 1603 roku. Fresk na sklepieniu przedstawia Annę, Elkanę i Samuela, jest to dzieło Alessandro Salucciego. Alegorie ze stiuku Wiary i Nadziei są autorstwa Cosimo Fancelli i Ercole Ferrata. Ponadto umieszczono tu dwie figury św. Piotra i Pawła autorstwa Giovanniego Antonio Paracca. 
Kaplica św. Filipa Neri
Po lewej stronie apsydy znajduje się kaplica dedykowana św. Filipowi Neri. Została zaprojektowana przez Onorio Longhi i wykonana w latach 1600–1604 dzięki Paolo Marucelli. Kopuła jest dziełem Pietro da Cortona. Freski na ścianach, przedstawiające sceny z życia patrona kaplicy, są autorstwa Cristoforo Roncalli. W ołtarzu znajduje się "Święty Filip Neri i Madonna della Vallicella" Vincenzo Castellani, jest to kopia dzieła Guido Reni. Pod ołtarzem w kryształowym relikwiarzu spoczywa ciało św. Filipa Neri. 
Kardynałowie prezbiterzy.
Kościół Matki Bożej na Vallicella jest jednym z kościołów tytularnych nadawanych kardynałom-prezbiterom ("Titulus Sanctae Mariae in Vallicella"). Tytuł został 18 grudnia 1937 roku przeniesiony z kościoła "San Tommaso in Parione".

</doc>
<doc id="4689600" url="https://pl.wikipedia.org/wiki?curid=4689600" title="Kościół Matki Bożej in Vallicella">
Kościół Matki Bożej in Vallicella



</doc>
<doc id="4689605" url="https://pl.wikipedia.org/wiki?curid=4689605" title="Santa Maria in Vallicella">
Santa Maria in Vallicella



</doc>
<doc id="4689606" url="https://pl.wikipedia.org/wiki?curid=4689606" title="Puchar Wyszehradzki w hokeju na lodzie (2019/2020)">
Puchar Wyszehradzki w hokeju na lodzie (2019/2020)

Puchar Wyszehradzki w hokeju na lodzie 2019/2020 – była to trzecia edycja klubowego turnieju w hokeju na lodzie, w którym mogą występować drużyny grające w rozgrywkach ligowych grupy wyszehradzkiej.
Do rozgrywki przystąpiło osiem klubów przydzielonych do dwóch czterozespołowych grup. Rozgrywki trwają od 13 sierpnia 2019 do 16 stycznia 2020. Po raz pierwszy w rozgrywkach wzięły udział zespoły z Polski: JKH GKS Jastrzębie, GKS Katowice oraz Podhale Nowy Targ.

</doc>
<doc id="4689613" url="https://pl.wikipedia.org/wiki?curid=4689613" title="Kościół Santa Maria in Vallicella">
Kościół Santa Maria in Vallicella



</doc>
<doc id="4689616" url="https://pl.wikipedia.org/wiki?curid=4689616" title="Chiesa Nuova">
Chiesa Nuova



</doc>
<doc id="4689624" url="https://pl.wikipedia.org/wiki?curid=4689624" title="László Kálmándy Pap">
László Kálmándy Pap

László Kálmándy Pap (ur. 1958) – węgierski kierowca wyścigowy.
Biografia.
Karierę rozpoczynał w rajdach samochodowych. W 1980 roku był pilotem startującego Trabantem 601 Nándora Ulmera. Następnie rywalizował w Formule Easter w ramach wyścigowych mistrzostw Węgier. W 1984 roku zajął trzecie miejsce w klasyfikacji Formuły Easter, za Csabą Kesjárem i Sándorem Kovácsem. Rok później, rywalizując MTX 1-06, był trzeci w kategorii E. W 1986 roku zadebiutował w Pucharze Pokoju i Przyjaźni, zajmując dwunaste miejsce na koniec sezonu. W tym samym roku zdobył ponadto swój pierwszy tytuł w Formule Easter, jak również w grupie E. Rok później zajął w Pucharze Pokoju i Przyjaźni dziesiąte miejsce, skutecznie broniąc również tytułu w Węgierskiej Formule Easter. W 1988 roku został wicemistrzem kategorii E w mistrzostwach Węgier, ulegając jedynie Mátyásowi Szigetváriemu, zdobył ponadto kolejny tytuł w Formule Easter. W sezonie 1989 po raz kolejny wygrał Formułę Easter (w wyścigach górskich), a w kategorii E był trzeci, za zawodnikami korzystającymi z zachodnich Tolemana i Reynarda, tj. Andrásem Nagyem i Szigetvárim. W Pucharze Pokoju i Przyjaźni został natomiast sklasyfikowany na dziewiątym miejscu. W sezonie 1990 Kálmándy Pap zmienił samochód na Estonię 21.10, zdobywając wicemistrzostwo dywizji 3, powtarzając to osiągnięcie rok później i zostając ponadto mistrzem kategorii E1. W latach 1992–1994 Kálmándy Pap zdobywał natomiast mistrzostwo Węgierskiej Formuły 1600.

</doc>
<doc id="4689628" url="https://pl.wikipedia.org/wiki?curid=4689628" title="Mecze reprezentacji Polski w koszykówce kobiet prowadzonej przez Arkadiusza Rusina">
Mecze reprezentacji Polski w koszykówce kobiet prowadzonej przez Arkadiusza Rusina

Zestawienie meczów reprezentacji Polski w koszykówce kobiet prowadzonej przez Arkadiusza Rusina:

</doc>
<doc id="4689630" url="https://pl.wikipedia.org/wiki?curid=4689630" title="Micaela Ramazzotti">
Micaela Ramazzotti

Micaela Ramazzotti (ur. 17 stycznia 1979 w Rzymie) – włoska aktorka filmowa i telewizyjna.
Kariera.
Urodziła się w Rzymie 17 stycznia 1979 roku. W 1999 wystąpiła we włoskiej komedii romantycznej "Taniec nocy letniej" w reżyserii Pupiego Avatiego. W następnych latach zagrała m.in. w: komedii romantycznej "Oczami miłości" (2005, reż. Giulio Base), komediodramacie "Sercowa sprawa" (2009, reż. Francesca Archibugi), "Coś pięknego" (2010, reż. Paolo Virzì), "Dziewczyny o wielkich sercach" (2011, reż. Pupi Avati), "Piękne motyle" (2012, reż. Salvatore Mereu), "Anni felici" (2013, reż. Daniele Luchetti) i "Zwariować ze szczęścia" (2016, reż. Paolo Virzì). 
W 2010 została uhonorowana nagrodą David di Donatello dla najlepszej aktorki pierwszoplanowej za rolę w filmie "Coś pięknego" w reżyserii Paolo Virzìego, którego prywatnie jest żoną. Małżeństwo ma dwoje dzieci.

</doc>
<doc id="4689634" url="https://pl.wikipedia.org/wiki?curid=4689634" title="Honorata Martin">
Honorata Martin

Honorata Martin (ur. 13 czerwca 1984 w Gdańsku) – polska artystka uprawiająca malarstwo, rysunek, rzeźbę, performance i fotografię.
W 2015 roku została laureatką plebiscytu Polacy z werwą w kategorii „kultura i sztuka” oraz plebiscytu Pomorskie sztormy w dziedzinie Kulturalne Odkrycie Roku. W tym samym roku nominowano ją do Splendor Gedanensis i Nagrody Miasta Gdańska dla młodych twórców kultury. W 2011 roku zdobyła III nagrodę w konkursie im. Eugeniusza Gepperta, a w 2013 otrzymała nagrodę publiczności na Gdańskim Biennale Sztuki. W 2016 roku była nominowana do nagrody Paszport „Polityki”.
Od 2013 zatrudniona na Akademii Sztuk Pięknych w Gdańsku na Wydziale Rzeźby i Intermediów jako asystentka.
Edukacja.
W latach 2004–2009 studiowała Malarstwo ze specjalizacją: Fotografia, Sitodruk, Intermedia na Akademii Sztuk Pięknych w Gdańsku. Studia zakończyła dyplomem w Pracowni Malarstwa Mieczysława Olszewskiego i w Pracowni Intermediów Wojciecha Zamiary. W 2007 roku przez semestr studiowała na Uniwersytecie Marmara w Istambule.
Twórczość.
Martin jest artystką wszechstronną działającą w wielu dziedzinach sztuki. Interesują ją przede wszystkim silne emocje, które towarzyszą pokonywaniu lęków. Martin inspirują także uczucia pojawiające się przy przekraczaniu własnych granic nie tylko fizycznych, ale także psychicznych. Przykładem tego może być nagranie pt. "Zimno". Film przedstawia performance, w którym artystka siedzi na dachu budynku, ubrana jedynie w strój kąpielowy, i w trzydziestostopniowym mrozie czyta czyta książkę Ryszarda Kapuścińskiego pt. "Heban". „Na wczesnej, studenckiej pracy widać zmaganie się z własną fizycznością, urwane frazy czytanych zdań świadczą o ogromnym, fizycznym i psychicznym wysiłku, daleko przewyższającym najcięższą pracę mięśni. Fragment czytanego tekstu w miarę upływu czasu okazuje się bardzo adekwatny do stworzonej przez artystkę sytuacji. Słowa głównego bohatera wypowiadane w momencie śmiertelnego zagrożenia, w ustach Martin w niezamierzony sposób zaczynają odgrywać literacką rolę”. Kolejnym projektem poświęconym przekraczaniu granic jest "Wyjście w Polskę". Przedsięwzięcie to zakłada wędrówkę przez Polskę skupiającą się na odwiedzaniu małych miejscowości i wsi, w których Martin prosiła o nocleg. W ramach tej akcji artystka zabrała ze sobą tylko wózek, odzież i śpiwór. Należy dodać, że podróż, w którą wybrała się Martin, nie była z góry planowana. Efektem "Wyjścia w Polskę" są osobiste doświadczenia artystki i instalacja złożoną z filmu, rysunków i tekstów, które prezentują uczucia i wspomnienia oraz „wyjątkowy i bezlitosny portret Polski B, widzianej zazwyczaj tylko przejazdem przez mieszkańców wielkich miast”. Dokumentacja podróży była wystawiana m.in. w Galerii Raster w Warszawie w 2014 roku.

</doc>
<doc id="4689635" url="https://pl.wikipedia.org/wiki?curid=4689635" title="Nadzwyczajni">
Nadzwyczajni

Nadzwyczajni (fr. "Hors normes") – francuski komediodramat z 2019 roku w reżyserii Oliviera Nakache'a i Érica Toledano.
Fabuła.
Bruno Haroche i Malik, żyd i muzułmanin, od 20 lat z grupą młodych ludźmi pomagają innym. Jeden prowadzi stowarzyszenie "Głos Sprawiedliwych", które zajmuje się osobami potrzebującymi pomocy ze spektrum autyzmu, zamiast faszerowania ich lekami i przywiązywania do łóżek. Przeszkadza to administracji państwowej, której placówki nie chcą przyjmować "ciężkich przypadków". Drugi prowadzi "Przystań" dla trudnej młodzieży z przedmieść, gdzie ją szkoli, aby opiekowali się podopiecznymi Bruna. Film pokazuje osoby, które poświęcają się dla innych, nie mając zbytnio środków finansowych, wymaganych pozwoleń i dyplomów.

</doc>
<doc id="4689637" url="https://pl.wikipedia.org/wiki?curid=4689637" title="2 Pułk Artylerii Fortecznej Austro-Węgier">
2 Pułk Artylerii Fortecznej Austro-Węgier



</doc>
<doc id="4689639" url="https://pl.wikipedia.org/wiki?curid=4689639" title="Bearpaw Lake">
Bearpaw Lake

Bearpaw Lake – jezioro na terenie hrabstwa Teton w stanie Wyoming.
Geografia.
Zbiornik wodny położony jest na terenie pasma Teton Range w Górach Skalistych. Położony jest pomiędzy wielokrotnie większymi jeziorami – Leigh Lake i Jackson Lake. Od zachodu znajdują się szczyty Mount Moran, East Horn oraz West Horn, od północy małe jeziorko Trapper Lake. Do zbiornika wpływają małe, bezimienne strumienie, które łączą go z pobliskimi akwenami. Cały obszar jeziora znajduje się na terenie Parku Narodowego Grand Teton.

</doc>
<doc id="4689644" url="https://pl.wikipedia.org/wiki?curid=4689644" title="Valentina Carnelutti">
Valentina Carnelutti

Valentina Carnelutti (ur. 6 lutego 1973 w Mediolanie) – włoska aktorka filmowa i telewizyjna.
Kariera.
Urodziła się w Mediolanie 6 lutego 1973 roku. W 1999 roku wystąpiła we włoskiej komedii "Zatańczmy mambo" w reżyserii Lucio Pellegriniego. W następnych latach zagrała m.in. w takich filmach, jak: "Nasze najlepsze lata" (2003, reż. Marco Tullio Giordana, obraz zdobył 6 nagród David di Donatello), "Matka taka jak ty" (2004, reż. Vittorio Sindoni), "Coco Chanel" (2008, reż. Christian Duguay), "Czerwone cienie" (2009, reż. Francesco Maselli), "Oskarżona Amanda Knox" (2011, reż. Robert Dornhelm), "Barabasz" (2012, reż. Roger Young). 
W 2016 aktorka wystąpiła we włoskim komediodramacie "Zwariować ze szczęścia" w reżyserii Paolo Virzìego. Obraz nagrodzono pięcioma statuetkami David di Donatello oraz prestiżową nagrodą Złoty Kłos na MFF w Valladolid. 
W 2017 wcieliła się w rolę Paoli w komedii "Terapia sercowa" (reż. Francesco Amato).

</doc>
<doc id="4689645" url="https://pl.wikipedia.org/wiki?curid=4689645" title="Franciszek Stankala">
Franciszek Stankala

Franciszek Ryszard Stankala (ur. 2 kwietnia 1951) – polski przedsiębiorca i samorządowiec, działacz mniejszości niemieckiej, w latach 2003–2005 wicewojewoda opolski.
Życiorys.
W 1976 roku ukończył Akademię Rolniczą we Wrocławiu. Pracował przez 20 lat jako kierownik produkcji w spółdzielni mieszkaniowej w Mokrej. Prowadził także firmę eksportującą konstrukcje stalowe. Działał w organizacjach mniejszości niemieckiej, był szefem zarządu Towarzystwa Społeczno-Kulturalnego Niemców na Śląsku Opolskim w gminie Biała. Zasiadał w radzie powiatu prudnickiego w kadencji 1998–2002, pełniąc funkcję jej przewodniczącego.
25 sierpnia 2003 objął stanowisko wicewojewody opolskiego z rekomendacji Mniejszości Niemieckiej (po odwołaniu Jana Dzierżona). Odpowiadał za kwestie rolne, otoczenia rolnictwa oraz mały i średni biznes. Zakończył pełnienie funkcji w grudniu 2005 po zmianie rządu. Później został m.in. szefem koła mniejszości niemieckiej w Łączniku. W 2006 kandydował do sejmiku opolskiego, w 2010 – do rady powiatu prudnickiego, a w 2018 – do rady gminy Biała. W 2005 ubiegał się o mandat senatora (zdobył 26 583 głosów i zajął 10 miejsce wśród 19 kandydatów).
Żonaty, ma dwóch synów.

</doc>
<doc id="4689647" url="https://pl.wikipedia.org/wiki?curid=4689647" title="Bugijczycy">
Bugijczycy



</doc>
<doc id="4689649" url="https://pl.wikipedia.org/wiki?curid=4689649" title="Alexandra Herbikova">
Alexandra Herbikova



</doc>
<doc id="4689650" url="https://pl.wikipedia.org/wiki?curid=4689650" title="Rezerwat przyrody Kvačianska dolina">
Rezerwat przyrody Kvačianska dolina

Rezerwat przyrody Kvačianska dolina (słow. "Národná prírodná rezervácia Kvačianska dolina") – rezerwat przyrody na pograniczu Tatr Zachodnich i Gór Choczańskich w północnej Słowacji. Na terenie rezerwatu obowiązuje 5. (w pięciostopniowej skali) stopień ochrony.
Położenie.
Rezerwat leży w granicach katastralnych wsi Kwaczany i Wielkie Borowe w powiecie Liptowski Mikułasz w kraju żylińskim. Obejmuje Dolinę Kwaczańską z płynącym nią potokiem Kwaczanka wraz z ograniczającymi ją stokami masywów górskich Ostrego Wierchu (1128 m n.p.m.) na wschodzie oraz Hrádkovej (1206 m n.p.m.) i Czarnej Hory (1094 m n.p.m.) na zachodzie. W granicach rezerwatu znajduje się m.in. dawna osada młynarska na Obłazach.
Historia.
Rezerwat został powołany w 1967 r. na powierzchni 467,3 ha zarządzeniem Komisji d/s. Kultury i Informacji Słowackiej Rady Narodowej nr 6 z dnia 25 kwietnia 1967 r. Nowelizowany rozporządzeniem Ministerstwa Środowiska Naturalnego Republiki Słowackiej nr 83/1993 z dnia 23 marca 1993 r.
Charakterystyka.
Rezerwat obejmuje typową dużą dolinę krasową, wyciętą głęboko w wapieniach i dolomitach środkowego triasu, zaliczanych do płaszczowiny choczańskiej, z aktywnym cały rok ciekiem wodnym (potok Kwaczanka), z licznymi wodospadami, przewężeniami, skalistymi ścianami, wysokimi skalnymi turniami, piargami i usypiskami oraz bardzo bogatą florą.
Flora.
Strome stoki i boczne dolinki kryją fragmenty reliktowych lasów, które ze względów na niedostępność terenu nie były nigdy gospodarczo wykorzystywane. Ich skład gatunkowy zależy od nachylenia stoków, ich ekspozycji i stopnia rozwoju gleby. Dominującym gatunkiem jest tu buk zwyczajny, któremu towarzyszy jawor. W zagłębieniach terenowych, na głębszych glebach, rośnie jodła, rzadziej świerk; na stromszych, skalistych stokach z płytkimi, szkieletowymi, przesychającymi glebami występują skupiska sosny i modrzewia. Bogata roślinność zielna charakteryzuje się występowaniem gatunków reglowych, subalpejskich i alpejskich, przy czym widać tu wyraźnie zjawisko tzw. inwersji zbiorowisk roślinnych: w głębi wąwozu, na niskich stanowiskach, rosną odporne na chłód i długą zimę gatunki subalpejskie i alpejskie, zaś wysoko na zboczach i turniach – gatunki kserofilne i ciepłolubne.
Spośród gatunków górskich występują tu m.in. aster alpejski, szarotka alpejska (jedno z najniższych stanowisk na Słowacji – ok. 665 m n.p.m.), pierwiosnek łyszczak, goryczka krótkołodygowa, dzwonek drobny, warzuszka skalna, konietlica alpejska, wiechlina styryjska, żółto kwitnący jaskier skalny i biało kwitnący jaskier tojadolistny, tłustosz alpejski, żebrowiec górski, przetacznik krzewinkowy, gnidosz okółkowy, zarzyczka górska. Osobną grupę tworzą gatunki endemityczne lub subendemityczne, jak urdzik karpacki, kostrzewa tatrzańska, goździk lśniący i skalnica tatrzańska.
Fauna.
Fauna rezerwatu jest typowa dla wyższych gór północnej Słowacji. Z dużych drapieżników pojawiają się tu niedźwiedź brunatny i wilk. Z drobnych gryzoni warta wzmianki jest orzesznica, z ptaków m.in. sóweczka zwyczajna.
Cel ochrony.
Celem funkcjonowania rezerwatu jest ochrona antecedentnej doliny górskiej z zespołem cennych zbiorowisk roślinnych, pochodzących w znacznym stopniu z epoki glacjalnej, występujących na obszarze o charakterystycznej, skalnej rzeźbie terenu.

</doc>
<doc id="4689651" url="https://pl.wikipedia.org/wiki?curid=4689651" title="Zsolt Harkányi">
Zsolt Harkányi

Zsolt Harkányi (ur. 1970) – węgierski kierowca wyścigowy.
Biografia.
Jest synem kierowcy wyścigowego i rajdowego, László. Karierę w wyścigach samochodów jednomiejscowych rozpoczął pod koniec lat 80. W 1989 roku zajął samochodem Formuły Easter drugie miejsce w dywizji 3, ulegając jedynie Mátyásowi Szigetváriemu, ścigającemu się zachodnim Reynardem.
W 1997 roku zadebiutował w Węgierskiej Formule 1600, ścigając się Estonią 21. Został wówczas wicemistrzem serii. Rok później wygrał siedem wyścigów i został mistrzem Formuły 1600. W 1999 roku ponownie został wicemistrzem. W 2000 roku zmienił pojazd na Reynarda Formuły Opel Lotus i zadebiutował w Formule 2000, zostając wicemistrzem. W latach 2001–2002 zdobywał natomiast mistrzostwo. W 2003 roku zdobył wicemistrzostwo.
Po zakończeniu startów samochodami jednomiejscowymi podjął się rywalizacji samochodami terenowymi.

</doc>
<doc id="4689652" url="https://pl.wikipedia.org/wiki?curid=4689652" title="Fayga Ostrower">
Fayga Ostrower

Fayga Perla Ostrower (ur. 14 września 1920 w Łodzi, zm. 13 września 2001 w Rio de Janeiro) – brazylijska malarka, rytowniczka, projektantka i ilustratorka pochodzenia polskiego.
Życiorys.
Urodziła się w rodzinie polskich Żydów jako Fajga Perla Krakowska, w 1921 razem z rodziną przeniosła się do Elberfeld, a następnie do Barmen w Niemczech. Tam Fayga ukończyła szkołę podstawową, w związku z narastaniem w Niemczech nastrojów antyżydowskich rodzina początkowo przeprowadziła się do Belgii, a następnie w 1934 do Brazylii. Zamieszkali w Nilópolis, następnie studiowała malarstwo i grafikę w Fundação Getúlio Vargas, równocześnie pracowała jako sekretarka w Stowarzyszeniu Sztuk Pięknych. Do jej wykładowców należeli m.in. drzeworytnik Axl Leskoschek, grafik Tomás Santa Rosa, malarka Anna Levy i grawer Carlos Oswald. Studia ukończyła w 1947, od 1951 jej prace uczestniczyły w krajowych i międzynarodowych wystawach sztuki. W 1951 otrzymała nagrodę na Biennale w São Paulo, w 1958 na Biennale w Wenecji, w 1960 w Meksyku, w 1962 ponownie w Wenecji i w 1967 w São Paulo. Od 1954 do 1970 wykładała kompozycję i analizę krytyczną w Muzeum Sztuki Nowoczesnej w Rio de Janeiro. W 1955 otrzymała stypendium z programu Fulbrighta i przez rok przebywała w Nowym Jorku doskonaląc sztukę grawerowania pod kierunkiem Stanleya Williama Haytera. Na początku lat 60. wykładała w londyńskiej Slade School of Fine Arts, a w 1964 w Spelman College w Atlancie. Następnie zajmowała stanowiska w ramach studiów podyplomowych na różnych brazylijskich uniwersytetach. Następnie zajęła się opracowywaniem merytorycznej strony kursów plastycznych dla pracowników oświaty i domów kultury, a także prowadziła wykłady w różnych instytucjach kultury.
Zmarła w 2001, rok później w Rio de Janeiro powstał instytut jej imienia, którego celem jest upamiętnienie artystki, zachowanie pamiątek i dokumentów po niej, wspieranie kreatywności młodych twórców, upowszechnianie ich sztuki i pomoc podczas studiów interdyscyplinarnych.
Życie prywatne.
W 1941 poślubiła niemieckiego działacza marksistowskiego Heinza Ostrowera, oboje naturalizowali się w 1951, mieli syna Carla Roberta (ur. 1949) i córkę Annę Leonor (ur. 1952).

</doc>
<doc id="4689655" url="https://pl.wikipedia.org/wiki?curid=4689655" title="10 Pułk Artylerii Górskiej Austro-Węgier">
10 Pułk Artylerii Górskiej Austro-Węgier



</doc>
<doc id="4689657" url="https://pl.wikipedia.org/wiki?curid=4689657" title="Xenocarida">
Xenocarida

Xenocarida – hipotetyczny klad stawonogów obejmujący łopatonogi i podkowiastogłowe.
Zarówno łopatonogi, jak i podkowiastogłowe odkryte zostały dopiero w XX wieku. Są wodnymi stawonogami, pozbawionymi oczu. Ich bliskie pokrewieństwo sugerowane było w 2001 przez Giribeta i współpracowników. Na siostrzaną relację łopatonogów i podkowiastogłowych wskazują głównie wyniki dwóch molekularnych analiz filogenetycznych: Regiera i innych z 2005 roku oraz Regiera i innych z 2010 roku. Nazwę Xenocarida dla tworzonego przez nie kladu wprowadzono w drugiej z wymienionych prac. Rozpoznano w niej także jako siostrzane dla Xenocarida sześcionogi, łącząc te grupy w klad Miracrustacea.
Klad łopatonogi+podkowiastogłowe pojawiał się też na części kladogramów uzyskanych przez Schwentnera i innych z 2017. Większość systematyków jednak zakłada, że jest to artefakt, przypuszczalnie powstały w wyniku LBA lub heterogeniczności tempa podstawień, a współcześnie dominującą alternatywą są Labiocarida, czyli klad obejmujący łopatonogi i sześcionogi. Na monofiletyzm Labiocarida wskazują liczne współczesne molekularne oraz molekularno-morfologiczne analizy filogenetyczne, w tym: von Reumonta i innych z 2012, Oakley’a i innych z 2013, Schwentnera i innych z 2017, Schwentnera i innych z 2018 oraz Lozano-Fernandeza i innych z 2019. Ponadto monofiletyzmu Xenocarida nie potwierdziły wyniki Rota-Stabelliego z 2013. Klad Labiocarida wykorzystano w systematyce stawonogów przedstawionej w "The Invertebrate Tree of Life" Giribeta i Edgecombe’a (2020) bez nadawania mu rangi.
Najstarsze skamieniałości podkowiastogłowych należą do furongiańskiego rodzaju "Dala", a najstarsze skamieniałości łopatonogów do karbońskich "Tesnusocaris goldichi" i "Cryptocaris hootchi" z wymarłego rzędu Enantiopoda.

</doc>
<doc id="4689659" url="https://pl.wikipedia.org/wiki?curid=4689659" title="Język sundyjski">
Język sundyjski



</doc>
<doc id="4689664" url="https://pl.wikipedia.org/wiki?curid=4689664" title="Obrót hiperboliczny">
Obrót hiperboliczny

Obrót hiperboliczny – złożenie dwóch powinowactw osiowych o przecinających się osiach w punkcie formula_1:

</doc>
<doc id="4689665" url="https://pl.wikipedia.org/wiki?curid=4689665" title="10 Pułk Artylerii">
10 Pułk Artylerii

Pułki artylerii noszące numer „10”:
Polskie:
Austro-węgierskie

</doc>
<doc id="4689673" url="https://pl.wikipedia.org/wiki?curid=4689673" title="Roman Wantuch">
Roman Wantuch

Roman Romanowycz Wantuch, ukr. Роман Романович Вантух (ur. 4 lipca 1998 we Lwowie) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek FK Lwów, barwy którego bronił w juniorskich mistrzostwach Ukrainy (DJuFL). W 2014 został wypożyczony do SKK Demnia, gdzie występował w młodzieżowych mistrzostwach obwodu lwowskiego. Karierę piłkarską rozpoczął 15 listopada 2015 w drużynie młodzieżowej Dynama Kijów. 19 lutego 2019 został wypożyczony do Olimpiku Donieck. 24 grudnia 2019 został wypożyczony do FK Ołeksandrija.
Kariera reprezentacyjna.
Występował w juniorskiej i młodzieżowej reprezentacjach Ukrainy.

</doc>
<doc id="4689675" url="https://pl.wikipedia.org/wiki?curid=4689675" title="Ottar z Halogalandii">
Ottar z Halogalandii

Ottar z Halogalandii – wódz wikingów z końca IX wieku. Zamieszkiwał okolice dzisiejszego Tromsø, najprawdopodobniej wyspę Bjarkøy. Około roku 890 przebywał na dworze króla Wessexu Alfreda Wielkiego. Podczas tego pobytu zdał mu relację z życia w swoim kraju. Opis ten został włączony do anglosaskiej wersji dzieła Orozjusza "Siedem ksiąg historii przeciwko poganom (łac.: Historiarum libri VII adversus paganos)" z V wieku.
Wedle opisu, podstawą jego bogactwa były stada oswojonych reniferów (600 sztuk) oraz daniny płacone przez Lapończyków w postaci skór zwierzęcych, piór ptasich, kości wielorybów, kłów morsów oraz rzemieni. On i jego ludzie również polowali na wieloryby i w pogoni za nimi dotarli aż do Morza Białego. Ze swoimi towarami podróżował do położonego na południu Norwegii ośrodka handlowego Kaupang, co zajmowało miesiąc (z cumowaniami na noc) oraz duńskiego Hedeby.
Bibliografia.
Else Roesdahl , "Historia Wikingów", Wydawnictwo Marabut, Gdańsk 1996, , str. 96-97

</doc>
<doc id="4689679" url="https://pl.wikipedia.org/wiki?curid=4689679" title="Siraj Din">
Siraj Din

Siraj Din – pakistański bokser.
Uczestniczył w Letnich Igrzyskach Olimpijskich, w 1976 roku, odpadł w ćwierćfinale w wadze średniej po przegranej walce z Rufatem Riskijewem.
Brązowy medalista igrzysk azjatyckich w 1974.

</doc>
<doc id="4689684" url="https://pl.wikipedia.org/wiki?curid=4689684" title="Parafia Matki Bożej przy żłóbku w Kobylinie">
Parafia Matki Bożej przy żłóbku w Kobylinie



</doc>
<doc id="4689686" url="https://pl.wikipedia.org/wiki?curid=4689686" title="Jakub Derc">
Jakub Derc

Jakub Derc zwany Śmietana (ur. ok. 1640, zm. 1700 w Lanckoronie), syn Marcina – najbardziej znany przywódca walczący o prawa chłopskie górali w starostwie lanckorońskim, wójt Skawicy.
Protoplasta Derców był założycielem wsi Skawica. Przodkowie Jakuba Derca posiadali przywileje starosty lanckorońskiego Michała Zebrzydowskiego, które pozwalały im uniknąć wywłaszczenia. Utrzymali swoje prawa aż do I rozbioru Polski. 
Życie i działalność.
W czasie swojej publicznej działalności Jakub Derc pełnił funkcję wójta w Skawicy pod Babią Górą, gdzie miał swoje gospodarstwo, piłę tartaczną, młyn i browar. Część Skawicy, w której mieszkał, wchodzi dziś w obręb wsi Zawoja. XVII wiek to okres dużego nasilenia ucisku klasowego i ruchów chłopskich na terenie Małopolski. Ówczesny starosta lanckoroński Józef Bogusław Słuszka zarządził dodatkowy podatek od chłopów oraz świadczenia na rzecz wojska, co doprowadziło do protestów chłopskich.
Na czele akcji w starostwie lanckorońskim stanął wójt ze Skawicy Jakub Śmietana. Ówczesny świadek, Andrzej Komoniecki pisał o nim: „był to człowiek dosyć dostatni i nauczony”. Nosił się dumnie, co zwracało powszechną uwagę, a późniejszy akt oskarżenia stwierdzał: „Śmietana, gdy kędy jedzie przypasuje się do szabli i pistolety z sobą wozi, góralów 12 i więcej przy sobie prowadzi, którzy mu w drodze asystują i usługują". Jakub Śmietana występował przeciw płaceniu danin i pracy na rzecz zamku lanckorońskiego. Organizował tajne narady przywódców chłopskich, którymi głównie byli wójtowie gromadzcy. Jakuba bezskutecznie usiłowano poskromić represjami gospodarczymi i konfiskatą inwentarza. Oddziały wojskowe niszczyły dobytek mieszkańców wsi, zabierały pieniądze, chwytały i karały ludzi. Sytuacja stała się tak napięta, że w grudniu 1699 roku Śmietana udał się po pomoc do króla Augusta II pokonując ok. 500 km drogi z Zawoi do Drezna. Król potwierdził dawne glejty i wydał nowy, w którym zakazał krzywdzenia poddanych, oraz nakazał wypuścić część uczestników buntu z więzienia i zwrócić mienie Jakubowi Dercowi. Dokument królewski nosił datę 25 grudnia 1699 r. Wkrótce u króla pojawił się przedstawiciel przeciwnego obozu, który 31 stycznia 1700 uzyskał nowe pismo, zaprzeczające poprzedniemu i ostro karcące poddanych lanckorońskich. Następne pół roku to okres podziemnego wrzenia, po którym ponownie doszło do wystąpień chłopskich. W proteście administratora i arendarzów z 13 VIII 1700 skarżono się na Jakuba Śmietanę, Macieja Worownika z Jachówki, Józefa Sarnę z Makowa, Tomasza Sarnę z Juszczyna i kilku innych, że chcieli zrzucić z siebie jarzmo poddaństwa, żyć wedle swojej woli i swojego sądu, że urządzali tajne nocne narady, że Śmietana innych podburzał do buntu i namawiał, aby nie płacić daniny, zabraniał odrabiać powinności zamkowe. Próbowano drogi perswazji, gdyż szlachta bała się Śmietany i nie chciała otwarcie przeciw niemu wystąpić.
Pojmanie i śmierć.
Według Andrzeja Komonieckiego Śmietana został pochwycony wskutek zdrady Józefa Sarny. W Aktach Grodzkich natomiast jest mowa o tym, że Sarnę namawiano do wydania Śmietany, czego on stanowczo odmówił.
Wyprawę przeciw Śmietanie kryjącemu się w lasach urządził administrator Strzeszewski. Pojmano go i wrzucono do więzienia w zamku lanckorońskim skąd nadal namawiał do buntu. 10 listopada 1700 r. Piotr Wolski, dworzanin Bogusława Słuszki wniósł ponowny protest przeciw Śmietanie i innym poddanym, którzy potajemnie się zbierali wbrew listom królewskim. Jakub Derc Śmietana został ścięty jesienią 1700 r. Pod rokiem 1700 w Dziejopisie żywieckim Andrzej Komoniecki notuje: Tegoż roku wielmożny J. M. pan Józef Słuszka, kasztelan wileński, a hetman polny Wielkiego Księstwa Litewskiego i starostwa lanckoroński, niejakiego Jakuba Śmietanę z Skawice rozkazał na Lanckoronie ściąć. A to dlatego, że zastawiał się za poddanymi starostwa lanckorońskiego, wynosząc sprawę, aż do Saksońskiej za królem Augustem polskim, broniąc praw starych od królów nadanych, że się im opresja i krzywda, a nie według nich dzieje, w czym od króla otrzymał aprobację praw, pisząc do starosty, ażeby im krzywdy nie czynił. Ostatnie słowa Jakuba brzmiały: „Wzywam Boga i Ludzi na świadków. Niewinnie z tego świata schodzę, pozywam cię starosto na sąd Boski, żebyś się o moją niewinną krew przed Bogiem sprawił.” Pochowano go na cmentarzu klasztornym w Kalwarii.
Jakub Derc w legendzie.
Wokół postaci Jakuba Śmietany Derca powstała legenda mówiąca o tym, że stale pokazywał się on staroście Słuszce. Po roku od ścięcia Jakuba, Słuszka na łożu śmierci wołał: „Jakub Śmietana przyszedł po mnie i muszę na sąd Boski stanąć.”

</doc>
<doc id="4689687" url="https://pl.wikipedia.org/wiki?curid=4689687" title="Antonio Nebrija">
Antonio Nebrija



</doc>
<doc id="4689696" url="https://pl.wikipedia.org/wiki?curid=4689696" title="ASB Classic 2020">
ASB Classic 2020

ASB Classic 2020 – tenisowy turniej WTA kategorii WTA International Series oraz ATP kategorii ATP Tour 250 w sezonie 2020 z cyklu Auckland Open rozgrywany od 6 do 18 stycznia 2020 roku w Auckland na kortach twardych.

</doc>
<doc id="4689698" url="https://pl.wikipedia.org/wiki?curid=4689698" title="RTP1">
RTP1

RTP1 – pierwszy program Portugalskiej Telewizji Publicznej (RTP). Jest to kanał ogólny nadający programy informacyjne, seriale, rozrywkowe, transmisje sportowe oraz programy dla dzieci czy programy religijne.
Historia.
Lata 50. i 60..
Portugalska Telewizja RTP została założona w grudniu 1955 r., a transmisje testowe przeprowadzono we wrześniu 1956 r. w nieistniejącym już parku rozrywki „Feira Popular” w Lizbonie. Regularne nadawanie rozpoczęto o godzinie 21:30 (GMT) w dniu 7 marca 1957 roku. Następnie rozszerzył się na całą Europę w połowie lat 60. XX wieku.
Lata 70..
Pasmo dzienne rozpoczęto w 1970 r. i nadawanie dziennej emisji trwały 2 godziny głównie między 12:30 a 14:30 (GMT). „Telescola”, czyli telewizyjne zajęcia edukacyjne były na ogół pierwszymi programami w ciągu dnia, a regularny program rozpoczynał się o godzinie 19:00 (GMT) i trwał do północy. W 1974 r. oglądalność RTP wzrosła wraz z rozwojem przybycia telewizorów w kraju. Pierwsze transmisje w kolorze przeprowadzono w 1976 r. wraz z wyborami parlamentarnymi. W dniu 16 października 1978 r. nazwę kanału zmieniono na „RTP1” (początkowo dzielony z „RTP2”). W miarę upływu miesięcy włączano coraz więcej transmisji w kolorze przed regularnym uruchomieniem 7 marca 1980 r.
Lata 80. i 90..
W październiku 1983 r. okres dzienny został zniesiony w celu oszczędzania prądu. Z tego powodu ramówki w dni powszednie zostały ograniczone do rozpoczęcia o 17:00 (GMT) i zakończenia o 23:00 (GMT). Wspomniane transmisje zostały wznowione w 1985 r., kiedy RTP postanowiło nadać blok dzienny ze studia w Porto. Pasmo edukacyjne zostało zniesione w 1988 r. do tego czasu zniesiono przestoje w ciągu dnia. Pod koniec lat osiemdziesiątych RTP stanęło w obliczu wyzwań związanych z nadejściem komercyjnych nadawców, w rezultacie RTP postanowił zmienić nazwę RTP1 na „RTP Canal 1”, w ramach przygotowań do większego rebrandingu, który miał miejsce 17 września 1990 r., Kiedy kanał został oficjalnie przemianowany na „Canal 1”, w celu wzmocnienia swojej pozycji przed nowymi nadawcami. W latach 1994–1995 stacja straciła pozycję lidera oglądalności, ze względu na sukces SIC, ostatecznie był wiceliderem wyników oglądalności, zanim spadł na III miejsce, kiedy TVI uzyskał wzrost ocen. W dniu 29 kwietnia 1996 r. Canal 1 powrócił do poprzedniej nazwy „RTP1”. Tymczasem tego dnia zmieniono logotyp RTP i oprawę graficzną.
Od 2000 roku.
W dniu 31 marca 2004 r. RTP przeprowadził się do nowej siedziby przy Cabo Ruivo w Lizbonie i wprowadziło nowe logo i oprawę graficzną. Kanał rozpoczął testy nadawania w 16:9 8 czerwca 2012 r. Od ceremonii otwarcia UEFA Euro 2012 i meczu otwarcia (Polska vs. Grecja). Dopiero w dniu 14 stycznia 2013 r. kanał oficjalnie rozpoczął nadawanie w 16:9. A w 2015 roku programy informacyjne RTP1, RTP2 i kanał RTP Informação (dzisiejsze RTP3) przeszły na 16:9.
Główne programy emitowane na antenie RTP1.
Religia.
Cała ramówka tej anteny dostępna na stronie RTP1

</doc>
<doc id="4689704" url="https://pl.wikipedia.org/wiki?curid=4689704" title="Jerzy Fusiecki">
Jerzy Fusiecki

Jerzy Fusiecki (ur. 6 października 1903 w Krakowie, zm. 18 marca 1975 w Zabrzu) – bibliotekarz, bibliofil, kolekcjoner ekslibrisów
Życiorys.
Syn Józefa. Uczęszczał do gimnazjum klasycznego w Krakowie. W latach 1920–1924 pracował w Bibliotece Muzeum Czartoryskich w Krakowie. W okresie od 1 października 1924 do 15 listopada 1925 odbył czynną służbę wojskową w 21 Pułku Artylerii Lekkiej. Następnie w latach 1925–1939 pracował w Bibliotece Muzeum Przemysłu Artystycznego im. Adriana Baranieckiego w Krakowie. W okresie międzywojennym był członkiem Związku Bibliotekarzy Polskich. Po wybuchu II wojny światowej został przydzielony do 55 Pułku Artylerii Lekkiej, walczył w rejonie Wiślicy nad Nidą. 9 września 1939 został ciężko ranny i przewieziony na leczenie do Krakowa. W kwietniu 1940 powrócił do pracy w Bibliotece Muzeum Przemysłu Artystycznego.
Po wojnie, w maju 1945 przeniósł się do Zabrza, gdzie zajął się organizacją Miejskiej Biblioteki Publicznej (oficjalne otwarcie nastąpiło 15 listopada 1945). Od 1945 do 1969, tj. do przejścia na emeryturę (31 grudnia 1969) był dyrektorem tej placówki. Jerzy Fusiecki zgromadził bogaty księgozbiór własny (ok. 1 tys. książek) oraz był właścicielem gromadzonej od 1940 cennej kolekcji ekslibrisów liczącej ponad 10.000 ekslibrisów współczesnych, w tym kilkadziesiąt z XVII i XVIII wieku. Jego kolekcja polskich znaków książkowych eksponowana była na dwóch indywidualnych wystawach: w 1947 w Bytomiu i w maju 1959 w Bibliotece Śląskiej w Katowicach. Od 1964 członek Koła Miłośników Ekslibrisu w Katowicach. Działał także w Stowarzyszeniu Bibliotekarzy Polskich oraz w Związku Inwalidów Wojennych PRL. We wrześniu 1964, podczas X Międzynarodowego Kongresu Ekslibrisu w Krakowie otrzymał z rąk prorektora prof. Kazimierza Wyki pamiątkową odznakę wydaną z okazji jubileuszu 600-lecia Uniwersytetu Jagiellońskiego. Uchwałą Prezydium Miejskiej Rady Narodowej w Zabrzu w styczniu 1970 otrzymał pamiątkowy medal i honorowy tytuł „Zasłużony dla miasta Zabrza”. Po śmierci Jerzego Fusieckiego, w 1975 kolekcja ekslibrisów uległa rozproszeniu.
Pochowany na Cmentarzu Parafialnym Św. Anny w Zabrzu (kwatera XIV/2/14, grób 4538).
Upamiętnienie.
W 1985 władze miejskie Zabrza nadały Miejskiej Bibliotece Publicznej imię Jerzego Fusieckiego. 

</doc>
<doc id="4689706" url="https://pl.wikipedia.org/wiki?curid=4689706" title="László Harkányi">
László Harkányi

László Harkányi (ur. 28 kwietnia 1945 w Dombóvárze, zm. 15 września 2014) – węgierski kierowca wyścigowy i rajdowy.
Biografia.
Urodził się jako trzecie, najmłodsze dziecko rodziny przemysłowców, której podczas nacjonalizacji odebrano sklep Heckmann. Ukończył szkołę średnią w Várpalocie. W latach 70. rozpoczął karierę sportową. Rywalizował Ładą w węgierskich rajdach, zajmując m.in. drugie miejsce w Rajdzie Volán w 1977 roku. Uczestniczył również w rajdowym Pucharze Pokoju i Przyjaźni. Następnie rywalizował w wyścigowych mistrzostwach Węgier. W 1984 roku zajął Ładą trzecie miejsce w klasie BBK/16. Rok później zajął trzecie miejsce w klasie BBK/18, a także NSU Spiderem w grupie C. Rok później ponownie zajął trzecie miejsce w grupie C. Następnie startował samochodem Formuły Easter, zostając wicemistrzem Węgier w 1989 roku. Jednocześnie w 1989 roku wystartował w wyścigowym Pucharze Pokoju i Przyjaźni, zajmując 21. miejsce w klasyfikacji końcowej pucharu. 
W 1997 roku zadebiutował w Węgierskiej Formule 1600, zajmując trzecie miejsce w klasyfikacji generalnej. W sezonie 1998 był wicemistrzem, zaś w roku 1999 wygrał cztery wyścigi i zdobył mistrzostwo. W sezonie 2000 ponownie był wicemistrzem.
Był ojcem kierowcy wyścigowego, Zsolta. Prowadził warsztat i komis samochodowy w Dombóvárze. Założył również firmę For Life z bazą w Peczu, która prowadziła usługi pogotowia lotniczego. Utworzył także bazę ratunkową w Balatonlelle. W czerwcu 2014 roku zdiagnozowano u niego raka trzustki. Zmarł we wrześniu 2014 roku.

</doc>
<doc id="4689707" url="https://pl.wikipedia.org/wiki?curid=4689707" title="XXVI Puchar Gordona Bennetta (balonowy)">
XXVI Puchar Gordona Bennetta (balonowy)

XXVI Puchar Gordona Bennetta – zawody balonów wolnych o Puchar Gordona Bennetta zorganizowane 11 września w Liège 1938 roku.
Historia.
Do udziału w zawodach zgłoszono 9 balonów z 4 państw: Polski, Belgii, Francji i Szwajcarii. Niemcy w ramach protestu nie zgłosili udziału w zawodach. Było to związane z protestem i żądaniem powtórzenia zawodów w 1937 roku, po zmuszeniu 3 załóg niemieckich do lądowania przez samoloty Czechosłowacji. Zwycięzca ostatnich zawodów Ernest Demuyter wystartował na nowym balonie, który ze składek publicznych zakupiło Towarzystwo Miłośników Sportu Balonowego "Belgica". Polska zgłosiła udział 3 załóg. Jedna z nich w składzie: Leszek Krzyszkowski i Marian Łańcucki to członkowie Mościckiego Klubu Balonowego.
Udział Polaków.
Polska ekipa dotarła do Liège 7 września 1938 roku. Na dworcu witała ich Polonia ze sztandarami Związku Kombatantów. 8 września po zwiedzeniu miasta wzięli udział w oficjalnych przyjęciach. W sobotę 10 września rozpoczęto napełnianie balonów i proces ten zakończono następnego dnia w południe.
Przebieg.
Prognozy meteorologiczne w dniu poprzedzającym start zakładały, że balony polecą w kierunku Hiszpanii, tymczasem tylko jeden zawodnik Tilgenkamp posiadał wizę tego państwa. Polacy zakładając zmianę kierunku wiatru wystąpili o wizy ZSRR. W dniu start 11 września wiatr zmienił kierunek i według ostatnich prognoz wiał w kierunku wschodnim "ze skrętem przy ziemi na północ", natomiast w wyższych warstwach wiał w kierunku południowym. Napełnianie balonów rozpoczęto o godzinie dwudziestej 10 września, a zakończono następnego dnia w południe. Start rozpoczęto o godzinie 17 popołudniuw niedzielę 11 września na terenie Wystawy Wody 1939niedaleko Avenue de Centaire. Oglądało go 20 000 widzów. Zawodnicy po raz pierwszy otrzymali szarfy z napisem "Gordon-Bennett", które miały pomóc w identyfikacji. Jako pierwszy wystartował ubiegłoroczny zwycięzca E. Demuyter, potem balon francuski i "Warszawa II". Polski balon "LOPP" wystartował jako ostatni. Załoga zabrała ze sobą 70 kg balastu. Już pierwszej nocy zużyła część z powodu "braku inwersji". W poniedziałek wieczorem padał deszcz ze śniegiem. We wtorek nad ranem gdy balon minął granicę rumuńską balast skończył się. Aby dotrwać do wschodu słońca załoga pozbyła się części wyposażenia. Kapitan Janusz wyrzucił nawet klucz do mieszkania. Wylądowała 13 września o 7.20 schodząc z wysokości 6000 metrów. Załoga "LOPP" dwukrotnie spotkała samolot czeski, ale po sprawdzeniu napisów na balonie piloci oddalali się.
Nagrody.
Na nagrody przeznaczono 50 000 franków belgijskich. Pierwsza nagroda wynosiła 25 000 (ok. 5000 zł), druga -10 000, trzecia - 7 500, czwarta - 5 000, piąta - 2 500. Dodatkowo kpt Janusz otrzymał od króla Belgów złoty zegarek, a inż. Janik od zakładów w Lambert kryształowy puchar.
Zaginięcie balonu.
W listopadzie 1938 roku prasa podała wiadomość, że nowy balon Demuytera zaginął na Rusi Podkarpackiej. Belgijski zawodnik wylądował na terenie Rumunii, niedaleko granicy ze Słowacją. Po zwinięciu balon wraz z 60 kg listów dla filatelistów miał być wysłany z Bogumina, a stamtąd do Brukseli. Po 6 tygodniach ani balon, ani przesyłki nie dotarły. Belgijskie poselstwa w Pradze i Bukareszcie rozpoczęły poszukiwania, ale nie przyniosły one rezultatów.  13 listopada 1938 roku krakowski dziennik "Czas" podał informację, że poczta po upływie 6 tygodni dotarła do Brukseli. 

</doc>
<doc id="4689712" url="https://pl.wikipedia.org/wiki?curid=4689712" title="Mecze reprezentacji Polski w koszykówce kobiet prowadzonej przez Teodora Mołłowa">
Mecze reprezentacji Polski w koszykówce kobiet prowadzonej przez Teodora Mołłowa

Zestawienie meczów reprezentacji Polski w koszykówce kobiet prowadzonej przez Teodora Mołłowa:

</doc>
<doc id="4689722" url="https://pl.wikipedia.org/wiki?curid=4689722" title="Ɫ">
Ɫ



</doc>
<doc id="4689725" url="https://pl.wikipedia.org/wiki?curid=4689725" title="Bazylika Świętego Krzyża na Via Flaminia">
Bazylika Świętego Krzyża na Via Flaminia

Bazylika Świętego Krzyża na Via Flaminia () – rzymskokatolicki kościół tytularny w Rzymie.
Świątynia ta jest kościołem parafialnym oraz kościołem tytularnym, mającym również rangę bazyliki mniejszej.
Lokalizacja.
Bazylika znajduje się w I dzielnicy Rzymu – Flaminio (Q I) przy "Via Guido Reni" 2/D.
Historia.
Kościół powstał na polecenie papieża Piusa X w celu upamiętnienia 1600-lecia edyktu mediolańskiego. Kamień węgielny pod budowę został położony 17 października 1912 roku. Autorem planów był Aristide Leonori. Świątynia została otwarta dla kultu 12 lipca 1914 roku i od tej pory znajduje się pod opieką Zgromadzenia Najświętszych Stygmatów. Kościół został konsekrowany 21 maja 1918 roku.
W dniu 12 maja 1964 roku kościół otrzymał godność bazyliki mniejszej od papieża Pawła VI.
Architektura i sztuka.
Kościół ma nawę główną z dwoma nawami bocznymi, narteks na całą szerokość kościoła oraz dużą półkolistą apsydę o tej samej szerokości co nawa środkowa.
Bazylikę wzniesiono z czerwonej cegły. Nawy boczne mają po siedem okrągłych okien w ścianach zewnętrznych, górna część ściany nawy głównej ma również po siedem okien z obu boków. Końce naw bocznych zajmują kaplice bez okien.
Portyk ma sześć szarych granitowych kolumn jońskich podtrzymujących belkowanie. Na fryzie znajduje się mozaikowy napis, białymi literami na niebieskim tle, upamiętniający papieża Piusa X i edykt mediolański z 313 roku: „"An[no] Chr[isto] MCMXIII Pius X P[ontifex M[aximus] in memor[ia] pacis a Constantino eccl[esiae] datae Cruci S[anctismmi] D[edita] ab edicto a[b anno] CCCXIII"”.
Fasada kościoła nad portykiem ma arkadę pięciu dużych okien oddzielonych małymi kolumnami korynckimi, wspierającymi archiwolty. Pod linią dachu znajduje się gzyms ozdobiony mozaiką zaprojektowaną przez Biagio Biagetti. Pośrodku mozaiki umieszczono krzyż w chwale, w otoczeniu rzymskich żołnierzy, aniołów, czcicieli oraz owiec.
Po prawej stronie kościoła znajduje się siedmiokondygnacyjna dzwonnica z czerwonej cegły. Kondygnacje są oddzielone od siebie zębatymi gzymsami.
Nawy boczne są oddzielone od nawy głównej arkadami z sześcioma kolumnami jońskimi po obu stronach. W połowie prawej nawy znajduje się wejście do baptysterium, małego ośmiobocznego budynku zaprojektowanego przez Carlo Stopponi i dodanego w 1961 roku.
Na kontrfasadzie znajduje się obraz przedstawiający bitwę przy moście Mulwijskim, będący kopią fresku z Watykanu.
Apsyda ma pięć okien, witraże w trzech z nich są autorstwa Giuseppe Moroni i przedstawiają "Św. Helenę odkrywającą Prawdziwy Krzyż", "Cesarza Herakliusza zabierającego krzyż do Jerozolimy" i "Zmartwychwstałego Chrystusa przed krzyżem". Koncha apsydy mieści fresk będący dziełem również Giuseppe Moroni.
Wolnostojący ołtarz główny ustawiono pod cyborium o czterech kolumnach korynckich podtrzymujących kwadratowe belkowanie z białego marmuru z czerwonym marmurowym fryzem. Powyżej znajduje się arkada z pięcioma małymi łukami z każdej strony i centralna latarnia.
Kardynałowie prezbiterzy.
Bazylika Świętego Krzyża na Via Flaminia jest jednym z kościołów tytularnych nadawanych kardynałom-prezbiterom ("Titulus Sanctae Crucis in via Flaminia"). Tytuł ten został ustanowiony 5 lutego 1965 roku przez papieża Pawła VI.

</doc>
<doc id="4689726" url="https://pl.wikipedia.org/wiki?curid=4689726" title="Bazylika Santa Croce a Via Flaminia">
Bazylika Santa Croce a Via Flaminia



</doc>
<doc id="4689727" url="https://pl.wikipedia.org/wiki?curid=4689727" title="Kościół Santa Croce a Via Flaminia">
Kościół Santa Croce a Via Flaminia



</doc>
<doc id="4689728" url="https://pl.wikipedia.org/wiki?curid=4689728" title="Kościół Świętego Krzyża na Via Flaminia">
Kościół Świętego Krzyża na Via Flaminia



</doc>
<doc id="4689729" url="https://pl.wikipedia.org/wiki?curid=4689729" title="Karl Gruber">
Karl Gruber

Karl Gruber (ur. 3 maja 1909 w Innsbrucku, zm. 1 lutego 1995 tamże) – austriacki polityk, minister, dyplomata.
Życiorys.
Był dyplomatą i politykiem Austriackiej Partii Ludowej (ÖVP). Od 19 grudnia 1945 do 5 maja 1954 był posłem Rady Narodowej. W okresie od 26 września 1945 do 26 listopada 1953 był ministrem spraw zagranicznych w rządach Rennera, Figla i Raaba. Następnie pracował w dyplomacji, był m.in. ambasadorem w Bonn (1966), Waszyngtonie (1969-1972) i Bernie (1972-1974).

</doc>
<doc id="4689733" url="https://pl.wikipedia.org/wiki?curid=4689733" title="Désenchantée">
Désenchantée

Désenchantée (wym. []) – singiel francuskiej piosenkarki Mylène Farmer nagrany i wydany w 1991 roku jako pierwszy singel promujący jej trzeci album zatytułowany "L'autre...".
Wersja Kate Ryan.
W 2002 roku Kate Ryan nagrała dance-popową wersję utworu Mylene Farmer, która została wydana jako trzeci singel z jej debiutanckiego albumu pt. "Different". Utwór osiągnął duży sukces w całej Europie.

</doc>
<doc id="4689736" url="https://pl.wikipedia.org/wiki?curid=4689736" title="Amaia Salamanca">
Amaia Salamanca

Amaia Salamanca, właśc. Amaya Salamanca Urizar (28 marca 1986 w Madrycie) – hiszpańska aktorka.
Kariera.
Wystąpiła w teledyskach "Ansiedad" (Antonio Romero) (2004), "Sigo llorando por ti" (Pignoise) (2007); "No te enfades", "Sin miedo a soñar" (SMS) (2007) oraz "4 elementos" (La Musicalité) (2009)
Życie prywatne.
Jest związana z Rosaurem Varo, z którym ma troje dzieci: córkę Olivię (ur. 09.04.2014) oraz dwóch synów - Nacho (ur. 08.09.2015) i Mateo (ur. 07.10.2016).

</doc>
<doc id="4689738" url="https://pl.wikipedia.org/wiki?curid=4689738" title="My Oh My">
My Oh My

My Oh My – utwór kubańsko-amerykańskiej piosenkarki i autorki tekstów, Camili Cabello z gościnnym udziałem amerykańskiego rapera, DaBaby’ego. Owo nagranie zostało wydane 6 stycznia 2020 roku jako szósty singel promujący drugi album studyjny piosenkarki, "Romance" (2019).
Singel w Polsce uzyskał certyfikat złotej płyty.
Występy na żywo.
Obaj artyści wykonali utwór po raz pierwszy 12 grudnia 2019 roku na żywo w talk-show Jimmy’ego Fallona.

</doc>
<doc id="4689739" url="https://pl.wikipedia.org/wiki?curid=4689739" title="Bazylika Świętego Krzyża w Rzymie">
Bazylika Świętego Krzyża w Rzymie



</doc>
<doc id="4689740" url="https://pl.wikipedia.org/wiki?curid=4689740" title="Santa Croce a Via Flaminia">
Santa Croce a Via Flaminia



</doc>
<doc id="4689745" url="https://pl.wikipedia.org/wiki?curid=4689745" title="Shenzhen Open 2020">
Shenzhen Open 2020

Shenzhen Open 2020 – tenisowy turniej WTA kategorii WTA International Series w sezonie 2020 z cyklu Shenzhen Open rozgrywany w dniach 6–11 stycznia 2020 roku w Shenzhen na kortach twardych o puli nagród wynoszącej 775 000 dolarów amerykańskich.

</doc>
<doc id="4689749" url="https://pl.wikipedia.org/wiki?curid=4689749" title="Mirror Ball Tour">
Mirror Ball Tour

Mirror Ball Tour – dwunasta trasa koncertowa grupy muzycznej Def Leppard; w jej trakcie odbyły się sześćdziesiąt trzy koncerty.

</doc>
<doc id="4689753" url="https://pl.wikipedia.org/wiki?curid=4689753" title="Ksawery Skarzyński">
Ksawery Skarzyński

Ksawery Aleksander Skarzyński "(znany również jako Ksawery Skórzyński, Skurzyński, Skarszyński, Skarżyński)" (ur. 1819 w Warszawie, zm. 15 stycznia 1875) – polski i rosyjski architekt.
Życiorys.
Syn Alojzego Skarzyńskiego, sekretarza w Biurze Placu Komisarza Wojennego i Barbary z Przystańskich. W 1837 ukończył Oddział Techniczny Gimnazjum Gubernialnego w Warszawie, rok później uzyskał pozwolenie Komisji Rządowej Spraw Wewnętrznych, Duchownych i Oświecenia Publicznego na prowadzenie prac architektonicznych. W 1840 zdał egzamin na architekta I stopnia Królestwa Polskiego, a w 1842 architekta II stopnia. W tym samym roku po uzyskaniu stypendium rządowego odwiedził najważniejsze stolice europejskie oraz Grecję i Egipt. W 1844 uzyskał potrójne premium z dziedziny architektury podczas corocznego konkursu na Akademii Świętego Łukasza w Rzymie, w zamian przedłużono mu stypendium do 1847. Do Warszawy wrócił w 1848, a następnie wyjechał do Petersburga, gdzie rok później uzyskał dyplom na Akademii Sztuk Pięknych. W 1850 na podstawie projektu "siedziby zgromadzenia szlacheckiego" mianowany akademikiem, a w 1855 za projekt koszar pułku gwardii mianowano go profesorem tej uczelni. Równocześnie od 1850 pełnił funkcję "Budowniczego szczegółowej technicznej Kancelarii Główno-Zarządzającego Komunikacjami i Budowlami Publicznymi" oraz "Budowniczym II Oddziału Departamentu Planów i Anszlagów" w Petersburgu. Skarzyński był głównym architektem budowy linii kolejowej Petersburg-Warszawa i architekt nadzorujący linii Petersbursko-Moskiewskiej, oprócz budynków dworcowych projektował również parowozownie, wieże ciśnień, wagonownie i obiekty towarzyszące.

</doc>
<doc id="4689754" url="https://pl.wikipedia.org/wiki?curid=4689754" title="Wyżowski Chutor">
Wyżowski Chutor



</doc>
<doc id="4689755" url="https://pl.wikipedia.org/wiki?curid=4689755" title="Wyżówka">
Wyżówka



</doc>
<doc id="4689756" url="https://pl.wikipedia.org/wiki?curid=4689756" title="Łewan Arweładze">
Łewan Arweładze

Łewan Giwijowycz Arweładze, ukr. Леван Гівійович Арвеладзе (ur. 6 kwietnia 1993 w Tbilisi) – ukraiński piłkarz pochodzenia gruzińskiego, grający na pozycji pomocnika.
Kariera piłkarska.
Kariera klubowa.
Wychowanek klubów Dnipro Dniepropetrowsk i Krywbas Krzywy Róg, barwy których bronił w juniorskich mistrzostwach Ukrainy (DJuFL). 14 lipca 2013 roku rozpoczął karierę piłkarską w drużynie Skała Stryj, potem grał w amatorskim zespole Ahrobiznes TSK Romny. W lutym 2015 został piłkarzem klubu Naftowyk-Ukrnafta Ochtyrka. 7 grudnia 2016 przeszedł do Desny Czernihów. W czerwcu 2018 podpisał kontrakt z Zorią Ługańsk. 3 stycznia 2020 wrócił do Desny Czernihów.

</doc>
<doc id="4689762" url="https://pl.wikipedia.org/wiki?curid=4689762" title="Pływanie na Letnich Igrzyskach Olimpijskich 2000 – 100 m stylem dowolnym mężczyzn">
Pływanie na Letnich Igrzyskach Olimpijskich 2000 – 100 m stylem dowolnym mężczyzn

100 m stylem dowolnym mężczyzn – jedna z konkurencji pływackich, które odbyły się podczas XXVII Igrzysk Olimpijskich. Eliminacje i półfinały miały miejsce 19 września, a finał dzień później.
Tytuł mistrza olimpijskiego zdobył Holender Pieter van den Hoogenband. Srebrny medal przypadł obrońcy tytułu mistrza olimpijskiego z poprzednich igrzysk Rosjaninowi Aleksandrowi Popow, natomiast brązowy medal z czasem 22,03 s wywalczył Gary Hall Jr.
Rekordy.
Tabela uwzględnia rekordy uzyskane przed rozpoczęciem rywalizacji.
Wyniki.
Eliminacje.
Opracowano na podstawie materiału źródłowego.

</doc>
<doc id="4689765" url="https://pl.wikipedia.org/wiki?curid=4689765" title="Zoltán Szabó">
Zoltán Szabó

Zoltán „Sróf” Szabó (ur. 28 kwietnia 1956) – węgierski kierowca wyścigowy, konstruktor.
Biografia.
Karierę sportową rozpoczął w 1981 roku. W 1985 roku wygrał Trabantem grupę S/21 mistrzostw Węgier, a rok później – grupę A/2. Jednocześnie w 1986 roku zbudował własny samochód wyścigowy Formuły Easter, nazwany Sróf. Rok później zadebiutował w Pucharze Pokoju i Przyjaźni. W sezonie 1988 został wicemistrzem Węgierskiej Formuły Easter. W 1990 roku zajął trzecie miejsce w dywizji 3. W 1992 roku został wicemistrzem Węgierskiej Formuły 1600, a także zajął trzecie miejsce w klasie E. W 1995 roku wygrał klasę C, a tytuł ten obronił rok później. W 1998 roku zadebiutował w Węgierskiej Formule 2000, zajmując trzecie miejsce w klasyfikacji końcowej. Rok później został wicemistrzem.
Jest założycielem firmy Srofauto Racing Designs, specjalizującej się w projektowaniu i budowie samochodów sportowych i wyścigowych.

</doc>
<doc id="4689769" url="https://pl.wikipedia.org/wiki?curid=4689769" title="Kacper Żuk">
Kacper Żuk

Kacper Żuk (ur. 21 stycznia 1999 w Nowym Dworze Mazowieckim) – polski tenisista, reprezentant kraju w ATP Cup i Pucharze Davisa, triumfator profesjonalnych turniejów rangi ITF oraz Futures, złoty medalista mistrzostw Polski seniorów.
Kariera tenisowa.
Jako junior dotarł m.in. do półfinału Australian Open w deblu (w 2017, w parze z Alexeiem Popyrinem). Najwyżej sklasyfikowany w juniorskim rankingu ITF był na 21. pozycji (7 marca 2016).
W rankingach ATP Tour najwyżej sklasyfikowany był na 162. pozycji w grze pojedynczej (13 września 2021) oraz na 278. pozycji w grze podwójnej (9 maja 2022).
Wielokrotny medalista mistrzostw Polski różnych kategorii wiekowych (w tym m.in. złoto w mistrzostwach Polski w 2019 i 2022 roku w deblu w parze z Janem Zielińskim i w 2020 roku w singlu). Złoty medalista mistrzostw Europy U18 (w 2016, w parze z Piotrem Matuszewskim).

</doc>
<doc id="4689770" url="https://pl.wikipedia.org/wiki?curid=4689770" title="Ljubica Luković">
Ljubica Luković

Ljubica Luković, właśc. Ljubica Avramović, cyr. Љубица Луковић (ur. 1858 w Belgradzie, zm. 11 lutego 1915 w Valjevie) – serbska nauczycielka, tłumaczka, pielęgniarka, działaczka feministyczna.
Życiorys.
Urodziła się w Belgradzie, jako jedna z czwórki dzieci filologa i tłumacza Jeftimija Avramovicia. Uczęszczała do elitarnej szkoły dla dziewcząt w Belgradzie, a po jej ukończeniu uzyskała uprawnienia do wykonywania zawodu nauczycielki. Podjęła naukę w szkole, a jednocześnie zajmowała się tłumaczeniem literatury francuskiej na język serbski. W tym czasie publikowała artykuły w czasopismach „Домаћица” i „Босанска вила” (pod pseudonimem Etinecelle), w których opowiadała się za powszechną edukacją dla kobiet.
W 1875 Avramović zaangażowała się w działalność Belgradzkiego Stowarzyszenia Kobiet, działającego pod patronatem księżnej Natalii Obrenović. Zajmowała się w tym czasie organizacją pomocy charytatywnej dla kobiet z ubogich rodzin. Dwa lata później poślubiła młodego oficera wojsk inżynieryjnych armii serbskiej Stevana Lukovicia i przyjęła jego nazwisko. Małżeństwo było bezdzietne.
Po wybuchu wojny serbsko-tureckiej w 1878, Stowarzyszenie zaangażowało się w tworzenie szpitali wojskowych, a Ljubica pracowała w jednym z nich jako pielęgniarka. Po wojnie zaangażowała się w tworzenie nowej szkoły dla dziewcząt. W 1899 w Belgradzie powstało Stowarzyszenie Księżnej Ljubicy, a Ljubica Luković objęła w nim stanowisko wiceprzewodniczącej, zajmując się zbieraniem funduszy na działalność charytatywną. Po zamachu stanu w Belgradzie w 1903, Ljubica przystąpiła do Kręgu Serbskich Sióstr, zajmując się organizacją pomocy dla osób prześladowanych i pokrzywdzonych. Po rezygnacji Savki Subotić, w 1905 Ljubica Luković stanęła na czele organizacji. Od 1906 organizacja wydawała pismo "Wardar", które dokumentowało działalność organizacji, ale także publikowało pieśni i opowiadania. W tym czasie Luković zaangażowała się w organizowanie kursów dla pielęgniarek, dzięki niej co roku 30 kobiet kończyło kursy medyczne przygotowujące do pracy w szpitalach. Absolwentki kursów miały znaleźć zatrudnienie w szpitalu, który z inicjatywy Luković miał powstać w belgradzkiej dzielnicy Vračar. Dzięki akcji pozyskiwania środków od przedstawicielstw dyplomatycznych działających w Serbii i od prywatnych donatorów udało się w 1912 uruchomić szpital ze 140 łóżkami.
W czasie I wojny bałkańskiej Luković pracowała w szpitalu, zajmując się ofiarami wojny. Z czasem zajęła się organizowaniem pomocy żywnościowej dla osób poszkodowanych w wyniku działań wojennych. Po wybuchu I wojny światowej podróżowała po kraju zbierając fundusze na organizację nowego szpitala. W styczniu 1915 wyjechała z Nisza do Valjeva, gdzie miała zająć się rozdziałem brytyjskiej pomocy humanitarnej. W czasie pobytu w Valjevie zaraziła się tyfusem i zmarła w szpitalu 11 lutego 1915. Na prośbę rodziny jej ciało przewieziono do Niszu, gdzie została pochowana.
22 lutego 1925 została pośmiertnie odznaczone Medalem Florence Nightingale. Imię Ljubicy Luković nosi ulica w belgradzkiej dzielnicy Zvezdara.

</doc>
<doc id="4689777" url="https://pl.wikipedia.org/wiki?curid=4689777" title="Instytut Polski w Wiedniu">
Instytut Polski w Wiedniu

Instytut Polski w Wiedniu (niem. "Polnisches Institut Wien") – polska placówka kulturalna w stolicy Austrii podlegająca Ministerstwu Spraw Zagranicznych RP.
Instytut.
Instytut został założony 5 czerwca 1974 na podstawie „Umowy między Polską Rzecząpospolitą Ludową a Republiką Austrii o współpracy kulturalnej i naukowej” z 14 czerwca 1972. Głównym jego zadaniem jest wypełnianie zadań z zakresu dyplomacji publicznej, tj. utrzymywanie dobrych stosunków społecznych, naukowych i kulturalnych między Polską a Austrią. 
Instytut organizuje wystawy, koncerty, pokazy filmów, promocje książek, przekłady książek, koordynuje wymianę naukową i kulturową. Celem Instytutu jest poszerzanie wiedzy na temat Polski: kultury, sztuki, nauki, historii, gospodarki, polityki, socjologii. W Instytucie znajduje się ogólnodostępna biblioteka. Wśród 16 tys. woluminów są polska beletrystyka w wydaniach oryginalnych i tłumaczeniach, płyty CD oraz DVD z polskimi filmami fabularnymi i dokumentalnymi, gazety, czasopisma oraz materiały informacyjne na temat Polski w formie folderów i broszur.
Od początku istnienia placówka znajduje się pod adresem Am Gestade 7.

</doc>
<doc id="4689778" url="https://pl.wikipedia.org/wiki?curid=4689778" title="ORP Zbyszko">
ORP Zbyszko

ORP Zbyszko (R-14) – polski okręt ratowniczy należący do 3. Flotylli Okrętów.
Historia.
Okręt został zwodowany w stoczni w Ustce w 1990 roku, jako pierwszy z dwóch okrętów ratowniczych projektu 5002. W 2016 roku został zmodernizowany przez Stocznię Marynarki Wojennej. Zamontowano nowoczesny system LARS który składa się między innymi z wyciągarki i dzwonu nurkowego oraz zmodernizowano komory dekompresyjne. Na jednostce przeprowadzono także gruntowny remont silników i urządzeń nawigacyjnych.
Przeznaczenie okrętu.
Okręt jest przeznaczony do wykonywania działań poszukiwawczo-ratowniczych, patrolowania wyznaczonych terenów, zabezpieczania procesu szkolenia nurków i płetwonurków oraz ściągania jednostek pływających z mielizny. Jest wyposażony w dwa działka wodne służące do walki z pożarem. Współpracuje z lotnictwem i innymi jednostkami nawodnymi w celu w poszukiwania i ewakuacji rozbitków. Współdziała w zakresie wspólnego szkolenia z jednostkami SAR. Zabezpiecza siły obrony przeciwminowej oraz załadunek i wyładunek techniki wojskowej. Grupa nurków wchodząca w skład załogi może prowadzić prace podwodne do 80 metrów.

</doc>
<doc id="4689781" url="https://pl.wikipedia.org/wiki?curid=4689781" title="OCO-3">
OCO-3



</doc>
<doc id="4689782" url="https://pl.wikipedia.org/wiki?curid=4689782" title="ORP Kraków (1989)">
ORP Kraków (1989)

ORP „Kraków” (823) – polski okręt transportowo-minowy typu "Lublin".
Okręt wraz z bliźniaczymi ORP „Lublin”, ORP „Poznań”, ORP „Gniezno” i ORP „Toruń” wchodzi w skład 2. Dywizjonu Okrętów Transportowo-Minowych 8. Flotylli Obrony Wybrzeża. Bazą jest Świnoujście. Załoga liczy 37 osób (stan na wrzesień 2022).
Przystosowany jest do prowadzenia operacji amfibijnych, transportu żołnierzy i techniki wojskowej, transportu sprzętu, ewakuacji ludzi, a także do stawiania zagród minowych. Może przewozić 9 czołgów (PT-91 Twardy lub T-72) lub 9 pojazdów opancerzonych (typu Rosomak lub BWP), lub 17 pojazdów o mniejszym rozstawie osi (np. typu honker czy jelcz).
Miasto Kraków traktuje okręt jako swego „ambasadora” na morzu, który nie tylko promuje Marynarkę Wojenną RP, ale także patronackie miasto. Szczególnie propaguje się Kraków jako miasto turystyczne przy okazji wspólnych ćwiczeń prowadzonych z okrętami polskimi lub flot sojuszniczych (np. Cold Response, Spring Storm, Baltic Fortress, Baltops, Anakonda, Dragon, Wargacz, Aurora), wizyt ORP „Kraków” w zagranicznych portach (np. w Kilonii, Rydze, Kłajpedzie, Turku, Tallinie, Paldiski, Oslo, Kristianstadt), a także oficjalnych wizyt przyjmowanych na pokładzie okrętu. Przedstawiciele dowództwa okrętu uczestniczą w miejskich uroczystościach, a miasto organizuje co roku pobyty krajoznawcze w Krakowie dla wyróżnionych marynarzy. Z kolei przedstawiciele miasta uczestniczą w uroczystościach związanych z obchodami rocznicy podniesienia bandery. Miasto jest też fundatorem wyposażenia wnętrz, które nawiązuje do krakowskich tradycji i historii, dostarcza na pokład wydawnictwa i inne materiały związane z promocją miasta i okrętu. ORP „Kraków” utrzymuje też kontakty z krakowskimi jednostkami wojskowymi: 5. batalionem dowodzenia im. gen. broni Stanisława Hallera i 8. Bazą Lotnictwa Transportowego im. płk. pil. Stanisława Skarżyńskiego.
W ramach projektu „Miasta-Okręty”, którego celem jest m.in. podkreślenie związków miast patronackich z morzem, przedstawiciele krakowskiej młodzieży uczestniczą w dorocznym wieloboju morskim, organizowanym przez dowództwo Dywizjonu, konkurując z młodzieżą Poznania, Gniezna, Lublina, Torunia i Świnoujścia oraz z załogami bliźniaczych okrętów.
Historia.
Okręt zbudowany został w gdańskiej Stoczni Północnej. Głównym projektantem był mgr inż. Stanisław Keński. Stępkę położono 18 sierpnia 1988 r., okręt zwodowano 7 marca 1989 r.; matką chrzestną jest Krystyna Rafa. Banderę podniesiono 27 czerwca 1990 r.
Kolejni dowódcy okrętu.
ORP „Kraków” jest drugim okrętem w historii, który nosi tę nazwę. Pierwszym był monitor rzeczny, zbudowany w krakowskiej stoczni należącej do Polskich Fabryk Maszyn i Wagonów L. Zieleniewskiego Sp. Akc. i przekazany do Flotylli Pińskiej. Pełnił służbę w latach 1926–1939, 21 września 1939 został osadzony na dnie przez własną załogę w Kanale Królewskim. Wydobyty i wyremontowany przez Sowietów został przemianowany na „Smoleńsk” i ponownie zatopiony przez własną załogę we wrześniu 1941 na dnie Desny w pobliżu miejscowości Ładynka.
Uzbrojenie.
4 podwójne morskie zestawy artyleryjsko-rakietowe ZU-23-2MR „Wróbel II”, zestaw zakłóceń pasywnych „Derkacz”, wyrzutnie ładunków wydłużonych ŁWD-100/5000 „Sosna”, 50-135 min (w zależności od typu).

</doc>
<doc id="4689785" url="https://pl.wikipedia.org/wiki?curid=4689785" title="Ljiljana Raičević">
Ljiljana Raičević

Ljiljana Raičević, właśc. Ljiljana Petrović, cyr. Љиљана Раичевић (ur. 29 czerwca 1947 w Titogradzie) – serbska pielęgniarka, działaczka praw człowieka, feministka.
Życiorys.
Urodziła się w Podgoricy jako córka Serba Milovana Petrovicia i Białorusinki Ljubow, nauczycielki języka rosyjskiego. Ukończyła szkołę średnią w Podgoricy, w tym czasie grała w piłkę ręczną i działała w stowarzyszeniu Budo Tomović. W czasie studiów historycznych w Nikšiciu poznała swojego przyszłego męża - prawnika Andrija Raičevicia. W latach 1970–1999 pracowała w Instytucie Medycznym w Podgoricy, aż do przejścia na emeryturę. W latach 1985–1989 przewodniczyła Związkowi Pracowników Służby Zdrowia. W 1996 założyła pierwszą NGO w Czarnogórze, która zajmowała się pomocą dla ofiar przemocy domowej. W 1999 założyła Bezpieczny Dom Kobiet (Sigurna ženska kuća) - pierwszy w Czarnogórze ośrodek dla ofiar przemocy i pełniła funkcję jego pierwszej dyrektorki. Od 2001 zajmowała się także działalnością na rzecz przeciwdziałania handlu żywym towarem, a także prowadziła szkolenia dla policjantów i urzędników państwowych.
W 2003 tygodnik "Vreme", wydawany w Belgradzie przyznał Ljiljanie Raičević tytuł Człowieka Roku, w 2006 otrzymała prestiżową nagrodę im. Ginetty Sagan, przyznawaną przez Amnesty International.
Życie prywatne.
W czasie studiów wyszła za mąż za Andrija Raičevicia, który w przyszłości objął stanowisko wiceministra spraw wewnętrznych Czarnogóry. Zmarł w 1994. Z tego związku przyszło na świat troje dzieci.

</doc>
<doc id="4689786" url="https://pl.wikipedia.org/wiki?curid=4689786" title="Waldemar Chyczewski">
Waldemar Chyczewski

Waldemar Marek Chyczewski, ps. „Napoleon”, „Breżniew” (ur. 1943) – polski kolejarz, działacz związkowy, przewodniczący Federacji Związków Zawodowych Pracowników PKP.
W młodości uprawiał boks. Z zawodu maszynista i działacz związkowy. Pełnił obowiązki przewodniczącego Federacji Związków Zawodowych Pracowników PKP (1989–2004), wiceprzewodniczącego centrali związkowej Forum Związków Zawodowych (2002–2004), członka Rady Ochrony Pracy (2003–2006), oraz członka rady nadzorczej PKP i PKP S.A.

</doc>
<doc id="4689788" url="https://pl.wikipedia.org/wiki?curid=4689788" title="Heller Isidor">
Heller Isidor



</doc>
<doc id="4689789" url="https://pl.wikipedia.org/wiki?curid=4689789" title="Taktyka kryminalistyczna">
Taktyka kryminalistyczna

Taktyka kryminalistyczna – nauka zajmująca się opracowywaniem zasad celowych i efektywnych działań w celu realizowania funkcji kryminalistyki.

</doc>
<doc id="4689792" url="https://pl.wikipedia.org/wiki?curid=4689792" title="Strategia kryminalistyczna">
Strategia kryminalistyczna

Strategia kryminalistyczna – dziedzina kryminalistyki, której zadaniem jest opracowywanie metod i środków do przewidywania oraz zwalczania przestępczości w przyszłości (np. przeciwdziałania terroryzmowi). Nauka ta wyodrębniła się po II wojnie światowej.

</doc>
<doc id="4689798" url="https://pl.wikipedia.org/wiki?curid=4689798" title="Metodyka kryminalistyczna">
Metodyka kryminalistyczna

Metodyka kryminalistyczna – dziedzina kryminalistyki, której zadaniem jest konkretyzacja osiągnięć taktyki kryminalistycznej, techniki śledczej oraz strategii kryminalistycznej w aspektach zwalczania poszczególnych typów przestępstw (np. metodyka zwalczania kradzieży, porwań, zabójstw itd.).

</doc>
<doc id="4689799" url="https://pl.wikipedia.org/wiki?curid=4689799" title="Blue of the Night (film z 1933 r.)">
Blue of the Night (film z 1933 r.)



</doc>
<doc id="4689801" url="https://pl.wikipedia.org/wiki?curid=4689801" title="Blue of the Night (film 1933)">
Blue of the Night (film 1933)



</doc>
<doc id="4689803" url="https://pl.wikipedia.org/wiki?curid=4689803" title="Billboard Girl (film z 1932 r.)">
Billboard Girl (film z 1932 r.)



</doc>
<doc id="4689805" url="https://pl.wikipedia.org/wiki?curid=4689805" title="Sing, Bing, Sing (film z 1933 r.)">
Sing, Bing, Sing (film z 1933 r.)



</doc>
<doc id="4689806" url="https://pl.wikipedia.org/wiki?curid=4689806" title="Dream House (film z 1932 r.)">
Dream House (film z 1932 r.)



</doc>
<doc id="4689809" url="https://pl.wikipedia.org/wiki?curid=4689809" title="Dream House">
Dream House



</doc>
<doc id="4689810" url="https://pl.wikipedia.org/wiki?curid=4689810" title="One More Chance (film z 1931 r.)">
One More Chance (film z 1931 r.)



</doc>
<doc id="4689812" url="https://pl.wikipedia.org/wiki?curid=4689812" title="I Surrender Dear">
I Surrender Dear



</doc>
<doc id="4689813" url="https://pl.wikipedia.org/wiki?curid=4689813" title="I Surrender Dear (film z 1931 r.)">
I Surrender Dear (film z 1931 r.)



</doc>
<doc id="4689814" url="https://pl.wikipedia.org/wiki?curid=4689814" title="Wera Złatarewa">
Wera Złatarewa

Wera Dimitrowa Złatarewa, bułg. Вера Златарева (ur. 3 grudnia 1905 we wsi Goliamo Biełowo k. Pazardżiku, zm. 19 sierpnia 1977 w Sofii) – bułgarska prawniczka, pisarka, sufrażystka.
Życiorys.
Urodziła się w 1905 we wsi Goliamo Biełowo k. Pazardżika. Ukończyła szkołę średnią w Płowdiwie, a w 1929 rozpoczęła studia na Uniwersytecie Sofijskim. W 1931 obroniła pracę doktorską na tej samej uczelni i rozpoczęła pracę w ministerstwie rolnictwa jako radca prawny. Była jedną z pierwszych kobiet w Bułgarii, wykonujących zawód prawnika. W latach 1932–1934 kierowała wydziałem policji w Płowdiwie, który zajmował się zwalczaniem nierządu. W latach 1934–1936 pracowała w urzędzie miasta w Płowdiwie, organizując pomoc społeczną dla kobiet z ubogich rodzin.
W 1936 wyszła za mąż za prawnika i polityka Michaiła Genowskiego, a rok później przeniosła się wraz z mężem do Sofii, gdzie pracowała w kancelarii prawniczej męża. W 1937 reprezentowała Bułgarię w Międzynarodowej Organizacji Abolicjonistów. Działała na rzecz przyznania kobietom w Bułgarii praw wyborczych. W 1944 po przejęciu władzy przez komunistów zdobyła mandat do Zgromadzenia Narodowego, w którym reprezentowała Bułgarski Ludowy Związek Chłopski. W 1945 jako pierwsza kobieta w Bułgarii uzyskała uprawnienia do wykonywania zawodu adwokata. Zmarła w Sofii w 1977.
Była autorką szeregu publikacji z zakresu prawa rodzinnego i prawa karnego.
Życie prywatne.
Ze związku z Michaiłem Genowskim Wera Złatarewa miała dwoje dzieci (syna i córkę).

</doc>
<doc id="4689818" url="https://pl.wikipedia.org/wiki?curid=4689818" title="Henryk Czech (1934–1994)">
Henryk Czech (1934–1994)



</doc>
<doc id="4689823" url="https://pl.wikipedia.org/wiki?curid=4689823" title="Henryk Czech (piłkarz)">
Henryk Czech (piłkarz)



</doc>
<doc id="4689825" url="https://pl.wikipedia.org/wiki?curid=4689825" title="Kacper Zuk">
Kacper Zuk



</doc>
<doc id="4689826" url="https://pl.wikipedia.org/wiki?curid=4689826" title="L'Oréal-UNESCO dla Kobiet i Nauki">
L'Oréal-UNESCO dla Kobiet i Nauki



</doc>
<doc id="4689828" url="https://pl.wikipedia.org/wiki?curid=4689828" title="Wielka Transmisja (film z 1932 r.)">
Wielka Transmisja (film z 1932 r.)



</doc>
<doc id="4689829" url="https://pl.wikipedia.org/wiki?curid=4689829" title="Wielka transmisja">
Wielka transmisja



</doc>
<doc id="4689836" url="https://pl.wikipedia.org/wiki?curid=4689836" title="Reaching for the Moon">
Reaching for the Moon



</doc>
<doc id="4689837" url="https://pl.wikipedia.org/wiki?curid=4689837" title="Sięgając po Księżyc (film z 1930 r.)">
Sięgając po Księżyc (film z 1930 r.)



</doc>
<doc id="4689839" url="https://pl.wikipedia.org/wiki?curid=4689839" title="Alumnat Papieski w Braniewie">
Alumnat Papieski w Braniewie

Alumnat Papieski w Braniewie – istniejąca w latach 1578–1798 uczelnia w Braniewie, kształcąca osoby świeckie (do 1626) i kandydatów do kapłaństwa i pracy misyjnej.
Z inicjatywą zakładania tego typu szkół wyszedł papież Grzegorza XIII, ażeby przeciwstawić się protestantyzmowi i by odzyskać dla katolicyzmu już protestanckie kraje, a także w celu zjednoczenia niektórych Kościołów prawosławnych z Kościołem katolickim. Pierwsze alumnaty papieskie powstały w Rzymie od 1573 roku. Potrzeba zakładania alumnatów bliżej terenów misyjnych zadecydowała o lokalizowaniu ich także poza Rzymem. Seminaria te pełnomocnicy papiescy (legaci) organizowali przy kolegiach jezuickich.
Alumnaty papieskie fundował, a następnie utrzymywał w całości lub częściowo, papież. Alumnaty powstałe w Europie w XVI w. prowadzili jezuici (do czasu ich kasaty, później były przejmowane przez inne zakony bądź kasowane). Program studiów był najczęściej 4- lub 5-letni, obejmował nauki humanistyczne, filozoficzne i teologiczne. Alumnatem zarządzał regens, co trzy lata wyznaczany przez rektora kolegium jezuickiego w porozumieniu z biskupem.
Po ukończeniu uczelni wychowankowie składali przysięgę zobowiązującą ich do wierności i posłuszeństwa wobec Stolicy Apostolskiej w zakresie pracy i pełnienia funkcji duszpasterskiej na terenach wyznaczonych przez Kongregację Rozkrzewiania Wiary; równocześnie zobowiązywali się, że bez zgody Kongregacji nie przejdą do żadnej diecezji lub zakonu.
Bullą z dnia 10 grudnia 1578 roku papież Grzegorz XIII powołał dwa alumnaty – w Braniewie oraz w Ołomuńcu. Wykonawcą decyzji papieskiej w Braniewie był włoski jezuita Antonio Possevino, który znał kraje Europy Północnej i kilkukrotnie był w Braniewie.
W pierwszym statucie papież przeznaczył 2400 dukatów w złocie na roczne utrzymanie obu powołanych tym samym aktem alumnatów. Na każdą uczelnię przypadło więc po 1200 dukatów. Stolica apostolska wypłacała co 3 miesiące po 300 dukatów za pośrednictwem banku Fuggerów, który posiadał swój oddział w nieodległym Gdańsku. Dotacja była przeznaczona na utrzymanie domu, zakup wyposażenia, książek oraz żywności. Początkowo studenci mieszkali w dwóch domach zakupionych przez legata Antonio Possevino. Małe budynki nie były w stanie pomieścić wszystkich uczniów, więc regens Franciszek Petrusa kupił trzeci – okazałą kamienicę, tzw. Kamienny Dom. Zamieszkali w nim nauczyciele i studenci już w 1600 roku, choć ostateczna transakcja po sporach z władzami miasta została zawarta dopiero w 1614 roku. Była to obszerna budowla z piwnicą, parterem i trzema kondygnacjami. Na parterze urządzono refektarz (jadalnię), kuchnię i pomieszczenia gospodarcze. Na pierwszym piętrze znajdowało się mieszkanie regensa, biblioteka, pokój do nauki oraz infirmeria. Na drugim piętrze była kaplica, sale wykładowe oraz mieszkania dla dwóch wykładowców. Trzecie piętro było przeznaczone dla studentów. Do kamienicy należały też zabudowania gospodarcze z tyłu budynku oraz ogród położony za murami miejskimi. W 1594 roku regens wykupił domek w tym ogrodzie z przeznaczeniem na schronisko, gdyby w mieście wybuchła epidemia. Królowa szwedzka, Katarzyna Jagiellonka, w testamencie zapisała alumnatowi w Braniewie 10000 talarów. Za oprocentowanie od tej sumy miało być utrzymywanych pięciu alumnów szwedzkiego pochodzenia.
Do 1626 roku alumni nie musieli chodzić w sutannach ani składać deklaracji przyjęcia święceń kapłańskich. Zamierzano w ten sposób przyciągnąć do alumnatu jak najwięcej studentów i rekatolizować kraje skandynawskie poprzez wykształcone osoby świeckie. W 1626 roku Stolica Apostolska wprowadziła jednak obowiązek składania przysięgi przyjęcia święceń po ukończeniu nauki. W tymże dekrecie wprowadzono też trzyletni zakaz wstępowania absolwentom uczelni do zakonu, gdyż wcześniej część absolwentów decydowała się wstąpić do jezuitów. W 1674 Kongregacja Rozkrzewiania Wiary wprowadziła dodatkowo obowiązkowe dla wszystkich wykłady z filozofii, teologii, języka hebrajskiego i greckiego. Decyzja ta spowodowała, że profil uczelni upodobnił się do seminarium diecezjalnego.
Kasata zakonów jezuitów przez papieża Klemensa XIV pod naciskiem królów Hiszpanii, Portugalii i Francji w 1773 roku przyczyniła się również do likwidacji alumnatów papieskich. Na ziemiach polskich niektóre alumnaty przejęły seminaria diecezjalne (jak to w Braniewie), inne zgromadzenia zakonne (np. bazylianie) lub misjonarze, lecz i one też zostały później skasowane. Alumnat papieski w Braniewie istniał przez 220 lat, chociaż podczas okupacji szwedzkiej miasta, w latach 1626–1635, działał w Pułtusku. We wrześniu 1798 roku ostatni alumni opuścili uczelnię, a budynek Kamiennego Domu w 1800 przejęło seminarium diecezjalne, które mieściło się w nim do czasu wybudowania nowego gmachu w Braniewie w 1932 roku.
Dzięki metryce alumnów Alumnatu sporządzonej przez Georga Luhra wiadomo, że w uczelni studiowało przez cały okres istnienia szkoły 1580 osób, wśród nich byli m.in. Szwedzi, Norwegowie, Duńczycy, Szkoci, Ukraińcy i Rosjanie.

</doc>
<doc id="4689840" url="https://pl.wikipedia.org/wiki?curid=4689840" title="Ostatni Mohikan">
Ostatni Mohikan



</doc>
<doc id="4689846" url="https://pl.wikipedia.org/wiki?curid=4689846" title="Polsko-Dominikańska Izba Gospodarcza">
Polsko-Dominikańska Izba Gospodarcza

Polsko-Dominikańska Izba Gospodarcza (his. "Cámara de Comercio Polaco-Dominicana"), jest organizacją dwustronną samorządu gospodarczego, działającą na podstawie Ustawy z dnia 30 maja 1989 roku o izbach gospodarczych (Dz. U. 1989 Nr 35 poz. 195, t.j. Dz. U. z 2019 r. poz. 579, ze zm.), oraz innych przepisów prawa i jego Statutu. Izba została powołana z inicjatywy Krajowej Izby Gospodarczej na podstawie art. 121 ust. 1 Ustawy o izbach gospodarczych.
Izba jest zarejestrowana pod numerem KRS 0000815842 w Krajowym Rejestrze Sądowym prowadzonym przez Sąd Rejonowy dla m.st. Warszawy, XII Wydział Gospodarczy Krajowego Rejestru Sądowego, posiada numer NIP 5252809382 i REGON 38506322600000.
W 2020 powołano oddział Izby w Dominikanie.
Cele i zadania Izby.
Celem Izby jest wspomaganie, promowanie i koordynowanie rozwoju stosunków gospodarczych i handlowych pomiędzy Rzecząpospolitą Polską a Republiką Dominikańską, a także ochrona i popieranie polskich interesów gospodarczych w Republice Dominikańskiej i dominikańskich interesów gospodarczych w Rzeczypospolitej Polskiej, wspieranie rozwoju przedsiębiorczości oraz podtrzymywanie i upowszechnianie polskich i dominikańskich tradycji narodowych
Siedziba i Biuro Izby.
Siedziba Izby mieści się aktualnie przy ul. Trębacka 4 w Warszawie (2019-), od 2021 w al. Jana Pawła II 23.
Propolski samorząd gospodarczy w Dominikanie.
W 2020 będzie powołana Polsko-Dominikańska Izba Gospodarcza w Dominikanie ("Cámara de Comercio Polaco-Dominicana") z siedzibą w Santo Domingo.

</doc>
<doc id="4689849" url="https://pl.wikipedia.org/wiki?curid=4689849" title="Mistrzostwa NCAA Division III w Zapasach w 2018">
Mistrzostwa NCAA Division III w Zapasach w 2018

Mistrzostwa NCAA Division III w zapasach w 2018 roku rozegrane zostały w Cleveland w dniach 9 – 10 marca. Zawody odbyły się w Public Hall. 
Punkty zdobyło 51 drużyn.

</doc>
<doc id="4689850" url="https://pl.wikipedia.org/wiki?curid=4689850" title="Synogarlica mała">
Synogarlica mała

Synogarlica mała ("Streptopelia tranquebarica") – gatunek ptaka z rodziny gołębiowatych (Columbidae). Występuje na Półwyspie Indyjskim i w Azji Południowo-Wschodniej. Nie jest zagrożony wyginięciem.
Taksonomia.
Po raz pierwszy gatunek opisał Johann Hermann w "Observationes Zoologicae", wydanym w 1804 (po śmierci autora). Holotyp pochodził z Tarangambadi (ówcześnie duńskiej kolonii znanej jako Tranguebar). Autor nadał nowemu gatunkowi nazwę "Columba tranquebarica". Obecnie (2019) Międzynarodowy Komitet Ornitologiczny (IOC) umieszcza synogarlicę małą w rodzaju "Streptopelia". Choć dawniej uznawano ją za bliżej spokrewnioną z sierpówkami ("S. decaocto"), wyniki badań genetycznych wskazują na bliższe pokrewieństwo z synogarlicą wyspową ("S. bitorquata"), z którą tworzy klad bazalny obejmujący również turkawkę wschodnią ("S. orientalis"), zwyczajną ("S. turtur") i różowobrzuchą ("S. hypopyrrha"). Odrębność tych dwóch gatunków względem całej grupy synogarlic z półobrożą na szyi, choć zaskakująca ze względu na ich wygląd – synogarlice małe i wyspowe mają właśnie półobroże, nie plamy jak turkawki – oprócz genetyki znajduje również potwierdzenie w różnicach w głosie. U synogarlic małych i wyspowych brakuje – podobnie jak u wspomnianych turkawek – jednego z głosów, który występuje u innych synogarlic.
IOC wyróżnia 2 podgatunki, podobnie jak autorzy HBW. Oprócz podgatunku nominatywnego wyróżniany jest również "S. t. humilis", opisany przez Temmincka w 1824 pod nazwą "Columba humilis". Do opisu dołączone były dwie tablice barwne opatrzone numerami 258 i 259, przedstawiające odpowiednio samca i samicę. Osobniki ze wschodnich Himalajów bywały dawniej wydzielane do "S. t. murmensis" (Hartert, 1920). W 1898 synogarlica mała została wskazana jako gatunek typowy dla nowo opisanego przez Oatesa rodzaju "Oenopopelia", współcześnie nieuznawanego.
Podgatunki i zasięg występowania.
Według szacunków BirdLife International zasięg występowania synogarlicy małej zajmuje około 19 mln km². IOC wyróżnia następujące podgatunki:
Synogarlice małe występują również w kontynentalnej części Malezji, na Celebesie ("S. t. humilis") i na Jawie, gdzie prawdopodobnie zostały introdukowane. W latach 40. XX wieku wprowadzono je również na Singapur.
Wędrujące lub zabłąkane osobniki odnotowywano w Libanie, Zjednoczonych Emiratach Arabskich, Omanie (4 stwierdzenia do końca 2018 roku, według innego źródła – 5), Iranie, Afganistanie, Rosji (wschodnia Syberia), północnych Chinach (południowa prowincja Heilongjiang), Sri Lance i południowej Japonii. Przedstawiciele "S. t. humilis" pojawiają się w południowej Japonii zimą, od października do marca, lecz przygodnie mogą pojawiać się w innych częściach kraju cały rok. Zimą synogarlice małe regularnie zalatują do Hongkongu. W Bhutanie to nieczęste ptaki osiadłe, występują na wzgórzach w środkowej i wschodniej części kraju; nie są notowane każdego roku.
Morfologia.
Długość ciała wynosi 20,5–23 cm. Masa ciała dla 21 osobników z Tajwanu, płeć nieokreślona: średnio 101,5 g, odchylenie standardowe: 31,2 g; dla 13 samców z Indii i Chin: średnio 103 g, od 80 do 144 g. Synogarlice małe są najmniejszymi przedstawicielami "Streptopelia". Dalszy opis dotyczy osobników podgatunku nominatywnego. Przedstawiciele "S. t. humilis" wyróżniają się nieco większymi rozmiarami ciała, większym nasyceniem barw w upierzeniu i jego ogólnie ciemniejszą kolorystyką, co szczególnie dobrze widoczne jest na spodzie skrzydła – ma ciemną, niebieskoszarą barwę, nie zaś jasnoszarą i białą na wewnętrznych pokrywach.
U samca czoło, kark i pokrywy uszne są szare, w ciepłym odcieniu. Zwykle tył szyi okala szeroka czarna półobroża. Płaszcz, pokrywy skrzydłowe i lotki III rzędu mają intensywnie winnoczerwony kolor. Skrzydełko, pokrywy lotek I rzędu i lotki czarniawobrązowe. Obszar od grzbietu do pokryw nadogonowych ciemny, niebieskoszary. Środkowe sterówki szare (podobnie jak kuper), pozostałe czarniawe z białą (trzy najbardziej zewnętrzne sterówki) lub szarą (pozostałe) zewnętrzną połową. Biała barwa brody płynnie przechodzi w jasny róż gardła i dalej w winnoróżowy kolor piersi i brzucha. Pokrywy podogonowe białe, te najbardziej zewnętrzne z czarnymi nasadami (zwłaszcza na chorągiewkach wewnętrznych). Spód skrzydła jasnoszary (bardziej wewnętrzne pokrywy białe). Tęczówka ma barwę od brązowej do ciemnobrązowej, prawie czarnej. Dziób czarny z bardziej szarą nasadą i woskówką. Nogi barwy od czerwonej lub magenta do ciemnoczerwonej lub czarnej.
Dymorfizm płciowy nie przejawia się w wymiarach. Samice cechuje ziemistobrązowy wierzch ciała z jasnym, bardziej szarym czołem. Z tyłu szyi występuje taka sama półobroża jak u samców. Mają ciemniejsze brązowe lotki oraz bardziej szary grzbiet i kuper. Wyróżniają się również upierzeniem spodu ciała. Broda i gardło są jasne, płowoszare, pierś za to szarobrązowa (podobnie jak brzuch), a pokrywy podogonowe białe. Osobniki młodociane są podobne do samic, jednak nie mają czarnej półobroży, a na większości piór okrywowych i pokryw skrzydłowych można dostrzec jasnopłowe krawędzie. Ponadto pokrywy pierwszorzędowe mają szerokie kasztanowe końcówki.
Ekologia i zachowanie.
Środowiskiem życia synogarlic małych są otwarte tereny z drzewami, krzewami i suchymi zadrzewieniami, również nadbrzeżnymi. Ptaki te rzadko pojawiają się w pobliżu siedlisk ludzkich, inaczej niż inne azjatyckie synogarlice. Na Filipinach występują w pobliżu terenów rolniczych, wsi oraz na namorzynach. W Nepalu najczęściej odnotowywane są od 75 do 300 m n.p.m., rzadko do 1370 m n.p.m., w Bhutanie – do 400 m n.p.m. W Azji Południowo-Wschodniej występują poniżej 1200 m n.p.m., w Bengalu Zachodnim i Asamie – 1300 m n.p.m. Synogarlice małe latem zapuszczają się na teren Himalajów, lecz poniżej 800 m n.p.m. W całym zasięgu są to raczej ptaki nizinne. Populacje z północnych rubieży zasięgu występowania są wędrowne, większość osobników na zimę migruje do południowej Azji.
Synogarlice małe żywią się nasionami traw, roślin zielnych i zbóż, w tym ryżu i kukurydzy, oraz pąkami i młodymi liśćmi. Większość pożywienia pobierają z ziemi. Zwykle pojawiają się w parach lub trójkach, jednak w miejscach obfitujących w pokarm mogą łączyć się w stada liczące około 50 lub więcej osobników. Często dołączają wtedy do sierpówek i synogarlic senegalskich ("S. senegalensis").
Lęgi.
Osobniki z południowych części zasięgu gniazdują, gdy pożywienia jest pod dostatkiem. W północnych częściach zasięgu okres lęgowy rozpoczyna się wraz z latem. W północnych Indiach lęgi trwają od kwietnia do września (podobnie jak w położonych w strefie umiarkowanej rejonach Chin), w pozostałych częściach kraju zwykle mogą odbywać się o każdej porze roku. Na Filipinach okres lęgowy rozpoczyna się w lutym i kończy w czerwcu, a na Andamanach – jak wskazują daty jaj zebranych tam przez Osmastona – trwa od lutego do kwietnia. Gniazdo ma formę płaskiej lub nieznacznie wgłębionej platformy. Budulec stanowią gałęzie i łodygi traw. Zwykle gniazdo umieszczone jest od 3 do 8 m nad ziemią, wyżej niż u innych synogarlic, często blisko końca porośniętej liśćmi gałęzi. W zniesieniu znajdują się zwykle 2, rzadko 3 jaja o kremowobiałej skorupce. Obydwa ptaki z pary biorą udział w budowie gniazda, wysiadywaniu i opiece nad młodymi. Wymiary średnie dla 4 jaj: 25,9 na 19,9 mm. Okres inkubacji nieznany.
Status i zagrożenia.
IUCN uznaje synogarlicę małą za gatunek najmniejszej troski (LC, "Least Concern") nieprzerwanie od 1988 roku (stan w 2020). BirdLife International uznaje trend liczebności populacji za spadkowy. W 2015 w Chinach w lokalnej klasyfikacji synogarlica mała została uznana za gatunek najmniejszej troski (LC). W większej części zasięgu ptaki te uchodzą za pospolite po bardzo liczne (oryg. "common to abundant").

</doc>
<doc id="4689853" url="https://pl.wikipedia.org/wiki?curid=4689853" title="Jerzy Górzyński">
Jerzy Górzyński



</doc>
<doc id="4689856" url="https://pl.wikipedia.org/wiki?curid=4689856" title="Mistrzostwa NCAA Division III w Zapasach w 2019">
Mistrzostwa NCAA Division III w Zapasach w 2019

Mistrzostwa NCAA Division III w zapasach w 2019 roku rozegrane zostały w Roanoke w dniach 8 – 9 marca. Zawody odbyły się w Berglund Center. Gospodarzem zawodów był Ferrum College.
Punkty zdobyły 54 drużyny.

</doc>
<doc id="4689862" url="https://pl.wikipedia.org/wiki?curid=4689862" title="Szczelina (wspinaczka)">
Szczelina (wspinaczka)

Szczelina – w taternictwie i w ogóle we wspinaczce skalnej jest to pęknięcie w skale definiowane na kilka sposobów:

</doc>
<doc id="4689863" url="https://pl.wikipedia.org/wiki?curid=4689863" title="Scaptia beyonceae">
Scaptia beyonceae

Scaptia beyonceae – gatunek owada z rodziny bąkowatych (Tabanidae), znaleziony w północno-wschodniej części australijskiego stanu Queensland. Został opisany w 2011 roku. Gatunek uchodzi za bardzo rzadki i jak dotąd znaleziono tylko trzy osobniki.
Pochodzenie nazwy.
Nazwa pochodzi od imienia amerykańskiej piosenkarki, Beyoncé.

</doc>
<doc id="4689864" url="https://pl.wikipedia.org/wiki?curid=4689864" title="Żebro naciekowe">
Żebro naciekowe

Żebro naciekowe – rodzaj nacieku jaskiniowego zaliczany do grupy nacieków miękkich. Jest to powstały w wyniku procesów krasowych podłużny grzbiet o obłych lub kanciastych kształtach, oddzielający sąsiednie żłobki krasowe. Licznie występujące obok siebie równoległe żebra i żłobki krasowe tworzą strukturę podobną do blachy falistej.
Żebra naciekowe powstają w jaskiniach w wyniku krystalizacji soli zawartych w wodzie (głównie węglanu wapnia). Podobną formą do żeber naciekowych są występujące na powierzchni skał żebra krasowe. Powstają one jednak w wyniku zupełnie innych procesów – w wyniku działania wód opadowych. Obydwie struktury obejmowane są czasami wspólną nazwą – żebro krasowe, dobrze jednak dla ich rozróżnienia używać nazwy żebra naciekowe dla struktur powstających w jaskiniach .

</doc>
<doc id="4689866" url="https://pl.wikipedia.org/wiki?curid=4689866" title="Grecco">
Grecco

Grecco – miasto w Urugwaju, w departamencie Río Negro.

</doc>
<doc id="4689867" url="https://pl.wikipedia.org/wiki?curid=4689867" title="Gregorio Aznárez">
Gregorio Aznárez

Gregorio Aznárez – miasto w Urugwaju, w departamencie Maldonado.

</doc>
<doc id="4689868" url="https://pl.wikipedia.org/wiki?curid=4689868" title="Miracrustacea">
Miracrustacea

Miracrustacea – hipotetyczny klad stawonogów obejmujący podkowiastogłowe, łopatonogi i sześcionogi (w tym owady).
W wynikach molekularnej analizy filogenetycznej Regiera i innych z 2010 roku podkowiastogłowe utworzyły z łopatonogami klad Xenocarida, który z kolei zajął siostrzaną pozycję względem sześcionogów. Klad obejmujący Xenocarida i sześcionogi autorzy nazwali Miracrustacea. Znalazł się on wśród Altocrustacea jako grupa siostrzana dla rozpoznanego w tejże analizie kladu Vericrustacea.
Późniejsze molekularne oraz molekularno-morfologiczne analizy filogenetyczne nie potwierdziły monofiletyzmu Miracrustacea. Klad taki nie został rozpoznany w wynikach: Oakleya i innych z 2013, Rota-Stabelliego i innych z 2013, Schwentnera i innych z 2017, Schwentnera i innych z 2018 ani Lozano-Fernandeza i innych z 2019. W nowszych analizach najczęstszą alternatywą jest klad Allotriocarida, obejmujący podkowiastogłowe, skrzelonogi, łopatonogi i sześcionogi (te dwie ostatnie grupy zwykle tworzą klad Labiocarida).
Najstarsze skamieniałości podkowiastogłowych należą do furongiańskiego rodzaju "Dala", a najstarsze skamieniałości łopatonogów do karbońskich "Tesnusocaris goldichi" i "Cryptocaris hootchi" z wymarłego rzędu Enantiopoda. Najstarszą skamieniałością sześcionogów jest ta należąca do wczesnodewońskiego skoczogonka "Rhyniella praecursor".

</doc>
<doc id="4689869" url="https://pl.wikipedia.org/wiki?curid=4689869" title="Isidoro Noblía">
Isidoro Noblía

Isidoro Noblía – miasto w Urugwaju, w departamencie Cerro Largo.

</doc>
<doc id="4689870" url="https://pl.wikipedia.org/wiki?curid=4689870" title="Ismael Cortinas">
Ismael Cortinas

Ismael Cortinas – miasto w Urugwaju, w departamencie Flores.

</doc>
<doc id="4689871" url="https://pl.wikipedia.org/wiki?curid=4689871" title="Elżbieta Wtorkowska">
Elżbieta Wtorkowska

Elżbieta Wtorkowska (ur. 3 czerwca 1958 w Poznaniu) – polska dyrygentka, profesor sztuk muzycznych, rektor Akademii Muzycznej w Bydgoszczy (2020–2024).
Praca naukowa.
W 1981 ukończyła studia w zakresie wychowania muzycznego w Państwowej Wyższej Szkole Muzycznej w Poznaniu, 17 stycznia 1996 obroniła pracę doktorską, 6 grudnia 2002 habilitowała się na podstawie dorobku naukowego i pracy. 19 stycznia 2011 nadano jej tytuł profesora sztuk muzycznych.
Została zatrudniona na stanowisku profesora nadzwyczajnego w Katedrze Chóralistyki i Edukacji Muzycznej na Wydziale Dyrygentury, Jazzu i Edukacji Muzycznej Akademii Muzycznej im. Feliksa Nowowiejskiego w Bydgoszczy.
Objęła funkcję profesora zwyczajnego w Katedrze Muzyki Kościelnej na Wydziale Dyrygentury, Jazzu i Edukacji Muzycznej Akademii Muzycznej im. Feliksa Nowowiejskiego w Bydgoszczy, oraz w Instytucie Społecznym i Artystycznym Państwowej Wyższej Szkoły Zawodowej im. Jana Grodka w Sanoku.
Była kierownikiem Katedry Muzyki Kościelnej, a także dziekanem na Wydziale Dyrygentury, Jazzu i Edukacji Muzycznej Akademii Muzycznej im. Feliksa Nowowiejskiego w Bydgoszczy. Jest założycielką Chóru Dziewczęcego „Canzona” i żeńskiego Chóru „Canzona-Absolwent” w Murowanej Goślinie. Jest też konsultantem wokalnym Chóru „Opera Nova” w Bydgoszczy. Prowadzi seminaria i warsztaty chóralne w Polsce i za granicą.
Wykładowca i kierownik naukowy na Podyplomowych Studiach Chórmistrzostwa i Emisji Głosu. Jest także wykładowcą Państwowej Wyższej Szkoły Zawodowej w Sanoku.
2 kwietnia 2020 została wybrana na stanowisko rektora Akademii Muzycznej w Bydgoszczy na lata 2020–2024.

</doc>
<doc id="4689872" url="https://pl.wikipedia.org/wiki?curid=4689872" title="Ituzaingó (Urugwaj)">
Ituzaingó (Urugwaj)

Ituzaingó – miasto w Urugwaju, w departamencie San José.

</doc>
<doc id="4689876" url="https://pl.wikipedia.org/wiki?curid=4689876" title="Short track na Zimowych Światowych Wojskowych Igrzyskach Sportowych 2010 – 500 m mężczyzn">
Short track na Zimowych Światowych Wojskowych Igrzyskach Sportowych 2010 – 500 m mężczyzn

Bieg na 500 m mężczyzn na 1. Zimowych Światowych Wojskowych Igrzyskach Sportowych – jedna z zimowych konkurencji rozgrywana podczas igrzysk wojskowych w ramach short tracku, która odbyła się w dniu 23 marca 2010 w hali w Courmayeur położonego w regionie Dolina Aosty we Włoszech.
Terminarz.
Konkurencja rozpoczęła się eliminacjami w dniu 23 marca o godzinie 10:00 "(czasu miejscowego)".
Uczestnicy.
Do zawodów zgłoszonych zostało 12 zawodników "(reprezentujących 6 kraje)", a spośród nich najlepszy okazał się Chińczyk Nie Xin .
Wyniki.
Eliminacje.
Awans do półfinałów: dwóch najlepszych z każdego biegu eliminacyjnego (Q) oraz 2 z najlepszymi czasami wśród przegranych (q).

</doc>
<doc id="4689877" url="https://pl.wikipedia.org/wiki?curid=4689877" title="Dyskonto (finanse)">
Dyskonto (finanse)

Dyskonto – metoda obliczania wartości obecnej kapitału na podstawie jego oczekiwanej wartości przyszłej. Dyskontowanie polega na pomniejszaniu wartości przyszłej kapitału o kwotę zwaną kwotą dyskonta, reprezentującą zmianę wartości pieniądza w czasie. Stopę procentową używaną do obliczania kwoty dyskonta określa się mianem stopy dyskontowej.

</doc>
<doc id="4689879" url="https://pl.wikipedia.org/wiki?curid=4689879" title="Skorupa naciekowa">
Skorupa naciekowa

Skorupa naciekowa, tarcza naciekowa, pierścień naciekowy – naciek jaskiniowy zaliczany do grupy nacieków twardych grawitacyjnych. Ma postać skorupy pokrywającej ściany lub dno jaskini. Powstaje wskutek parowania wody. Największe stężenie roztworu soli (głównie węglanu wapnia) jest na powierzchni roztworu. Wytrącanie się soli następuje wokół różnego rodzaju wzniesień skały i istniejących nacieków wskutek zmiany stosunków wodnych w jaskini, która np. znalazła się częściowo pod wodą. Skorupa naciekowa może mieć kształt kolisty (tarcza naciekowa), pierścieniowaty (pierścień naciekowy), lub nieregularny.
Zobacz też.
Inne formy nacieków grawitacyjnych: draperia naciekowa, kaskada naciekowa, naciek koralowy, misa martwicowa, perły jaskiniowe, pizolity, polewa naciekowa, stalaktyt, stalagmit, stalagnat. 

</doc>
<doc id="4689880" url="https://pl.wikipedia.org/wiki?curid=4689880" title="Tarcza naciekowa">
Tarcza naciekowa



</doc>
<doc id="4689881" url="https://pl.wikipedia.org/wiki?curid=4689881" title="Pierścień naciekowy">
Pierścień naciekowy



</doc>
<doc id="4689882" url="https://pl.wikipedia.org/wiki?curid=4689882" title="Vericrustacea">
Vericrustacea

Vericrustacea – hipotetyczny klad stawonogów obejmujący skrzelonogi, widłonogi, pancerzowce i Thecostraca.
W wynikach molekularnej analizy filogenetycznej Regiera i innych z 2010 roku pancerzowce i Thecostraca utworzyły klad Communostraca, który z zajął siostrzaną pozycję względem widłonogów, tworząc z nimi większy klad Multicrustacea. Siostrzaną pozycję do Multicrustacea zajęły skrzelonogi – tworzony przez te dwie grupy klad autorzy nazwali Vericrustacea. Znalazł się on wśród Altocrustacea jako grupa siostrzana dla rozpoznanego w tejże analizie kladu Miracrustacea.
Późniejsze molekularne oraz molekularno-morfologiczne analizy filogenetyczne nie potwierdziły monofiletyzmu Vericrustacea. Klad taki nie został rozpoznany w wynikach: Oakley’a i innych z 2013, Rota-Stabelliego i innych z 2013, Schwentnera i innych z 2017, Schwentnera i innych z 2018 ani Lozano-Fernandeza i innych z 2019. W nowszych analizach najczęstszą alternatywą jest umieszczanie skrzelonogów wraz z podkowiastogłowymi, łopatonogami i sześcionogami w kladzie Allotriocarida (łopatonogi i sześcionogi zwykle tworzą w jego obrębie klad Labiocarida). Natomiast widłonogi, pancerzowce i Thecostraca pozostają w kladzie Multicrustacea.

</doc>
<doc id="4689884" url="https://pl.wikipedia.org/wiki?curid=4689884" title="Patrycja Wojciechowska">
Patrycja Wojciechowska

Patrycja Wojciechowska – polska inżynier, ekonomistka, dr hab. nauk ekonomicznych, adiunkt Instytutu Nauk o Jakości Uniwersytetu Ekonomicznego w Poznaniu.
Praca naukowa.
W 2001 uzyskała tytuł magistra w Akademii Ekonomicznej w Poznaniu, 16 maja 2005 obroniła pracę doktorską "Wpływ modyfikacji nanokompozytów na bazie pochodnych celulozy na ich właściwości użytkowe", 15 czerwca 2018 habilitowała się na podstawie dorobku naukowego i pracy zatytułowanej "Materiały hybrydowe w innowacjach opakowaniowych".
Objęła funkcję adiunkta w Instytucie Nauk o Jakości na Uniwersytecie Ekonomicznym w Poznaniu.

</doc>
<doc id="4689888" url="https://pl.wikipedia.org/wiki?curid=4689888" title="Wodospad naciekowy">
Wodospad naciekowy



</doc>
<doc id="4689892" url="https://pl.wikipedia.org/wiki?curid=4689892" title="Andrzej Gembicki (zm. 1654)">
Andrzej Gembicki (zm. 1654)



</doc>
<doc id="4689893" url="https://pl.wikipedia.org/wiki?curid=4689893" title="Musa Kazanow">
Musa Kazanow

Musa Iliev Kazanov (ur. 27 listopada 1936) – bułgarski zapaśnik walczący w stylu wolnym. Olimpijczyk z Rzymu 1960, gdzie zajął jedenaste miejsce w kategorii do 73 kg.

</doc>
<doc id="4689894" url="https://pl.wikipedia.org/wiki?curid=4689894" title="Naciek koralowy">
Naciek koralowy

Naciek koralowy – naciek jaskiniowy zaliczany do grupy nacieków twardych grawitacyjnych. Powstaje, gdy rozpuszczony w wodzie węglan wapnia wytrąca się na korzeniach roślin, które czasami przebijają się do jaskini zwieszając się z jej stropu lub ścian. Powstający na nich naciek koralowy ma postać mniej lub bardziej kulistą i często zabarwiony jest na różne odcienie barwy rudawo-brązowej. Zabarwienie to pochodzi od soli żelaza.
Nacieki koralowe są rzadką formą nacieków. W Polsce występowały np. w Jaskini Koralowej na wzniesieniu Pustelnica w Sokolich Górach na Wyżynie Częstochowskiej. Uległy jednak zniszczeniu.
Naciek koralowy jest jedną z form występujących w jaskiniach koraloidów.
Zobacz też.
Inne formy nacieków grawitacyjnych: draperia naciekowa, kaskada naciekowa, kaskada naciekowa, misa martwicowa, perły jaskiniowe, pizolity, polewa naciekowa, stalaktyt, stalagmit, stalagnat. 

</doc>
<doc id="4689897" url="https://pl.wikipedia.org/wiki?curid=4689897" title="Hemiphractus">
Hemiphractus

Hemiphractus – rodzaj płaza bezogonowego z podrodziny Hemiphractinae w rodzinie Hemiphractidae. 
Zasięg występowania.
Rodzaj obejmuje gatunki występujące w Panamie; w regionie od wybrzeża Oceany Spokojnego do stoków Andów w Kolumbii i północno-zachodnim Ekwadorze; w górnym dorzeczu Amazonki i amazońskich stokach oraz w Andach w Brazylii, Kolumbii, Ekwadorze, Peru i Boliwii.
Systematyka.
Podział systematyczny.
Do rodzaju należą następujące gatunki:

</doc>
<doc id="4689898" url="https://pl.wikipedia.org/wiki?curid=4689898" title="Wyłczo Kostow">
Wyłczo Kostow

Wyłczo Kostow (ur. 14 listopada 1936) – bułgarski zapaśnik walczący w stylu wolnym. Olimpijczyk z Rzymu 1960, gdzie zajął trzynaste miejsce w kategorii do 87 kg.
Wicemistrz świata w 1963; czwarty w 1966 roku.

</doc>
<doc id="4689899" url="https://pl.wikipedia.org/wiki?curid=4689899" title="Communostraca">
Communostraca

Communostraca – hipotetyczny klad stawonogów obejmujący pancerzowce, Thecostraca i Tantulocarida.
Pancerzowce zajęły siostrzaną pozycję względem Thecostraca i Tantulocarida w wynikach molekularnych analiz filogenetycznych Regiera i innych z 2005, Regiera i innych z 2010, Rota-Stabelliego i innych z 2013 oraz w dwóch z czterech kladogramów uzyskanych w analizie von Reumonta i innych z 2012. Nazwę Communostraca dla kladu obejmującego pancerzowce, Thecostraca i Tantulocarida wprowadzili Regier i współpracownicy w pracy z 2010. W wynikach analiz Regiera i innych z 2005, Regiera i innych z 2010 oraz wspomnianych dwóch kladogramach uzyskanych przez von Reumonta i innych w 2012 grupą siostrzaną dla Communostraca były widłonogi, z którymi tworzyły one klad Multicrustacea. W analizie Rota-Stabelliego i innych z 2013 siostrzane dla Communostraca były Oligostraca.
W nowszych analizach filogenetycznych częściej pojawia się jednak alternatywy układ, w którym Thecostraca i Tantulocarida tworzą z widłonogami klad zwany Hexanauplia i dopiero tenże klad zajmuje pozycję siostrzaną względem pancerzowców. Takie wyniki zostały uzyskane w dwóch pozostałych kladogramach von Reumonta i innych z 2012 oraz w analizach: Oakleya i innych z 2013, Schwentnera i innych z 2017 i Lozano-Fernandeza i innych z 2019. Hexanuaplia są powszechniej akceptowane. Użyte zostały w randze gromady w układach systematycznych stosowanych m.in. przez "Catalogue of Life" oraz "World Register of Marine Species".

</doc>
<doc id="4689900" url="https://pl.wikipedia.org/wiki?curid=4689900" title="Chung Shin-cho">
Chung Shin-cho

Chung Shin-cho (Hanja: 정신조; (Hangul: 송순천, Hanja: 鄭申朝) (ur. 6 stycznia 1940) – południowokoreański bokser kategorii koguciej. Jest srebrnym medalistą letnich igrzysk olimpijskich w Tokio (1964).
Bibliografia.
 

</doc>
<doc id="4689901" url="https://pl.wikipedia.org/wiki?curid=4689901" title="Joaquín Suárez">
Joaquín Suárez

Joaquín Suárez – miasto w Urugwaju, w departamencie Canelones.

</doc>
<doc id="4689902" url="https://pl.wikipedia.org/wiki?curid=4689902" title="Koraloid">
Koraloid

Koraloidy – ogólna nazwa spotykanych w jaskiniach utworów o kształtach nodularnych, kulistych lub koralopodobnych. Mogą być zbudowane z kalcytu, gipsu, opalu, kwarcu, ale także z także z lawy.
Koraloidy (z wyjątkiem koraloidów lawowych) powstają wskutek wykrystalizowania soli z roztworu wody. Należą do nich: nacieki koralowe, stalaktyty koralowe, stalaktyty kuliste, koralowe stalagmity i stalagnaty, korale naciekowe i różne inne koralowate formy.

</doc>
<doc id="4689904" url="https://pl.wikipedia.org/wiki?curid=4689904" title="José Batlle y Ordóñez (miasto)">
José Batlle y Ordóñez (miasto)

José Batlle y Ordóñez – miasto w Urugwaju, w departamencie Lavalleja.

</doc>
<doc id="4689905" url="https://pl.wikipedia.org/wiki?curid=4689905" title="Petko Dermendżiew">
Petko Dermendżiew

Petko Dermendżiew (ur. 13 lutego 1936) – bułgarski zapaśnik walczący w stylu wolnym. Olimpijczyk z Tokio 1964, gdzie zajął czwarte miejsce w kategorii do 78 kg.
Wicemistrz świata w 1962 i 1963 roku.

</doc>
<doc id="4689906" url="https://pl.wikipedia.org/wiki?curid=4689906" title="José Enrique Rodó (miasto)">
José Enrique Rodó (miasto)

José Enrique Rodó – miasto w Urugwaju, w departamencie Soriano.

</doc>
<doc id="4689908" url="https://pl.wikipedia.org/wiki?curid=4689908" title="Stefania (rodzaj)">
Stefania (rodzaj)

Stefania – rodzaj płaza bezogonowego z podrodziny Hemiphractinae w rodzinie Hemiphractidae. 
Zasięg występowania.
Rodzaj obejmuje gatunki występujące na wyżynach Wyżyny Gujańskiej w Wenezueli, Gujanie i Brazylii.
Systematyka.
Etymologia.
"Stefania": Luis Stefani Raffucci (1901–1971), portorykański inżynier, wieloletni kanclerz Recinto Universitario de Mayagüez.
Podział systematyczny.
Do rodzaju należą następujące gatunki:

</doc>
<doc id="4689910" url="https://pl.wikipedia.org/wiki?curid=4689910" title="Juanicó">
Juanicó

Juanicó – miasto w Urugwaju, w departamencie Canelones.

</doc>
<doc id="4689912" url="https://pl.wikipedia.org/wiki?curid=4689912" title="Juan Soler (Urugwaj)">
Juan Soler (Urugwaj)

Juan Soler – miasto w Urugwaju, w departamencie San José.

</doc>
<doc id="4689913" url="https://pl.wikipedia.org/wiki?curid=4689913" title="La Aguada y Costa Azul">
La Aguada y Costa Azul

La Aguada y Costa Azul – miasto w Urugwaju, w departamencie Rocha.

</doc>
<doc id="4689914" url="https://pl.wikipedia.org/wiki?curid=4689914" title="Downarowicz (herb szlachecki)">
Downarowicz (herb szlachecki)

Downarowicz – polski herb szlachecki, odmiana herbu Przyjaciel.
Opis herbu.
W polu czerwonem serce – dwoma mieczami na dól ostrzami ukośne na krzyż przebite. Nad hełmem w koronie trzy pióra strusie.
Historia herbu.
Herb dawno znany w województwie Witebskiem.
Herbowni.
Jedna rodzina herbownych (herb własny): 
Downarowicz.
Przypisy.
 

</doc>
<doc id="4689915" url="https://pl.wikipedia.org/wiki?curid=4689915" title="La Coronilla">
La Coronilla

La Coronilla – miasto w Urugwaju, w departamencie Rocha.

</doc>
<doc id="4689916" url="https://pl.wikipedia.org/wiki?curid=4689916" title="Emir Azemović">
Emir Azemović

Emir Azemović (ur. 6 stycznia 1997 w Novim Pazarze) – czarnogórski piłkarz występujący na pozycji obrońcy w słoweńskim klubie NK Aluminij.
Kariera klubowa.
SL Benfica.
31 sierpnia 2015 trafił do juniorskiej drużyny Benfici, w której zadebiutował 21 października 2015 w meczu Ligi Młodzieżowej UEFA przeciwko Galatasaray SK U19 (1:11). W lipcu 2016 został przeniesiony do drużyny Benfica B, ale nie zadebiutował w oficjalnym meczu. W styczniu 2017 został wysłany na wypożyczenie.
AD Fafe.
5 stycznia został wypożyczony na pół roku do AD Fafe, w którym zadebiutował 7 maja 2017 w meczu Liga Pro przeciwko Gil Vicente FC (1:3). Po zakończeniu sezonu jego klub zajął 20. miejsce w tabeli i spadł do Segunda Divisão, a on wrócił do Benfici.
NK Domžale.
15 września 2017 przeszedł do NK Domžale, w którym zadebiutował 23 maja 2018 w meczu Prva Liga przeciwko NK Triglav Kranj (0:4).
FK Zemun.
14 lipca 2018 przeszedł do FK Zemun, w którym zadebiutował 12 sierpnia 2018 w meczu Super ligi przeciwko FK Partizan (0:1). Pierwszą bramkę w barwach klubu zdobył 1 maja 2019 w meczu ligowym przeciwko OFK Bačka (7:0).
Raków Częstochowa.
21 czerwca 2019 podpisał trzyletni kontrakt z Rakowem Częstochowa z opcją przedłużenia o kolejny sezon. W klubie zadebiutował 27 lipca 2019 w meczu Ekstraklasy przeciwko Jagiellonii Białystok (0:1).
NK Aluminij.
5 sierpnia 2020 podpisał kontrakt ze słoweńskim klubem NK Aluminij.
Kariera reprezentacyjna.
Czarnogóra U-21.
W 2017 otrzymał powołanie do reprezentacji Czarnogóry U-21, w której zadebiutował 6 czerwca 2017 w meczu towarzyskim przeciwko reprezentacji Ukrainy U-21 (2:1).
Życie prywatne.
Urodzony na terytorium Jugosławii, posiada również serbskie obywatelstwo.

</doc>
<doc id="4689920" url="https://pl.wikipedia.org/wiki?curid=4689920" title="Mładen Georgiew">
Mładen Georgiew

Mładen Georgiew Georgiew (ur. 16 października 1940) – bułgarski zapaśnik walczący w stylu wolnym. Olimpijczyk z Tokio 1964, gdzie zajął dziesiąte miejsce w kategorii do 57 kg.
Brązowy medalista mistrzostw świata w 1963. Wicemistrz Europy w 1967 roku.

</doc>
<doc id="4689921" url="https://pl.wikipedia.org/wiki?curid=4689921" title="La Cruz (Urugwaj)">
La Cruz (Urugwaj)

La Cruz – miasto w Urugwaju, w departamencie Florida.

</doc>
<doc id="4689927" url="https://pl.wikipedia.org/wiki?curid=4689927" title="La Floresta (Urugwaj)">
La Floresta (Urugwaj)

La Floresta – miasto w Urugwaju, w departamencie Canelones.

</doc>
<doc id="4689934" url="https://pl.wikipedia.org/wiki?curid=4689934" title="Opuszczona plebania">
Opuszczona plebania

Opuszczona plebania – obraz olejny polskiego malarza Adama Chmielowskiego z 1888 roku, znajdujący się w zbiorach Muzeum Narodowego w Warszawie.
Chmielowski namalował jesienny pejzaż w 1888 roku. Jest to jedno z ostatnich notowanych dzieł malarza, który w późniejszych latach poświęcił się pracy dla ubogich w Krakowie. Obraz przedstawia fragment wiejskiej drogi dochodzącej do zabudowań probostwa i kościoła lub kaplicy. Od strony zabudowań idzie osoba niosąca na plecach zebrane drewno na opał. Pejzaż jest rozświetlony jasnymi promieniami słońca. Obraz olejny o wymiarach 71 × 56,8 cm, sygnowany po lewej stronie u dołu: . Znajduje się w kolekcji dzieł sztuki polskiej do 1914 roku Muzeum Narodowego w Warszawie. Został przez muzeum zakupiony. Muzealny numer inwentarzowy: MP 5221 MNW.

</doc>
<doc id="4689935" url="https://pl.wikipedia.org/wiki?curid=4689935" title="La Paloma (Durazno)">
La Paloma (Durazno)

La Paloma – miasto w Urugwaju, w departamencie Durazno.

</doc>
<doc id="4689938" url="https://pl.wikipedia.org/wiki?curid=4689938" title="Stojko Małow">
Stojko Małow

Stojko Georgiew Małow (ur. 6 czerwca 1943) – bułgarski zapaśnik walczący w stylu wolnym. Olimpijczyk z Tokio 1964, gdzie zajął dwunaste miejsce w kategorii do 52 kg.
Brązowy medalista mistrzostw świata w 1963 roku.

</doc>
<doc id="4689940" url="https://pl.wikipedia.org/wiki?curid=4689940" title="La Paloma (Rocha)">
La Paloma (Rocha)

La Paloma – miasto w Urugwaju, w departamencie Rocha.

</doc>
<doc id="4689943" url="https://pl.wikipedia.org/wiki?curid=4689943" title="Stoyko Malov">
Stoyko Malov



</doc>
<doc id="4689948" url="https://pl.wikipedia.org/wiki?curid=4689948" title="Stoiczo Małow">
Stoiczo Małow



</doc>
<doc id="4689950" url="https://pl.wikipedia.org/wiki?curid=4689950" title="Mladen Georgiev">
Mladen Georgiev



</doc>
<doc id="4689952" url="https://pl.wikipedia.org/wiki?curid=4689952" title="Petko Dermendzhiev">
Petko Dermendzhiev



</doc>
<doc id="4689966" url="https://pl.wikipedia.org/wiki?curid=4689966" title="Multicrustacea">
Multicrustacea

Multicrustacea – nadgromada i klad stawonogów, tradycyjnie zaliczanych do skorupiaków, obejmujący: pancerzowce, widłonogi, Thecostraca i Tantulocarida.
Tworzenie przez pancerzowce, widłonogi, Thecostraca i Tantulocarida jest wykazywane przez większość współczesnych molekularnych analiz filogenetycznych. Jego monofiletyzm potwierdzają m.in. wyniki: Regiera i innych z 2005, Regiera i innych z 2010, von Reumonta i innych z 2012, Oakleya i innych z 2013, Schwentnera i innych z 2017, Schwentnera i innych z 2018 oraz Lozano-Fernandeza i innych z 2019. Nazwę Multicrustacea wprowadzili dla niego Regier i współpracownicy w pracy z 2010. Zastosowany został w randze nadgromady w systematyce używanej m.in. w "World Register of Marine Species". Najczęściej nowoczesne analizy jako grupę siostrzaną dla Multicrustacea wskazują Allotriocarida, z którymi tworzą one klad Altocrustacea. Takie wyniki uzyskali: von Reumont i inni w 2012, Oakley i inni w 2013, Schwentner i inni w 2017 oraz Lozano-Fernandez i inni w 2019. W wynikach Regiera i innych z 2010 Multicrustacea zajęły pozycję siostrzaną względem skrzelonogów, a w wynikach Rota-Stabelliego i innych z 2013 w ogóle nie zostały rozpoznane.
Według dwóch z czterech kladogramów uzyskanych przez von Reumonta i innych z 2012 oraz wyników Oakleya i innych z 2013, Schwentnera i innych z 2017 oraz Lozano-Fernandeza i innych z 2019 widłonogi, Thecostraca i Tantulocarida tworzą klad Hexanauplia siostrzany dla pancerzowców. Według wyników Regiera i innych z 2005, Regiera i innych z 2010, Rota-Stabelliego i innych z 2013 oraz w dwóch pozostałych kladogramów uzyskanych w analizie von Reumonta i innych z 2012 pancerzowce, Thecostraca i Tantulocarida tworzą klad Communostraca, siostrzany dla widłonogów.

</doc>
<doc id="4689975" url="https://pl.wikipedia.org/wiki?curid=4689975" title="Noc miodowa">
Noc miodowa

Noc miodowa (ang. "Honey Night", maced. "Медена ноќ") – macedońsko-słoweńsko-czeski film fabularny z 2015 roku w reżyserii Iwo Trajkowa.
Opis fabuły.
Akcja filmu rozgrywa się w Skopju, w latach 90. XX w. W czasie obchodów święta narodowego powstałego niedawno państwa macedońskiego wiceminister Nikola i jego żona Anna obchodzą rocznicę ślubu. Mąż zapomina o rocznicy, co wywołuje kłótnię domową. Ministerstwo, w którym pracuje znajduje się w centrum skandalu związanego z nieuczciwie przeprowadzoną prywatyzacją. Wśród podejrzanych jest także Nikola.
Nagrody i wyróżnienia.
W 2015 film został zgłoszony do nagrody Amerykańskiej Akademii Filmowej w kategorii najlepszego filmu nieanglojęzycznego, ale nie uzyskał nominacji.

</doc>
<doc id="4689984" url="https://pl.wikipedia.org/wiki?curid=4689984" title="Citroën C4 SpaceTourer">
Citroën C4 SpaceTourer



</doc>
<doc id="4689985" url="https://pl.wikipedia.org/wiki?curid=4689985" title="Theunis van Wyk">
Theunis van Wyk

Theunis G. van Wyk (ur. 21 marca 1944) – północnorodezyjski zapaśnik walczący w stylu wolnym. Olimpijczyk z Tokio 1964, gdzie zajął czternaste miejsce w kategorii do 87 kg.

</doc>
<doc id="4689987" url="https://pl.wikipedia.org/wiki?curid=4689987" title="Cheonan City Government FC">
Cheonan City Government FC



</doc>
<doc id="4689989" url="https://pl.wikipedia.org/wiki?curid=4689989" title="Yongin City Government FC">
Yongin City Government FC



</doc>
<doc id="4689991" url="https://pl.wikipedia.org/wiki?curid=4689991" title="Gangneung City Government FC">
Gangneung City Government FC



</doc>
<doc id="4689995" url="https://pl.wikipedia.org/wiki?curid=4689995" title="Short track na Zimowych Światowych Wojskowych Igrzyskach Sportowych 2010 – 1500 m mężczyzn">
Short track na Zimowych Światowych Wojskowych Igrzyskach Sportowych 2010 – 1500 m mężczyzn

Bieg na 1500 m mężczyzn na 1. Zimowych Światowych Wojskowych Igrzyskach Sportowych – jedna z zimowych konkurencji rozgrywana podczas igrzysk wojskowych w ramach short tracku, która odbyła się w dniu 24 marca 2010 w hali w Courmayeur położonego w regionie Dolina Aosty we Włoszech.
Terminarz.
Konkurencja rozpoczęła się biegami półfinałowymi w dniu 24 marca o godzinie 10:00 "(czasu miejscowego)".
Uczestnicy.
Do zawodów zgłoszonych zostało 12 zawodników "(reprezentujących 6 kraje)", a spośród nich najlepszy okazał się Chińczyk Song Weilong . 
Wyniki.
Półfinały.
Awans do finałów: dwóch najlepszych z każdego biegu eliminacyjnego (Q) oraz 2 z najlepszymi czasami wśród przegranych (q), przechodzą do finału A, pozostali do finału B. Niemiec Torsten Kroger jako siódmy zawodnik awansował do finału po uwzględnieniu wniesionego protestu.

</doc>
<doc id="4689996" url="https://pl.wikipedia.org/wiki?curid=4689996" title="53 Pułk Piechoty Austro-Węgier">
53 Pułk Piechoty Austro-Węgier



</doc>
<doc id="4690001" url="https://pl.wikipedia.org/wiki?curid=4690001" title="John Alan Smith">
John Alan Smith

John Alan Smith (ur. 25 września 1942) – północnorodezyjski zapaśnik walczący w stylu wolnym. Olimpijczyk z Tokio 1964, gdzie zajął dziewiętnaste miejsce w kategorii do 63 kg.

</doc>
<doc id="4690007" url="https://pl.wikipedia.org/wiki?curid=4690007" title="Pawło Honczaruk">
Pawło Honczaruk

Pawło Honczaruk (ur. 16 stycznia 1978 w Kornacziwce) – ukraiński biskup rzymskokatolicki, biskup diecezjalny charkowsko-zaporoski od 2020.
Życiorys.
Święcenia kapłańskie otrzymał 22 czerwca 2002 i został inkardynowany do diecezji kamieniecko-podolskiej. Przez kilkanaście lat pracował jako duszpasterz parafialny. W 2003 został też dyrektorem diecezjalnej "Caritas", a w 2016 objął funkcję ekonoma diecezjalnego.
6 stycznia 2020 papież Franciszek mianował go biskupem diecezjalnym charkowsko-zaporoskim. Sakry udzielił mu 14 lutego 2020 nuncjusz apostolski na Ukrainie – arcybiskup Claudio Gugerotti.

</doc>
<doc id="4690013" url="https://pl.wikipedia.org/wiki?curid=4690013" title="Many Clouds">
Many Clouds

Many Clouds (ur. 21 kwietnia 2007, zm. 28 stycznia 2017) – wyhodowany w Irlandii koń wyścigowy pełnej krwi angielskiej. najbardziej znany z wygrania wyścigu Grand National w 2015. Jako źrebię został sprzedany i przetransportowany do Anglii, gdzie trenowany był z myślą o National Hunt przez Olivera Sherwooda.
Wygrał wyścig National Hunt Flat i dwa wyścigi typu Hurdling dla nowicjuszy, a następnie jesienią 2013 przeszedł do klasy Steeplechase jako sześciolatek. W swoim pierwszym sezonie wyścigów płotowych wygrał dwukrotnie, a także zajął drugie miejsce w klasie nowicjuszy w trakcie Reynoldstown Novices' Chase, a także czwarte miejsce w trakcie Mildmay Novices' Chase. W kolejnym sezonie uznany został za jednego z najbardziej obiecujących koni, wygrywając swoje trzy pierwsze wyścigi, w tym Hennessy Gold Cup oraz Cotswold Chase. 11 kwietnia 2015 wygrał wyścig Grand National, który odbył się na torze Aintree Racecourse.
W kolejnym sezonie wygrał jeden wyścig, ale ukończył go poza klasyfikacją. W styczniu 2017 pokonał do tamtej pory niezwyciężonego wałacha o imieniu Thistlecrack, wygrywając swój drugi Cotswold Chase, ale upał i zmarł z powodu krwotoku płucnego wywołanego wysiłkiem fizycznym, wkrótce po przekroczeniu mety. Następnie został oceniony jako wiodący koń wśród zwierząt biorących udział w wyścigach w Wielkiej Brytanii i Irlandii w sezonie 2016/2017.
Rodowód.
Ojcem konia był urodzony w 1994 Cloudings, po zmarłym w 2011 koniu Sadler's Wells, od matki Ispahan. Matką Many Clauda została Bobbing Baca (po ogierze Bob Back, od Ballyvooney), klacz urodzona w 1997.

</doc>
<doc id="4690015" url="https://pl.wikipedia.org/wiki?curid=4690015" title="Tajny składnik">
Tajny składnik

Tajny składnik (ang. "Secret Ingredient", maced. "Исцелител") – północnomacedońsko-grecki film fabularny z 2017 roku w reżyserii Dżorcze Stawreskiego.
Opis fabuły.
Na przedmieściach Skopja mieszka Wele ze swoim starym ojcem Sazdo, który cierpi na raka płuc. Wele próbuje pomóc ojcu, ale z pensji konduktora nie stać go na zakup drogich leków. Pewnego dnia kradnie dilerom marihuanę i decyduje się dodać ją do ciasta, które podaje ojcu. Stan zdrowia ojca ulega poprawie, a sąsiedzi chcą poznać recepturę ciasta.
Nagrody i wyróżnienia.
W 2017 film został zgłoszony do nagrody Amerykańskiej Akademii Filmowej w kategorii najlepszego filmu nieanglojęzycznego, ale nie uzyskał nominacji.

</doc>
<doc id="4690020" url="https://pl.wikipedia.org/wiki?curid=4690020" title="Pavlo Honcharuk">
Pavlo Honcharuk



</doc>
<doc id="4690023" url="https://pl.wikipedia.org/wiki?curid=4690023" title="Śląskie Towarzystwo Entomologiczne">
Śląskie Towarzystwo Entomologiczne

Śląskie Towarzystwo Entomologiczne – polskie towarzystwo naukowe, organizacja pozarządowa skupiająca entomologów, innych naukowców i amatorów zainteresowanych poznawaniem i badaniem owadów. Śląskie Towarzystwo Entomologiczne wydaje czasopismo naukowe „Acta Entomologica Silesiana”.
Historia.
ŚTE powstało w 1992 roku w Bytomiu. Jego założycielami były następujące osoby: Grzegorz Chowaniec, Roland Dobosz, Edmund i Stanisław Fuglewiczowie, Marek Furtan, Jacek Gorczyca, Janusz Grzywocz, Tadeusz B. Hadaś, Tadeusz Janik, Andrzej Kokot, Antoni Kuśka, Antoni Kwiczala, Jerzy A. Lis, Mirosław Nakonieczny, Włodzimierz Nowakowski, Bogdan Rozkrut, Stanisław Skrabania, Wiesław Szczepański, Henryk Szołtys, Piotr Węgierek, Andrzej Woźnica, Maksymilian Żak i Waldemar Żyła.

</doc>
<doc id="4690026" url="https://pl.wikipedia.org/wiki?curid=4690026" title="Grand National">
Grand National

Grand National – wyścig konny typu National Hunt odbywający się co roku na Aintree Racecourse w okolicy Liverpoolu. Odbyły się po raz pierwszy w 1839, na odległości 6 907 metrów. Konie miały do przeskoczenia 30 przeszkód w trakcie dwóch okrążeń. To najbardziej prestiżowy wyścig tego typu w Europie, z pulą nagród o wysokości jednego miliona funtów w 2017. Wydarzenie ma widoczny wpływ na kulturę brytyjską. Wyścig jest popularny wśród wielu osób, które zwykle nie interesują się tego typu sportem ani nie zakładają się w trakcie innych wyścigów. 

</doc>
<doc id="4690028" url="https://pl.wikipedia.org/wiki?curid=4690028" title="Żebra naciekowe">
Żebra naciekowe



</doc>
<doc id="4690031" url="https://pl.wikipedia.org/wiki?curid=4690031" title="Antonios Gryllos">
Antonios Gryllos



</doc>
<doc id="4690033" url="https://pl.wikipedia.org/wiki?curid=4690033" title="Athanasios Kambaflis">
Athanasios Kambaflis



</doc>
<doc id="4690034" url="https://pl.wikipedia.org/wiki?curid=4690034" title="Jerzy Maksymilian Loba">
Jerzy Maksymilian Loba

Jerzy Maksymilian Loba (ur. 7 czerwca 1947 w Łodzi, zm. 9 grudnia 2019 w Varadero) – polski specjalista chorób wewnętrznych, prof. dr hab. n. med.
Życiorys.
W 1978 obronił pracę doktorską "Ocena zasad orzekania wraz z próbą podania własnych kryteriów oraz kształtowanie się inwalidztwa z powodu cukrzycy na terenie miasta Łodzi w latach 1970–1975", 30 września 1996 habilitował się na podstawie dorobku naukowego i pracy zatytułowanej "Uwarunkowania hipergastrynemii w przebiegu cukrzycy powikłanej neuropatią układu autonomicznego". 23 lipca 2008 nadano mu tytuł profesora w zakresie nauk medycznych.
Objął funkcję profesora nadzwyczajnego w Katedrze Pielęgniarstwa Klinicznego na Uniwersytecie Medycznym w Łodzi, oraz w Instytucie Nauk o Zdrowiu Państwowej Wyższej Szkoły Zawodowej we Włocławku.
Był kierownikiem Katedry Pielęgniarstwa Klinicznego Uniwersytetu Medycznego w Łodzi, prodziekanem na Wydziale Nauk o Zdrowiu Uniwersytetu Medycznego w Łodzi, a także dziekanem na Wydziale Pielęgniarstwa i Położnictwa Uniwersytetu Medycznego w Łodzi.
W 2010 otrzymał Złoty Krzyż Zasługi.
Życie prywatne.
Syn Jeremiego i Anny. Jego żoną była prof. Anna Broniarczyk-Loba, z którą miał dwóch synów Macieja (ur. 1977) i Piotra (ur. 1981).

</doc>
<doc id="4690037" url="https://pl.wikipedia.org/wiki?curid=4690037" title="Mecze reprezentacji Polski w piłce siatkowej mężczyzn w Lidze Narodów">
Mecze reprezentacji Polski w piłce siatkowej mężczyzn w Lidze Narodów



</doc>
<doc id="4690041" url="https://pl.wikipedia.org/wiki?curid=4690041" title="Michael Andrew Gielen">
Michael Andrew Gielen

Michael Andrew Gielen (ur. 2 czerwca 1971 w Cambridge) – nowozelandzki duchowny katolicki, biskup pomocniczy Auckland w latach 2020-2022, biskup Christchurch w Nowej Zelandii od 2022.
Życiorys.
Święcenia kapłańskie otrzymał 29 listopada 1997 i został inkardynowany do diecezji Hamilton. Pracował głównie jako duszpasterz parafialny, a w latach 2009–2012 był też dyrektorem kurialnego wydziału ds. powołań. W 2014 zwolniony z obowiązków duszpasterskich i mianowany dyrektorem ds. formacji w krajowym seminarium w Auckland.
6 stycznia 2020 papież Franciszek mianował go biskupem pomocniczym diecezji Auckland ze stolicą tytularną Abbir Maius. Sakry udzielił mu 7 marca 2020 biskup Patrick Dunn. 21 maja 2022 papież Franciszek mianował go biskupem Christchurch.

</doc>
<doc id="4690045" url="https://pl.wikipedia.org/wiki?curid=4690045" title="Naciek kożuchowy">
Naciek kożuchowy

Naciek kożuchowy – rodzaj nacieku jaskiniowego zaliczany do grupy nacieków miękkich. Powstaje z mleka wapiennego na ścianach i stropach jaskiń. Ma postać wylewających się ze skalnych szczelin i otworów kożuchów, które mogą osiągnąć grubość do kilkudziesięciu cm.
W Polsce nacieki kożuchowe występują np. w najwyższym piętrze jaskini Szczelina Chochołowska, za oknem. Pokrywają warstwą o grubości do kilkudziesięciu cm strop i ściany. Charakterystyczne są wylewające się ze szczelin jęzory tych kożuchów, osiągające długość do 75 cm. Nacieki kożuchowe w tej jaskini są suche i przeważnie białe, czasami szarawe, o powierzchni pokrytej drobnymi nierównościami Często występuje na nich delikatne, pilśniowate kryształki lublinitu.

</doc>
<doc id="4690047" url="https://pl.wikipedia.org/wiki?curid=4690047" title="Parafia św. Jana Pawła II w Opolu">
Parafia św. Jana Pawła II w Opolu

Parafia Świętego Jana Pawła II w Opolu – parafia rzymskokatolicka, znajdująca się w diecezji opolskiej, w dekanacie Opole. Pracują w niej oblaci.

</doc>
<doc id="4690048" url="https://pl.wikipedia.org/wiki?curid=4690048" title="Crossodactylus">
Crossodactylus

Crossodactylus – rodzaj płaza bezogonowego z rodziny Hylodidae. 
Zasięg występowania.
Rodzaj obejmuje gatunki występujące od stanu Alagoas (północno-zachodnia Brazylia) przez południowy Paragwaj do stanu Parana (południowa Brazylia) i północnej Argentyny.
Systematyka.
Podział systematyczny.
Do rodzaju należą następujące gatunki:

</doc>
<doc id="4690053" url="https://pl.wikipedia.org/wiki?curid=4690053" title="Leighton Aspell">
Leighton Aspell

Leighton Aspell (ur. 12 czerwca 1976 w Dublinie) – irlandzki dżokej. Wygrał między innymi Champion Four Year Old Hurdle dosiadając konia United, dwa wyścigi Welsh Grand National w 2014 na grzbiecie Pineau de Re oraz w 2015 wyścig Grand National, dosiadając wałacha Many Clouds.

</doc>
<doc id="4690058" url="https://pl.wikipedia.org/wiki?curid=4690058" title="Wiener Zentralfriedhof">
Wiener Zentralfriedhof



</doc>
<doc id="4690060" url="https://pl.wikipedia.org/wiki?curid=4690060" title="Aidan Coleman">
Aidan Coleman

Aidan Coleman (ur. 17 sierpnia 1988 w Innishannon, Cork) – irlandzki dżokej. W 2008, mając 19 lat, wziął udział w Grand National. Był jednym z najmłodszych jeźdźców startujących w tych zawodach. W kwietniu 2009 wygrał Conditional Championship, dzięki czemu stał się wiodącym dżokejem warunkowym w Wielkiej Brytanii w sezonie 2008.
W 2009 podpisał dwuletnią umowę z Racing TV, brytyjskim kanałem o wyścigach konnych, od tego czasu nosząc ich logo w trakcie zmagań. W ramach umowy dżokej miał pojawić się także na samym kanale. 

</doc>
<doc id="4690062" url="https://pl.wikipedia.org/wiki?curid=4690062" title="Edward Bald">
Edward Bald

Edward Bald (ur. 16 lutego 1941 w Brzezinach, zm. 23 grudnia 2019) – polski chemik, prof. dr hab.
Życiorys.
W 1964 ukończył studia chemiczne na Uniwersytecie Łódzkim, 21 marca 1971 obronił pracę doktorską, 1 lipca 1987 habilitował się na podstawie dorobku naukowego i pracy. 18 listopada 2002 nadano mu tytuł profesora w zakresie nauk chemicznych. Został zatrudniony na stanowisku profesora w Katedrze Technologii Chemicznej i Ochrony Środowiska na Wydziale Chemii Uniwersytetu Łódzkiego.
Objął funkcję profesora zwyczajnego, oraz kierownika w Katedrze Chemii Środowiska na Wydziale Chemii Uniwersytetu Łódzkiego.
Pochowany na cmentarzu w Brzezinach.

</doc>
<doc id="4690064" url="https://pl.wikipedia.org/wiki?curid=4690064" title="Silver(II) fluoride">
Silver(II) fluoride



</doc>
<doc id="4690067" url="https://pl.wikipedia.org/wiki?curid=4690067" title="Fluorek srebra(II)">
Fluorek srebra(II)

Fluorek srebra (II), AgF2 – nieorganiczny związek chemiczny z grupy fluorków, sól fluorowodoru i srebra na II stopniu utlenienia. Występuje w dwóch odmianach: rombową (α) oraz amorficzną(β). Pierwsza z nich, α, zawiera srebro na drugim stopniu utlenienia, natomiast forma β uznawana jest za formę zdysproporcjonowaną - występują w niej kationy srebra(I) oraz (III). W literaturze naukowej lepiej opisaną jest forma niskotemperaturowa tego związku. Dlatego też przy jego opisie często pomija się oznaczenie formy, przyjmując w domyśle jako podstawową formę α. Należy do wąskiej grupy około stu związków zawierających srebro dwuwartościowe. Srebro w związkach chemicznych zwykle występuje na I stopniu utlenienia. Dwuwartościowe srebro (Ag(II)) należy do najsilniejszych utleniaczy, dlatego też AgF2 znalazł zastosowanie jako czynnik fluorujący oraz utleniający. Obliczenia oparte o teorię funkcjonału gęstości elektronowej (DFT) wskazują, że związek ten może charakteryzować się wartością pracy wyjścia elektronu z powierzchni (010) równą 7,76 eV - najwyższą spośród wszystkich znanych materiałów o powierzchniach niedipolarnych. 
AgF2 postrzegany jest jako analog miedzianów - związków tlenku miedzi(II), które przy odpowiednim stopniu domieszkowania i w odpowiedniej temperaturze przechodzą w stan nadprzewodnictwa wysokotemperaturowego (HTSC). 
Podobieństwa fluorku srebra(II) do miedzianów: 
Należy jednak zwrócić uwagę, iż w AgF2 warstwy są względem siebie pofałdowane, gdzie w przypadku miedzianów, warstwy często są płaskie.
Synteza.
AgF2 może zostać zsyntezowany przez fluorowanie Ag2O przy pomocy pierwiastkowego fluoru. W temperaturze 200 °C (473 K) możliwa jest również reakcja fluoru z AgF oraz AgCl skutkująca powstaniem AgF2. W 2020 r. opublikowano nową metodę elektrosyntezy pojedynczych kryształów fluorku srebra(II) na elektrodzie diamentowej domieszkowanej borem (BDD) w bezwodnym kwasie fluorowodorowym (aHF). 
Jako silny czynnik fluorujący AgF2 powinien być przechowywany w pojemnikach teflonowych lub pojemnikach metalowych poddanych pasywacji powierzchni. AgF2 jest związkiem światłoczułym, dlatego podczas magazynowania powinien być chroniony przed jego dostępem. 
Istnieje kilku różnych dostawców AgF2 na rynku, przy czym popyt jest mniejszy niż 100 kg/rok. Podczas gdy AgF2 znajduje zastosowanie laboratoryjne, jest on zbyt drogi do stosowania w przemyśle wielkoskalowym. W 1993 r. Koszt AgF2 wynosił od 1000 do 1400 USD za kg.
Prace nad nadprzewodnictwem.
Wszystkie udokumentowane próby domieszkowania oraz metalizacji AgF2 zakończyły się niepowodzeniem. Zastosowanie ciśnienia ok. 15 GPa prowadzi do otrzymania nanodrutów fluorku srebra. Natomiast trudności związane z domieszkowaniem są spowodowana m.in. silnymi właściwościami utleniającymi związku - co skutkuje jego niebywałą reaktywnością. W 2020 r., na bazie obliczeń teoretycznych, naukowcy zaproponowali możliwość osadzenia płaskich warstw (kąt F-Ag-F bliski 180°) na odpowiednim podłożu krystalicznym (substracie), za pomocą heteroepitaksji. Ma to wzmocnić sprzężenie antyferromagnetyczne w warstwie AgF2, a przez to zwiększyć temperaturę krytyczną przejścia w stan nadprzewodzący (Tc), w przypadku odpowiedniego domieszkowania związku w tym układzie. Oszacowano, iż temperatura przejścia w stan nadprzewodzący dla domieszkowanego AgF2 może osiągnąć nawet -78 °C (195 K), co wynosi znacznie więcej niż dla domieszkowanych miedzianów -140 °C (133 K). Na bazie tych wyników oraz własnych obliczeń teoretycznych, w 2021 i 2022 r. grupa naukowców z Polski, Włoch i Chin, wyznaczyła optymalny stopień domieszkowania elektronowego i dziurowego do uzyskania nadprzewodnictwa w płaskiej warstwie AgF2 w specjalnie zaprojektowanym rok wcześniej nano-układzie.
Skład i struktura.
Komercyjnie dostępny AgF2 występuje w postaci brązowego proszku. Z racji metody otrzymywania związku przygotowanego na sprzedaż, obecne są zanieczyszczenia w postać AgF oraz tlenków srebra(I) i (II). Kryształy , otrzymywane za pomocą elektrosyntezy charakteryzują się niewielkimi rozmiarami oraz bursztynowym zabarwieniem. 
Związek krystalizuje w układzie rombowym o grupie przestrzennej Pbca (nr 61). 
Struktura AgF2 zawiera pofałdowane kwadratowe warstwy fluorku srebra z czterema krótkimi wiązaniami Ag-F. Atomy srebra znajdują się w centrum, natomiast atomy fluoru w narożach kwadratu. Dodatkowo każdy atom srebra jest skoordynowany przez dwa atomy fluoru, pochodzące od sąsiadujących ze sobą płaszczyzn AgF2. Jednakże odległości dwóch dodatkowych atomów fluoru od srebra są większej niż w przypadku tych znajdujących się w kwadratowych płaszczyznach. Taka budowa tworzy to pierwszą strefę koordynacyjną srebra w formie wydłużonego oktaedru, gdzie wydłużenie (odkształcenie) związane jest z wystąpieniem efektu Jahna-Tellera. 
Przez pewien czas wątpiono, by srebro w AgF2 istotnie występowało w stanie utlenienia +2. Proponowano raczej w mieszaną walencyjność, jak na przykład AgI[AgIIIF4], które byłyby podobne do tlenku srebra (I, III). Badania dyfrakcji neutronów potwierdziły jednak jego opis jako srebro dwuwartościowe. Stwierdzono, że układ AgI[AgIIIF4] (forma β) może być zsyntezowany, jednak jest metastabilny w odniesieniu do Ag(II)F2 – forma α. 
Cząsteczka AgF2 w fazie gazowej ma symetrię D∞h. 
Energia wymagana do przejścia ze stanu podstawowego do pierwszych stanów wzbudzonych wynosi około 14 kcal/mol (59 kJ/mol). Związek jest paramagnetyczny, ale staje się ferromagnetyczny w temperaturach poniżej -110 °C (163 K), co odpowiada temperaturze Curie tego związku. Jednakże w związku tym występuje także antyferromagnetyczne uporządkowanie. Konfiguracja spinowa składa się z ferromagnetycznych płaszczyzn równoległych do płaszczyzny (100). Natomiast główne momenty magnetyczne są równoległe do wektora "a," tworzące antyferromagnetyczną strukturę z atomami srebra (magnetyczne centra) znajdującymi się w centrum kwadratowych warstw AgF4, mającymi przeciwne zwroty spinów. Oddziaływanie antyferromagnetyczne dalekiego zasięgu poniżej temperatury Curie manifestuje się największym odchyleniem od prawa Curie-Weissa spośród związków zawierających srebro na drugim stopniu utlenienia. 
Zastosowanie.
AgF2 jest silnym środkiem fluorującym i utleniającym. Powstaje jako półprodukt w katalizie reakcji gazowych z fluorem przez srebro. Z jonami fluoru tworzy złożone jony, takie jak , niebieskofioletowy , . 
Związek ten jest używany w reakcjach fluorowania oraz syntezy organicznych związków perfluorowanych. Reakcja tego typu może przebiegać na trzy sposoby (na przykładach poniżej Z oznacza dowolny pierwiastek lub grupę przyłączoną do węgla, X oznacza atom z grupy chlorowców).
Podobne przekształcenia można również przeprowadzić za pomocą innych fluorków metali o wysokiej walencyjności, takimi jak CoF3, MnF3, CeF4 lub PbF4. 
 stosuje się również w reakcjach fluorowania związków aromatycznych, chociaż selektywne fluorowanie jest dość wymagające: 
C6H6 + 2 AgF2 → C6H5F + 2 AgF + HF
 utlenia ksenon do difluorku ksenonu w bezwodnych roztworach HF. 
2 AgF2 + Xe → 2 AgF + XeF2 
Związek ten utlenia również tlenek węgla do fluorku karbonylu. 
2 AgF2 + CO → 2 AgF + COF2 
W reakcji AgF2 z wodą powstaje tlenek srebra (I), kwas fluorowodorowy i gazowy tlen: 
4 AgF2 + 4 H2O → 2 Ag2O + 8 HF + O2
 można również zastosować do selektywnego orto-fluorowania pirydyny w łagodnych warunkach.
Bezpieczeństwo.
 jest bardzo silnym utleniaczem, który gwałtownie reaguje z wodą. Reaguje również z rozcieńczonymi kwasami z wytworzeniem ozonu, utlenia jodki do jodu, a w kontakcie z acetylenem tworzy kontakt wybuchowy acetylenek srebra. Jest wrażliwy na światło, bardzo higroskopijny oraz żrący. Rozkłada się gwałtownie w kontakcie z nadtlenkiem wodoru, uwalniając gazowy tlen. Innymi produktami rozkładu jest zazwyczaj HF, i srebro metaliczne. 

</doc>
<doc id="4690068" url="https://pl.wikipedia.org/wiki?curid=4690068" title="Jelszanka (stacja szybkiego tramwaju)">
Jelszanka (stacja szybkiego tramwaju)

Jelszanka – podziemna stacja końcowa linii ST2 szybkiego tramwaju w Wołgogradzie, w Rosji. Poprzednią stacją na linii ST2 jest TJuZ.
Historia.
Projekt stacji powstał w instytucie Charkowmietroprojekt w latach 1988–1989. Stację uruchomiono 1 grudnia 2011 r. w ramach zakończenia drugiego etapu budowy systemu szybkiego tramwaju w Wołgogradzie. W uroczystym otwarciu uczestniczyli wicepremier Wiktor Zubkow, gubernator Anatolij Browko i dyrektor generalny Mietroelektrotransu Nikołaj Żukow.
Konstrukcja.
Część nadziemna, hol i perony przypominają pod względem konstrukcyjnym nadziemną stację Pionierskaja, różnią się jednak znacznie od niej pod względem architektonicznym.
Stacja położona jest na prawym zboczu rzeki Jelszanki w historycznej części miasta Dolna Jelszanka. Nieopodal znajduje się stacja kolejowa o takiej samej nazwie. Wyjście z południowego holu prowadzi na nowy peron kolejowy, na którym istnieje możliwość przesiadki do pociągów kursujących w kierunku południowym.

</doc>
<doc id="4690076" url="https://pl.wikipedia.org/wiki?curid=4690076" title="Józefat Janowski">
Józefat Janowski

 
Józefat Janowski (ur. 13 lutego 1862 w Tarnowie, zm. 16 czerwca 1921) – tytularny generał podporucznik lekarz Wojska Polskiego.
Życiorys.
Ukończył gimnazjum w Tarnowie i Wydział Lekarski Uniwersytetu Jagiellońskiego w Krakowie. 1 października 1889 został mianowany na stopień nadlekarza () i rozpoczął służbę w Szpitalu Garnizonowym Nr 23 w Zagrzebiu. W następnym roku został przeniesiony do Węgiersko-chorwackiego Pułku Piechoty Nr 53 w Zagrzebiu na stanowisko lekarza wojskowego. 1 maja 1893 został mianowany na stopień lekarza pułkowego 2. klasy (niem. "Regimentsarzt 2. Klasse") i przeniesiony do Węgierskiego Pułku Piechoty Nr 76 w Sopronie. W 1896 został mianowany na stopień lekarza pułkowego 1. klasy (niem. "Regimentsarzt 1. Klasse") i przeniesiony do Pułku Huzarów Nr 4 w Gyöngyös. 1 listopada 1907 został mianowany na stopień lekarza sztabowego (niem. "Stabsarzt") i przeniesiony na stanowisko lekarza garnizonu Tuzla. Służbę na tym stanowisku pełnił w czasie mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach (1912–1913) oraz podczas I wojny światowej (1914–1918). W tym okresie służby awansował na kolejne stopnie: 1 listopada 1913 – starszego lekarza sztabowego 2. klasy (niem. "Oberstabsartzt 2. Klasse"), a 1 maja 1917 – starszego lekarza sztabowego 1. klasy (niem. "Oberstabsartzt 1. Klasse").
24 listopada 1918 został przyjęty do Wojska Polskiego i wyznaczony na stanowisko naczelnego lekarza załogi Nowego Sącza. 10 grudnia tego roku został szefem sanitarnym Dowództwa Okręgu Generalnego „Warszawa”, a następnie pełnił obowiązki inspektora sanitarnego przy Departamencie Sanitarnym Ministerstwa Spraw Wojskowych w Warszawie. Na tym stanowisku 29 maja 1920 został zatwierdzony z dniem 1 kwietnia 1920 w stopniu pułkownika, w Korpusie Lekarskim, w grupie oficerów byłej armii austriacko-węgierskiej. 11 czerwca 1920 Naczelny Wódz, na wniosek Ogólnej Komisji Weryfikacyjnej, przyznał mu tytuł generała podporucznika, w Korpusie Lekarskim. 1 czerwca 1921 objął obowiązki szefa sanitarnego w Dowództwie Okręgu Generalnego „Kielce”. Zmarł 16 czerwca 1921.

</doc>
<doc id="4690077" url="https://pl.wikipedia.org/wiki?curid=4690077" title="Jelszanka">
Jelszanka



</doc>
<doc id="4690078" url="https://pl.wikipedia.org/wiki?curid=4690078" title="Nicolas Roulet">
Nicolas Roulet

Nicolas Roulet (ur. 24 sierpnia 1994 w Neuchâtel) – szwajcarski łyżwiarz figurowy, startujący w parach sportowych z Alexandrą Herbríkovą. Uczestnik mistrzostw Europy, medalista zawodów międzynarodowych, 4-krotny mistrz Szwajcarii (2015, 2016, 2019, 2020).

</doc>
<doc id="4690079" url="https://pl.wikipedia.org/wiki?curid=4690079" title="Kościół św. Michała Archanioła w Sieprawiu">
Kościół św. Michała Archanioła w Sieprawiu

Kościół Świętego Michała Archanioła − rzymskokatolicki kościół filialny należący do parafii św. Michała Archanioła w Sieprawiu (dekanat Mogilany archidiecezji krakowskiej).
Jest to świątynia wzniesiona w latach 1620−1642 dzięki staraniom proboszczów: Rosława z Nieskichowa i Stanisława Dąbrowskiego. Fundatorem nowej świątyni był Stanisław Jordan z Zakliczyna. Prawo patronatu nad tą świątynią otrzymał Michał Jordan — starosta dobczycki, syn fundatora — Stanisława. Część oryginalnego wyposażenia świątyni pochodziła z kościółka św. Marcina. W roku 1862 roku do bryły świątyni została dobudowana nowa wieża. Wyposażenie dawnego kościółka św. Marcina oraz „nowsze” w stylu rokokowym, np. ołtarz, nie zachowały się do dnia dzisiejszego, gdyż spłonęło podczas pożaru świątyni w 1968 roku. Beatyfikacja w 1991 roku bł. Anieli Salawy, która została w niej ochrzczona,
przyspieszyła decyzję o odbudowie i renowacji świątyni.

</doc>
<doc id="4690080" url="https://pl.wikipedia.org/wiki?curid=4690080" title="Short track na Zimowych Światowych Wojskowych Igrzyskach Sportowych 2010 – 500 m kobiet">
Short track na Zimowych Światowych Wojskowych Igrzyskach Sportowych 2010 – 500 m kobiet

Bieg na 500 m kobiet na 1. Zimowych Światowych Wojskowych Igrzyskach Sportowych – jedna z zimowych konkurencji rozgrywana podczas igrzysk wojskowych w ramach short tracku, która odbyła się w dniu 23 marca 2010 w hali w Courmayeur położonego w regionie Dolina Aosty we Włoszech.
Terminarz.
Konkurencja rozpoczęła się biegami półfinałowymi w dniu 23 marca o godzinie 10:00 "(czasu miejscowego)". Zawody były przeprowadzone naprzemiennie z biegami mężczyzn.
Uczestniczki.
Do zawodów zgłoszonych zostało 9 zawodniczek "(reprezentujących 5 kraje)" na starcie nie stanęła Włoszka Arianna Fontana, a spośród nich najlepsza okazała się Chinka Ma Shuai .
Wyniki.
Półfinały.
Awans do finałów: dwie najlepsze zawodniczki z każdego biegu półfinałowego (Q) przechodzą do finału A, pozostałe do finału B.

</doc>
<doc id="4690083" url="https://pl.wikipedia.org/wiki?curid=4690083" title="Hylodes">
Hylodes

Hylodes – rodzaj płaza bezogonowego z rodziny Hylodidae. 
Zasięg występowania.
Rodzaj obejmuje gatunki występujące w stromo nachylonych strumieniach w Mata Atlântica w stanie Espírito Santo na południe przez Rio de Janeiro i São Paulo do Rio Grande do Sul w południowej Brazylii.
Systematyka.
Podział systematyczny.
Do rodzaju należą następujące gatunki:

</doc>
<doc id="4690085" url="https://pl.wikipedia.org/wiki?curid=4690085" title="Błyszczak purpurowy">
Błyszczak purpurowy

Błyszczak purpurowy ("Lamprotornis purpureus") – gatunek średniej wielkości ptaka z rodziny szpakowatych (Sturnidae), zamieszkujący Afrykę Subsaharyjską. Nie jest zagrożony wyginięciem.
Podgatunki i zasięg występowania.
IOC wyróżnia dwa podgatunki "L. purpureus":
Morfologia.
Długość ciała 22–27 cm, łącznie z krótkim ogonem. Upierzenie opalizujące, głównie purpurowe, skrzydła zielone. Oczy żółte. Nogi i dość duży dziób – czarne. Samce i samice wyglądają podobnie. Młode są o wiele bardziej matowe, mają szary spód ciała i brązowe oczy.
Ekologia i zachowanie.
Sawanny, rzadkie lasy, sady, ogrody i pola uprawne.
Gniazdo zakłada w dziuplach drzew. Samica składa 2–4 jaja z których po 12–14 dniach wykluwają się młode.
Wszystkożerny – zjada m.in. bezkręgowce oraz jagody i nasiona.
Status.
W Czerwonej księdze gatunków zagrożonych Międzynarodowej Unii Ochrony Przyrody błyszczak purpurowy zaliczany jest do kategorii LC ( – najmniejszej troski) nieprzerwanie od 1988 roku. Globalna wielkość populacji nie została oszacowana, ale gatunek ten opisywany jest jako pospolity, często bardzo liczny. Trend liczebności populacji uznawany jest za stabilny.

</doc>
<doc id="4690090" url="https://pl.wikipedia.org/wiki?curid=4690090" title="Węgierska Formuła Easter">
Węgierska Formuła Easter

Węgierska Formuła Easter (węg. "Forma Easter") – cykl wyścigów samochodowych według przepisów Formuły Easter, organizowany w ramach mistrzostw Węgier.
Historia.
W przeciwieństwie do innych krajów bloku wschodniego, jak Czechosłowacja, NRD, Polska czy ZSRR, na Węgrzech wyścigi płaskie Formuły Easter nie były rozgrywane w latach 70. W drugiej połowie tej dekady samochody Formuły Easter rywalizowały jedynie w ramach wyścigów górskich. Pierwsza edycja wyścigów płaskich Formuły Easter odbyła się w 1982 roku, a wygrał ją Csaba Kesjár. Kesjár zdobył ponadto jeszcze tytuły w latach 1983–1985, po czym rozpoczął ściganie się w Austriackiej Formule Ford. W tym okresie w Węgierskiej Formule Easter ścigały się Estonie i Metaleksy, ale również zbudowany przez Zoltána Szabó samochód Sróf. Następnie trzykrotnie z rzędu mistrzem serii został László Kálmándy Pap. W 1989 roku powrócono do rywalizacji w kategorii Formuły Easter jedynie w wyścigach górskich. W 1990 roku zlikwidowano Formułę Easter, a samochody tej serii ścigały się w ramach dywizji 3, rywalizując razem z m.in. Osellami i Reynardami. Od 1992 roku te pojazdy rywalizowały w Formule 1600.

</doc>
<doc id="4690093" url="https://pl.wikipedia.org/wiki?curid=4690093" title="Altocrustacea">
Altocrustacea

Altocrustacea – klad stawonogów obejmujący widłonogi, Thecostraca, Tantulocarida, pancerzowce, skrzelonogi, podkowiastogłowe, łopatonogi i sześcionogi (w tym owady).
Tradycyjnie skorupiaki i sześcionogi klasyfikuje się w randze odrębnych podtypów stawonogów, a nierzadko tym drugim obniża się rangę do nadgromady i łączy z nadgromadą wijów w podtyp tchawkodysznych. Współczesne molekularne oraz molekularno-morfologiczne analizy filogenetyczne wskazują jednak, że sześcionogi wywodzą się z wodnych skorupiaków, a system tchawkowy wijów wyewoluował niezależnie (konwergentnie). Klad obejmujący skorupiaki i zagnieżdżone w nich sześcionogi nazywa się Pancrustacea (syn. Tetraconata) i jego monofiletyzm jest powszechnie akceptowany. W nowoczesnych analizach filogenetycznych dość powszechnie rozpoznawany jest klad Oligostraca, obejmujący małżoraczki, splewki, wąsoraczki i wrzęchy. Zajmuje on pozycję bazalną wśród Pancrustacea m.in. w analizach: Regiera i innych z 2010, Oakleya i innych z 2013, Schwentnera i innych z 2017 oraz Lozano-Fernandeza i innych z 2019. Klad obejmujący wszystkie współczesne gromady Pancrustacea oprócz Oligostraca Regier i współpracownicy w pracy z 2010 nazwali Altocrustacea. Jego monofiletyzm oprócz już wymienionych potwierdzają także wyniki analiz: Regiera i innych z 2005, von Reumonta i innych z 2012 oraz Schwentnera i innych z 2018.
W wynikach większości analiz filogenetycznych Altocrustacea dzielą się na dwie grupy siostrzane, przy czym w pracy Regiera i innych z 2010 są to Vericrustacea i Miracrustacea, a w pracach: Oakleya] i innych z 2013, Schwentnera i innych z 2017 i 2018 oraz Lozano-Fernandeza i innych z 2019 są to Multicrustacea i Allotriocarida.

</doc>
<doc id="4690094" url="https://pl.wikipedia.org/wiki?curid=4690094" title="Pola ryżowe">
Pola ryżowe

Pole ryżowe – rodzaj nacieku jaskiniowego zaliczany do grupy nacieków miękkich. Powstaje z mleka wapiennego na poziomych lub mało stromych ścianach jaskiń. Typowe pole ryżowe składa się z licznych, tarasowato ponad sobą ułożonych płytkich miseczek. Przypomina położone na tarasach wzgórza poletka ryżowe, i stąd pochodzi jego nazwa. 
Pola ryżowe i nacieki wełniste to najczęściej występujące formy nacieków powstających z mleka wapiennego. W literaturze angielskiej obejmowane są wspólną nazwą "rimstone deposits". W Polsce pola ryżowe występują np. w jaskini Szczelina Chochołowska. Zbudowane są z mikrokrystalicznej odmiany mleka wapiennego. Budujące je mikrokryształki kalcytu mają średni wymiar 0,006 mm. Bardzo rzadko trafiają się dłuższe pręciki dochodzące do 0,09–0,15 mm. Dno miseczek tworzących pole ryżowe zazwyczaj jest poziome i równe. Połową swojego obwodu wał miseczka przylega do wału sąsiedniej, pozostała część jest zazwyczaj falista. Wał po niższej stronie ma wysokość 2–3 mm, po wyższej 3–6 mm. Wszystkie miseczki, z nielicznymi wyjątkami mają mniej więcej podobne wymiary. Pojedyncza miseczka ma długość kilka cm, długość największej dochodziła do 20 cm.
Pola ryżowe występują na poziomych lub lekko nachylonych (0 do 20°), ale nieprzewieszonych ścianach jaskiń i zawsze blisko stropu. Na ścianach silniej nachylonych zamiast pól ryżowych tworzą się nacieki wełniste, a na ścianach pionowych żebra naciekowe i zasłony – te ostatnie głównie na ścianach przewieszonych. Proces przechodzenia między poszczególnymi formami odbywa się stopniowo, w miarę nachylania się stoku.

</doc>
<doc id="4690095" url="https://pl.wikipedia.org/wiki?curid=4690095" title="Florian Smakiqi">
Florian Smakiqi

Florian Smakiqi (ur. 10 sierpnia 1998) – kosowski piłkarz grający na pozycji bramkarza. Od 4 stycznia 2022 roku jest wolnym zawodnikiem.
Kariera klubowa.
Zaczynał karierę w KF Feronikeli Glogovac, do pierwszego zespołu przedostał się w 2017 roku. Debiut zaliczył jednak później, 18 sierpnia 2018 roku w meczu przeciwko KF Trepca 89, zremisowanym 1:1, grając cały mecz. W sezonie 2018/2019 został mistrzem Kosowa.
19 sierpnia 2020 roku został wypożyczony do FC Prishtina, lecz włodarze Feronikeli ściągnęli go z powrotem 6 dni później.
4 stycznia 2022 roku został wolnym zawodnikiem. Łącznie w Glogovacu zagrał w 78 ligowych meczach.
Kariera reprezentacyjna.
Zagrał w 10 meczach w kadrze U-21. Także siedział na ławce podczas jednego meczu reprezentacji seniorów.

</doc>
<doc id="4690097" url="https://pl.wikipedia.org/wiki?curid=4690097" title="Pole ryżowe">
Pole ryżowe



</doc>
<doc id="4690104" url="https://pl.wikipedia.org/wiki?curid=4690104" title="Megaelosia">
Megaelosia

Megaelosia – rodzaj płaza bezogonowego z rodziny Hylodidae. 
Zasięg występowania.
Rodzaj obejmuje gatunki występujące w pasmach górskich Serra do Mar i Serra da Mantiqueira w południowo-wschodniej Brazylii.
Systematyka.
Etymologia.
"Megaelosia" ("Magaelosia"): gr. μεγας "megas", μεγαλη "megalē" „wielki”; rodzaj "Elosia" .
Podział systematyczny.
Do rodzaju należą następujące gatunki:

</doc>
<doc id="4690106" url="https://pl.wikipedia.org/wiki?curid=4690106" title="Czyste mięso">
Czyste mięso

Czyste mięso () – mięso zwierzęce wyprodukowane w procedurze in vitro poza organizmami zwierząt z przeznaczeniem do konsumowania przez ludzi. Komórkowa produkcja mięsa stanowi element rolnictwa ekologicznego. Inne określenia w języku angielskim: "slaughter-free meat", "in vitro meat", "vat-grown", "lab-grown meat", "cell-based meat", "cultivated meat" i "synthetic meat".
Jednym z prekursorów działań na rzecz produkowania czystego mięsa był holenderski lekarz i psycholog Willem van Eelen (1923–2015). Istotnym wydarzeniem dla publikacji wyników osiągnięć w tym zakresie było zaprezentowanie mediom w 2013 przez Marka Posta, profesora Maastricht University, pierwszego „syntetycznego hamburgera”.
Czyste mięso powstaje w wyniku bezbolesnego pobrania komórek z kurcząt rzeźnych. Komórki mięśniowe umieszcza się w kolagenowym szkielecie zanurzonym w roztworze odżywiającym i pobudza się je do podziałów. Zdaniem producentów czyste mięso ma wartość i smak identyczne jak mięso pochodzące z uboju zwierząt.
Z badań wynika, że produkcja czystego mięsa może okazać się dużo bardziej wydajna i przyjazna dla środowiska niż tradycyjna hodowla. Produkcja czystego mięsa zużywa o wiele mniej zasobów takich jak przestrzeń, energia i woda, generuje o wiele mniejszą emisję gazów cieplarnianych i nie budzi tylu wątpliwości natury etycznej.
Zwolennicy produkcji czystego mięsa wśród argumentów przemawiających za tą praktyką wskazują:
W produkcję czystego mięsa zainwestował jeden z największych producentów drobiu w Europie, niemiecka Grupa PHW (2,46 mld euro obrotów rocznie). Wsparła ona działalność izraelskiego start-upa SuperMeat.
Jedną z czołowych publikacji propagujących ideę produkcji czystego mięsa jest książka Paula Shapiro pt. "Clean Meat: How Growing Meat Without Animals Will Revolutionize Dinner and the World" z 2018, wydana w tym samym roku w Polsce pt. "Czyste mięso. Jak hodowla mięsa bez zwierząt zrewolucjonizuje twój obiad i cały świat".
Pierwszy przypadek laboratoryjnego wyhodowania mięsa w Polsce został ogłoszony w październiku 2019. Produkt (mięso kurczaka) powstał w Centrum Nauki Kopernik w Warszawie. Wykonawcą trwającego 2 miesiące eksperymentu był Stanisław Łoboziak. Potrawę sporządzoną z tak uzyskanego mięsa publicznie spożył dyrektor Centrum Robert Firmhofer.

</doc>
<doc id="4690107" url="https://pl.wikipedia.org/wiki?curid=4690107" title="Epos celtycki">
Epos celtycki

Epos celtycki – utwór pochodzenia staroirlandzkiego, charakteryzujący się tym, że proza (zwykła i rytmiczna) splatała się w nim z wierszem, w którego rygory były ujmowane patetyczne dialogi bohaterów. Była to opowieść prozaiczna z wierszowanymi dialogami.
Historia rozwoju gatunku.
W ciągu pierwszego tysiąclecia p.n.e. Celtowie, rozchodząc się ze swoich siedzib w dorzeczu górnego Renu i Dunaju, opanowali ogromne obszary, głównie środkowej i zachodniej Europy, a w IV w. p.n.e. zawędrowali nawet do Azji Mniejszej, gdzie założyli państwo Galatów. W pierwszym stuleciu p.n.e. Rzymianie podbili i zromanizowali większość celtyckich plemion, a w wiekach późniejszych zniszczenie kontynuowali germańscy najeźdźcy. Celtycka kultura zachowała się jednak w Irlandii, Szkocji, Walii, Kornwalii i Bretanii. Nawet chrystianizacja Irlandii nie doprowadziła do zapomnienia dawnych tradycji, a dość wiernie dokumentują ją różnorodne eposy z tego okresu.
Pogańscy Celtowie darzyli wielkim szacunkiem druidów – kapłanów zajmujących się składaniem bogom ofiar, leczeniem, a także nauczaniem. Nie stronili oni od twórczości literackiej, jednakże pod tym względem prym wiedli filidowie (irl. "fili" – wieszcz), łączący dar natchnienia z gruntownym wykształceniem. To dzięki nim staroirlandzka epika zawdzięcza swoją postać.
W staroirlandzkich eposach proza splata się z wierszem, w którym są ujmowane głównie patetyczne dialogi bohaterów. Według niektórych badaczy taka forma świadczy o archaiczności kultury celtyckiej i o jej związkach z indoeuropejskim dziedzictwem, w której najdawniejszą formą narracyjną była opowieść prozaiczna z wierszowanymi dialogami.
Cechy gatunkowe.
Do cech gatunkowych zaliczamy:
Do eposów celtyckich zaliczamy:

</doc>
<doc id="4690109" url="https://pl.wikipedia.org/wiki?curid=4690109" title="Jascha Horenstein">
Jascha Horenstein

Jascha Horenstein (ros: Яша Горенштейн; ur. 6 maja 1898, zm. 2 kwietnia 1973) – dyrygent pochodzenia rosyjsko-żydowskiego.
Życiorys.
Horenstein urodził się w Kijowie, wówczas w Imperium Rosyjskim, pochodził z żydowskiej rodziny.
W 1905 r. jego rodzina wyemigrowała do Królewca, a w 1911 r. do Wiednia, gdzie od 1916 r. studiował w Wiedeńskiej Akademii Muzycznej u Josepha Marksa i Franza Schrekera.
W 1920 r. wyjechał do Berlina. W latach 1920. dyrygował gościnnie w orkiestrach Wiener Symphoniker i w Berliner Philharmoniker.
W 1929 r. został dyrektorem muzycznym w operze w Düseldorfie (obecna Deutsche Oper am Rhein).

</doc>
<doc id="4690110" url="https://pl.wikipedia.org/wiki?curid=4690110" title="Onoklea wrażliwa">
Onoklea wrażliwa

Onoklea wrażliwa ("Onoclea sensibilis" L.) – gatunek roślin należący do rodziny onokleowatych ("Onocleaceae"). Zazwyczaj klasyfikowany jest jako jedyny przedstawiciel rodzaju onoklea "Onoclea" (proponowano jednak także włączenie do niego innych gatunków z rodziny). Gatunek występuje współcześnie naturalnie w dwóch różnych odmianach we wschodniej części Ameryki Północnej i we wschodniej Azji, a jako introdukowany także w Europie. Ślady kopalne świadczą o tym, że był w przeszłości gatunkiem niemal kosmopolitycznym. Rośnie w różnych siedliskach naturalnych i antropogenicznych. Uprawiany jest jako roślina ozdobna. Bywa kłopotliwy w uprawie ze względu na ekspansywne rozrastanie się. Zarodniki i gametofity tego gatunku były wykorzystywane w badaniach nad wczesnymi fazami rozwoju paproci. 
Rozmieszczenie geograficzne.
Gatunek w odmianie typowej występuje w Ameryce Północnej na wschód od Wielkich Równin między Florydą a Labradorem i Nową Fundlandią. Zachodnia granica zasięgu biegnie przez prowincję Manitoba w Kanadzie oraz Dakotę Północną, Wyoming, Kolorado i Teksas w USA.
We wschodniej Azji występuje odmiana "O. sensibilis" var. "interrupta" obecna we wschodnich i północno-wschodnich Chinach (prowincje Hebei, Heilongjiang, Henan, Jilin, Liaoning oraz region autonomiczny Mongolia Wewnętrzna), na Półwyspie Koreańskim, na Wyspach Japońskich oraz na Sachalinie i w Obwodzie Amurskim na Rosyjskim Dalekim Wschodzie.
Gatunek ten zarejestrowany został jako pierwsza amerykańska paproć sprowadzona do Europy (do Wielkiej Brytanii) już w 1699. Obecnie rośnie na Wyspach Brytyjskich jako uciekinier z upraw, podobnie występuje jako gatunek introdukowany w krajach Beneluksu, w północno-zachodnich Niemczech (od 2002), w krajach bałtyckich i w północnej części europejskiej Rosji. Jako zdziczały odnotowany został także na pojedynczym stanowisku w Nowej Zelandii. W Polsce gatunek znany tylko z upraw.
Ślady kopalne ze wczesnego eocenu wskazują na znacznie szersze wówczas rozprzestrzenienie przodków tej rośliny na świecie (znamienne jest uderzające podobieństwo roślin sprzed 57 milionów lat powodujące oznaczenie tych skamieniałości jako przynależnych do gatunku "O. sensibilis").
Biologia i ekologia.
Zarodniki kiełkują na powierzchni gleby tworząc cienkie, plechowate przedrośle (gametofit) przypominające wątrobowca. Na przedroślach rozwijają się zwykle zarówno rodnie, jak i plemnie, czasem jednak są one jednopłciowe (wpływ na to ma podłoże, warunki termiczne i wiek przedrośla). W organach tych powstają gamety. Do zapłodnienia dochodzi za pośrednictwem wody. Młode rośliny pokolenia dominującego (sporofity) rozwijają się na krawędzi przedrośla. Początkowy rozwój roślin jest powolny, ale starsze okazy mogą w ciągu jednego sezonu rozrastać się na 0,3 m w różnych kierunkach.
Liście zarodnionośne rozwijają się w ciągu lata (mogą zacząć się rozwijać od maja) i utrzymują się przez rok lub nawet dłużej. Kulistawe odcinki liści osłaniające kupki zarodni pękają zimą i wiosną rozsiewając zarodniki, przy czym przy ciepłej pogodzie dzieje się to dość gwałtownie.
Onoklea rośnie na bardzo zróżnicowanych siedliskach, ale najczęściej w miejscach podmokłych lub wilgotnych, zarówno otwartych jak i zacienionych – na różnego typu mokradłach i w lasach bagiennych i aluwialnych, na wilgotnych łąkach i wzdłuż rowów, rzadziej w miejscach suchych. Spotykana jest także na przydrożach. Odmiana azjatycka rośnie na rzędnych 200–900 m n.p.m., przy czym na terenach górskich zasiedla doliny, w Ameryce do rzędnych 1500 m n.p.m. Na stanowiskach onoklea rośnie często w postaci rozległych płatów.
Liczba chromosomów wynosi 2n = 74.
Systematyka.
Gatunek w większości ujęć systematycznych jest jedynym przedstawicielem rodzaju "Onoclea" . W niektórych dawniejszych ujęciach "O. sensibilis" stanowił monotypową sekcję "Onoclea" w obrębie rodzaju, siostrzaną dla sekcji "Pentarhizidium" obejmującą "Onoclea orientalis" z wschodniej Azji. Do rodzaju tego zaproponowano (w 2011 i 2013) włączenie innych gatunków z rodziny onokleowatych, jako bardzo blisko spokrewnionych i podobnych, jednak w systemie paproci z 2016 (PPG I) zachowano odrębność rodzajów "Matteuccia", "Onocleopsis" i "Pentarhizidium", a w konsekwencji monotypowy charakter rodzaju "Onoclea".
Rozdzielone dysjunkcją rośliny z Azji klasyfikowane są jako odrębna od typowego taksonu amerykańskiego odmiana (proponowano też nadanie jej rangi odrębnego gatunku):
Onoklea wrażliwa tworzy mieszańce z pióropusznikiem strusim "Matteuccia struthiopteris".
Nazewnictwo.
Nazwa rodzajowa ("Onoclea") utworzona została z greckich słów "onos" znaczącego „naczynie” i "kleio" znaczącego „zamykanie, otaczanie pochwą” w nawiązaniu do osłaniania przez blaszkę liścia kupek zarodni na liściach zarodnionośnych. Nazwa gatunkowa naukowa ("sensibilis") i zwyczajowa pochodzi od wrażliwości liści asymilacyjnych na niskie temperatury (zamierają już przy pierwszych przymrozkach).
Zastosowanie.
Roślina uprawiana jest jako ozdobna. Zalecana jest do sadzenia w dużych płatach jako roślina okrywowa. Dekoracyjne są jej liście, zwłaszcza młode o czerwonawym zabarwieniu. Jako atrakcyjne opisywane jest także ich żółto-brązowe zabarwienie w okresie jesieni. Mimo wrażliwości liści na mróz jest ona w pełni mrozoodporna – może być z powodzeniem uprawiana w chłodnym klimacie (rośnie w strefach mrozoodporności od 4 do 10). Liście zarodnionośne bywają stosowane jako dodatek do bukietów suchych kwiatów (po wcześniejszym osypaniu zarodników, co następuje w krótkim czasie po przeniesieniu tych liści do ciepłego pomieszczenia). Może być wykorzystywana do umacniania brzegów wód i miejsc zabagnionych.
Roślina wykorzystywana była jako modelowa w badaniach naukowych, w tym nad wpływem białek i lipidów na kiełkowanie zarodników oraz wpływem światła na rozwój komórek gametofitu.
Uprawa.
Roślina łatwa w uprawie. W małych ogrodach i w miejscach wilgotnych, gdzie ma optymalne warunki wzrostu, bywa ekspansywna i może wymagać ograniczania. Może rosnąć zarówno w miejscach nasłonecznionych, jak i zacienionych. Najlepiej rozwija się na glebie kwaśnej, żyznej i wilgotnej. Zaleca się chronić młode liście przed przymrozkami.
Roślina rozmnażana jest (łatwo) przez wysiew zarodników lub podział kłącza.
W uprawie spotykanych jest kilka odmian ozdobnych, rozmnażanych przez podział kłączy:

</doc>
<doc id="4690111" url="https://pl.wikipedia.org/wiki?curid=4690111" title="Siedem wcieleń doktora Lao">
Siedem wcieleń doktora Lao

Siedem wcieleń doktora Lao (ang. "7 Faces of Dr. Lao") – amerykański film z 1964 roku w reżyserii George’a Pala.
Fabuła.
Przybysz z Chin, doktor Lao dociera do małego miasteczka Abalone w Arizonie i odwiedza biuro prasowe Edwarda Cunninghama, aby zamieścić dużą reklamę dla jego podróżującego cyrku, który będzie odtwarzany tylko przez dwie noce.
Zamożny ranczer Clinton Stark ma informacje o tym, że do miasta przyjeżdża kolej i planuje kupić całe miasteczko po taniości. Stark przybywa do biura prasowego, by skonfrontować się z Cunninghamem z powodu niedawnego artykułu nieprzychylnemu Starkowi. Lao, cierpliwie czekając na swoją kolej, cicho nasłuchuje spotkania. Innym przeciwnikiem Starka jest Angela Benedict, owdowiała bibliotekarka i nauczycielka. Cunningham otwarcie mówi o swoim przywiązaniu do niej, zawstydzając ją podczas wizyty w bibliotece w celu zbadania pochodzenia doktora Lao.
Tej nocy w bibliotece odbywa się spotkanie mieszkańców. Stark ogłasza, że jego 16-kilometrowa rura doprowadzająca wodę psuje się i jej wymiana byłaby zbyt droga. Następnie oferuje kupić całe miasto. Argumentując przeciwko tej ofercie, Cunningham przedstawia wszystkim George’a G. George’a, Indianina Navajo z pobliskiego miasteczka i zwraca uwagę, że życie jego mieszkańców zależy od dalszego istnienia Abalone. Stark niechętnie pozwala mieszkańcom miasta zastanowić się nad wyborem do piątku wieczorem, a spotkanie zostaje odroczone.
Następnego dnia Cunningham odwiedza miejsce cyrku doktora Lao, spotykając Człowieka śniegu i człowieka podającego się za legendarnego maga Merlina. Cunningham konfrontuje Lao z faktem, że jego domniemane miejsce zamieszkania zniknęło przed wiekami. Lao wymiguje się od odpowiedzi na pytania Cunninghama o sobie i wielkim cyrku, który przybył bez wagonów, i ogłasza, że jest „wielką tajemnicą!”.
Później, gdy Lao rozkłada plakaty reklamujące jego cyrk, syn Angeli – Mike, dowiaduje się, że tajemniczy wędrowiec ma 7332 lat. Cyrk otwiera się i udaje się do niego całe miasteczko. Cyrkowcy poprzez swe występy uświadamiają mieszkańcom życiowe mądrości. Ślepy wróżbita, Apoloniusz z Tiany przewiduje smutną przyszłość pani Cassan. Angela Benedict jest zafascynowana uwodzicielskim tańcem Pana, który nosi twarz Cunninghama. Stark odwiedza Wielkiego Węża w klatce, który zwraca uwagę, że Stark też na własne życzenie żyje „w klatce”. Meduza zamienia niedowierzającą Kate Lindquist w kamień. Następnie pojawia się wcześniej wyśmiewany przez wszystkich Merlin, przywracając kobietę do życia, a jej doświadczenie powoduje potrzebę zmiany jej charakteru.
Później tej samej nocy Mike odwiedza Lao i próbuje znaleźć pracę, pokazując swoje umiejętności żonglerki i sztuczek iluzjonistycznych. Zamiast tego Lao oferuje porady i spostrzeżenia dotyczące świata, których Mike nie rozumie. Wesoły Lao twierdzi, że też ich nie rozumie. W tym czasie zbiry Starka niszczą biuro prasowe; odkrywszy to Cunningham i jego asystent Sam idą się upić. Angela nie śpi tej nocy, nękana muzyką, którą grał Pan, podczas gdy nikt inny jej nie słyszy.
O świcie, zdziwieni dziennikarze odkrywają, że ich biuro zostało w pełni odnowione. Przypisując to Lao, spieszą się, aby wydać krótkie wydanie gazetowe, które Cunningham osobiście dostarcza Starkowi rano. Kiedy odwiedza cyrk, Lao oferuje zachętę i pociesza Cunninghama, by zachował wiarę.
Tego wieczoru Lao organizuje swój wielki finał, magiczny pokaz latarni, w którym mityczne miasto „Woldercan”, zamieszkałe przez ludzi łudząco podobnych do mieszkańców Abalone, zostaje zniszczone, gdy ulega pokusie. Spektakl kończy się eksplozją i ciemnością, a mieszkańcy miasta znajdują się ponownie w bibliotece i na spotkaniu w mieście. Głosowanie jest zwołane nad propozycją Starka i ku zaskoczeniu niektórych zostaje ona odrzucona jednogłośnie. Odkupiony Stark opowiada im o zbliżającej się linii kolejowej. Angela wyznaje swoją miłość Cunninghamowi, ku radości swojej teściowej.
Zbiry Starka są zdezorientowani przemianą ich szefa i postanawiają zniszczyć cyrk Lao, podczas którego rozbijają akwarium Lao. Okazuje się, że mieszkańcem jest potwór z Loch Ness, który pod wpływem powietrza urasta do ogromnych rozmiarów. Po tym, jak ściga zbirów (i tymczasowo wyrasta mu siedem głów przypominających pracowników cyrku), Mike ostrzega doktora Lao, a następnie pomaga wyczarować wybuch chmury, aby zwilżyć i zmniejszyć bestię do jej pierwotnego rozmiaru.
Nadchodzi poranek i cyrk znika, pozostawiając czerwony krąg na pustynnej podłodze, gdzie był namiot. Początkowo Mike’owi nikt nie wierzy, dopóki Stark nie znajduje kapelusza należącego do jednego z popleczników. Gdy Stark, Cunningham i Angela zastanawiają się nad wydarzeniami, Mike goni smugę pyłu, która według niego jest dziełem Lao. Znajduje tylko trzy drewniane kule, którymi fachowo żongluje, żegnając nieobecnego Lao. Scena końcowa pokazuje znikającego doktora Lao jadącego na ośle, powtarzając z offu swoją radę Mike’owi, że życie samo w sobie jest jednym wielkim cudem.
Odbiór.
Film otrzymał głównie pozytywne recenzje; serwis Rotten Tomatoes przyznał mu wynik 83%. Howard Thompson z The New York Times nazwał film „ciężką, grubą fantazją wielkości kufla nałożoną kowadłem”.

</doc>
<doc id="4690112" url="https://pl.wikipedia.org/wiki?curid=4690112" title="Onoklea">
Onoklea



</doc>
<doc id="4690113" url="https://pl.wikipedia.org/wiki?curid=4690113" title="Onoclea">
Onoclea



</doc>
<doc id="4690114" url="https://pl.wikipedia.org/wiki?curid=4690114" title="Onoclea sensibilis">
Onoclea sensibilis



</doc>
<doc id="4690117" url="https://pl.wikipedia.org/wiki?curid=4690117" title="Wybory prezydenckie w Chorwacji w latach 2019–2020">
Wybory prezydenckie w Chorwacji w latach 2019–2020

Wybory prezydenckie w Chorwacji odbyły się 22 grudnia 2019 i 5 stycznia 2020.
Pierwsza tura.
Pierwsza tura odbyła się 22 grudnia 2019. Wzięło w niej udział jedenastu kandydatów. Głosowało 1,903,861 osób (frekwencja 51,18%)
Druga tura.
Druga tura odbyła się 5 stycznia 2020. Przeszła do niej dwójka kandydatów: urzędująca prezydent Kolinda Grabar-Kitarović oraz kandydat opozycji Zoran Milanović.

</doc>
<doc id="4690124" url="https://pl.wikipedia.org/wiki?curid=4690124" title="Kraj Urianchajski">
Kraj Urianchajski

Kraj Urianchajski (, potocznie Urianchaj) – protektorat Imperium Rosyjskiego, istniejący od 17 kwietnia 1914 do 14 sierpnia 1921 roku na terenach dzisiejszej Tuwy.
Administracja.
Formalnie protektoratem zarządzał Ambyn-Nojon, lecz faktyczne sprawowanie władzy należało do rosyjskiego komisarza terytorium Urianchaju oraz urzędnika departamentu przesiedleń, który był odpowiedzialny za imigrację rosyjskich osadników.
Administracyjnie Kraj Urianchajski został podzielony na 7 kożuunów:
W 1914 roku rozpoczęto budowę stolicy Urianchaju, która została ustanowiona w Biełocarsku.
Demografia.
Liczba ludności w 1914 roku wynosiła 73 tys. osób. W 1917 roku w Urianchaju żyło 12 tysięcy Rosjan.
Historia.
Do 1912 roku obszar ten nazywał się Tannu Urianchaj i znajdował się pod panowaniem chińskiej dynastii Qing. Po rewolucji Xinhai Tuwa się odłączyła od Chin, jako część Mongolii, która wtedy zyskała niepodległość.
W latach 1912–1913 książęta tuwińscy kilkakrotnie apelowali do cara Mikołaja II Romanowa o przyjęcie Tuwy w skład Rosji jako protektoratu. 17 kwietnia 1914 roku Mikołaj II podpisał zgodę na ustanowienie Kraju Urianchajskiego, na mocy której protektorat stał się częścią guberni jenisejskiej, zaś rok później został uznany przez rząd chiński.
Po rewolucji lutowej i abdykacji Mikołaja II w 1917 roku Kraj Urianchajski uznał rząd Republiki Rosyjskiej i potwierdził swój status rosyjskiego protektoratu.
Wojna domowa w Rosji.
Po rewolucji październikowej na terenie Urianchaju utworzono władze radzieckie. 18 czerwca 1918 roku na terytorium protektoratu odbył się wspólny kongres Rosjan i Tuwańczyków, na którym jednogłośnie przyjęto traktat o samostanowieniu Tuwy, w którym zostały zawarte prawa obywateli rosyjskich.
Od lipca 1918 do lipca 1919 roku większość obszaru Tuwy zajmowała biała armia adm. Aleksandra Kołczaka. Jesienią 1918 roku rozpoczęła się inwazja wojsk chińskich. Chińczycy zajęli południowe i zachodnie regiony Tuwy. Dodatkowo na teren protektoratu wkroczyły wojska mongolskie pod dowództwem Magsardżawy, która zajęła Biełocarsk. W lipcu 1918 roku V kongres regionalny ogłosił poparcie dla tymczasowego rządu Syberyjskiego.
14 czerwca 1919 roku oddziały czerwonych partyzantów, pod dowództwem Aleksandra Krawczenki i Piotra Szczetinkina, wkroczyły na terytorium Urianchaju. Partyzanci odnieśli szereg zwycięstw nad armią Kołczaka i zdobyli Chem-Bełdyr. Po rozbiciu białych Armia Czerwona pokonała wojska chińskie.
Na początku 1921 roku ostatni żołnierze chińscy opuścili Tuwę. Latem tego samego roku, w związku z rewolucją komunistyczną w Mongolii, ostatnie oddziały mongolskie opuścił Tuwę. 14 sierpnia 1921 roku Tuwińska Partia Ludowo-Rewolucyjna, wspierana przez Armię Czerwoną, ustanowiła Tuwińską Republikę Ludową.

</doc>
<doc id="4690125" url="https://pl.wikipedia.org/wiki?curid=4690125" title="Short track na Zimowych Światowych Wojskowych Igrzyskach Sportowych 2010 – 1500 m kobiet">
Short track na Zimowych Światowych Wojskowych Igrzyskach Sportowych 2010 – 1500 m kobiet

Bieg na 1500 m mężczyzn na 1. Zimowych Światowych Wojskowych Igrzyskach Sportowych – jedna z zimowych konkurencji rozgrywana podczas igrzysk wojskowych w ramach short tracku, która odbyła się w dniu 24 marca 2010 w hali w Courmayeur położonego w regionie Dolina Aosty we Włoszech. Zawody wygrała Bułgarka Ewgenija Radanowa.
Terminarz.
Konkurencja rozpoczęła w dniu 24 marca o godzinie 10:00 "(czasu miejscowego)". Zawody kobiet były przeprowadzone naprzemiennie z biegami mężczyzn.
Uczestniczki.
Do zawodów zgłoszonych zostało 9 zawodniczek "(reprezentujących 5 kraje)" na starcie nie stanęła Włoszka Arianna Fontana.

</doc>
<doc id="4690126" url="https://pl.wikipedia.org/wiki?curid=4690126" title="Hyperoliinae">
Hyperoliinae

Hyperoliinae – podrodzina płazów bezogonowych z rodziny sitówkowatych (Hyperoliidae). 
Zasięg występowania.
Podrodzina obejmuje gatunki występujące w Czarnej Afryce, Madagaskarze i Seszelach.
Podział systematyczny.
Do podrodziny należą następujące rodzaje:

</doc>
<doc id="4690127" url="https://pl.wikipedia.org/wiki?curid=4690127" title="Mistrzostwa Świata Juniorów w Łyżwiarstwie Figurowym 2010">
Mistrzostwa Świata Juniorów w Łyżwiarstwie Figurowym 2010

Mistrzostwa świata juniorów w łyżwiarstwie figurowym 2010 – zawody rangi mistrzowskiej w łyżwiarstwie figurowym w kategorii juniorów, które odbywały się od 9 do 13 marca 2010 roku w hali The Uithof w Hadze.
Podczas zawodów rozgrywane były konkurencje solistów, solistek, par sportowych oraz par tanecznych. W mistrzostwach mogli wziąć udział zawodnicy, którzy na dzień 1 lipca 2009 ukończyli co najmniej 13, ale nie więcej niż 19 lat (21 lat w przypadku łyżwiarzy w parach sportowych i tanecznych).
Wyniki.
Pary sportowe.
1 Później okazało się, że Chiny nie powinny wystawić trzech par sportowych, dlatego najniżej sklasyfikowana para została zdyskwalifikowana.
Pary taneczne.
Tańcem obowiązkowym był "Westminster Waltz".

</doc>
<doc id="4690128" url="https://pl.wikipedia.org/wiki?curid=4690128" title="Eurowizja 1958">
Eurowizja 1958



</doc>
<doc id="4690129" url="https://pl.wikipedia.org/wiki?curid=4690129" title="Eurowizja 1959">
Eurowizja 1959



</doc>
<doc id="4690130" url="https://pl.wikipedia.org/wiki?curid=4690130" title="Eurowizja 1960">
Eurowizja 1960



</doc>
<doc id="4690131" url="https://pl.wikipedia.org/wiki?curid=4690131" title="Eurowizja 1961">
Eurowizja 1961



</doc>
<doc id="4690132" url="https://pl.wikipedia.org/wiki?curid=4690132" title="Eurowizja 1962">
Eurowizja 1962



</doc>
<doc id="4690133" url="https://pl.wikipedia.org/wiki?curid=4690133" title="Eurowizja 1963">
Eurowizja 1963



</doc>
<doc id="4690134" url="https://pl.wikipedia.org/wiki?curid=4690134" title="Eurowizja 1964">
Eurowizja 1964



</doc>
<doc id="4690135" url="https://pl.wikipedia.org/wiki?curid=4690135" title="Mirosław Stankiewicz (samorządowiec)">
Mirosław Stankiewicz (samorządowiec)

Mirosław Waldemar Stankiewicz (ur. 27 sierpnia 1957 w Brzegu) – polski samorządowiec i ekonomista, w latach 1999–2001 wicewojewoda opolski, w latach 2007–2014 burmistrz Niemodlina.
Życiorys.
Jego ojciec był repatriantem spod Wilna, a matka pochodziła z Łukowa. Rodzina zamieszkała w Brzegu, gdzie Mirosław Stankiewicz ukończył liceum. Absolwent Wydziału Gospodarki Narodowej Akademii Ekonomicznej we Wrocławiu (1980). Kształcił się na studiach podyplomowych z zakresu handlu zagranicznego, zdał egzamin dla członków rad nadzorczych spółek Skarbu Państwa i uzyskał uprawnienia syndyka. Pracował m.in. w Zakładach Przemysłu Lniarskiego w Kamiennej Górze, Zakładach Wyrobów Azbestowych, Garbarni Brzeg S.A., Miejskim Zarządzie Mienia Komunalnego w Brzegu i Przedsiębiorstwie Usługowo-Produkcyjnym „OPUS” w Opolu, zajmując w nich kierownicze stanowiska.
W 1999 objął stanowisko wicewojewody opolskiego z rekomendacji Akcji Wyborczej Solidarność. Zakończył pełnienie funkcji w grudniu 2001 po zmianie rządu. W 2001 kandydował do Sejmu z listy Unii Wolności. W kadencji 2002–2006 sprawował funkcję zastępcy burmistrza Niemodlina. W międzyczasie został członkiem Prawa i Sprawiedliwości, w 2006 z jego listy kandydował do sejmiku opolskiego. Wkrótce po śmierci Stanisława Chalimoniuka objął fotel tymczasowego zarządcy Niemodlina, następnie wygrał przedterminowe wybory na burmistrza w sierpniu 2007. W 2010 uzyskał reelekcję. W czerwcu 2013 odbyło się referendum w sprawie jego odwołania (okazało się nieważne ze względu na frekwencję). W 2014 przegrał walkę o urząd w drugiej turze. Rozpoczął prowadzenie własnej działalności gospodarczej, został też przewodniczącym związku międzygminnego. W 2016 kandydował w wyborach uzupełniających do rady miejskiej Brzegu z poparciem Nowoczesnej, a w 2018 – do rady powiatu brzeskiego z listy Koalicji Obywatelskiej.
Żonaty, ma dwoje dzieci.

</doc>
<doc id="4690136" url="https://pl.wikipedia.org/wiki?curid=4690136" title="Allotriocarida">
Allotriocarida

Allotriocarida – klad stawonogów obejmujący skrzelonogi, podkowiastogłowe, łopatonogi i sześcionogi (w tym: pierwogonki, skoczogonki, widłogonki i owady).
Monofiletyzm tego kladu potwierdza większość współczesnych molekularnych analizy filogenetyczne. Pojawia się on wynikach badań Regiera i innych z 2005, von Reumonta i innych z 2012, Oakleya i innych z 2013, Schwentnera i innych z 2017, Schwentnera i innych z 2018 oraz Lozano-Fernandeza i innych z 2019. Nazwę Allotriocarida wprowadzili dlań Oakley i inni w 2013. Klad ten nie pojawia się natomiast w wynikach analizy Regiera i innych z 2010. Według nich skrzelonogi są grupą siostrzaną dla Multicrustacea (tworzą z nimi Vericrustacea), a podkowiastogłowe, łopatonogi i sześcionogi tworzą klad Miracrustacea.
Według wyników analiz von Reumonta i innych z 2012, Schwentnera i innych z 2017 i 2018 oraz Lozano-Fernandeza i innych z 2019 w obrębie Allotriocarida pozycję bazalną zajmują podkowiastogłowe, a pozostałe ich gromady tworzą klad Athalassocarida. Natomiast według wyników Regiera i innych z 2005 i 2010 roku podkowiastogłowe zajmują pozycję siostrzaną względem łopatonogów, tworząc z nimi klad Xenocarida.

</doc>
<doc id="4690137" url="https://pl.wikipedia.org/wiki?curid=4690137" title="Eurowizja 1965">
Eurowizja 1965



</doc>
<doc id="4690138" url="https://pl.wikipedia.org/wiki?curid=4690138" title="Eurowizja 1966">
Eurowizja 1966



</doc>
<doc id="4690139" url="https://pl.wikipedia.org/wiki?curid=4690139" title="Eurowizja 1967">
Eurowizja 1967



</doc>
<doc id="4690140" url="https://pl.wikipedia.org/wiki?curid=4690140" title="Eurowizja 1968">
Eurowizja 1968



</doc>
<doc id="4690141" url="https://pl.wikipedia.org/wiki?curid=4690141" title="Eurowizja 1969">
Eurowizja 1969



</doc>
<doc id="4690143" url="https://pl.wikipedia.org/wiki?curid=4690143" title="Rada Ochrony Pracy">
Rada Ochrony Pracy

Rada Ochrony Pracy − organ opiniotwórczy i nadzoru nad warunkami pracy i działalnością Państwowej Inspekcji Pracy. 
Utworzona na mocy ustawy z dnia 6 marca 1981 roku o Państwowej Inspekcji Pracy. Od 1990 roku działa przy Sejmie RP. W skład rady wchodzi 30 członków, których powołuje Marszałek Sejmu spośród posłów, senatorów i kandydatów zgłoszonych przez Prezesa Rady Ministrów oraz przez reprezentatywne organizacje związkowe i organizacje pracodawców, a także przez inne organizacje społeczne zajmujące się problematyką ochrony pracy. Do rady powołuje się także ekspertów i przedstawicieli nauki.

</doc>
<doc id="4690144" url="https://pl.wikipedia.org/wiki?curid=4690144" title="Bazylika św. Kamila de Lellis w Rzymie">
Bazylika św. Kamila de Lellis w Rzymie

Bazylika św. Kamila de Lellis w Rzymie () – rzymskokatolicki kościół tytularny w Rzymie. 
Świątynia ta jest kościołem parafialnym oraz kościołem tytularnym, mającym również rangę bazyliki mniejszej.
Lokalizacja.
Bazylika znajduje się w XVII Rione Rzymu – Sallustiano przy "Via Sallustiana" 24. Główne wejście do świątyni jest od "Via Piemonte".
Patron.
Patronem świątyni jest św. Kamil de Lellis – włoski zakonnik, założyciel Zakonu Kleryków Regularnych Posługujących Chorym, żyjący w latach 1550–1614.
Historia.
Architekt Tullio Passarelli rozpoczął budowę w 1906 roku. Kościół został konsekrowany w 1910 roku. Opiekę nad świątynią powierzono kamilianom.
W dniu 22 maja 1965 roku kościół otrzymał godność bazyliki mniejszej od papieża Pawła VI.
Architektura i sztuka.
Kościół jest trójnawowy z transeptem i półkolistą apsydą. Na końcach naw bocznych znajdują się kaplice w mniejszych absydach, które mają połowę wysokości apsydy środkowej.
Budowla jest z czerwonej cegły, natomiast detale architektoniczne z białego trawertynu z Tivoli.
W fasadzie umieszczono zostały trzy wejścia – większe środkowe prowadzące do nawy głównej i dwa mniejsze prowadzące do naw bocznych. Nad wejściem głównym umieszczono niewysoką arkadę zakończoną po obu stronach kioskami, na których leżą kamienne lwy. W tympanonie umieszczono płaskorzeźbę przedstawiającą Chrystusa ze św. Kamilem de Lellis i biednymi. Na pasie poniżej wyobrażono owce adorujące krzyż. Archiwolta została ozdobiona rzeźbionymi scenami biblijnymi, kapitele kolumn są rzeźbione w ornamenty roślinne, w których umieszczono zwierzęta, m.in. smoki. Pośrodku fasady znajduje się duże, rozetowe okno z ośmioma „płatkami”. Ma ono szerokie obramowanie, z którym bezpośrednio sąsiadują cztery tablice z symbolami ewangelistów (u góry orzeł, po prawej wół, po lewej lew, na dole anioł). Nad wejściami bocznymi znajdują się mniejsze rozety. Na fasadzie umieszczono dość liczne wsporniki zdobione maszkaronami.
Nawa główna, nawy boczne i transept mają sklepienia krzyżowe. We wnętrzu powyżej arkad oddzielających nawę główną od bocznych biegnie fryz zdobiony płaskorzeźbami ze scenami z życia patrona bazyliki. Z kolei nad fryzem umieszczono nisze z posągami świętych. Dekorowane płaskorzeźbami są również kapitele kolumn. Witraże nawy przedstawiają dwunastu apostołów, natomiast witraże transeptu Matkę Bożą z Dzieciątkiem i Chrystusa z aniołami.
Witraże prezbiterium przedstawiają Chrystusa i czterech ewangelistów. W centralnej części apsydy, we wnęce będącej miniaturą bramy wejściowej, umieszczono figurę św. Kamila de Lellis, dzieło Alberto Galli z 1911 roku. W ołtarzu głównym, poniżej figury patrona bazyliki, są płaskorzeźby przedstawiające świętych znanych z uczynków miłosierdzia. 
Kardynałowie prezbiterzy.
Bazylika św. Kamila de Lellis jest jednym z kościołów tytularnych nadawanych kardynałom-prezbiterom ("Titulus Sancti Camilli de Lellis ad Hortos Sallustianos"). Tytuł ten został ustanowiony 5 lutego 1965 roku przez papieża Pawła VI.

</doc>
<doc id="4690145" url="https://pl.wikipedia.org/wiki?curid=4690145" title="Eurowizja Junior 2003">
Eurowizja Junior 2003



</doc>
<doc id="4690146" url="https://pl.wikipedia.org/wiki?curid=4690146" title="Eurowizja Junior 2004">
Eurowizja Junior 2004



</doc>
<doc id="4690147" url="https://pl.wikipedia.org/wiki?curid=4690147" title="Eurowizja Junior 2005">
Eurowizja Junior 2005



</doc>
<doc id="4690148" url="https://pl.wikipedia.org/wiki?curid=4690148" title="Kassininae">
Kassininae

Kassininae – podrodzina płazów bezogonowych z rodziny sitówkowatych (Hyperoliidae). 
Zasięg występowania.
Podrodzina obejmuje gatunki występujące w Czarnej Afryce.
Podział systematyczny.
Takson ten wyróżniono na podstawie badań Portika i współpracowników z 2019 roku. Do podrodziny należą następujące rodzaje:

</doc>
<doc id="4690149" url="https://pl.wikipedia.org/wiki?curid=4690149" title="Eurowizja Junior 2006">
Eurowizja Junior 2006



</doc>
<doc id="4690150" url="https://pl.wikipedia.org/wiki?curid=4690150" title="Kościół św. Kamila de Lellis w Rzymie">
Kościół św. Kamila de Lellis w Rzymie



</doc>
<doc id="4690152" url="https://pl.wikipedia.org/wiki?curid=4690152" title="Roman Nogin">
Roman Nogin

Roman Wiktorowicz Nogin, (ur. 23 czerwca 1998 w Ridderze) – kazachski skoczek narciarski. Uczestnik mistrzostw świata seniorów (2017), juniorów (2015) i zimowej uniwersjady (2017). Medalista mistrzostw Kazachstanu w skokach narciarskich.
Przebieg kariery.
W oficjalnych zawodach międzynarodowych rozgrywanych pod egidą FIS zadebiutował w grudniu 2013 w Notodden, gdzie dwukrotnie uplasował się na 45. miejscu w konkursach FIS Cupu. W lutym 2014 w Râșnovie zadebiutował w Pucharze Karpat, zajmując w obu konkursach lokaty w trzeciej dziesiątce.
W lutym 2015 wystąpił w mistrzostwach świata juniorów w Ałmaty – w konkursie indywidualnym był 60., w drużynowym zaś 13. Na przełomie lipca i sierpnia 2015 zadebiutował w zawodach pucharowych najwyższej rangi, zajmując wraz z reprezentacją Kazachstanu ostatnie, dwunaste miejsce w konkursach drużynowych Letniego Grand Prix 2015 w Wiśle i Hinterzarten. We wrześniu 2015 uzyskał najlepszy w karierze rezultat w Pucharze Karpat, plasując się w drugim konkursie w Râșnovie na szóstym miejscu. Mimo że nigdy nie zdobył prawa startu w Pucharze Kontynentalnym (nie punktował w żadnym z cykli FIS, które dają takie prawo – tj. Pucharze Świata, Letnim Grand Prix, Pucharze Kontynentalnym, Letnim Pucharze Kontynentalnym bądź FIS Cupie), w październiku 2015 zadebiutował w letniej edycji tego cyklu, dwukrotnie zajmując ostatnie, 64. miejsce w zawodach w Klingenthalu.
W lutym 2017 wystartował w zimowej uniwersjadzie w Ałmaty, zajmując w konkursie indywidualnym 43. miejsce. Na przełomie lutego i marca 2017 wziął także udział w mistrzostwach świata seniorów. W zawodach w Lahti odpadł w kwalifikacjach do obu konkursów indywidualnych – na skoczni normalnej zajął 51. miejsce wyprzedzając jedynie Gruzina Artura Sarkisianiego i Łotysza Kristapsa Nežbortsa, a na obiekcie dużym 48. lokatę, pokonując tylko Sarkisianiego – a w konkursie drużynowym z kazachską reprezentacją zajął ostatnie, dwunaste miejsce, indywidualnie uzyskując najniższą notę zawodów. Po raz ostatni w oficjalnych zawodach międzynarodowych FIS wystąpił w marcu 2017 w Zakopanem, plasując się pod koniec szóstej dziesiątki w Pucharze Kontynentalnym.
Już po ostatnim występie międzynarodowym, w rozgrywanych w lutym 2019 mistrzostwach Kazachstanu zdobył brązowy medal w konkursie indywidualnym na skoczni normalnej.
Okazjonalnie startował w krajowych zawodach w kombinacji norweskiej – m.in. w październiku 2018 w letnich mistrzostwach kraju zajął trzynastą lokatę w gronie siedemnastu startujących.

</doc>
<doc id="4690153" url="https://pl.wikipedia.org/wiki?curid=4690153" title="Eurowizja Junior 2007">
Eurowizja Junior 2007



</doc>
<doc id="4690154" url="https://pl.wikipedia.org/wiki?curid=4690154" title="Eurowizja Junior 2008">
Eurowizja Junior 2008



</doc>
<doc id="4690155" url="https://pl.wikipedia.org/wiki?curid=4690155" title="Bazylika San Camillo de Lellis">
Bazylika San Camillo de Lellis



</doc>
<doc id="4690156" url="https://pl.wikipedia.org/wiki?curid=4690156" title="Eurowizja Junior 2009">
Eurowizja Junior 2009



</doc>
<doc id="4690157" url="https://pl.wikipedia.org/wiki?curid=4690157" title="Sándor Ádám">
Sándor Ádám

Sándor Ádám (ur. 21 lipca 1918 w Budapeszcie, zm. 1974 w Toronto) – węgierski piłkarz występujący na pozycji napastnika, reprezentant Węgier.
Kariera klubowa.
Grę w piłkę nożną rozpoczął w klubie Zuglói SE. W latach 1936–1943 występował w Újpest FC, dla którego rozegrał w tym okresie 116 ligowych spotkań, w których zdobył 37 bramek. W sezonie 1938/39 wywalczył z tym zespołem mistrzostwo Węgier. W połowie 1943 roku przeniósł się do Nemzeti NM Kinizsi SC, gdzie spędził jeden sezon. Jego ostatnim klubem był Nemzeti SC, w którym po spadku z NB I w sezonie 1945 zakończył karierę.
Kariera reprezentacyjna.
19 marca 1939 zadebiutował w reprezentacji Węgier w zremisowanym 2:2 spotkaniu towarzyskim przeciwko Irlandii w Cork. W sierpniu 1939 roku zagrał w meczu z Polską w Warszawie (2:4), w którym zdobył gola, zamykając tym samym swój dorobek reprezentacyjny na 2 występach i 1 strzelonej bramce.

</doc>
<doc id="4690158" url="https://pl.wikipedia.org/wiki?curid=4690158" title="Eurowizja Junior 2010">
Eurowizja Junior 2010



</doc>
<doc id="4690159" url="https://pl.wikipedia.org/wiki?curid=4690159" title="Eurowizja Junior 2011">
Eurowizja Junior 2011



</doc>
<doc id="4690160" url="https://pl.wikipedia.org/wiki?curid=4690160" title="Eurowizja Junior 2012">
Eurowizja Junior 2012



</doc>
<doc id="4690164" url="https://pl.wikipedia.org/wiki?curid=4690164" title="Eurowizja Junior 2013">
Eurowizja Junior 2013



</doc>
<doc id="4690165" url="https://pl.wikipedia.org/wiki?curid=4690165" title="Eurowizja Junior 2014">
Eurowizja Junior 2014



</doc>
<doc id="4690166" url="https://pl.wikipedia.org/wiki?curid=4690166" title="Eurowizja Junior 2015">
Eurowizja Junior 2015



</doc>
<doc id="4690167" url="https://pl.wikipedia.org/wiki?curid=4690167" title="Eurowizja Junior 2016">
Eurowizja Junior 2016



</doc>
<doc id="4690169" url="https://pl.wikipedia.org/wiki?curid=4690169" title="Eurowizja Junior 2017">
Eurowizja Junior 2017



</doc>
<doc id="4690170" url="https://pl.wikipedia.org/wiki?curid=4690170" title="Eurowizja Junior 2018">
Eurowizja Junior 2018



</doc>
<doc id="4690171" url="https://pl.wikipedia.org/wiki?curid=4690171" title="Eurowizja Junior 2019">
Eurowizja Junior 2019



</doc>
<doc id="4690172" url="https://pl.wikipedia.org/wiki?curid=4690172" title="Eurowizja Junior 2020">
Eurowizja Junior 2020



</doc>
<doc id="4690173" url="https://pl.wikipedia.org/wiki?curid=4690173" title="Jarosław Deda">
Jarosław Deda

Jarosław Myrosławowycz Deda, ukr. Ярослав Мирославович Деда (ur. 28 maja 1999 w Iwano-Frankowem) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek klubów BRW-WIK Włodzimierz Wołyński i Wołyń Łuck, barwy których bronił w juniorskich mistrzostwach Ukrainy (DJuFL). 25 lipca 2014 rozpoczął karierę piłkarską w drużynie młodzieżowej Wołyni Łuck, a 13 marca 2016 debiutował w Premier-lidze. Latem 2017 opuścił łucki klub. 8 września 2017 został piłkarzem azerskiego Qarabağ Ağdam. 1 marca 2019 podpisał kontrakt z Karpatami Lwów.
Kariera reprezentacyjna.
Występował w juniorskich reprezentacjach Ukrainy różnych kategorii wiekowych.

</doc>
<doc id="4690175" url="https://pl.wikipedia.org/wiki?curid=4690175" title="Polska Formuła Mondial Sezon 1990">
Polska Formuła Mondial Sezon 1990

Polska Formuła Mondial Sezon 1990 – drugi sezon Polskiej Formuły Mondial. Mistrzem został Artur Skwarzyński (Estonia 21).

</doc>
<doc id="4690183" url="https://pl.wikipedia.org/wiki?curid=4690183" title="Ubuntu Titling">
Ubuntu Titling

Ubuntu Titling lub Ubuntu-Title to zaokrąglona czcionka geometryczna bezszeryfowa. Została stworzony przez Andy'ego Fitzsimona do użytku z systemem operacyjnym Ubuntu i jego pochodnymi. Jest rozpowszechniany na podstawie licencji LGPL. Przed wydaniem 10.04 krój pisma był używany w brandingu systemu operacyjnego Ubuntu i powiązanym z nim projektów. Projekt Fitzsimona został stworzony bez wielkich liter. Późniejsze wydanie Christiana Robertsona (który później stworzył czcionkę Roboto) zawierało majuskuły i zostało wydane przez Robertsona jako „kandydat do wydania”. Czcionka nazywała się Ubuntu Titling.
Ubuntu Titling został ostatecznie zastąpiony do użytku brandingowego wariantem jednej z czcionek Ubuntu.

</doc>
<doc id="4690186" url="https://pl.wikipedia.org/wiki?curid=4690186" title="Powiat bielski (1795-1915)">
Powiat bielski (1795-1915)



</doc>
<doc id="4690191" url="https://pl.wikipedia.org/wiki?curid=4690191" title="Athalassocarida">
Athalassocarida

Athalassocarida – klad stawonogów obejmujący skrzelonogi, łopatonogi i sześcionogi (owady, skoczogonki, widłogonki i pierwogonki).
Monofiletyzm tego kladu potwierdzają molekularne analizy filogenetyczne: von Reumonta i innych z 2012, Schwentnera i innych z 2017, Schwentnera i innych z 2018 oraz Lozano-Fernandeza i innych z 2019. Nazwa Athalassocarida wprowadzona została dlań w ostatniej z wymienionych prac. Monofiletyzmowi Athalassocarida przeczą natomiast wyniki analiz: Regiera i innych z 2005, Regiera i innych z 2010 oraz Oakleya i innych z 2013.
Według wyników analiz von Reumonta i innych z 2012, Schwentnera i innych z 2017 i 2018 oraz Lozano-Fernandeza i innych z 2019 w obrębie Athalassocarida pozycję bazalną zajmują skrzelonogi, natomiast łopatonogi i sześcionogi tworzą siostrzany dlań klad Labiocarida.
Badania metodą zegara molekularnego przeprowadzone przez Schwentnera i innych w 2017 wskazują, że rozejście się linii skrzelonogów i Labiocarida miało miejsce na przełomie ediakaru i kambru, natomiast rozejście się linii łopatonogów i sześcionogów nastąpiło w późnym kambrze lub wczesnym ordowiku.

</doc>
<doc id="4690193" url="https://pl.wikipedia.org/wiki?curid=4690193" title="Wiesław Maśka">
Wiesław Maśka

Wiesław Józef Maśka (ur. 15 lipca 1963) – polski samorządowiec i urzędnik, w latach 2006–2007 wicewojewoda śląski.
Życiorys.
Mieszka w Zabrzegu. Absolwent Wyższej Szkoły Ekonomiczno-Humanistycznej w Bielsku-Białej. Początkowo pracował w firmach w branży elektronicznej, później w administracji samorządowej. Od 1993 do 1995 był inspektorem w Urzędzie Miejskim w Czechowicach-Dziedzicach, następnie do 1998 – dyrektorem w Administracji Zasobów Komunalnych w tym mieście. Należał też do zarządu Powiatowego Szkolnego Związku Sportowego w Bielsku-Białej.
W 1998 i 2002 wybierano go radnym powiatu bielskiego. W kadencji 1998–2002 należał do zarządu powiatu, następnie do 2005 pełnił funkcję wicestarosty bielskiego. W 2003 został członkiem Prawa i Sprawiedliwości, zasiadał w jego władzach w powiecie i województwie.
27 stycznia 2006 objął stanowisko drugiego wicewojewody śląskiego. Zakończył pełnienie funkcji 27 grudnia 2007 po zmianie rządu. W 2008 został szefem zespołu w Wydziale Nieruchomości katowickiego oddziału Generalnej Dyrekcji Dróg Krajowych i Autostrad.
Życie prywatne.
Żonaty, ma syna i córkę.

</doc>
<doc id="4690194" url="https://pl.wikipedia.org/wiki?curid=4690194" title="Wołgogradzki Szybki Tramwaj">
Wołgogradzki Szybki Tramwaj



</doc>
<doc id="4690195" url="https://pl.wikipedia.org/wiki?curid=4690195" title="Zbigniew Kusy">
Zbigniew Kusy



</doc>
<doc id="4690196" url="https://pl.wikipedia.org/wiki?curid=4690196" title="Melvyn Lorenzen">
Melvyn Lorenzen

Melvyn Lorenzen (ur. 26 listopada 1994 w Londynie) – ugandyjski piłkarz, grający na pozycji napastnika. Posiada również obywatelstwo brytyjskie i niemieckie.
Kariera piłkarska.
Kariera klubowa.
Wychowanek klubów SpVgg Putlos, Oldenburger SV i Holstein Kiel. Latem 2013 roku rozpoczął karierę piłkarską w drugiej drużynie Werderu Brema, a 5 października 2013 debiutował w podstawowym składzie klubu. 24 lipca 2017 przeszedł do ADO Den Haag. 23 września 2019 jako wolny agent podpisał kontrakt z Karpatami Lwów. 4 grudnia 2019 za obopólną zgodą kontrakt został rozwiązany.
Kariera reprezentacyjna.
Lorenzen urodził się w Londynie w Anglii. Jego ojciec Drake Mugisa pochodził z Ugandy, a matka, po której odziedziczył nazwisko, z Niemiec. 31 maja 2016 roku zadebiutował w narodowej reprezentacji Ugandy w przegranym 2:0 meczu towarzyskim z Zimbabwe.

</doc>
<doc id="4690198" url="https://pl.wikipedia.org/wiki?curid=4690198" title="Fixedsys">
Fixedsys

Fixedsys to rodzina czcionek rastrowych o stałej szerokości. Jest to najstarsza czcionka w systemie Windows i była czcionką systemową w systemach Windows 1.0 i 2.0, gdzie nazywała się po prostu „System”. Dodany później człon "Fixed" nazwy pochodzi od terminu fixed-width oznaczającego stałą szerokość (chociaż pogrubione znaki są szersze niż te bez pogrubienia, w przeciwieństwie do innych czcionek o stałej szerokości, takich jak Courier). W systemie Windows 3.x czcionka systemowa została zmieniona na proporcjonalną czcionkę bezszeryfową o nazwie System, ale Fixedsys pozostała domyślną czcionką w aplikacji Notatnik.
Rodzina czcionek Fixedsys zawiera czcionki zakodowane w kilku zestawach znaków, z wieloma rozdzielczościami czcionek dla każdego z nich. Czcionki Fixedsys w różnych zestawach znaków mają różne rozmiary punktów.
Glify górnych obszarów każdego z nich wydają się być rysowane osobno, nie pochodzą z jednego zestawu głównego, ponieważ istnieją widoczne różnice w wyglądzie różnych wizualnie podobnych znaków, które są wspólne między zestawami znaków.
Chociaż Fixedsys jest czcionką bezszeryfową, jest nieco podobna do czcionki sprzętowej w trybie tekstowym większości komputerów kompatybilnych z IBM PC, choć nie jest tak podobna, jak niektóre rozmiary czcionek terminalowych w Windows.
W Windows 95, 98 i Windows Me Fixedsys pozostaje domyślną czcionką Notatnika. Ta czcionka została zastąpiona przez font Lucida Console w Notatniku dla późniejszych wersji systemu Windows. W Windows 95 tej domyślnej czcionki nie można zmienić. Fixedsys z innych zestawów znaków można wybrać, określając ustawienia skryptu w oknie dialogowym wyboru czcionek, ale nie można wybrać czcionki wszystkich stron kodowych.
Istnieje pewne podobieństwo między Fixedsys a Chicago, domyślnym krojem pisma systemowego w Apple Macintosh między 1984 a 1997 rokiem. Kluczową różnicą jest to, że Chicago jest proporcjonalnym krojem pisma, podczas gdy Fixedsys jest w czcionką o tej samej szerokości znaków.
Fixedsys Excelsior.
Przez swój czysty styl i czytelność czcionka była dosyć popularna w społeczności programistycznej, która stworzyła nawet czcionkę imitującą Fixedsys – Fixedsys Excelsior, która bazując na oryginalnej czcionce Fixedsys zawierała spory zakres skryptów Unikodu.
Przykład.
Poniżej znajduje się lorem ipsum napisane za pomocą Fixedsys.

</doc>
<doc id="4690200" url="https://pl.wikipedia.org/wiki?curid=4690200" title="Short track na Zimowych Światowych Wojskowych Igrzyskach Sportowych 2010">
Short track na Zimowych Światowych Wojskowych Igrzyskach Sportowych 2010

Short track na 1. Zimowych Światowych Wojskowych Igrzyskach Sportowych – jedna z dyscyplin sportu rozgrywanych podczas zimowych igrzysk wojskowych w hali w Courmayeur położonej w regionie Dolina Aosty we Włoszech w dniach 23 – 24 marca 2010.
Uczestnicy.
Do zawodów zgłoszonych zostało 21 zawodników reprezentujących 7 kraje "(9 kobiet i 12 mężczyzn)". W zawodach uczestniczyło 20, ponieważ na starcie nie stanęła Włoszka Arianna Fontana.

</doc>
<doc id="4690205" url="https://pl.wikipedia.org/wiki?curid=4690205" title="Polska Formuła Mondial Sezon 1991">
Polska Formuła Mondial Sezon 1991

Polska Formuła Mondial Sezon 1991 – trzeci sezon Polskiej Formuły Mondial. Mistrzem został Andrzej Godula (Estonia 21), a tytuł międzynarodowego mistrza Polski zdobył Mindaugas Dainauskas.

</doc>
<doc id="4690209" url="https://pl.wikipedia.org/wiki?curid=4690209" title="Miło było pana poznać">
Miło było pana poznać

Miło było pana poznać – pierwszy album studyjny polskiej piosenkarki Mery Spolsky. Płyta ukazała się 15 września 2017 nakładem wydawnictwa Kayax. Wszystkie utwory na albumie stworzyła sama artytka, za miks i mastering odpowiadał Sławek „Guadky” Gładyszewski.
Album był nominowany do Nagrody Muzycznej „Fryderyk” w kategorii album roku elektronika.
O albumie.
Mery Spolsky opisała album jako „kilkunasto-piosenkowy list do jednej, prawdziwej osoby, która nagle pojawiła się w jej życiu i zniknęła”, a także jako „chronologiczny opis etapów co się działo w głowie spolsky, która się zakochała, ale jednocześnie znienawidziła”.
Single.
Debiutanckim singlem z płyty był utwór „Miło było pana poznać”, który został wydany 12 czerwca 2017 wraz z teledyskiem. 25 kwietnia 2018 piosenkarka wykonała utwór w nowej wersji podczas "Sofar Warsaw", towarzyszył jej No Echoes.
Drugim singlem z płyty został „Alarm”, który został udostępniony 8 września 2017 wraz z teledyskiem zarejestrowanym w Tokio. Tekst do piosenki powstał natomiast we Francji.
Trzeci singiel, „Liczydło”, ukazał się 8 marca 2018 wraz z teledyskiem, będącym kontynuacją fabuły z wideoklipu do utworu „Miło było pana poznać”.
Lista utworów.
Spis sporządzono na podstawie materiału źródłowego:

</doc>
<doc id="4690211" url="https://pl.wikipedia.org/wiki?curid=4690211" title="Giorgio Madia">
Giorgio Madia

Giorgio Madia (ur. 29 lipca 1965 w Mediolanie) – włoski choreograf i reżyser sceniczny, realizujący opery, balety, operetki, musicale i innego rodzaju wydarzenia.
Kariera.
Kariera sceniczna.
Giorgio Madia rozpoczął swoją edukację taneczną w 1976 roku w zespole baletowym Teatru alla Scala w Mediolanie. W 1984 obronił dyplom i dostał swój pierwszy angaż w tymże Teatrze. Debiutem młodego tancerza była rola w "Le mariage du ciel et de l’enfer" w choreografii Rolanda Petit.
Od 1985 do 1988 Giorgio Madia był członkiem zespołu Maurice’a Bejarta "Ballet du XXe siècle", a od 1987 rozpoczął karierę solisty w "Béjart Ballet Lausanne" w Lozannie, gdzie przeniósł się zespół. W 1988 roku Madia przeniósł się do Stanów Zjednoczonych, aby jako solista dołączyć wpierw do zespołu Pennsylvania Ballet i Milwaukee Ballet (1988–1990), następnie do San Francisco Ballet (1990–1992) i ponownie do Pennsylvania Ballet (1992–1993), gdzie zaoferowano mu pozycję pierwszego solisty (fr. "premier danseur"). W tym okresie Madia tańczył wiodące role z klasycznego repertuaru baletowego, jak również wiele partii solistycznych w baletach neoklasycznych i współczesnych w choreografii takich twórców jak: George Balanchine, Robert Taylor, William Forsythe, Merce Cunningham, Richard Tanner.
W latach 1988–1991 Giorgio Madia został zaangażowany przez wybitnego tancerza i choreografa Rudolf Nuriejewa do jego pożegnalnego tournée "Nuriejew i przyjaciele". Podczas tournée Giorgio Madia wykonywał choreografie Jose Limona ("The Moor’s Pavane") i Maurice’a Bejarta ("Le Chant du Compagnon Errant") u boku samego Nuriejewa. W 1993 Giorgio Madia powrócił do Europy, by podjąć pracę we włoskim zespole baletowym "Aterballetto" jako pierwszy solista. Dwa lata później przeniósł się do Zurychu, gdzie kontynuował swoją karierę jako tancerz w Zurich Ballet (do 1997).
Nauczyciel i kierownik baletu.
W 1997 Giorgio Madia zakończył swoją karierę jako tancerz, by rozpocząć nowy etap, obejmując stanowiska kierownicze i pedagogiczne: pracował jako nauczyciel i baletmistrz w zespole Balletto di Toscana we Florencji (1997–1999), baletmistrz i asystent choreografa w Berlin Ballett w Komische Oper Berlin pod kierownictwem Richarda Wherlocka (2000–2001) i pierwszy baletmistrz w Basel Ballett (2001). W sezonie 2000/01 sprawował funkcję kierownika baletu i naczelnego choreografa w zespole baletowym Teatru Wielkiego w Łodzi. W latach 2003–2005 Giorgio Madia był dyrektorem baletu w Teatrze Volksoper w Wiedniu.
Choreograf i reżyser.
Podczas pracy dla wiedeńskiego Teatru Volksoper Giorgio Madia stworzył dwie pełnowymiarowe choreografie: "Nudo" (marzec 2004), oparty głównie na muzyce Jana Sebastiana Bacha oraz "Alice" (styczeń 2005) na motywach powieści "Alicja w Krainie Czarów" Lewisa Carrolla do muzyki Nino Roty. W 2007 Madia dokonał reinscenizacji tego dzieła w Staatsballett Berlin, tym razem pod oryginalnym tytułem. W tym okresie tworzył choreografie do operetek dla wiedeńskiego teatru Volksoper. Wielokrotnie współpracował tam z reżyserem Helmuthem Lohnerem. W 2004 Madia stworzył choreografię do wznawianej operetki "Wesoła Wdówka" autorstwa Lohnera, która pierwotnie została wystawiona w Operze w Zurychu w 1997.
W 2002 Giorgio Madia został mianowany naczelnym choreografem festiwalu "Seefestspiele Mörbisch" koło Wiednia, funkcję tę sprawował do 2012. W 2003 w ramach festiwalu wyreżyserował nową produkcję sezonu, operetkę "Giuditta". Od 2005 Giorgio Madia pracuje jako choreograf- i reżyser-freelancer.
Madia realizował zlecenia w wielu teatrach europejskich, między innymi w: Staatsballett Berlin, Kammeroper Wien, Bühne Baden, State Theatre Cottbus, Operze Krakowskiej, Operze Wrocławskiej, Teatrze Wielkim w Łodzi. Ściśle współpracował z dwoma włoskimi zespołami baletowymi – Balletto di Milano i Balletto di Roma. Madia był angażowany do tworzenia choreografii na otwarcie ceremonii Opernball w Wiedniu w latach 2005, 2008, 2009 i 2010. Z kolei w latach 2006–2007 oraz 2010–2011 tworzył choreografie na uroczystość otwarcia Balu Charytatywnego "Life Ball", a w latach 2006–2007, 2013 i 2015 dodatkowo reżyserował te wydarzenia. W 2015 i 2016 Giorgio Madia utworzył i wyreżyserował szczególne wydarzenie teatralne w Berlinie pod nazwą "Parieté-Gala", jednoczące pełnosprawnych i niepełnosprawnych artystów.
Równocześnie z klasykami repertuaru baletowego – "Śpiąca Królewna", "Dziadek do orzechów", "Jezioro łabędzie", "Romeo i Julia", "Córka źle strzeżona", Madia stworzył także pełnowymiarowe choreografie według własnej koncepcji: "Nudo", "Alicja w Krainie Czarów", "Kopciuszek", "Czarnoksiężnik z OZ", "Chopin wymarzony", "Pinokio", "Don Juan" do muzyki Christopha Willibalda Glucka, "Vienna Waltz Night" – w hołdzie Johannowi Straussowi, a także komedię taneczną "Arlekin", nawiązującą do tradycyji włoskiej komedii dell’arte. Madia wielokrotnie reżyserował też dzieła operowe i musicalowe, a wśród nich: operę komiczną "Opowieści Hoffmanna" Jacques’a Offenbacha, musical "Ain’t Misbehavin", dwie opery barokowe funkcjonujące jako jedno dzieło "La Guirlande" | "Zéphyre" Jeana-Philippe Rameau, operetkę "Saison in Salzburg", komedię muzyczną "Giuditta" na festiwal Seefestspiele Mörbisch, dwie krótkie opery "Le pauvre matelot" | "Venus in Africa", "Orfeusz" i "Eurydyka" Christopha Willibalda Glucka, "Carmen Georgesa" Bizeta, a także musicale: "Skrzypek na dachu", "Little Shop of Horrors" i "La Cage Aux Folles".
"Śpiąca Królewna", której choreografię realizował dla Teatru Wielkiego w Łodzi w 2006 została nagrodzona polską nagrodą "Nadzwyczajna Złota Maska" „dla realizatorów i tancerzy” za sezon 2005/06. W następnym sezonie w tym samym teatrze Madia zrealizował swój następny balet – "Kopciuszek", który zdobył złote maski w 2 kategoriach: „za najlepszy spektakl sezonu” – dla Giorgio Madia – oraz „za najlepsze dekoracje i kostiumy” – dla Cordelii Matthes. "Kopciuszek" był wystawiany także na deskach Opery Krakowskiej w 2010, a w 2011 choreografię tę wykonywał zespół Balletto di Milano.
Pierwsza opera wyreżyserowana przez Madię – "Opowieści Hoffmanna" w Teatrze Wielkim w Łodzi w sezonie 2007/08 także zdobyła "Złotą Maskę" w kategorii: najlepsza reżyseria.
W 2011 został uhonorowany włoską nagrodą "Italia che danza" jako „choreograf roku” oraz nagrodą "Premio Anita Bucci" za najlepszą reżyserię świateł w spektaklu "Kopciuszek".

</doc>
<doc id="4690212" url="https://pl.wikipedia.org/wiki?curid=4690212" title="Chlorobalius leucoviridis">
Chlorobalius leucoviridis

Chlorobalius leucoviridis – gatunek dużego owada z rodziny pasikonikowatych (Tettigoniidae). Występuje w Australii.
Wygląd.
Owad jasnozielony w białe cętki, skrzydła niemal dwa razy dłuższe od tułowia. Na odnóżach ma krótkie kolce. Zarówno samce, jak i samice posiadają aparat strydulacyjny.
Pożywienie.
"Chlorobalius leucoviridis" żywi się cykadami. Naśladując ich sygnały godowe, zwabia samce do siebie, a następnie konsumuje.

</doc>
<doc id="4690221" url="https://pl.wikipedia.org/wiki?curid=4690221" title="Mistrzostwa Japonii w Łyżwiarstwie Figurowym 2015">
Mistrzostwa Japonii w Łyżwiarstwie Figurowym 2015

Mistrzostwa Japonii w łyżwiarstwie figurowym 2015 – 83. zawody mające na celu wyłonienie najlepszych łyżwiarzy figurowych w Japonii. W ramach mistrzostw Japonii rozgrywano m.in.:

</doc>
<doc id="4690225" url="https://pl.wikipedia.org/wiki?curid=4690225" title="Daejeon Citizen">
Daejeon Citizen



</doc>
<doc id="4690231" url="https://pl.wikipedia.org/wiki?curid=4690231" title="Mignon Fogarty">
Mignon Fogarty

Mignon Fogarty (ur. 1967) – amerykańska podkasterka, popularyzatorka standardowego języka angielskiego.
Bakalaureat z zakresu filologii angielskiej uzyskała na Uniwersytecie Waszyngtońskim. Ukończyła także studia magisterskie z zakresu biologii na Uniwersytecie Stanforda.
Zajmuje się poradnictwem językowym. Jest założycielką sieci podkastów „Quick and Dirty Tips”. Tworzy podkast „Grammar Girl”, wydany również w wersji książkowej. Jej dorobek popularyzatorski obejmuje także sześć innych poradników pisarskich, 
Deklaruje tolerancyjny stosunek do odrębności językowych. Jej działalność koncentruje się na wyjaśnianiu konwencji angielszczyzny standardowej i innych przepisów kierujących prestiżową praktyką językową.

</doc>
<doc id="4690233" url="https://pl.wikipedia.org/wiki?curid=4690233" title="Aniela Kamińska-Benmechernene">
Aniela Kamińska-Benmechernene

Aniela Kamińska-Benmechernene – polska inżynier, prof. dr hab. nauk technicznych. 
Życiorys.
Profesor Instytutu Elektroenergetyki Wydziału Inżynierii Środowiska i Energetyki Politechniki Poznańskiej.
Tytuł profesora nauk technicznych uzyskała 30 grudnia 2009 r. Poza pracą na Politechnice Poznańskiej była też profesorem na Wydziale Politechnicznym Akademii Kaliskiej im. Prezydenta Stanisława Wojciechowskiego.

</doc>
<doc id="4690237" url="https://pl.wikipedia.org/wiki?curid=4690237" title="Bernardino Trionfetti">
Bernardino Trionfetti

Bernardino Trionfetti OFM Obs. (ur. 18 października 1803 w Montefranco, zm. 9 stycznia 1884 w Santa Maria degli Angeli pod Asyżem) – włoski duchowny katolicki, biskup diecezji Terracina, Priverno i Sezze, kustosz Ziemi Świętej w latach 1847–1856, generał zakonu w latach 1856–1862.
Życiorys.
Urodził się 18 października 1803 roku w Montefranco w Umbrii. Po wstąpieniu do franciszkanów obserwantów w Prowincji Serafickiej w Asyżu, złożył profesję zakonną 4 listopada 1820 roku. Święcenie kapłańskie przyjął 7 maja 1826 roku. Był prowincjałem swojej macierzystej prowincji zakonnej. W latach 1847–1856 pełnił urząd Kustosza Ziemi Świętej. Wybrany kustoszem za generalatu Luigiego Flaminiego, który zatwierdził jego urząd 24 sierpnia 1847 roku. Trionfetti odbył ingres do bazyliki Bożego Grobu w Jerozolimie 20 października 1847 roku. Po ponownym wybraniu na kustosza w 1853, był nim do 23 marca 1856. Wybrany generałem zakonu na kapitule generalnej 10 maja 1856 roku. Będąc generałem, został przez papieża Pius IX wybrany biskupem diecezji Terracina, Priverno i Sezze (obecnie Diecezja Latina-Terracina-Sezze-Priverno). Sakrę biskupią przyjął w bazylice św. Bartłomieja w Rzymie z rąk bpa Antonio Maria Cagiano de Azevedo 5 października 1862. Współkonsekratorami byli biskupi Guglielmo Aretini-Sillani, emerytowany biskup diecezji Terracina-Sezze-Priverno oraz Luigi Filippi. Po osiemnastu latach bp Trionfetti złożył rezygnację na ręce papieża Leona XIII, która została przyjęta 23 lutego 1880. 27 lutego 1880 został tytularnym biskupem Capharnaum (Kafarnaum). Zmarł w klasztorze przy bazylice Najświętszej Marii Panny od Aniołów w Asyżu 9 stycznia 1884 roku.

</doc>
<doc id="4690239" url="https://pl.wikipedia.org/wiki?curid=4690239" title="1917 (film)">
1917 (film)

1917 – film wojenny z 2019 roku w reżyserii Sama Mendesa produkcji brytyjsko-amerykańskiej. 
W głównych rolach wystąpili Dean-Charles Chapman oraz George MacKay. Film opowiada historię brytyjskich żołnierzy na froncie zachodnim I wojny światowej. Scenariusz został oparty m.in. na wspomnieniach dziadka Sama Mendesa, pisarza Alfreda Mendesa.
Premiera.
Film zadebiutował 4 grudnia 2019 w brytyjskim Royal Command Film Performance, a do szerokiej dystrybucji trafił w styczniu 2020 r.
Nagrody.
Na 77. ceremonii wręczenia Złotych Globów otrzymał Złoty Glob za najlepszy film dramatyczny, jednocześnie Sam Mendes otrzymał za niego Złoty Glob dla najlepszego reżysera.
Podczas 92. ceremonii wręczenia Oscarów film zdobył trzy Nagrody Akademii Filmowej. Oscara za najlepsze zdjęcia otrzymał: Roger Deakins; za najlepszy dźwięk otrzymali: Scott Millan, Oliver Tarney, Rachael Tate, Mark Taylor, Stuart Wilson; za najlepsze efekty specjalne otrzymali: Greg Butler, Guillaume Rocheron i Dominic Tuohy.

</doc>
<doc id="4690240" url="https://pl.wikipedia.org/wiki?curid=4690240" title="Stal Gorzów Wielkopolski (żużel) w sezonie 2020">
Stal Gorzów Wielkopolski (żużel) w sezonie 2020

Sezon 2020 był 54. Stali Gorzów Wielkopolski w ekstralidze i 73. w historii klubu.

</doc>
<doc id="4690247" url="https://pl.wikipedia.org/wiki?curid=4690247" title="Silesia Informacje">
Silesia Informacje



</doc>
<doc id="4690251" url="https://pl.wikipedia.org/wiki?curid=4690251" title="Polska Formuła Mondial Sezon 1993">
Polska Formuła Mondial Sezon 1993

Polska Formuła Mondial Sezon 1993 – piąty sezon Polskiej Formuły Mondial. Mistrzem Polski oraz międzynarodowym został Andrzej Godula (Estonia 25).

</doc>
<doc id="4690252" url="https://pl.wikipedia.org/wiki?curid=4690252" title="Wybory parlamentarne w Macedonii w 2020 roku">
Wybory parlamentarne w Macedonii w 2020 roku



</doc>
<doc id="4690254" url="https://pl.wikipedia.org/wiki?curid=4690254" title="Jelena Katina">
Jelena Katina



</doc>
<doc id="4690267" url="https://pl.wikipedia.org/wiki?curid=4690267" title="La Paz (Urugwaj)">
La Paz (Urugwaj)

La Paz – miasto w Urugwaju, w departamencie Canelones.

</doc>
<doc id="4690268" url="https://pl.wikipedia.org/wiki?curid=4690268" title="Appletone">
Appletone

Appletone Estate to rodzina rumów produkowanych na Jamajce od 1749 roku. Aktualnie destylarnia należy do Campari Group:
Produkty.
Do najważniejszych produktów należących do Appleton należą:

</doc>
<doc id="4690274" url="https://pl.wikipedia.org/wiki?curid=4690274" title="Premiership Rugby (2013/2014)">
Premiership Rugby (2013/2014)

English Premiership 2013/2014 – dwudziesta siódma edycja Premiership, najwyższego poziomu rozgrywek w rugby union w Anglii. Organizowane przez Rugby Football Union zawody odbyły się w dniach 6 września 2013 – 31 maja 2014 roku, a tytułu bronił zespół .
Rozgrywki toczyły się w pierwszej fazie systemem ligowym w okresie jesień-wiosna, a czołowa czwórka awansowała do półfinałów. Tytuł mistrzowski zdobył zespół .

</doc>
<doc id="4690276" url="https://pl.wikipedia.org/wiki?curid=4690276" title="Lorenzo Geyres">
Lorenzo Geyres

Lorenzo Geyres – miasto w Urugwaju, w departamencie Paysandú.

</doc>
<doc id="4690278" url="https://pl.wikipedia.org/wiki?curid=4690278" title="Musa Kazanov">
Musa Kazanov



</doc>
<doc id="4690283" url="https://pl.wikipedia.org/wiki?curid=4690283" title="Kanako Murakami">
Kanako Murakami

 – japońska łyżwiarka figurowa, startująca w konkurencji solistek. Mistrzyni czterech kontynentów (2014), medalistka finału cyklu Grand Prix oraz mistrzyni świata juniorów (2010). Zakończyła karierę 23 kwietnia 2017 roku.

</doc>
<doc id="4690285" url="https://pl.wikipedia.org/wiki?curid=4690285" title="Valcho Kostov">
Valcho Kostov



</doc>
<doc id="4690289" url="https://pl.wikipedia.org/wiki?curid=4690289" title="Tunel drogi ekspresowej S2 w Warszawie">
Tunel drogi ekspresowej S2 w Warszawie

Tunel drogi ekspresowej S2 w Warszawie, zwyczajowo tunel pod Ursynowem – tunel drogowy o długości około 2,3 km, w ciągu południowej obwodnicy Warszawy na terenie dzielnicy Ursynów. W momencie oddania do użytkowania był najdłuższym tunelem drogowym w Polsce. W najgłębszym miejscu (pod I linią warszawskiego metra) ma ok. 21 metrów głębokości.
Opis.
Budowa tunelu prowadzona była m.in. pod linią M1 warszawskiego metra. Tunel miał zostać udostępniony w 2020 roku. W czerwcu 2020 poinformowano o przesunięciu terminu zakończenia budowy do marca 2021, jednak w lutym 2021 poinformowano o kolejnym opóźnieniu i prawdopodobnym nowym terminie zakończenia budowy tunelu w II kwartale 2021. W kwietniu 2021 Generalna Dyrekcja Dróg Krajowych i Autostrad poinformowała, że przewidywanym terminem zakończenia prac budowlanych jest czerwiec tego roku. Na przełomie czerwca i lipca zapowiedziano możliwość udostępnienia obiektu we wrześniu. Następnym zakładanym terminem oddania do użytku była jesień 2021 roku. Ostatecznie tunel został otwarty 20 grudnia 2021 roku.
Przy okazji budowy tunelu mieszkańcy zabiegali o zainstalowanie filtrów na wyrzutniach spalin, a także o utworzenie parku linearnego nad obiektem wzdłuż ulicy Filipiny Płaskowickiej.
Na całej długości tunelu funkcjonuje odcinkowy pomiar prędkości (80 km/h). Ponadto obowiązuje zakaz wjazdu pojazdów przewożących materiały niebezpieczne wymagające oznakowania pomarańczowymi tablicami – tunel objęto kategorią E.
W ciągu pierwszego miesiąca po oddaniu obiektu do dyspozycji kierowców skorzystało z niego ponad 1,2 mln pojazdów; ponad 660 tys. w kierunku Terespola i ponad 580 tys. w kierunku Poznania.

</doc>
<doc id="4690290" url="https://pl.wikipedia.org/wiki?curid=4690290" title="Fundacja Klasyczne Jachty">
Fundacja Klasyczne Jachty

Fundacja Klasyczne Jachty – fundacja, której podstawowym celem jest ochrona klasycznych jachtów jako dóbr narodowego dziedzictwa kulturowego.
Fundacja popularyzuje uprawianie żeglarstwa na jachtach klasycznych i opartą o nie:
Pod opieką fundacji znajdują się następujące klasyczne polskie jachty:

</doc>
<doc id="4690293" url="https://pl.wikipedia.org/wiki?curid=4690293" title="Bronisława Dowiakowska">
Bronisława Dowiakowska

Bronisława Dowiakowska (ur. 9 lutego 1840 r. w Warszawie, zm. 3 lutego 1910 r. tamże) – polska śpiewaczka operowa.
Życiorys.
Mając 14 lat, zaczęła uczyć się śpiewu pod kierunkiem Jana Ludwika Quatriniego. Występowała na koncertach. Na scenie zadebiutowała 20 kwietnia 1858 r. w Warszawskich Teatrach Rządowych w partii Eleonory ("Aleksan­der Stradella" Friedricha von Flotowa). Kolejne jej role to: Małgorzaty ("Hugonoci" Giacomo Meyerbeera) i Elwiry ("Purytanie" Vincenzo Belliniego). 1 III 1859 została zaangażowana do WTR, przy czym swoją karierę związała z warszawskim Teatrem Wielkim. Przez 36 lat była najlepiej opłacaną tam solistką.
W 1864 poślubiła urzędnika, Jakuba Klimowicza, jednak nadal używała nazwiska panieńskiego. W latach 1873–1885 występowała w Krakowie, Kijowie, Lwowie i Odessie.
Po wykonaniu ponad 100 partii operowych i ostatnim występie (2 września 1894 r.), zajęła się pracą pedagogiczną. Uczyła śpiewu m.in. Wiktorię Kawecką.
Od 1908 r. zasiadała w zarządzie amatorskiego Towarzystwa Teatralnego im. Bogu­sławskiego.
Głos śpiewaczki zadziwiał ówczesnych słuchaczy i znawców szczególną odmianą sopranu:od dolnego A do trzykreślnego E. Solistka potrafiła zapanować głosem nad chórem i orkiestrą, co umożliwiało jej śpiewanie partii dramatycznych, lirycznych i koloraturowych. Zachwycona publiczność, po każdym występie rzucała kwiaty oraz kosztowności pod nogi artystki.
Była pierwszą Hanną w "Strasznym Dworze" Stanisława Moniuszki (1864 r.). 

</doc>
<doc id="4690297" url="https://pl.wikipedia.org/wiki?curid=4690297" title="Paulina Kuras">
Paulina Kuras

Paulina Kuras (ur. 12 sierpnia 1992 w Rzeszowie) – polska koszykarka występująca na pozycji rozgrywającej, obecnie zawodniczka AZS Uniwersytetu Gdańskiego, reprezentantka Polski w koszykówce 3x3.
Osiągnięcia.
¹ – 

</doc>
<doc id="4690299" url="https://pl.wikipedia.org/wiki?curid=4690299" title="IEM Katowice 2020">
IEM Katowice 2020

IEM Katowice 2020 ("Intel Extreme Masters Katowice 2020") – międzynarodowy turniej e-sportowy w grze rozgrywany w ramach ESL Pro Tour Masters Championship. Najlepszym graczem turnieju został Aleksandr "s1mple" Kostyliev.
Organizacja.
Organizacją wydarzenia zajmuje się ESL, które należy do niemieckiej spółki Turtle Entertainment. Ze względu na zagrożenie epidemiologiczne związane z koronawirusem SARS-CoV-2 wydarzenie zostało zamknięte dla publiczności decyzją wojewody śląskiego Jarosława Wieczorka.

</doc>
<doc id="4690300" url="https://pl.wikipedia.org/wiki?curid=4690300" title="Valdas Jonušis">
Valdas Jonušis

Valdas Jonušis (ur. 2 kwietnia 1962 w Wilnie) – radziecki, następnie litewski kierowca wyścigowy.
Biografia.
W 1982 roku zadebiutował w Litewskiej Formule Easter, zostając mistrzem serii, a także triumfując w niej nieprzerwanie do 1987 roku. W 1983 roku zajął drugie miejsce w Letniej Spartakiadzie Narodów ZSRR. W 1984 roku zadebiutował w Sowieckiej Formule Easter, zajmując czwarte miejsce na koniec sezonu. W sezonie 1985 wygrał swój pierwszy wyścig Sowieckiej Formuły Easter, co miało miejsce na torze Czajka. W 1986 roku zmienił samochód na Estonię 21M. W sezonie 1989 wystartował w Sowieckiej Formule Mondial, zajmując czwarte miejsce w klasyfikacji końcowej. W tym samym roku testował na torze Imola samochód Formuły 3. W latach 1990–1991 startował w Polskiej Formule Mondial, natomiast w latach 1992–1993 ścigał się Fordem Fiestą. W sezonie 1994 ścigał się Martini MK65 we Francuskiej Formule Renault. W 2002 roku zdobył natomiast trzecie miejsce w Bałtyckim Pucharze Toyoty Yaris.
Jego bratem jest Darius, który również był kierowcą wyścigowym.

</doc>
<doc id="4690303" url="https://pl.wikipedia.org/wiki?curid=4690303" title="Barbar Ali Khan">
Barbar Ali Khan

Barbar Ali Khan (ur. 5 sierpnia 1963) – pakistański bokser.
Uczestniczył w Letnich Igrzyskach Olimpijskich, w 1984 roku, odpadł w trzeciej rundzie w wadze koguciej po przegranej walce z Robinsónem Pitalúa

</doc>
<doc id="4690307" url="https://pl.wikipedia.org/wiki?curid=4690307" title="Angelika Kuras">
Angelika Kuras

Angelika Kuras (ur. 27 lipca 1992 w Leżajsku) – polska koszykarka występująca na pozycji silnej skrzydłowej, obecnie zawodniczka AZS Politechniki Korony Kraków, reprezentantka Polski 3x3.

</doc>
<doc id="4690311" url="https://pl.wikipedia.org/wiki?curid=4690311" title="Eric van Tilbeurgh">
Eric van Tilbeurgh

Henricus Jacobus Adriana Maria van Tilbeurgh, lepiej znany jako Eric van Tilbeurgh (ur. 17 grudnia 1964 w Boxtel) – holenderski konserwator zabytków, historyk-pasjonat, kolekcjoner i działacz społeczny propagujący wiedzę o Polskich Siłach Zbrojnych na Zachodzie. Odznaczony m.in. Krzyżem Kawalerskim Orderu Zasługi Rzeczypospolitej Polskiej w 2011 r. oraz wyróżniony nagrodą „Świadek historii” Instytutu Pamięci Narodowej w 2015 r.
Wczesne lata.
Eric van Tilbeurgh urodził się 17 grudnia 1964 r. w Boxtel w Brabancji Północnej na południu Holandii w rodzinie rzymskokatolickiej. Ma młodszą siostrę. Uczęszczał do szkoły podstawowej St. Angela w Boxtel i z powodzeniem ukończył Bracbant-Havo, również w Boxtel. Następnie pobierał naukę z technik malarskich i konserwatorskich w M.T.S. St. Lucas w Boxtel, a później w NOTKA (National Training Center for Tourist Cadres) w Bredzie. W latach 1989–1991 pełnił służbę wojskową w jednostce łącznikowej w rejonie Arnhem. Pracował na różnych stanowiskach kierowniczych w biznesie.
Działania społeczne.
Jako nastolatek, Eric van Tilbeurgh słyszał od ojca opowieści o polskich żołnierzach, którzy wyzwalali Holandię w latach 1944–1945. Opowiedział mu on o spotkaniach z Polakami, którzy płakali, kiedy w lutym 1945 r. dowiedzieli się o postanowieniach konferencji jałtańskiej, pozostawiających Polskę w sowieckiej strefie wpływów. Oznaczało to, że jako wyzwoliciele kilku europejskich krajów, sami nie mogli wrócić do wolnej Polski. Przez ponad 40 lat rodzina van Tilbeurghów często gościła w swoim domu polskich weteranów i ich rodziny, zawsze uczestniczyli też oni w rocznicowych obchodach wyzwolenia Holandii.
Kierowany rodzinnymi tradycjami i wspomnieniami, Eric van Tilbeurgh postanowił samodzielnie zbudować archiwum i kolekcję, aby zachować historię polskich żołnierzy i propagować wiedzę o niej. Od wczesnej młodości przez wiele lat odwiedzał Instytut Polski i Muzeum im. gen. Sikorskiego w Londynie, a podczas swoich badań ściśle współpracował z Krzysztofem Barbarskim, obecnie prezesem Instytutu Sikorskiego. Dzięki temu udało mu się zbudować własne archiwum, poświęcone w szczególności 1 Samodzielnej Brygadzie Spadochronowej i 1 Dywizji Pancernej, które walczyły na ziemiach holenderskich.
Od 1980 r. Eric van Tilbeurgh zaczął współorganizować wystawy na temat Polskich Sił Zbrojnych w Holandii i zbierać materiały z nimi związane. W 1994 r. założył Fundację „Wojtek, Polscy Wyzwoliciele na wszystkich frontach”. Nazwa pochodzi od imienia niedźwiedzia Wojtka, maskotki 2 Korpusu Polskiego we Włoszech, który dla wielu polskich żołnierzy miał znaczenie symboliczne: tak jak on, po wojnie stali się „sierotami bez ojczyzny”. Obecnie kolekcja Erica van Tilbeurgha zawiera ponad 100 oryginalnych mundurów wszystkich polskich formacji wojskowych, które działały na Zachodzie w latach 1939–1947, takich jak Polskie Siły Powietrzne, Polska Marynarka Wojenna, 2 Korpus Polski we Włoszech, Cichociemni, 1 Samodzielna Brygada Spadochronowa i 1 Dywizja Pancerna, a także ich sprzęt, emblematy, pamiętniki, odznaczenia, kilka tysięcy oryginalnych zdjęć z epoki i ok. 15 tys. polskich dokumentów w postaci raportów, paszportów, listów itp. Ekspert z polskiego Ministerstwa Kultury i Dziedzictwa Narodowego po zapoznaniu się z kolekcją i archiwum Erica van Tilbeurgha oświadczył, że jest to największa tego typu prywatna kolekcja na świecie, a jego wiedza podwaja wartość kolekcji.
Z okazji 60. rocznicy operacji Market Garden w 2004 r. Eric van Tilbeurgh zorganizował dużą wystawę w kościele w Driel, we wsi w której walczyli polscy spadochroniarze w 1944 r. Jednocześnie swoją wiedzą i archiwum wniósł istotny wkład w powstanie filmu dokumentalnego dla holenderskiej telewizji pt. "Zapomniani Polacy z bitwy pod Arnhem" w reżyserii Geertjana Lassche. Film poruszył opinię publiczną w Holandii, a tamtejsze Ministerstwo Obrony nieoficjalnie skontaktowało się z Erikiem van Tilbeurghiem w celu zbadania, czy po 60 latach można jeszcze odznaczyć polską 1 Samodzielną Brygadę Spadochronową. Niedługo potem dwóch polityków poruszyło ten temat w parlamencie, a rząd holenderski postanowił wszcząć oficjalne dochodzenie, w dużej mierze oparte na wiedzy i archiwum gromadzonym na przestrzeni wielu lat przez Erica van Tilbeurgha. Dochodzenie zostało następnie przekazane Kapitule Orderu Wojskowego Wilhelma, a w grudniu 2005 r. podjęto decyzję o przyznaniu polskiej jednostce najwyższego holenderskiego oznaczenia wojskowego. 31 maja 2006 r. w Binnenhof w Hadze królowa Beatrycze udekorowała sztandar 6 Brygady Powietrznodesantowej z Krakowa, kontynuującej tradycje 1 Samodzielnej Brygady Spadochronowej, Orderem Wojskowym Wilhelma, a gen. Stanisława Sosabowskiego pośmiertnie odznaczyła Medalem Brązowego Lwa.
W tym samym roku, na specjalną prośbę Erica van Tilbeurgha, z inicjatywy Kapituły Orderu Wilhelma w Ambasadzie Królestwa Holandii w Londynie oryginalny sztandar 1 Samodzielnej Brygady Spadochronowej, potajemnie uszyty w okupowanej przez Niemców Warszawie na prośbę gen. Sosabowskiego i przemycony do Anglii w nadziei, że pod tym sztandarem brygada będzie walczyć o wyzwolenie polskiej stolicy, został udekorowany Orderem Wojskowym Wilhelma za walki brygady w Driel i Oosterbeek.
W latach 2007–2008 polska dziennikarka Joanna Pieciukiewicz zrealizowała dla oddziału Telewizji Polskiej, TVP Polonia, film dokumentalny pt. "Honor generała" o gen. Stanisławie Sosabowskim, przy którym Eric van Tilbeurgh pełnił rolę konsultanta historycznego. W 2010 r. w Parlamencie Europejskim w Brukseli zorganizowano specjalny pokaz tego filmu oraz sympozjum na temat Polskich Sił Zbrojnych, które moderowali europarlamentarzyści Jerzy Buzek, Jacek Saryusz-Wolski oraz Wim van de Camp, gdzie Eric van Tilbeurgh przedstawił po raz pierwszy plany stworzenia stałego Muzeum Polskich Sił Zbrojnych.
W 2011 r. Eric van Tilbeurgh przemawiał i prezentował film "Honor Generała" w Polskiej Akademii Nauk w Wiedniu, a w 2014 r. podczas sympozjum „Zeitenwende 1944” w Muzeum Historii Wojskowości w tymże mieście. W tym samym roku wziął udział w kolejnych dwóch filmach dokumentalnych: "Moja dusza należy do Polski" i "Wolność mierzona śladami gąsienic", pierwszy poświęcony w szczególności zbiorom Erica van Tilbeurgha oraz walkom polskich spadochroniarzy w Driel i Oosterbeek, a drugi polskiej 1 Dywizji Pancernej i jej dowódcy, gen. Stanisławowi Maczkowi.
W oparciu o swoją kolekcję oraz archiwum Eric van Tilbeurgh ma nadzieję stworzyć stałe Muzeum Polskich Sił Zbrojnych na Zachodzie. Inicjatywa ta jest promowana m.in. na jego stronie na portalu Facebook, gdzie jest szeroko komentowana przez polskich internautów.
Nagrody.
W grudniu 2008 r. Związek Piłsudczyków w Szczecinie przyznał Ericowi van Tilbeurghowi Złoty Krzyż Zasługi Związku Piłsudczyków, jako pierwszemu cudzoziemcowi i dziesiątej osobie, która otrzymała tę nagrodę. 9 maja 2011 r. ambasador Rzeczypospolitej Polskiej w Holandii Janusz Stańczyk w imieniu prezydenta RP Bronisława Komorowskiego wręczył Ericowi van Tilbeurghowi Krzyż Kawalerski Orderu Zasługi Rzeczypospolitej Polskiej. W 2015 r. dyrektor Urzędu do Spraw Kombatantów i Osób Represjonowanych wręczył mu Medal „Pro Memoria” w niemieckim Oberlangen, gdzie mieścił się obóz jeniecki wyzwolony przez 1 Dywizję Pancerną. W tym samym roku polski Instytut Pamięci Narodowej uhonorował Erica van Tilbeurgha nagrodą „Świadek historii”, jako podziękowanie za jego wieloletnie zaangażowanie w promocję wiedzy i upamiętnianie Polskich Sił Zbrojnych na Zachodzie.
Publikacje.
Eric van Tilbeurgh jest współautorem dwóch publikacji historycznych:
Życie prywatne.
Podczas premiery filmu dokumentalnego "Honor generała" w Warszawie w 2008 r. Eric van Tilbeurgh spotkał się z dziennikarką i prezenterką telewizyjną Ewą Maltańską. Para pobrała się w 2010 r. i mieszka w Holandii. Wspólnie pracują nad wszelkiego rodzaju projektami promującymi historię Polskich Sił Zbrojnych, w tym założoną w Polsce przez Ewę Maltańską Fundacją Surge Polonia.

</doc>
<doc id="4690312" url="https://pl.wikipedia.org/wiki?curid=4690312" title="Symptomatologia kryminalna">
Symptomatologia kryminalna

Symptomatologia – dział kryminologii zajmujący się symptomami (czyli zewnętrznymi przejawami) przestępczości. W jej kręgu zainteresowań znajduje się również tzw. "modus operandi" (sposób działania sprawcy).

</doc>
<doc id="4690313" url="https://pl.wikipedia.org/wiki?curid=4690313" title="Plymouth (motoryzacja)">
Plymouth (motoryzacja)



</doc>
<doc id="4690315" url="https://pl.wikipedia.org/wiki?curid=4690315" title="Bazylika Niepokalanego Serca Maryi w Rzymie">
Bazylika Niepokalanego Serca Maryi w Rzymie

Bazylika Niepokalanego Serca Maryi w Rzymie () – rzymskokatolicki kościół tytularny w Rzymie. 
Świątynia ta jest kościołem parafialnym oraz kościołem tytularnym, mającym również rangę bazyliki mniejszej.
Lokalizacja.
Bazylika znajduje się w III dzielnicy Rzymu – Pinciano (Q III) przy "Via del Sacro Cuore di Maria" 5. Główne wejście znajduje się od "Piazza Euclide"
Historia.
Pierwotnie planowano budowę kościoła w stylu neoklasycystycznym ze strzelistą kopułą według projektu Armando Brasiniego. Projekt kopuły był inspirowany Panteonem, miała mieć ona 52 metry średnicy, 97 metrów wysokości i pokrywać nawę wraz z łącznie czternastoma kaplicami i ołtarzami bocznymi. Kamień węgielny pod budowę został położony 1 czerwca 1924 roku. Projekt został objęty opieką klaretynów. Fundusze zostały obiecane przez społeczności włoskie mieszkające w Kanadzie, ale kłopoty finansowe związane z projektem rozpoczęły się, gdy kraj ten został poważnie dotknięty Wielkim Kryzysem po 1929 roku. Co gorsza, właściwe badania geologiczne obszaru budowy przeprowadzono dopiero w 1927 roku i wykazały one, że podłoże nie jest odpowiednie do wspierania tak ogromnego budynku bez wykonania kosztownego wzmocnienia. Brasini został zmuszony do zmniejszenia kopuły, która w nowej wersji planu miała mieć 85 metrów wysokości. Zmieniony projekt został opublikowany w 1931 roku, a prace rozpoczęły się w 1932 roku. Kryptę ukończono w 1934 roku. Pozwoliło to na powołanie parafii w 1936 roku. W tym samym roku realizacja projektu została zawieszona. Kaplica w krypcie została poświęcona i była używana jako kościół parafialny.
Prace wznowiono w kwietniu 1939 roku, były one kontynuowane przez 14 miesięcy. Ukończono wówczas monumentalne wejście. Wykonawca porzucił budowę po sporach z parafią. Kolejną próbę ukończenia budowy podjęto w 1948 roku. Brasini ponownie zrewidował plany, po raz drugi zmniejszając rozmiar kopuły. W związku z niedostatecznymi funduszami uproszczony został również projekt górnej części nawy. Ukończona część bębna, została pokryta płaskim dachem z płytką ośmiokątną kopułą w 1951 roku. Brasini kontynuował dekorowanie wnętrz do 1955 roku, kiedy to prace zostały ponownie przerwane. Następnie zdecydowano, że ze względu na rozbudowę przedmieść i związaną z tym potrzebą budowy kolejnych nowych kościołów, nie będzie funduszy na rozbudowę kopuły. W efekcie stwierdzono, że kościół zostaje uznany za kompletny. Kościół konsekrowano 1 maja 1959 roku.
W dniu 23 maja 1959 roku kościół otrzymał godność bazyliki mniejszej od papieża Jana XXIII.
Architektura i sztuka.
W związku ze zmianami w trakcie budowy plan kościoła jest dość złożony. Podstawową jednostką jest krzyż grecki, z kopułą w środku, umieszczoną w kręgu mniejszej wysokości (koło to związane jest z ogromną kopułą z planów sporządzonych w 1923 roku). Punkty środkowe fasad na końcach krzyża dotykają obwodu koła. Nawa, będąca jednym z ramion krzyża, została wydłużona w kierunku wejścia (chociaż wydłużenie to jest niższe), tak że krzyż z greckiego został przekształcony na łaciński. Dodatkowo pomiędzy ramionami krzyża, po zewnętrznej stronie obwodu koła, znajdują się cztery boczne kaplice na planie ośmiokąta z małymi kopułami na płaskich dachach. Na końcu jednego z ramion krzyża znajduje się pięcioboczna apsyda.
Wejście prowadzi przez doryckie propyleje z białego trawertynu z wygiętym trójkątnym frontonem. Wgłębiona część frontonu opatrzona jest dedykacyjnym napisem i herbem papieskim. Druga kondygnacja kościoła jest z czerwonej cegły.
W ołtarzu głównym znajduje się mozaika Matki Bożej ukazującej Jej Niepokalane Serce. Po bokach stoją dwie figury aniołów.
Kardynałowie prezbiterzy.
Bazylika Niepokalanego Serca Maryi jest jednym z kościołów tytularnych nadawanych kardynałom-prezbiterom ("Titulus Sacri Cordis Baetae Mariae Virginis ad Forum Euclidis"). Tytuł ten został ustanowiony 5 lutego 1965 roku przez papieża Pawła VI.

</doc>
<doc id="4690316" url="https://pl.wikipedia.org/wiki?curid=4690316" title="Leonhard Rauwolff">
Leonhard Rauwolff



</doc>
<doc id="4690317" url="https://pl.wikipedia.org/wiki?curid=4690317" title="Makatka">
Makatka



</doc>
<doc id="4690319" url="https://pl.wikipedia.org/wiki?curid=4690319" title="Bazylika Niepokalanego Serca Maryi Panny w Rzymie">
Bazylika Niepokalanego Serca Maryi Panny w Rzymie



</doc>
<doc id="4690321" url="https://pl.wikipedia.org/wiki?curid=4690321" title="Bazylika Sacro Cuore Immacolato di Maria">
Bazylika Sacro Cuore Immacolato di Maria



</doc>
<doc id="4690322" url="https://pl.wikipedia.org/wiki?curid=4690322" title="Ahmed Chahrour">
Ahmed Chahrour

Ahmed Chahrour – syryjski zapaśnik walczący w stylu klasycznym. Olimpijczyk z Meksyku 1968, gdzie zajął dziesiąte miejsce w kategorii do 52 kg.

</doc>
<doc id="4690324" url="https://pl.wikipedia.org/wiki?curid=4690324" title="Mahmoud Balah">
Mahmoud Balah

Mahmoud Balah – syryjski zapaśnik walczący w stylu klasycznym. Olimpijczyk z Meksyku 1968, gdzie zajął piętnaste miejsce w kategorii do 78 kg.
Wicemistrz igrzysk śródziemnomorskich w 1963 roku.

</doc>
<doc id="4690325" url="https://pl.wikipedia.org/wiki?curid=4690325" title="Capharnaum (tytularna stolica biskupia)">
Capharnaum (tytularna stolica biskupia)

Capharnaum (łac. "Diocesis" "Capharnensis") – katolickie biskupstwo tytularne, którego lokalizacja wiąże się ze starożytną miejscowością Kafarnaum nad Jeziorem Galilejskim, znaną z działalności Jezusa Chrystusa i wymienianą w ewangeliach kanonicznych.

</doc>
<doc id="4690331" url="https://pl.wikipedia.org/wiki?curid=4690331" title="6 Dywizja Powietrznodesantowa (Wielka Brytania)">
6 Dywizja Powietrznodesantowa (Wielka Brytania)

6 Dywizja Powietrznodesantowa – dywizja powietrznodesantowa armii brytyjskiej z okresu II wojny światowej i tużpowojennego. Pomimo swojej nazwy, była w rzeczywistości drugą z dwóch dywizji powietrznodesantowych stworzonych przez armię brytyjską podczas wojny, po 1 Dywizji Powietrznodesantowej.
6 Dywizja Powietrznodesantowa została utworzona w połowie 1943 r., a jej pierwszym dowódcą został gen. Richard Gale. Dywizja składała się z 3 i 5 Brygady Spadochronowej wraz z 6 Brygadą Powietrznodesantową i jednostkami wspierającymi. Pierwszą misją 6 Dywizji była operacja Tonga przeprowadzona 6 czerwca 1944 r. w ramach lądowania w Normandii, gdzie była odpowiedzialna za zabezpieczenie lewej flanki alianckich wojsk inwazyjnych podczas pierwszego etapu operacji Overlord. Dywizja pozostała w Normandii przez trzy miesiące, zanim została wycofana we wrześniu. W Anglii dywizja ćwiczyła codziennie, przygotowując się do wzięcia udziału w operacji Market Garden, ale ostatecznie nie wykorzystano jej w tej operacji. Dywizja została ponownie zmobilizowana i wysłana na front do Belgii w grudniu 1944 r., aby przeciwdziałać niespodziewanej ofensywie niemieckiej w Ardenach. Ich ostatnia misja powietrznodesantowa odbyła się 24 marca 1945 r. w ramach operacji Varsity nad Renem.
Po wojnie dywizja została zakwalifikowana jako Imperialna Rezerwa Strategiczna i przeniesiona na Bliski Wschód. Początkowo wysłana do Palestyny w celu szkolenia rekrutów w skokach spadochronowych, dywizja została zaangażowana do obowiązków policyjnych i zapewnienia bezpieczeństwa wewnętrznego. W Palestynie dywizja przeszła kilka zmian formacyjnych i została zredukowana do zaledwie dwóch brygad spadochronowych przed jej ostatecznym rozwiązaniem w 1948 r.
Sformowanie.
31 maja 1941 r. Komitet Szefów Sztabów i premier Wielkiej Brytanii Winston Churchill zatwierdzili wspólne memorandum armii i lotnictwa; zalecili w nim, aby brytyjskie siły powietrznodesantowe składały się z dwóch brygad spadochronowych, jednej z siedzibą w Anglii, a drugą rozlokowaną na Bliskim Wschodzie, a także utworzyć oddziały szybowcowe o sile 10 tys. żołnierzy. Następnie, 23 kwietnia 1943 r. Ministerstwo Wojny zezwoliło na utworzenie drugiej brytyjskiej dywizji powietrznodesantowej.
Ta druga formacja nosiła numer 6 Dywizji Powietrznodesantowej i została powierzona gen. Richardowi Gale'owi, który wcześniej dowodził 1 Brygadą Spadochronową. Pod jego dowództwem miała powstać 3 Brygada Spadochronowa wraz z dwoma batalionami (2. batalion Ox and Bucks i 1. batalion Strzelców Ulsterskich) przeniesionymi z 1 Dywizji Powietrznodesantowej, tworzącymi jądro nowej 6 Brygady Powietrznodesantowej. Brygada powietrznodesantowa była ważną częścią dywizji powietrznodesantowej, a jej siła była niemal równa sile dwóch połączonych brygad spadochronowych, zaś bataliony piechoty szybowcowej były najciężej uzbrojonymi jednostkami piechoty w armii brytyjskiej. W tym samym czasie kilku oficerów, weteranów bojowych z 1 Dywizji Powietrznodesantowej wysłano do nowej dywizji jako dowódców brygady i batalionów. Pomiędzy majem a wrześniem utworzono pozostałe jednostki dywizji, w tym 5 Brygadę Spadochronową, 6 Powietrznodesantowy Pułk Rozpoznania Pancernego, 53 Powietrznodesantowy Pułk Lekkiej Piechoty Worcester Yeomanry, Artylerię Królewską oraz "pathfindersów" dywizji działających w ramach 21. niezależnej kompania spadochronowej. Kwatera główna dywizji mieściła się w Syrencot House w miejscowości Figheldean w hrabstwie Wiltshire.
Od czerwca do grudnia 1943 r. jednostka przygotowywała się do akcji, szkoląc się na każdym poziomie, od sekcji do całej dywizji w dzień i w nocy. Oczekiwano, że żołnierze wojsk powietrznodesantowych będą walczyć z większą liczbą przeciwników niż zwykła piechota, a także z artylerią i czołgami. Szkolenie zostało zatem zaprojektowane w celu pobudzenia ducha samodyscypliny, samodzielności i agresywności, ze szczególnym naciskiem na sprawność fizyczną, celność i umiejętności terenowe. Duża część szkolenia składała się z kursów szturmowych i marszów na orientację. Ćwiczenia wojskowe obejmowały zdobywanie i utrzymywanie przyczółków wokół stref zrzutu, mostów drogowych lub kolejowych oraz fortyfikacji przybrzeżnych. Pod koniec ćwiczeń żołnierze najczęściej maszerowali z powrotem do koszar, zwykle w odległości około 32 km. Spodziewano się zdolności pokonywania znacznych odległości z dużą prędkością; plutony musiały pokonać dystans 80 km w ciągu 24 godzin, a bataliony 51 km.
Pod koniec wojny w Europie, w maju 1945 r. dywizja została wybrana do Indii i uformowania korpusu powietrznego wraz z 44 Indyjską Dywizją Powietrznodesantową. Szpica dywizji, utworzona wokół 5 Brygady Spadochronowej, przybyła już do Indii, kiedy Japończycy poddali się po atakach atomowych na Hiroszimę i Nagasaki. Po kapitulacji wszystkie plany uległy zmianie. Powojenna armia brytyjska potrzebowała tylko jednej dywizji powietrznodesantowej, a 6 Dywizja została wybrana, aby pozostać w czynnej służbie, dlatego wysłano ją na Bliski Wschód jako Imperialną Rezerwę Strategiczną.
Kiedy dywizja została wysłana na Bliski Wschód, 2 Brygadę Spadochronową przydzielono w celu wzmocnienia jej. W maju 1946 r., po rozwiązaniu 1 Dywizji Powietrznodesantowej, 1 Brygada Spadochronowa dołączyła do dywizji, zastępując 6 Brygadę Powietrznodesantową. Kolejny duży napływ siły ludzkiej nastąpił w 1947 r., kiedy 3 Brygada Spadochronowa została rozwiązana, a 2 Brygada Spadochronowa, pozostając częścią dywizji, została wycofana do Anglii, a następnie wysłana do Niemiec. 18 lutego 1947 r. ogłoszono, że 6 Dywizja Powietrznodesantowa zostanie rozwiązana po opuszczeniu Palestyny. Stopniowo jednostki dywizji opuszczały kraj i były rozwiązywane, ostatnie obejmowały część kwatery głównej, 1 Batalionu Spadochronowego i 1 Dywizjonu Powietrznodesantowego oraz Inżynierów Królewskich, które przeszły do historii 18 maja 1948 r..
Historia operacyjna.
23 grudnia 1943 r. dywizji nakazano osiągnięcie gotowości bojowej do 1 lutego 1944 r.. Szkolenie zintensyfikowało się i w kwietniu 1944 r. pod dowództwem I Korpusu Powietrznodesantowego dywizja wzięła udział w Ćwiczeniach Mush. Odbywające się w hrabstwach Gloucestershire, Oxfordshire i Wiltshire gigantyczne manewry były rozłożone na trzy dni i zaangażowały całą 1 i 6 Dywizje Powietrznodesantowe. Ćwiczenia te, o czym nie wiedzieli spadochroniarze, były próbą generalną zaangażowania dywizji w zbliżającą się inwazję na Normandię. Celem dywizji było zabezpieczenie lewej flanki obszaru inwazyjnego poprzez zdobycie wysokiego położonego terenu w obszarze pomiędzy rzekami Orne i Dives. Zadanie obejmowały zdobycie dwóch mostów przecinających rzekę i kanał Orne; zniszczenie baterii dział w Merville-Franceville-Plage, która była w stanie ostrzelać żołnierzy lądujących na pobliskiej plaży Sword oraz zniszczenie mostów nad rzeką Dives, aby niemieckie posiłki pancerne nie zbliżyły się do lądowisk od północy.
Lądowanie w Normandii.
Inwazja na Normandię rozpoczęła się tuż po północy 6 czerwca 1944 r. Pierwszymi jednostkami dywizji przeznaczonymi do lądowania byli "pathfindersi" i sześć plutonów z kompanii D 2. batalionu Pułku Lekkiej Piechoty Ox and Bucks, z 6 Brygady Powietrznodesantowej bryg. Hugh Kindersleya. Podczas gdy "pathfindersi" oznaczali strefy zrzutu dywizji, kompania D przeprowadziła atak szybowcowy na dwa mosty na rzece Orne i kanale Caen. W ciągu kilku minut od lądowania oba mosty zostały zdobyte, a kompania okopała się, aby ich bronić, aż do chwili dotarcia posiłków z plaż. Dowódca kompanii, mjr John Howard, zasygnalizował swój sukces, przesyłając słowa kodowe „Szynka i Dżem” (ang. „Ham and Jam”).
Wkrótce potem samoloty przewożące 5 Brygadę Spadochronową bryg. Nigela Poetta przyleciały nad ich głowami, kierując się do swojej strefy zrzutu na północ od Ranville. Brygada miała wzmocnić obrońców na mostach; 7. batalion spadochronowy na zachodzie, a gdy 12. i 13. batalion spadochronowy okopali się na wschodzie, koncentrując się wokół Ranville, gdzie została utworzona kwatera główna brygady.
3 Brygada Spadochronowa bryg. Jamesa Hilla miała dwie strefy zrzutu, jedną na północy dla 9. batalionu spadochronowego, którego zadaniem było zniszczenie baterii dział w Merville i 1. kanadyjskiego batalionu spadochronowego z zadanie wysadzenia mostów nad rzeką Dives. 8. batalion spadochronowy miał wylądować na drugiej strefie zrzutu i zniszczyć mosty nad rzeką Dives na południu.
Wyjście z Normandii.
Po zdobyciu Bréville-les-Monts 13 czerwca dywizja nie była już kontratakowana przez Niemców, nie licząc niemal ciągłego ostrzału artyleryjskiego pomiędzy 18 a 20 czerwca. Dalsze posiłki przybyły na wschód od rzeki Orne w dniu 20 lipca; 49 Dywizja Piechoty West Riding przesunęła się na linię pomiędzy 6 Dywizją Powietrznodesantowej a 51 Dywizją Piechoty Górskiej. Następnie, 7 sierpnia, 6 Dywizja Powietrznodesantowa otrzymała polecenie przygotowania się do przejścia do ofensywy, której celem było ujście Sekwany. [29] Trzy dywizje na wschód od rzeki Orne znalazły się pod dowództwem brytyjskiego I Korpusu, wchodzącego w skład 1 Armii Kanadyjskiej, a wydając rozkazy gen. John Crocker, zdający sobie sprawę z tego, że 6 Dywizja Powietrznodesantowa prawie nie miała artylerii, pojazdów ani sprzętu inżynieryjnego, nie spodziewał się, że spadochroniarze posuną się bardzo szybko. Aby dotrzeć do Sekwany, dywizja musiałaby przekroczyć trzy szerokie rzeki i miała tylko dwie główne linie natarcia; jedna droga biegła wzdłuż wybrzeża kanału La Manche, a druga dalej w głąb lądu od Troarn do Pont-Audemer. Dywizja wróciła do Anglii na początku września, ponosząc ponad 4,5 tys. ofiar od dnia inwazji.
Ardeny.
W Anglii dywizja przeszła czas otrzymywania uzupełnień i szkolenia, koncentrując się na walkach miejskich w zbombardowanych obszarach Southampton i Birmingham. Kulminacją programu treningowego były Ćwiczenia Eve, atak na Tamizę, który miał symulować rzekę Ren w Niemczech. W grudniu dywizja, dowodzona teraz przez gen. Erica Bolsa, przygotowywała się do świątecznego urlopu, kiedy rozeszły się wieści o rozpoczęciu niemieckiej ofensywy w Ardenach. Z udziałem 29 dywizji niemieckich i 33 alianckich bitwa ardeńska stała się największą pojedynczą bitwą na froncie zachodnim II wojny światowej. W ramach 1 Alianckiej Armii Powietrznodesantowej 6 Dywizja Powietrznodesantowa była dostępna jako element rezerwy strategicznej. Jednostka została wysłana na kontynent drogą morską przez Calais i Ostendę. Wraz z pozostałymi dwiema formacjami rezerwowymi, amerykańską 82 i 101 Dywizją Powietrznodesantową, już w Reims w północnej Francji, wysłano ich do Belgii. W Boże Narodzenie 6 Dywizja Powietrznodesantowa wyruszyła, aby zająć pozycje przed szpicą niemieckiej ofensywy; w drugi dzień świąt spadochroniarze osiągnęli przydzielone im miejsca na linii obronnej pomiędzy Dinant i Namur, z 3 Brygadą Spadochronową po lewej, 5 Brygadą Spadochronową po prawej i 6 Brygadą Powietrznodesantową w rezerwie W ciągu następnych dni niemiecki atak został zatrzymany, a przeciwnik zmuszony do odwrotu, aż pod koniec stycznia 1945 r. brygada wkroczyła do Holandii. Tutaj dywizja przejęła odpowiedzialność za obszar wzdłuż rzeki Mozy pomiędzy Venlo i Roermond. Dywizja poprowadziła patrole po obu stronach rzeki przeciwko swoim przeciwnikom z niemieckiej 7 Dywizji Strzelców Spadochronowych. Pod koniec lutego 6 Dywizja Powietrznodesantowa powróciła do Anglii, aby przygotować się do kolejnej akcji bojowej: przeprawy przez Ren.
Forsowanie Renu.
Podczas gdy wszystkie inne lądowania alianckie były niespodzianką dla Niemców, wróg spodziewał się przeprawy przez Ren, a ich umocnienia zostały wzmocnione w oczekiwaniu. Operację powietrznodesantową poprzedziła dwudniowa misja bombowe alianckich sił powietrznych. Następnie 23 marca 1945 r. 3,5 tys. dział artyleryjskich wycelowało na pozycje niemieckie. O zmierzchu rozpoczęło się forsowanie Renu w ramach operacji wojsk lądowych 21 Grupy Armii o kryptonimie Plunder. Ze swojej strony w powietrznodesantowej operacji Varsity 6 Dywizja Powietrznodesantowa została przydzielona do XVIII Korpusu Powietrznodesantowego gen. Matthew Ridgwaya, skaczącego wraz z 17 Dywizją Powietrznodesantową gen. Williama Mileya.
Daleki Wschód.
5. Brygada Spadochronowa została wysłana na Daleki Wschód pod zwycięstwie nad Japonią w celu ochrony oraz zabezpieczenia interesów i własności Holenderskich Indii Wschodnich, a także utrzymywania bezpieczeństwa wewnętrznego na Jawie i w Singapurze, podczas rozbrojenia żołnierzy Cesarskiej Armii Japońskiej do 1946 r. Do tego czasu zostali odesłani do Palestyny, aby wziąć udział w operacjach pokojowych z resztą 6 Dywizji Powietrznodesantowej.
Palestyna.
Pod koniec 1945 r. 6 Dywizja Powietrznodesantowa rozlokowała się w Palestynie, gdy żydowska rebelia przeciwko rządom brytyjskim tam się nasiliła. Do obowiązków spadochroniarzy należało egzekwowanie godziny policyjnej i przeszukiwanie miast, miasteczek oraz osad wiejskich w poszukiwaniu broni i partyzantów. Pod koniec 1947 r., kiedy rozpoczęło się wycofywanie Brytyjczyków z Palestyny, trwała tam już wojna domowa pomiędzy społecznością żydowską i arabską. Pododdziały dywizji stopniowo opuszczały kraj, a ostatni żołnierze brytyjscy opuścili Hajfę 18 maja, zaledwie kilka dni po ogłoszeniu niepodległości przez Izrael. Pomiędzy październikiem 1945 r. a kwietniem 1948 r. straty dywizji w wyniku działań wroga wyniosły 58 zabitych i 236 rannych. Kolejnych 99 żołnierzy zmarło z przyczyn innych niż działania wroga, Podczas przeszukiwania dzielnic żydowskich i arabskich żołnierze dywizji odkryli 99 moździerzy, 34 karabiny maszynowe, 174 pistolety maszynowe, 375 karabinów, 391 pistoletów, 97 min lądowych, 2582 granaty ręczne i 302 530 sztuk amunicji.

</doc>
<doc id="4690334" url="https://pl.wikipedia.org/wiki?curid=4690334" title="Rajd Warszawski 1976">
Rajd Warszawski 1976

14. Międzynarodowy Rajd Warszawski "Polskiego Fiata" – 14. edycja Rajdu Warszawskiego. Był to rajd samochodowy rozgrywany od 5 do 7 listopada 1976 roku. Była to czwarta runda Rajdowych Samochodowych Mistrzostw Polski w roku 1976 oraz trzydziesta piąta runda Rajdowych Mistrzostw Europy w roku 1976 (o najniższym współczynniku - 1). Rajd składał się z trzydziestu odcinków specjalnych i z trzech prób wyścigowych. Został rozegrany na nawierzchni asfaltowej. Zwycięzcą rajdu został Tomasz Ciecierzyński.

</doc>
<doc id="4690337" url="https://pl.wikipedia.org/wiki?curid=4690337" title="Stanislav Libenský">
Stanislav Libenský

Stanislav Libenský (ur. 27 marca 1921 w Sezemicach, zm. 24 lutego 2002 w Železným Brodzie) – czeski artysta w szkle, twórca szkła artystycznego oraz projektant szkła użytkowego, pedagog, uznawany za jednego z najbardziej znaczących twórców w dziedzinie europejskiego szkła artystycznego drugiej połowy XX wieku. Od 1954 tworzył w duecie artystycznym z żoną Jaroslavą Brychtovą.
Życiorys i twórczość.
Stanislav Libenský urodził się w rodzinie kowala we wsi Sezemice, w pobliżu miejscowości Mnichovo Hradiště w Czechosłowacji. Ponieważ wykazywał talent artystyczny, w 1937 został zapisany do najbliższej szkoły artystycznej, którą była ponadpodstawowa szklarska szkoła artystyczno-przemysłowa (Střední uměleckoprůmyslová škola sklářská) w Novým Borze. Rok później przeszedł do analogicznie profilowanej szkoły artystyczno-przemysłowej w Železným Brodzie, gdzie uczył się do 1939. Kolejnym etapem edukacji były studia w Wyższej Szkole Artystyczno-Przemysłowej w Pradze (ówcześnie UMPRUM) u prof. Jaroslava Holečka (1939–1944), które uzupełnił w latach 1949–1950, uzyskując absolutorium w pracowni malarstwa, rysunku i szkła u prof. Josefa Kaplickiego (szkoła nosiła już wówczas miano Vysoká škola uměleckoprůmyslová v Praze, VŠUP). 
Już w 1945 Libenský zaczął uczyć w swojej dawnej szkole w Novým Borze, gdzie był odpowiedzialny za naukę malowania na szkle i jego trawienia. Kiedy w latach 50. rząd czechosłowacki rozwiązał wydziały artystyczne szkoły w Novým Borze, w ramach ukierunkowywania edukacji na potrzeby przemysłu ciężkiego, Libenský został zatrudniony na stanowisku dyrektora w kolejnej swojej dawnej szkole – w Železným Brodzie. Pełnił tę funkcję od 1954 do 1963.
W 1963 Libenský zwyciężył w konkursie na stanowisko kierownika pracowni szkła na VŠUP, wakujące po śmierci Kaplickiego w 1962. Sprawował je do 1987, kiedy to w wyniku nacisku władz został zmuszony do przejścia na emeryturę, a stanowisko objął Jaroslav Svoboda. Podczas swojej ponad czterdziestoletniej działalności pedagogicznej w trzech szkołach związanych z wytwórczością szklarską Libenský kształcił dwa pokolenia czeskich artystów i pedagogów parających się tą dziedziną sztuki. Należeli do nich m.in. Pavel Ježek, Vladimír Klein, Pavel Werner, František Janák, Pavel Trnka, Jiří Šuhájek. W 2002 macierzysta uczelnia przyznała Stanislavowi Libenskiemu jedyny w swojej historii tytuł doktora honoris causa.
W 1954 poznał swoją przyszłą małżonkę Jaroslavę Brychtovą, z którą rozpoczął współpracę artystyczną. W centrum zainteresowania pary znajdowały się szklane rzeźby oraz szkło architektoniczne. Stosowali technikę zatapiania szkła w formach. W 1958 na Wystawie Światowej EXPO w Brukseli artyści zaprezentowali odlewane, osadzone w ścianie tzw. kamienie zoomorficzne, inspirowane malowidłami naskalnymi z Lascaux i Altamiry, które przyniosły im nagrodę Grand Prix. W drugiej połowie lat 60. XX w. wpisali się w rodzący się w Czechosłowacji trend na szklane rzeźby ze szkła szlifowanego, wykorzystujące efekty optyczne. Okres ten w twórczości pary nosi nazwę okresu kryształowego. Jego flagowym przykładem jest "Kula w sześcianie" (1970), przedstawiająca powtarzający się motyw w zgeometryzowanych rzeźbach pary – zatopioną w pryzmacie kulę. Apogeum okresu kryształowego przypadło na początek lat 80. Rzeźby okresu kryształowego wykonane są w szkle bezbarwnym, kolor pojawia się jako czynnik w twórczości pary w pierwszej połowie lat 80. Swoje prace prezentowali m.in. na wystawach światowych EXPO 1967 w Montrealu (odlewane, również wieloelementowe szklane rzeźby znaczących rozmiarów) oraz EXPO 1970 w Osace (22-metrowa "Rzeka życia", nawiązująca do okupacji Czechosłowacji). Artyści wykorzystywali również odlewanie szkła w formach, co pozwalało uzyskiwać dzieła dużych rozmiarów, a zarazem o wysokiej przejrzystości, współgrające z architekturą budynków. W latach 80. byli wiodącymi postaciami w zakresie stosowania tej techniki.
W zakresie szkła architektonicznego Libenský i Brychtová są autorami m.in. witraży do kaplicy św. Wacława w praskiej katedrze św. Wita (1964–1968). Z 1987 pochodzi projekt na okna w gotyckiej kaplicy w Horšovskim Týnie, zaś z 1990 – szklana ściana osadzona w ratuszu staromiejskim w Pradze. Dla architektury współczesnej para wykonała m.in. reliefy do hallu wejściowego muzeum szkła w Corning i osadzone na konstrukcji nośnej budynku nadajnika i hotelu na Ještědzie odlane w formie szklane kule, kojarzące się z rojem meteorów (1973–1975). Libenský uczestniczył również w budowie Nowej Sceny Teatru Narodowego w Pradze, dla której wykonał unikatową, reliefową szklaną fasadę oraz szklane elementy wyposażenia wnętrza (1982–1983).
Nagroda Stanislava Libenskiego.
Od 2009 z inicjatywy Jaroslavy Brychtovej przyznawana jest Cena Stanislava Libenského (The Stanislav Libensky Award). Jest to coroczny międzynarodowy, połączony z konkursem przegląd prac dyplomowych absolwentów uczelni ukierunkowanych na szkło artystyczne. Przedsięwzięciem od strony realizacyjnej zajmuje się Pražská galerie českého skla (Praska Galeria Czeskiego Szkła).

</doc>
<doc id="4690358" url="https://pl.wikipedia.org/wiki?curid=4690358" title="Ruwen Josef Wunderbar">
Ruwen Josef Wunderbar

Ruwen Josef (Reuben Joseph/Yosef) Wunderbar (Vunderbar) (ur. 12 września 1812, zm. 16 sierpnia 1868) – żydowski pedagog i historyk urodzony w Jełgawie (łot. "Jelgava", do 1918 r. Mitawa, niem. "Mitau") na Łotwie.
Życiorys.
Wunderbar podstawy edukacji zdobył w tradycyjnym chederze, lecz z czasem przyjął założenia ruchu Haskali. W wieku osiemnastu lat rozpoczął pracę w rodzinnym biznesie. Był samoukiem, zdobył szeroką wiedzę ogólną oraz opanował języki niemiecki i rosyjski. W 1834 r. ożenił się. Gdy rodzina straciła swój majątek, zaczął pracować jako prywatny nauczyciel. W 1835 r. zdał oficjalne egzaminy i zdobył uprawnienia do nauczania w szkołach sponsorowanych przez państwo. W 1840 r. na zaproszenie Maxa Lilienthala przyjechał do Rygi i tam rozpoczął pracę jako nauczyciel w pierwszej świeckiej szkole żydowskiej w Rydze. Przez pewien czas pełnił w tej szkole również funkcję dyrektora. W 1848 r. powrócił do rodzinnego miasta Jełgawa (wówczas Mitawa), gdzie pracował jako nauczyciel w lokalnej szkole o profilu haskalowym. Pracował również jako tłumacz. Kilkakrotnie pełnił funkcję rabina mianowanego przez społeczność. Wunderbar był ponadto zaangażowany w życie społeczne maskilamów w całym regionie Morza Bałtyckiego i utrzymywał przyjaźnie z wieloma z nich, w tym z ważnym działaczem rosyjskiej Haskali Abrahamem Mapu.
Dzieła.
Jak podaje Mordechai Zalkin, Wunderbar jest jednym z pierwszych świeckich intelektualistów żydowskich na wschodnich terenach krajów bałtyckich. Wunderbar jako historyk znany jest przede wszystkim jako autor dwóch książek, które do dziś stanowią ważne i bogate źródło informacji. Pierwsza z nich to "Geschichte der Juden in den Provinzen Liv und Kurland" z 1853 r. Jest to pionierskie dzieło na temat historii Żydów z Kurlandii, powstałe w oparciu o niezależne badania archiwalne oraz przy wykorzystaniu rzadkich rękopisów i obrazów malarskich. Jest to zarazem pierwsze historyczne dzieło przedstawiające Żydów w północnym regionie Morza Bałtyckiego, uwzględniające ich wewnętrzną historię w szerszym kontekście politycznym, gospodarczym, społecznym i religijnym. Książka stała się fundamentem wszystkich późniejszych badań nad historią Żydów tego regionu. Druga z książek to "Biblischtalmudische Medicin" powstała w latach 1850–1860, która również uznawana jest za pracę pionierską. Wunderbar, mimo iż nie miał formalnego wykształcenia w dziedzinie medycyny (z czego zapewne wynikają drobne nieścisłości i w błędy w jego pracy), wykazał się zaskakującą znajomością problematyki medycznej. Wunderbar jest ponadto autorem książki poświęconej żydowskim kolonistom w obwodzie chersońskim (1840), opublikował wiele artykułów w czasopismach niemiecko-żydowskich (np. w „Allgemeine Zeitung des Judentums”, „Literaturblatt des Orients”), napisał opracowanie na temat kalendarza żydowskiego ("Immerwaehrender Kalender der Juden: Deutsch und Hebraeisch", 1854) oraz elementarz w języku niemieckim dla młodzieży żydowskiej ("Deutsches elementar-Lesebuch für die Israelitische Jugend: Zunaechst für die Hebraeischen Krons- und Privatschulen des Dorpatschen Lehrbezirks", 1853).

</doc>
<doc id="4690359" url="https://pl.wikipedia.org/wiki?curid=4690359" title="Ludwig Kalisch">
Ludwig Kalisch

Ludwig Kalisch (ur. 7 września 1814 w Lesznie, zm. 3 marca 1882 w Paryżu) – pisarz wychowany w Lesznie, gdzie odebrał tradycyjną żydowską edukację religijną. 
Życiorys.
Wywodził się z rabinackiej rodziny, został wychowany ortodoksyjnie, związani z kręgiem z tak zwanym kręgiem mędrców Leszna. Gdy miał 12 lat opuścił swój dom. Został kolejno handlarzem, kupcem i nauczycielem. Gdy zaoszczędził wystarczającą sumę pieniędzy, aby ukończyć maturę, naukę medycyny, a później języków i literatury w Heidelbergu i Monachium. Osiedlając się w Mayence w 1843 roku został redaktorem “Narrhalla” (1843-1846), na łamach którego prezentował swoje postępowe poglądy. Opowiadał się przeciw polityce Prus, popierał emancypację żydowskich środowisk i zrównanie ich praw z prawami innych obywateli. Uczestniczył w rewolucji Wiosny Ludów na przełomie lat 1848–1849, współpracował z prowizorycznym rządem, Palatynatu. Za swoje działania został skazany na karę śmierci w Zweibrücken. Będąc zmuszonym do opuszczenia Niemiec. W 1850 wyjechał do Paryża i Londyn następnie osiedlił się w Paryżu w 1851 r., gdzie nawiązał kontakty m.in. z Jacquesem Offenbachem i Heinrichem Heinem. Był autorem przekładu na język niemiecki libretta operetki Orfeusz w piekle, której premiera odbyła się w 1859 r. w Teatrze Miejskim we Wrocławiu. Jego literatura, na wskroś satyryczna, w dużej mierze była związana z działalnościami politycznymi. Z tego powodu nie zapisała się na trwałe w kulturze, poza nielicznymi wyjątkami takimi jak “Bilder aus meiner Knabenzeit”.
Twórczość literacka.
"Bilder aus meiner Knabenzeit" (Obrazki z moich lat chłopięcych) wydane w 1872 roku to zbiór esejów autobiograficznych, w których Kalisch ukazuje różne aspekty życia gminy żydowskiej w Lesznie. W owym czasie największej gminy żydowskiej w Wielkopolsce. Autor szczegółowo opisuje zwłaszcza żydowską edukację religijną, życie rodzinne i gospodarcze, ale również trendy emancypacyjne i akulturacyjne. Mocną stroną Kalischa była humorystyczna ballada. Wiele jego pism pojawiło się w felietonach gazet i czasopism. Spośród opublikowanych tekstów warto z osobna wymienić:
Kalisch w Polsce.
Polskiej kulturze Ludwig Kalisch jest niemal obcy. Jego biogram znalazł się słowniku biograficznym Leszna autorstwa, Dariusza Czwojdraka. Krótkie fragmenty “Bilder aus meiner Knabenzeit” znajdują się w “Panoramie Leszczyńskiej” w przekładzie Marcina Błaszkowskiego oraz wstępem Rafała Makowskiego w numerze z 11.02.2010 roku. Przekłady tego samego autora, zostały wykorzystane przez Telewizję Leszno w dwuczęściowym programie “Obrazki z lat chłopięcych Kalischa” w marcu 2010 roku.
W 2019 roku zbiór esejów autobiograficznych Kalischa "Bilder aus meiner Knabenzeit" (z 1872 roku) został przetłumaczony przez Marcina Błaszkowskiego na język polski.

</doc>
<doc id="4690362" url="https://pl.wikipedia.org/wiki?curid=4690362" title="Willibald Pahr">
Willibald Pahr

Willibald Pahr (ur. 5 czerwca 1930 w Wiedniu) – austriacki prawnik, polityk, minister, dyplomata.
Życiorys.
Był prawnikiem, dyplomatą i politykiem. W latach 1955-1976 pełnił różne funkcje kierownicze w Urzędzie Kanclerskim. Uczestniczył w wielu konferencjach międzynarodowych i był wiceprzewodniczącym Międzynarodowego Instytutu Praw Człowieka. Od 30 września 1976 do 24 maja 1983 był ministrem spraw zagranicznych w rządach Kreiskyego. Następnie do 1986 był ambasadorem w Bonn. Od 1986 do 1989 był sekretarzem generalnym Światowej Organizacji Turystyki. Od 1990 do 1995 był komisarzem ds. uchodźców w Ministerstwie Spraw Wewnętrznych.

</doc>
<doc id="4690363" url="https://pl.wikipedia.org/wiki?curid=4690363" title="Polska Formuła Mondial Sezon 1994">
Polska Formuła Mondial Sezon 1994

Polska Formuła Mondial Sezon 1994 – szósty i ostatni sezon Polskiej Formuły Mondial. Mistrzem Polski oraz międzynarodowym został Krzysztof Woźniak (Van Diemen RF93, Reynard 883).

</doc>
<doc id="4690366" url="https://pl.wikipedia.org/wiki?curid=4690366" title="Eagle (motoryzacja)">
Eagle (motoryzacja)



</doc>
<doc id="4690367" url="https://pl.wikipedia.org/wiki?curid=4690367" title="Khalifa Karouane">
Khalifa Karouane

Khalifa Karouane (ur. 1937, zm. przed 1998) – marokański zapaśnik walczący w stylu klasycznym. Olimpijczyk z Meksyku 1968, gdzie zajął osiemnaste miejsce w kategorii do 57 kg.
Srebrny medalista mistrzostw Afryki w 1969 i 1971. Siódmy na igrzyskach śródziemnomorskich w 1975 roku.

</doc>
<doc id="4690368" url="https://pl.wikipedia.org/wiki?curid=4690368" title="Jakub Kościuszko">
Jakub Kościuszko

Jakub Kościuszko (ur. 28 marca 1985 w Szczecinie) – polski gitarzysta klasyczny, nauczyciel Zespołu Państwowych Szkół Muzycznych im. Feliksa Nowowiejskiego w Szczecinie.
Życiorys.
W wieku 6 lat rozpoczął naukę gry na fortepianie, 2 lata później zmienił kierunek kształcenia na gitarę klasyczną. W 2004 kończył średnią szkołę muzyczną w klasie gitary prof. Piotra Pałaca w Zespole Szkół Muzycznych w Szczecinie. W roku 2009 ukończył Akademię Muzyczną we Wrocławiu, gdzie studiował pod kierunkiem prof. Piotra Zaleskiego. Ukończył także Królewskie Konserwatorium Muzyczne w Hadze w klasie Zorana Dukića. W roku 2010 otrzymał dyplom z wyróżnieniem oraz stypendium od Oscara Ghiglii podczas kursu Accademii Chigiana w Sienie. W 2016 roku we wrocławskiej akademii uzyskał stopień doktora sztuk muzycznych. Doskonalił swoje umiejętności pod okiem takich osób jak: Abel Carlevaro, Scott Tennant, Roberto Aussel czy Pavel Steidl.
Kariera.
W 2010 roku ukazała się jego pierwsza płyta – "Here Comes The Silent Dusk. Music of Marek Pasieczny". W 2012 roku ukazał się drugi album – "Guitar Recital" z dziełami J.S. Bacha, Tansmana, Piazzolli, Jarretta i Metheny’ego. W 2015 roku ukazał się jego trzeci album solowy "Guitar sounds jazzy", zawierający utwory inspirowane jazzem i muzyką świata.
Od 2015 wraz z Janem Jakubem Bokunem tworzy duet gitarowo-klarnetowy, wraz z którym wydał płytę "A la carte" (2015) oraz "A la carte 2" (2019). Z tymże zespołem odbył trasę koncertową po Japonii.
W 2019 roku zainaugurował odbywający się co dwa lata międzynarodowy festiwal gitarowy "Baltic Guitar Days", którego został dyrektorem artystycznym. Następna edycja festiwalu odbyła się w czerwcu 2021 roku.
Prowadzi klasę gitary w Zespole Państwowych Szkół Muzycznych im. Feliksa Nowowiejskiego w Szczecinie.
Dyskografia.
Artysta dotąd nagrał i wydał 6 płyt:

</doc>
<doc id="4690370" url="https://pl.wikipedia.org/wiki?curid=4690370" title="Kościół Chrystusa Króla w Piekle">
Kościół Chrystusa Króla w Piekle

Kościół Chrystusa Króla w Piekle – rzymskokatolicki kościół parafialny zlokalizowany w Piekle (powiat sztumski, województwo pomorskie). Funkcjonuje przy nim parafia Chrystusa Króla.
Historia.
Świątynię wzniesiono w latach 1923–1928. Inicjatorami i sponsorami budowy byli Polacy zamieszkujący wieś, która wówczas znajdowała się na terytorium Wolnego Miasta Gdańska (miejscowość zamieszkiwały wtedy 152 rodziny – 129 ewangelików i 578 katolików). Obiekt poświęcił biskup diecezjalny gdański Edward O’Rourke 29 czerwca 1928. Pierwszym wikariuszem odprawiającym tu msze był ksiądz Klemens von Piechowski, który nie mówił po polsku, nie odprawiał mszy w tym języku i faworyzował Niemców. Około 1936 zastąpił go ksiądz Józef Dydymski, który był Polakiem. Przez krótki czas odprawiał on msze oraz nabożeństwa po polsku, jednak gdy biskupem w Gdańsku został sprzyjający nazizmowi Karol Maria Splett, posługa księdza Dydymskiego została ograniczona do kaplicy w pobliskim Domu Polskim otwartym w 1937.
Do 1976 świątynia miała charakter filialny i przynależała do parafii św. Mikołaja w Pogorzałej Wsi. Od 1 stycznia 1972 rezydował we wsi stały duszpasterz. 1 marca 1976 ustanowiono tu wikariat, a parafię erygowano 1 września 1988.
Architektura.
Świątynię wzniesiono z cegły – jest to skromny obiekt zwieńczony niewielką szkieletową wieżyczką.

</doc>
<doc id="4690374" url="https://pl.wikipedia.org/wiki?curid=4690374" title="Maksym Hrysio">
Maksym Hrysio

Maksym Josypowycz Hrysio, ukr. Максим Йосипович Грисьо (ur. 14 maja 1996 we wsi Czyszki, w obwodzie lwowskim) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek klubów Ruch Winniki, FK Lwów oraz Szkoły Sportowej Karpaty Lwów, barwy których bronił w juniorskich mistrzostwach Ukrainy (DJuFL). Karierę piłkarską rozpoczął 26 lipca 2016 w drużynie młodzieżowej lwowskich Karpat. 31 sierpnia 2017 został wypożyczony do Ruchu Winniki, w którym grał do 30 czerwca 2019 roku. 24 stycznia 2020 za obopólną zgodą kontrakt z lwowskim klubem został rozwiązany.
Kariera reprezentacyjna.
W 2016 występował w młodzieżowych reprezentacjach U-20 i U-21. W 2019 bronił barw studenckiej reprezentacji Ukrainy.

</doc>
<doc id="4690375" url="https://pl.wikipedia.org/wiki?curid=4690375" title="Koszykówka na Letniej Uniwersjadzie 1985">
Koszykówka na Letniej Uniwersjadzie 1985

Koszykówka na Letniej Uniwersjadzie 1985 – zawody koszykarskie rozgrywane podczas Letniej Uniwersjady 1985 w Kobe. W programie znalazły się dwie konkurencje – turniej kobiet i mężczyzn. Rywalizacja kobiet odbyła się po raz dziesiąty w historii letnich uniwersjad, a mężczyźni brali udział w tych zawodach po raz dwunasty w historii.
Złoty medal w turnieju kobiet zdobyła reprezentacja Związku Radzieckiego, srebrny Stany Zjednoczone, a brązowy Jugosławia. W turnieju mężczyzn najlepszy okazał się, Związek Radziecki, który wyprzedził Stany Zjednoczone. Trzecią pozycję zajęła Kanada
Tytuł mistrzowski w rywalizacji mężczyzn dla Związku Radzieckiego był czwartym zdobytym przez ten zespół w historii turniejów koszykarskich podczas uniwersjad, tytuł zdobyty przez reprezentację Związku Radzieckiego w rywalizacji kobiet był szóstym triumfem tej reprezentacji w historii turniejów koszykarskich podczas uniwersjad.

</doc>
<doc id="4690376" url="https://pl.wikipedia.org/wiki?curid=4690376" title="Rajd Kormoran 1975">
Rajd Kormoran 1975

8. Międzynarodowy Rajd Kormoran – 8. edycja Rajdu Kormoran. Był to rajd samochodowy rozgrywany od 29 do 30 kwietnia 1975 roku. Była to pierwsza runda Rajdowych Samochodowych Mistrzostw Polski w roku 1975. Rajd składał się z dwudziestu jeden odcinków specjalnych i z jednej prób wyścigowej. Został rozegrany na nawierzchni asfaltowej i szutrowej. Zwycięzcą rajdu został Błażej Krupa. Podczas rajdu na pierwszym oesie doszło do wypadku załogi numer trzydzieści trzy, samochód Polski Fiat 125p 1300, kierowany przez Zygmunta Chełstowskiego uderzył w drzewo. W wyniku obrażeń wewnętrznych kierowca zmarł.

</doc>
<doc id="4690381" url="https://pl.wikipedia.org/wiki?curid=4690381" title="RTP2">
RTP2

RTP2 – drugi program Telewizji Portugalskiej RTP o tematyce kulturalno-dokumentalnej. Ta antena rozpoczął regularne nadawanie 25 grudnia 1968 r.
Historia.
RTP2 rozpoczął nadawanie w dniu 25 grudnia 1968, a następnie pod nazwą „II Programa” (II Program) w paśmie UHF, przekazując ponad 2 godziny każdej nocy, niektóre programy, które kilka godzin wcześniej były nadawane w Programie I (obecny RTP1). Ich regularne emisje rozpoczną się dopiero 21 listopada 1970. W miarę postępów lat siedemdziesiątych w II Programie zaczęto uwzględniać programy (głównie europejskie), których I Program jeszcze nie przesłał. W dniu 21 lipca 1978 r. Program II zawiesił emisje w celu ich przebudowy, ponownie otwarty w dniu [16 października] tego samego roku, „oddzielając” RTP1 z RTP2, z których oba mają własne zespoły i własne operacje związane z wiadomościami i programowaniem. Na początku lat osiemdziesiątych, ze względu na środki mające na celu obniżenie kosztów, RTP2 znów był pod kontrolą RTP1.
W 1986 r. Kanał był częścią konsorcjum Europa TV, którego program nadawano od 16:30 do 20:00. Po kilku miesiącach Europa TV została zamknięta, a niektóre programy z Music Box (program Europa TV) były przekazywane na kanale. Program „Agora Escolha” zadebiutował w tym samym roku, rewolucjonizując portugalską telewizję. Program składał się z programu telefonicznego, który pozwalał widzowi wybierać między dwoma różnymi programami telewizyjnymi. Program „Agora Escolha” został zawieszony w połowie lat 90. i powrócił w 2011 na antenie RTP Memória. W 1990 r. RTP2 została przemianowana na Channel 2, a następnie TV2 w 1992 roku. Podobnie jak TV2, hasło tego kanału brzmiało „Druga telewizja”.
W 1994 r., Wraz z pojawieniem się telewizji prywatnej (SIC i TVI), TV2 została zmuszona do skupienia się na mniejszościach, powodując poważne zmiany w programach, stając się alternatywną usługą otwartą dla społeczeństwa obywatelskiego. wzmocnić różnicę zasady uniwersalności, spójności i bliskości usług telewizji publicznej. Piłka nożna i telenowele zostały zakazane na kanale, a widownia spadała. Od tego czasu programowanie poświęcone jest kulturze, filmom dokumentalnym, sportom innym niż piłka nożna, sztuce, nauce, mniejszościom i dzieciom. RTP2 jest często uważany za kanał odniesienia dla portugalskich seriali telewizyjnych i filmów dokumentalnych. W dniu 27 kwietnia w 1996 powrócił do swojej poprzedniej (i obecnej) nazwy, zaprzestając reklamowania i kontynuując swoją siatkę programową identyczną jak w przypadku TV2, rozpoczynając nadawanie w pewnym momencie do Euronews w języku portugalskim.
Na początku 2001 r. Prezes RTP stwierdził, że kanał „RTP2” stanie się kanałem poświęconym głównie informacji, ale także nauce, technologii i edukacji. Zbudowano nowe studio dla kanału, ale wraz z przybyciem nowego prezesa RTP Emídio Rangel do Pod koniec 2001 projekt został anulowany, a studia zostały wykorzystane do przebudowy Telejornal w styczniu 2002 roku. W dniu 5 stycznia 2004 roku, kanał został zreprywatyzowany w części i zmienił go na „2:” i stał się niezależny od RTP1 i przejął Lumiar Studios w Lizbonie, który został zwolniony przez pierwszy kanał, który przeniósł się do obecnej siedziby. W rezultacie kanał został zmuszony do skoncentrowania się na interesach kulturalnych i społeczeństwa obywatelskiego. Jednak w dniu 19 marca w dniu 2007 drugi program telewizyjny został znowu przejęty przez Skarb Państwa Portugalii i zmieniono jego nazwę na „RTP2” i ponownie znajdował się w tym samym lokalu co kanał 1 w Av. Marechal Gomes da Costa, w Lizbonie. W dniu 14 maja w dniu 2012 RTP2 stał się pierwszym portugalskim kanałem, który nadawał w formacie 16:9. W kwietniu 2014 r. Siedziba kanału została przeniesiona do RTP-Porto, zlokalizowanego w Monte da Virgem Studios w Vila Nova de Gaia, a zarządzanie programem RTP2 ponownie RTP1, wraz z powołaniem Elíseo Oliveiry do kierowania kanałem.
Programy emitowane na antenie RTP2.
Dla dzieci i młodzieży.
Cała ramówka dostępna jest na stronie RTP2

</doc>
<doc id="4690383" url="https://pl.wikipedia.org/wiki?curid=4690383" title="Dzbaniwo">
Dzbaniwo

Dzbaniwo ("Crescentia" L.) – rodzaj drzew z rodziny bignoniowatych. Obejmuje 6 gatunków. Rośliny te rosną w Ameryce Centralnej od Meksyku po Panamę, na Antylach i w północnej części Ameryki Południowej sięgając po Peru i północną Brazylię na południu. Jako rośliny introdukowane zarejestrowane zostały w południowo-wschodniej Brazylii, na wyspach Galapagos oraz w Afryce (Czad, Benin i Gambia). Kwiaty wyrastające bezpośrednio z pni zapylane są przez nietoperze. Okazałe, mięsiste owoce wyewoluowały prawdopodobnie jako przystosowanie do rozprzestrzeniania za pośrednictwem przedstawicieli wymarłej współcześnie megafauny. W przypadku "C. amazonica" kluczową rolę w rozsiewaniu odgrywają ryby kąsaczokształtne – zjadają one owoc i uwalniają z niego nasiona, które w innym przypadku gniją. Ze względu na znaczenie użytkowe dzbaniwo kalebasowe "C. cujete" zostało rozprzestrzenione przez człowieka w całej strefie tropikalnej. Z kolei inny gatunek z tego rodzaju – "C. portoricensis" należy do najrzadszych roślin – znany jest tylko z czterech okazów dorosłych (rok 2017). 
Z owoców dzbaniwa kalebasowego, cechujących się silnie zdrewniałą owocnią, wykonywane są naczynia, miski, czerpaki, marakasy. Młode owoce są piklowane. Jadalne są także nasiona, choć opisywane jako niezbyt smaczne. W Nikaragui sporządza się z nich napój zwany "semilla de jicaro". Miąższ owoców wykorzystywany jest w lecznictwie. Jako drzewo o niewielkich rozmiarach, przy tym odporne na suszę i zanieczyszczenia powietrza jest często sadzone w zadrzewieniach przydrożnych i w miastach.
Nazwa naukowa rodzaju upamiętnia włoskiego lekarza i przyrodnika Pietro de Crescenzi.
Systematyka.
Rodzaj należy do plemienia "Crescentieae" w rodzinie bignoniowatych "Bignoniaceae".

</doc>
<doc id="4690384" url="https://pl.wikipedia.org/wiki?curid=4690384" title="Crescentia">
Crescentia



</doc>
<doc id="4690386" url="https://pl.wikipedia.org/wiki?curid=4690386" title="R14">
R14



</doc>
<doc id="4690389" url="https://pl.wikipedia.org/wiki?curid=4690389" title="Amber (Michigan)">
Amber (Michigan)

Amber – miejscowość w Stanach Zjednoczonych, w stanie Michigan, w hrabstwie Mason.

</doc>
<doc id="4690390" url="https://pl.wikipedia.org/wiki?curid=4690390" title="Rogatka wrocławska">
Rogatka wrocławska



</doc>
<doc id="4690392" url="https://pl.wikipedia.org/wiki?curid=4690392" title="Erwin Lanc">
Erwin Lanc

Erwin Lanc (ur. 17 maja 1930 w Wiedniu) – austriacki polityk, minister.
Życiorys.
Był politykiem Socjaldemokratycznej Partii Austrii i pracował w sektorze bankowym. Od 17 września 1973 do 8 czerwca 1977 był ministrem transportu, a następnie do 24 maja 1983 ministrem spraw wewnętrznych w rządach Kreiskyego. Od 24 maja 1983 do 10 września 1984 był ministrem spraw zagranicznych w rządzie Sinowatza.

</doc>
<doc id="4690396" url="https://pl.wikipedia.org/wiki?curid=4690396" title="Józef Kasperek">
Józef Kasperek

Józef Kasperek (ur. 4 października 1931 w Dziekaństwie, zm. 19 października 2019 w Opolu) – polski samorządowiec i ekonomista, w latach 1990–1997 wicewojewoda opolski.
Życiorys.
Syn Teodora i Franciszki. Pochodzi z Opola. W młodości uprawiał biegi wyczynowe, jego karierę przerwała kontuzja. Ukończył studia na Wydziale Przemysłu Wyższej Szkoły Ekonomicznej w Katowicach. Pracował zawodowo jako księgowy, uzyskał uprawnienia biegłego rewidenta. Był także ekspertem Banku Światowego.
Pod koniec 1990 objął stanowisko wicewojewody opolskiego (zastępcy Ryszarda Zembaczyńskiego). Zakończył pełnienie funkcji w lutym 1997, będąc jednym z najdłużej urzędujących wicewojewodów w III RP (przez czas pełnienia funkcji i później pozostawał bezpartyjny). Kilkukrotnie kandydował w różnych wyborach: w 1989 do Sejmu w okręgu opolskim (otrzymał 4480 głosów), w 1997 do Senatu z ramienia Unii Wolności (otrzymał 50 141 głosów i zajął 6 miejsce na 10 kandydatów), a w 1998 do sejmiku opolskiego. W 2002 ubiegał się o prezesurę w Okręgowym Związku Lekkiej Atletyki w Opolu. W późniejszym okresie pomimo sędziwego wieku z sukcesami startował w zawodach sportowych, m.in. w triathlonie, kolarstwie, pływaniu i biegach.
Był żonaty. Zmarł w wieku 88 lat, został pochowany na cmentarzu komunalnym w Opolu.

</doc>
<doc id="4690398" url="https://pl.wikipedia.org/wiki?curid=4690398" title="Przemysław Słowik">
Przemysław Słowik

Przemysław Szczepan Słowik (ur. 26 grudnia 1985 w Szczecinie) – polski polityk i samorządowiec, od 2022 współprzewodniczący Partii Zieloni. Radny Rady Miasta Szczecin od 2018 roku.
Życiorys.
Jest absolwentem Wydziału Humanistycznego Uniwersytetu Szczecińskiego. Ukończył studia podyplomowe na kierunku Public Relations. Od grudnia 2012 roku do września 2014 roku pracował w "Sunrise Finance Sp. z.o.o." jako dyrektor działu sprzedaży. Od września 2014 roku pracował w firmie home.pl.
Działalność polityczna.
Był sekretarzem zarządu zachodniopomorskiego, a także przewodniczącym szczecińskiego koła partii Nowoczesna. W wyborach parlamentarnych w 2015 roku bezskutecznie kandydował do Sejmu z listy tejże partii w okręgu 41. Od grudnia 2016 roku pełnił funkcję asystenta społecznego posła na Sejm VIII kadencji – Piotra Misiły.
W wyborach samorządowych w 2018 roku kandydował na radnego Rady Miasta Szczecin z koalicyjnego komitetu Platforma.Nowoczesna Koalicja Obywatelska"." Został także ogłoszony kandydatem Koalicji Obywatelskiej na urząd wiceprezydenta miasta (w ramach kampanii ubiegającego się o stanowisko prezydenta Sławomira Nitrasa, który nie przeszedł do II tury). Uzyskał mandat radnego z wynikiem 3059 głosów"." W radzie miasta zasiadł w klubie Koalicji Obywatelskiej, został wiceprzewodniczącym Komisji ds. Inicjatyw Społecznych, Sportu i Młodzieży. Przystąpił także do Komisji ds. Budownictwa i Mieszkalnictwa, Komisji ds. Gospodarki Komunalnej i Ochrony Środowiska oraz Miejskiej Komisji Wyborczej. 18 grudnia 2019 roku został przewodniczącym Komisji ds. Kultury i Promocji, powstałej w wyniku likwidacji Komisji Kultury.
W 2020 roku został współprzewodniczącym nowo powstałego szczecińskiego oddziału Partii Zieloni. 15 stycznia 2022 roku został wybrany na przewodniczącego partii (wraz z Urszulą Zielińską). 

</doc>
<doc id="4690399" url="https://pl.wikipedia.org/wiki?curid=4690399" title="Skwer Rabina Akiwy Egera w Poznaniu">
Skwer Rabina Akiwy Egera w Poznaniu



</doc>
<doc id="4690402" url="https://pl.wikipedia.org/wiki?curid=4690402" title="Koszykówka na Letniej Uniwersjadzie 1987">
Koszykówka na Letniej Uniwersjadzie 1987

Koszykówka na Letniej Uniwersjadzie 1987 – zawody koszykarskie rozgrywane podczas Letniej Uniwersjady 1985 w Zagrzebiu. W programie znalazły się dwie konkurencje – turniej kobiet i mężczyzn. Rywalizacja kobiet odbyła się po raz jedenasty w historii letnich uniwersjad, a mężczyźni brali udział w tych zawodach po raz trzynasty w historii.
Złoty medal w turnieju kobiet zdobyła reprezentacja Jugosławii, srebrny Związku Radzieckiego, a brązowy Chiny. W turnieju mężczyzn najlepsza okazała się, Jugosławia, która wyprzedziła Stany Zjednoczone. Trzecią pozycję zajęła Hiszpania.
Tytuł mistrzowski w rywalizacji mężczyzn dla Jugosławii był pierwszym zdobytym przez ten zespół w historii turniejów koszykarskich podczas uniwersjad, tytuł zdobyty przez reprezentację Jugosławii w rywalizacji kobiet był pierwszm triumfem tej reprezentacji w historii turniejów koszykarskich podczas uniwersjad.

</doc>
<doc id="4690404" url="https://pl.wikipedia.org/wiki?curid=4690404" title="Filia ZGWŻ w Poznaniu">
Filia ZGWŻ w Poznaniu



</doc>
<doc id="4690408" url="https://pl.wikipedia.org/wiki?curid=4690408" title="Williams Bay (Wisconsin)">
Williams Bay (Wisconsin)



</doc>
<doc id="4690411" url="https://pl.wikipedia.org/wiki?curid=4690411" title="Wersja kryminalistyczna">
Wersja kryminalistyczna

Wersja kryminalistyczna – hipoteza, będąca rezultatem podjętych działań oraz przeprowadzonych procesów myślowych, dotyczących jakiegoś zdarzenia, próbą wyjaśnienia jego przyczyn, przebiegu oraz okoliczności.

</doc>
<doc id="4690416" url="https://pl.wikipedia.org/wiki?curid=4690416" title="Nikola Kalabić">
Nikola Kalabić

Nikola Kalabić (cyr. Никола Калабић; ur. w 20 grudnia 1906 we wsi Podnovlje, zm. 19 stycznia 1946 w Valjevie) – serbski wojewoda, kolaborant, komendant oddziałów czetnickich podczas II wojny światowej.
Życiorys.
Urodził się we wsi Podnovlje, był synem oficera żandarmerii Milana Kalabicia i Joki. Studiował geodezję na Uniwersytecie w Belgradzie. W czasie studiów poznał swoją przyszłą żonę Borkę, z którą ożenił się w roku 1929. W 1930 przyszły na świat dzieci Mirjana i Milan, a małżeństwo przeniosło się do Aranđelovaca, a następnie do Valjeva. Ukończył szkołę oficerów rezerwy, uzyskując awans na porucznika. Do 1941 Nikola Kalabić pracował w urzędzie miejskim w Valjevie wykonując zawód geodety.
W 1941 wstąpił do oddziału Kosty Pecanaca. W 1942 zastąpił Milana Medicia na stanowisku komendanta elitarnej formacji ruchu czetnickiego, określanej mianem Korpusu gwardii górskiej (Корпус горске гарде). W listopadzie 1943 wspólnie z pułkownikiem Simiciem podpisał umowę o współpracy z gen. Hansem Felberem, dowódcą niemieckich wojsk na Bałkanach. Umowa miała dotyczyć wspólnego zwalczania partyzantów Josipa Broza Tity. W maju 1945 został skierowany przez Dražę Mihailovicia do Valjeva, gdzie miał zająć się organizowaniem oddziałów partyzanckich, walczących z komunistami. Komunistyczna służba bezpieczeństwa OZNA przez kilka miesięcy poszukiwała Kalabicia. Dzięki wprowadzenia agentów do jego otoczenia udało się go zatrzymać w dniu 5 grudnia 1945.
Kalabić miał współpracować z OZNA podając informacje pozwalające zlokalizować i aresztować Dražę Mihailovicia. Komunistyczne służby zdecydowały się pozbyć osób zamieszanych w akcję aresztowania Mihajlovicia. Ostatni raz Kalabić był widziany 12 grudnia 1945, prawdopodobnie został rozstrzelany w 1946 w Valjevie. Wnuczka Kalabicia, Vesna w 2011 przedstawiła przed sądem w Valjevie zeznanie duchownego, który miał być świadkiem zastrzelenia Kalabicia 19 stycznia 1946 w kanionie rzeki Gradac.
Był odznaczony Orderem Korony Jugosłowiańskiej.
Rehabilitacja.
W maju 2017 Sąd Okręgowy w Valjevie zrehabilitował Kalabicia uwalniając go od zarzutu współpracy z okupantem. Decyzja została zakwestionowana przez Sąd Apelacyjny w Belgradzie, w maju 2018.

</doc>
<doc id="4690421" url="https://pl.wikipedia.org/wiki?curid=4690421" title="Thebes (Illinois)">
Thebes (Illinois)



</doc>
<doc id="4690423" url="https://pl.wikipedia.org/wiki?curid=4690423" title="Frédéric Blackburn">
Frédéric Blackburn

Frédéric Blackburn (ur. 21 grudnia 1972 w Chicoutimi) – kanadyjski łyżwiarz szybki specjalizujący się w short tracku, dwukrotny srebrny medalista olimpijski.
Dwukrotnie uczestniczył w zimowych igrzyskach olimpijskich. Na igrzyskach w Albertville w 1992 roku zdobył dwa srebrne medale olimpijskie – w biegu na 1000 m i sztafecie. Dwa lata później podczas igrzysk w Lillehammer wziął udział w trzech konkurencjach – był czwarty w sztafecie, piąty w biegu na 500 m oraz ósmy na 1000 m.

</doc>
<doc id="4690424" url="https://pl.wikipedia.org/wiki?curid=4690424" title="Frederic Blackburn">
Frederic Blackburn



</doc>
<doc id="4690426" url="https://pl.wikipedia.org/wiki?curid=4690426" title="Tamms (Illinois)">
Tamms (Illinois)



</doc>
<doc id="4690427" url="https://pl.wikipedia.org/wiki?curid=4690427" title="Paul Watson (koszykarz)">
Paul Watson (koszykarz)

Paul Watson Jr (ur. 30 grudnia 1994 w Phoenix) – amerykański koszykarz występujący na pozycji rzucającego obrońcy.
W 2017 reprezentował Toronto Raptors podczas letniej ligi NBA w Las Vegas, rok później występował w barwach New York Knicks.
15 stycznia 2020 opuścił Atlantę Hawks, po upłynięciu 10-dniowego kontraktu. Jeszcze tego samego dnia dołączył do kanadyjskiego Toronto Raptors oraz zespołu G-League – Raptors 905. 19 grudnia władze Raptors przekonwertowały jego umowę, aby móc korzystać z niego w większym zakresie, a nie tak ograniczonym, na jaki zezwalała poprzednia umowa.
3 sierpnia 2021 został zwolniony przez Toronto Raptors. 15 września 2021 zawarł umowę z Oklahoma City Thunder na występy zarówno w NBA, jak i zespole G-League – Oklahoma City Blue. 10 lutego 2022 został zwolniony.

</doc>
<doc id="4690428" url="https://pl.wikipedia.org/wiki?curid=4690428" title="Kęsisko">
Kęsisko

Kęsisko – półwyrób stalowy powstający z wlewków w procesie odlewania stali. Pierwszy produkt walcowania przeznaczony do dalszego walcowania w postaci prętów o przekroju kwadratu o boku większym niż 140 mm (według innych źródeł o wymiarach przekraczających 155 na 155 mm). Z kęsisk, przez walcowanie, otrzymuje się półprodukty mniejsze – kęsy. 
Kęsiska mogą być również o przekroju okrągłym.

</doc>
<doc id="4690429" url="https://pl.wikipedia.org/wiki?curid=4690429" title="East Cape Girardeau (Illinois)">
East Cape Girardeau (Illinois)



</doc>
<doc id="4690431" url="https://pl.wikipedia.org/wiki?curid=4690431" title="Laurent Daignault">
Laurent Daignault

Laurent Daignault (ur. 30 października 1968 w Montrealu) – kanadyjski łyżwiarz szybki specjalizujący się w short tracku, srebrny medalista olimpijski.
Na igrzyskach w Albertville w 1992 roku zdobył srebrny medal olimpijski w biegu sztafetowym na 5000 m.
Jest bratem Michela Daignault, również łyżwiarza i olimpijczyka.

</doc>
<doc id="4690432" url="https://pl.wikipedia.org/wiki?curid=4690432" title="Smithboro (Illinois)">
Smithboro (Illinois)



</doc>
<doc id="4690434" url="https://pl.wikipedia.org/wiki?curid=4690434" title="Pierron (Illinois)">
Pierron (Illinois)



</doc>
<doc id="4690435" url="https://pl.wikipedia.org/wiki?curid=4690435" title="Keyesport (Illinois)">
Keyesport (Illinois)



</doc>
<doc id="4690437" url="https://pl.wikipedia.org/wiki?curid=4690437" title="Michel Daignault">
Michel Daignault

Michel Daignault (ur. 25 czerwca 1966 w Montrealu) – kanadyjski łyżwiarz szybki specjalizujący się w short tracku, srebrny medalista olimpijski.
Na igrzyskach w Albertville w 1992 roku zdobył srebrny medal olimpijski w biegu sztafetowym na 5000 m oraz zajął ósmie miejsce w biegu na 1000 m.
Uczestniczył również w igrzyskach w Calgary w 1988 roku. Zaprezentował się wówczas w zawodach pokazowych w short tracku. Był wówczas drugi na dystansie 1000 m, trzeci na 3000 m oraz trzeci w sztafecie.
Jest bratem Laurenta Daignault, również łyżwiarza i olimpijczyka.

</doc>
<doc id="4690439" url="https://pl.wikipedia.org/wiki?curid=4690439" title="Mound Station (Illinois)">
Mound Station (Illinois)



</doc>
<doc id="4690442" url="https://pl.wikipedia.org/wiki?curid=4690442" title="Senegal na Letnich Igrzyskach Olimpijskich 1984">
Senegal na Letnich Igrzyskach Olimpijskich 1984

Senegal na Letnich Igrzyskach Olimpijskich 1984 reprezentowało 24 zawodników (23 mężczyzn i 1 kobieta). Był to 6 start reprezentacji Senegalu na letnich igrzyskach olimpijskich.
Najmłodszym zawodnikiem w reprezentacji był 19-letni sprinter, Charles-Louis Seck, zaś najstarszym był strzelec, 46-letni Momadou Sow.

</doc>
<doc id="4690443" url="https://pl.wikipedia.org/wiki?curid=4690443" title="Mark Lackie">
Mark Lackie

Mark Andrew Lackie (ur. 23 marca 1967 w Saint John) – kanadyjski łyżwiarz szybki specjalizujący się w short tracku, srebrny medalista olimpijski.
Na igrzyskach w Albertville w 1992 roku zdobył srebrny medal olimpijski w biegu sztafetowym na 5000 m oraz zajął siódme miejsce w biegu na 1000 m.

</doc>
<doc id="4690445" url="https://pl.wikipedia.org/wiki?curid=4690445" title="Stefan Kryczyński">
Stefan Kryczyński

Stefan Samojłowicz Kryczyński (ur. 20 stycznia 1874 w Kaskiewiczach, Rejon oszmiański, zm. 9 sierpnia 1923) – polski i rosyjski architekt epoki eklektycznej. 
Życiorys.
Pochodził z muzułmańskiej rodziny polskich Tatarów, jego ojcem był generał dywizji Samuel Kryczyński, matka Zuzanna Talkowska (Tolska) była Polką z Wilna. Ukończył gimnazjum w Wilnie, a następnie studiował w Instytucie Inżynierów Cywilnych im. Mikołaja I w Petersburgu. Naukę ukończył w 1897, od 1899 pracował jako główny architekt Zarządzie Wpływów Nieopodatkowanych, a od 1900 w departamencie straży granicznej Rosji. Dużo podróżował, zapoznawał się z architekturą Włoch, Niemiec, Francji, Szwecji i Finlandii, odwiedził centralne i północne prowincje rosyjskie. W 1907 zaprojektował teatr w Tbilisi. W latach 1916-1917 badał możliwości budowy ośrodków miejskich na Kubaniu i na wybrzeżu Morza Czarnego. W 1917 stanął na czele Komitetu Technicznego Ministerstwa Oświaty Narodowej. Od 1918 do 1920 był profesorem architektury w Kubańskim Instytucie Politechnicznym, od 1921 wykładał na macierzystej uczelni w Petersburgu, od 1920 kierował Wydziałem Architektoniczno-Budowlanym w tym mieście. Zmarł w 1923, został pochowany na Literackich mostkach Cmentarza Wołkowskiego. 
Dorobek architektoniczny.
Stefan Samojłowicz Kryczyński należał do grona najważniejszych petersburskich architektów, projektował w nurcie neoklasycystycznym i tzw. neorosyjskim. Stworzył ponad sto projektów architektonicznych, zrealizowano z nich dwadzieścia cztery m.in.

</doc>
<doc id="4690446" url="https://pl.wikipedia.org/wiki?curid=4690446" title="Koszykówka na Letniej Uniwersjadzie 1989">
Koszykówka na Letniej Uniwersjadzie 1989

Koszykówka na Letniej Uniwersjadzie 1989 – zawody koszykarskie rozgrywane podczas Letniej Uniwersjady 1989 w Duisburgu. W programie znalazła się jedna konkurencja – turniej mężczyzn. Rywalizacja mężczyzn odbyła się po raz czternasty w historii letnich uniwersjad.
W turnieju mężczyzn najlepsza okazały się, Stany Zjednoczone, które wyprzedziły Związek Radziecki. Trzecią pozycję zajęła Republika Federalna Niemiec.

</doc>
<doc id="4690457" url="https://pl.wikipedia.org/wiki?curid=4690457" title="Yūichi Akasaka">
Yūichi Akasaka

 – japoński łyżwiarz szybki specjalizujący się w short tracku, brązowy medalista olimpijski.
Dwukrotnie uczestniczył w zimowych igrzyskach olimpijskich. Na igrzyskach w Albertville w 1992 roku zdobył brązowy medal olimpijski w biegu sztafetowym na 5000 m. Dwa lata później podczas igrzysk w Lillehammer w sztafecie był piąty.
Uczestniczył również w igrzyskach w Calgary w 1988 roku. Zaprezentował się wówczas w zawodach pokazowych w short tracku, jednak bez znaczących osiągnięć.

</doc>
<doc id="4690459" url="https://pl.wikipedia.org/wiki?curid=4690459" title="John Beilein">
John Beilein

 
John Patrick Beilein (ur. 5 lutego 1953 w Burt) – amerykański trener koszykówki.

</doc>
<doc id="4690460" url="https://pl.wikipedia.org/wiki?curid=4690460" title="Tatsuyoshi Ishihara">
Tatsuyoshi Ishihara

 – japoński łyżwiarz szybki specjalizujący się w short tracku, brązowy medalista olimpijski.
Dwukrotnie uczestniczył w zimowych igrzyskach olimpijskich. Na igrzyskach w Albertville w 1992 roku zdobył brązowy medal olimpijski w biegu sztafetowym na 5000 m oraz zajął 15. miejsce w biegu na 1000 m. Dwa lata później podczas igrzysk w Lillehammer w sztafecie był piąty.

</doc>
<doc id="4690466" url="https://pl.wikipedia.org/wiki?curid=4690466" title="Yoel Finol">
Yoel Finol

Yoel Segundo Finol Rivas (ur. 21 września 1996 w Meridzie) – wenezuelski bokser kategorii muszej. W 2016 roku na letnich igrzyskach olimpijskich w Rio de Janeiro zdobył srebrny medal. 

</doc>
<doc id="4690471" url="https://pl.wikipedia.org/wiki?curid=4690471" title="Kompensacja ekspozycji">
Kompensacja ekspozycji

Kompensacja ekspozycji – funkcja współczesnych aparatów fotograficznych umożliwiająca fotografującemu korektę ustalanego przez automatykę aparatu poziomu naświetlenia zdjęcia. 
Funkcja dostępna jest w większości aparatów fotograficznych poczynając od prostych aparatów kompaktowych, kończąc na profesjonalnych lustrzankach. Funkcja może być niedostępna przy wykonywaniu zdjęć w pewnych trybach pracy aparatu (np. w trybie pełnej automatyki).
Konieczność korekty naświetlenia wynika najczęściej z błędnego działania systemu automatyki określającej poziom ekspozycji zdjęcia. Błąd ten powstaje często podczas fotografowania scen bardzo jasnych (np. zdjęcie stoku narciarskiego w słoneczny dzień) lub bardzo ciemnych. Automatyka aparatu dąży do przedstawienia fotografowanych scen w tonach średnich, co skutkuje zbytnim przyciemnianiem scen bardzo jasnych lub nadmiernym rozjaśnianiem scen ciemnych
Korekty ekspozycji można dokonać w stopniach EV najczęściej w zakresie od -2 EV do +2 EV (czasami od -5 EV do +5 EV) z krokiem co 1/3 lub 1/2 EV). Wybranie wartości dodatnich EV podczas korekty, powoduje rozjaśnienie zdjęcia zaś ujemnych - jego przyciemnienie. O sposobie zwiększenia lub zmniejszenia ekspozycji decyduje automatyka aparatu. Zmiana ekspozycji może się odbyć poprzez zmianę wielkości otworu przysłony, czasu otwarcia migawki lub zmiany czułości ISO. 
Przykład: Żądanie zwiększenia ekspozycji o +2 EV może spowodować wydłużenie czasu otwarcia migawki o dwa stopnie np. z 1/500 sekundy na 1/125 s lub powiększenie otworu przysłony o dwa stopnie z np. f/5.6 na f/2.8. Może też spowodować działania łączone - np. wydłużenie czasu otwarcia migawki o jeden stopień EV (np. z 1/500 s na 1/250 s) i powiększenie otworu przesłony również o jeden stopień (np z f/5.6 na f/4). 
Aparat przeważnie zapamiętuje wybraną wielkość kompensacji ekspozycji i stosuje ją automatycznie do następnych zdjęć.

</doc>
<doc id="4690472" url="https://pl.wikipedia.org/wiki?curid=4690472" title="Ctenomys bicolor">
Ctenomys bicolor

Ctenomys bicolor – endemiczny gatunek gryzonia z rodziny tukotukowatych (Ctenomyidae). Występuje w Brazylii. Znany tylko z jednej lokalizacji w stanie Rondônia. Występuje na wysokości 335 m n.p.m.
Budowa ciała.
"Ctenomys bicolor", podobnie jak inne gatunki tukotuko, charakteryzuje mocna budowa ciała, małe oczy (ale jak na zwierzęta podziemne stosunkowo duże) ulokowane w górnej części czaszki. Tułów ma kształt cylindryczny. Uszy są małe. Ogon gruby i stosunkowo krótki. Łapy, wyposażone w mocne pazury, są przystosowane do kopania tuneli. Długie siekacze i mocne pazury stanowią dla wszystkich tukotuko podstawę adaptacyjną do życia pod ziemią. Są niezbędne do drążenia tuneli. "Ctenomys" używają do prac ziemnych siekaczy. Drążą z zamkniętymi pyszczkami. W zakresie kształtu czaszki występuje duża zmienność międzygatunkowa.
"Ctenomys bicolor" jest gryzoniem o średniej wielkości. Rozróżniane są dwa typowe ubarwienia. Jeden fenotyp – czarny, drugi – wybarwiony na brązowo w części grzbietowej, a na jasno w części brzusznej.
Kariotyp.
Garnitur chromosomowy tego zwierzęcia tworzy 20 par (2n=40) chromosomów (FN=60).
Tryb życia.
"C. bicolor", jak wszystkie tukotuko, wiodą podziemny tryb życia. Pod ziemią żyją, rozmnażają się, jedzą i tam umierają. Jak zdecydowana większość tukotuko wiedzie samotniczy tryb życia. Jeden system tuneli należy do jednego zwierzęcia. Młode tukotuko osiągają dojrzałość płciową po około 6–8 miesiącach życia. Ciąża trwa około 100 dni.
Rozmieszczenie geograficzne.
Występuje w Brazylii. Znany tylko z jednej lokalizacji w stanie Rondônia. Występuje na wysokości 335 m n.p.m.
Ekologia.
"Ctenomys bicolor" podobnie jak pozostałe gatunki z rodzaju "Ctenomys" są roślinożercami. Tukotuko żywią się trawami i ziołami oraz ich nasionami. Najchętniej zbierają rośliny w bezpośrednim sąsiedztwie wylotu nory. Zdobyte pożywienie zjadają na miejscu lub wciągają do nory. Takie zachowanie pozwala na minimalizowanie ryzyka padnięcia ofiarą drapieżników. "C. bicolor" chętnie zjadają fragmenty kolczastych drzew z rodziny bobowatych oraz opuncje z rodziny kaktusowatych. "C. bicolor" zasiedla wapienne zbocza gór. 
Zwierzęta z rodzaju "Ctenomys" wchodzą w skład diety pójdźki ziemnej, uszatki błotnej, grizona mniejszego, majkonga krabożernego, żararaki urutu i myszołowca towarzyskiego. Tukotuko są traktowane jako szkodniki upraw. Chętnie zjadają uprawiany przez lokalną ludność maniok jadalny.
Siedlisko.
Poszczególne gatunki tukotuko zasiedlają izolowane, stosunkowo niewielkie obszary. Zwierzęta budują tunele na głębokości 31–44 cm. Tunel ma szerokość od 5,5 cm do 9,3 przy wysokości 6 do 11 cm. Korytarz osiąga długość do 5 m. Wyjścia z nory są zwykle zamknięte. Komora gniazdowa jest lokowana na końcu korytarza. Zasiedla gleby piaszczyste w Amazonii i wzdłuż jej granic.
Komunikacja.
Nazwa zwierząt "tuko-tuko" jest onomatopeją odwzorowującą ich wokalizację. Samce dwukrotnie częściej używają dźwięku w komunikacji niż samice. 

</doc>
<doc id="4690479" url="https://pl.wikipedia.org/wiki?curid=4690479" title="Wayne McCullough">
Wayne McCullough

Wayne Pocket Rocket McCullough (ur. 21 września 1970) – irlandzki bokser kategorii koguciej. W 1992 na letnich igrzyskach olimpijskich w Barcelonie zdobył srebrny medal. W 1993 przeszedł na zawodowstwo. Podczas kariery zawodowej w latach 1993-2008 stoczył 34 walki z których 27 wygrał a 7 przegrał.

</doc>
<doc id="4690483" url="https://pl.wikipedia.org/wiki?curid=4690483" title="Lasiosphaeria">
Lasiosphaeria

Lasiosphaeria Ces. &amp; De Not. – rodzaj grzybów z rodziny "Lasiosphaeriaceae".
Systematyka i nazewnictwo.
Pozycja w klasyfikacji według Index Fungorum: "Lasiosphaeriaceae, Sordariales, Sordariomycetidae, Sordariomycetes, Pezizomycotina, Ascomycota, Fungi".
Synonimy nazwy naukowej:
Spośród 65 gatunków przypisanych do rodzaju "Lasiosphaeria" w Polsce występują następujące:
Nazwy naukowe na podstawie "Index Fungorum".
Charakterystyka.
Owocniki na powierzchni podłoża, prawie kuliste lub jajowate, o różnej barwie, szyjka czarna, naga. Zawartość owocnika o barwie żółtej, rzadko pomarańczowej do różowej. Worki unitunikatowe, o kształcie od cylindrycznego do cylindryczno-maczugowatego z refrakcyjnym pierścieniem wierzchołkowym, nieamyloidalne. Askospory cylindryczne, w kształcie litery S lub zakrzywione, hialinowe do żółtawych, czasem z wiekiem stają się jasnobrązowe, z wypustkami lub bez. Na jednym końcu czasami nabrzmiałe i brązowiejące.

</doc>
<doc id="4690485" url="https://pl.wikipedia.org/wiki?curid=4690485" title="Fritz Felix Pipes">
Fritz Felix Pipes



</doc>
<doc id="4690499" url="https://pl.wikipedia.org/wiki?curid=4690499" title="Genowefa Dulębina">
Genowefa Dulębina

Genowefa Dulębina (Dulęba) (ur. 11 sierpnia 1904 w Skrzeczoniu, zm. 11 lutego 1980 w Krakowie) – organizatorka bibliotek, bibliotekarz, nauczycielka, działaczka oświatowa.
Życiorys.
Genowefa Dulębina, z domu Wróbel, urodziła się w Skrzeczoniu na Śląsku Cieszyńskim. Była żoną Kazimierza Dulęby (1900-1959). Ukończyła Studium WWP (Wolnej Wszechnicy Polskiej). W 1937 była instruktorką ds. bibliotek w Oddziale Oświaty Pozaszkolnej Kuratorium Okręgu Szkolnego Krakowskiego (OSK). W latach 30. organizowała kursy bibliotekarskie. Po II wojnie światowej, w latach 1945-1950 pracowała jako wizytator bibliotek w Kuratorium OSK, od 1947 była pedagogiem w Państwowym Liceum Bibliotekarsko-Księgarskim w Krakowie, gdzie prowadziła zajęcia z bibliotekarstwa, bibliotekoznawstwa i metodyki pracy z czytelnikiem. Od 1949 na Wydziale Oświatowo-Bibliotekarskim Wyższej Szkoły Nauk Społecznych w Krakowie wykładała ustawodawstwo i organizację sieci bibliotecznej, a wcześniej prowadziła ćwiczenia z bibliotekarstwa. Była kustoszem Miejskiej Biblioteki Publicznej w Krakowie. Po 1962 była wykładowcą, wchodzącego w skład Studium Przedmiotów Fakultatywnych, Studium Bibliotekarskiego związanego z Miejską Biblioteką Publiczną później z Biblioteką Główną Wyższej Szkoły Pedagogicznej w Krakowie. W maju 1965, podczas uroczystości z okazji Dnia Działacza Kultury, została odznaczona Krzyżem Kawalerskim Orderu Odrodzenia Polski.
Została pochowana na Cmentarzu Salwatorskim w Krakowie, sektor SC9-9-11.

</doc>
<doc id="4690504" url="https://pl.wikipedia.org/wiki?curid=4690504" title="Potok Knurowski (ujednoznacznienie)">
Potok Knurowski (ujednoznacznienie)



</doc>
<doc id="4690509" url="https://pl.wikipedia.org/wiki?curid=4690509" title="Joanna Kasprzak-Perka">
Joanna Kasprzak-Perka

Joanna Kasprzak-Perka (ur. 20 marca 1969 w Międzyrzeczu) – polska urzędniczka państwowa i przedsiębiorca, w latach 2003–2006 wicewojewoda lubuski, w 2004 p.o. wojewody lubuskiego.
Życiorys.
Została absolwentką Technikum Melioracji Wodnych w Międzyrzeczu, następnie ukończyła politologię na Wydziale Dziennikarstwa i Nauk Politycznych Uniwersytetu Warszawskiego. W 1995 wygrała konkurs na przeprowadzenie projektu dla obszarów wiejskich organizowany przez Fundację na Rzecz Rozwoju Polskiego Rolnictwa w Warszawie. Od 1997 prowadziła przedsiębiorstwo Agencja Promocji i Rozwoju, została też założycielką Gorzowskiego Stowarzyszenia Agroturystycznego.
Została członkiem Sojuszu Lewicy Demokratycznej, zasiadła w radzie krajowej partii. W 2001 z jego ramienia bezskutecznie kandydowała do Sejmu. 14 kwietnia 2003 objęła stanowisko wicewojewody lubuskiego, od 7 do 26 lipca 2004 pełniła obowiązki wojewody po odwołaniu Andrzeja Korskiego. Zakończyła sprawowanie funkcji w styczniu 2006. W 2005 kandydowała do Senatu w okręgu nr 8 (zdobyła 29 020 głosów, zajmując 9 miejsce wśród kandydatów). W 2009 została prezesem Centrum Sportowo-Rekreacyjnego „Słowianka” w Gorzowie Wielkopolskim, zasiadła też w radzie programowej TVP Gorzów Wielkopolski. W 2010 i 2014 kandydowała do rady powiatu międzyrzeckiego.
Mężatka, ma córkę.

</doc>
<doc id="4690511" url="https://pl.wikipedia.org/wiki?curid=4690511" title="Jacek Milewski">
Jacek Milewski



</doc>
<doc id="4690514" url="https://pl.wikipedia.org/wiki?curid=4690514" title="Żłobek naciekowy">
Żłobek naciekowy



</doc>
<doc id="4690515" url="https://pl.wikipedia.org/wiki?curid=4690515" title="Bochlewo Pierwsze">
Bochlewo Pierwsze

Bochlewo Pierwsze – część wsi Bochlewo w Polsce, położona w województwie wielkopolskim, w powiecie konińskim, w gminie Kazimierz Biskupi.
W latach 1975–1998 Bochlewo Pierwsze administracyjnie należało do województwa konińskiego.

</doc>
<doc id="4690517" url="https://pl.wikipedia.org/wiki?curid=4690517" title="Jakub Kronenberg">
Jakub Kronenberg

Jakub Adam Kronenberg (ur. 1977) – polski ekonomista, dr hab. nauk ekonomicznych, profesor nadzwyczajny Instytutu Gospodarki Przestrzennej Wydziału Ekonomicznego i Socjologicznego Uniwersytetu Łódzkiego.
Życiorys.
W latach 2001–2003 odbył studia ekonomiczne, oraz zarządzania i marketingu na Uniwersytecie Łódzkim, 14 listopada 2005 obronił pracę doktorską "Ekonomia ekologiczna i ekologia przemysłowa jako podstawa Zintegrowanej Polityki Produktowej Unii Europejskiej", 13 kwietnia 2015 habilitował się na podstawie dorobku naukowego i pracy zatytułowanej "Szanse i zagrożenia dla efektywności gospodarowania środowiskiem przyrodniczym w kontekście ekonomii usług ekosystemów". Otrzymał nominację profesorską.
Został zatrudniony na stanowisku adiunkta w Katedrze Międzynarodowych Stosunków Gospodarczych na Wydziale Ekonomicznym i Socjologicznym Uniwersytetu Łódzkiego.
Objął funkcję profesora nadzwyczajnego w Instytucie Gospodarki Przestrzennej na Wydziale Ekonomicznym i Socjologicznym Uniwersytetu Łódzkiego.
W 2022 roku, wraz z Edytą Łaszkiewicz i Magdaleną Biernacką (zespół naukowy z Zakładu Analiz Systemów Społeczno-Ekologicznych na Wydziale Ekonomiczno-Socjologicznym UŁ) otrzymał Nagrodę Miasta Łodzi.
Został odznaczony Brązowym (2012) i Srebrnym (2022) Krzyżem Zasługi.

</doc>
<doc id="4690525" url="https://pl.wikipedia.org/wiki?curid=4690525" title="Olesin (powiat koniński)">
Olesin (powiat koniński)



</doc>
<doc id="4690526" url="https://pl.wikipedia.org/wiki?curid=4690526" title="Short track na Zimowych Światowych Wojskowych Igrzyskach Sportowych 2013">
Short track na Zimowych Światowych Wojskowych Igrzyskach Sportowych 2013

Short track na 2. Zimowych Światowych Wojskowych Igrzyskach Sportowych – jedna z dyscyplin sportu rozgrywanych podczas zimowych igrzysk wojskowych w Annecy we Francji w dniach 27 – 28 marca 2013.

</doc>
<doc id="4690530" url="https://pl.wikipedia.org/wiki?curid=4690530" title="Naciek wełnisty">
Naciek wełnisty

Nacieki wełniste – rodzaj nacieku jaskiniowego zaliczany do grupy nacieków miękkich. Powstaje z mleka wapiennego na nachylonych ścianach jaskiń.
Nacieki wełniste i pola ryżowe to najczęściej spotykana forma nacieków powstających z mleka wapiennego. W literaturze angielskiej obejmowane są wspólną nazwą "rimstone deposits". Tworzą nacieki o niedużej wysokości, ale zwykle zajmujące duże powierzchnie. Pola ryżowe występują na poziomych lub lekko nachylonych (0 do 20°) ścianach jaskiń. Na ścianach silniej nachylonych zamiast pół ryżowych tworzą się nacieki wełniste. Przejście między tymi formami nacieków jest płynne. W miarę zwiększania się nachylenia miseczki tworzące pola ryżowe stają się coraz węższe, a otaczający je wał coraz niższy i przewieszony na zewnątrz. Przy dużym nachyleniu miseczki w ogóle zanikają i typowy naciek wełnisty ma postać szeregu nachylonych i dachówkowato ponad sobą ułożonych stopni. Ich krawędzie są łukowato wychylone w dół. Stopnie nacieku wełnistego mają zwykle szerokość 1–3 mm, a wysokość od kilku do kilkunastu mm.
W Polsce nacieki wełniste występują np. w jaskini Szczelina Chochołowska. Zbudowane są z mikrokrystalicznej odmiany mleka wapiennego. Budujące je mikrokryształki kalcytu mają średni wymiar 0,006 mm. Bardzo rzadko występują dłuższe pręciki o wymiarach dochodzących do 0,09 — 0,15 mm. Nacieki wełniste w Szczelinie Chochołowskiej mają głównie brunatną barwę, rzadziej żółtawą lub białą.
Na pionowych ścianach z mleka wapiennego zamiast nacieku wełnistego powstają żebra naciekowe i zasłony – te ostatnie głównie na ścianach przewieszonych. Proces przechodzenia między poszczególnymi formami odbywa się stopniowo, w miarę nachylania się stoku.

</doc>
<doc id="4690531" url="https://pl.wikipedia.org/wiki?curid=4690531" title="Zakluczyna">
Zakluczyna



</doc>
<doc id="4690532" url="https://pl.wikipedia.org/wiki?curid=4690532" title="Rajd Dolnośląski 1975">
Rajd Dolnośląski 1975

19. Rajd Dolnośląski – 19. edycja Rajdu Dolnośląskiego. Był to rajd samochodowy rozgrywany od 16 do 17 maja 1975 roku. Była to druga runda Rajdowych Samochodowych Mistrzostw Polski w roku 1975. Rajd składał się z dwudziestu trzech odcinków specjalnych i z jednej prób wyścigowej (69 km). Został rozegrany na nawierzchni asfaltowej i szutrowej. Zwycięzcą rajdu został Błażej Krupa.

</doc>
<doc id="4690533" url="https://pl.wikipedia.org/wiki?curid=4690533" title="Józef Cichiński">
Józef Cichiński

Józef Cichiński (; ur. 28 września 1842 w powiecie rohaczowskim, guberni mohylewskiej na Białorusi, zm. prawdopodobnie w 1922 w powiecie Rohaczowskim guberni Gomielskiej) – białoruski leksykograf. Stworzył największy słownik języka białoruskiego w drugiej połowie XIX – początku XX wieku. Był korespondentem białoruskiej gazety „Nasza Niwa”, jedynym na powiat Czerykowski.
Posługiwał się pseudonimami literackimi "Jazep Buraczok" i "Buraczok".
Życiorys.
Był synem Floriana i Antoniny z Cichińskich, pochodził z rodziny szlacheckiej. Został ochrzczony w kościele w Antuszach. Jego matka posiadała wioskę w powiecie Rohaczowskim.
Pracował jako drobny urzędnik w Mohylewskiej pałacie majetności państwowych w latach 1862–1864. Tu zastał go wybuch powstania styczniowego. Cichiński w nim udziału nie brał, ale stracił pracę ze względu na swoje polskie pochodzenie.
25 stycznia 1867 Mohylewska kontrolna pałata wysłała do gubernatora mohylewskiego prośbę o zezwoleniu na pracę byłego urzędnika Cichińskiego. Gubernator wyraził zgodę, potem się pogodziło Ministerstwo Spraw Wewnętrznych. Lecz nie znaleziono informacji o jego dalszej karierze urzędniczej.
W następnym roku wziął ślub w kościele Worodzkowkim z Ludmiłą Janowską z dworu Prusin (powiat Czerykowski, guberni Mohylewskiej). Miał z żoną córkę Jadwigę (1869–1956) i syna Kazimierza (1871–1919).
Prawie do końca życia mieszkał w Prusinie.
Zmiany po rewolucji w Rosji wywarły duży wpływ na życie Cichińskiego. Pracując ze słownikiem, utracił wzrok i został starym i bezradnym człowiekiem.
21 stycznia 1922 roku Rada Komisarzy Ludowych BSRR postanowiła wypłacić Cichińskiemu, który się znalazł w trudnej sytuacji życiowej, 1 mln rubli. Nie ma informacji o tym, czy te pieniądze były mu przekazane.
Bełaruska-polska-rasijski słoŭnik.
Pracował nad swoim słownikiem około 30–40 lat. Zdołał zarejestrować około 200 tys. leksemów i ich wariantów. Wszystkie materiały zajmowały ok. 10 tys. stron. Słownik odzwierciedlał białoruską leksykę różnych warstw społecznych. Białoruska leksyka zapisana jest łacińskimi literami i w razie konieczności transkrybowana cyrylicą. Wykorzystanie łacinki spowodowało odejście od sztucznego podawania białoruskich leksemów gwarowych zgodnie z pisownią rosyjską, co podnosi walory słownika ze względu na lepsze odzwierciedlenie wymowy białoruskiej. W 1921 r. krewni autora sprzedali rękopis przedstawicielowi Komisariatu Oświaty Ludowej BSRR w Moskwie.
W latach 30. słownik był przygotowany do druku w 16 tomach, jednak zaginął podczas II wojny światowej. Zachowała się tylko jego część zawierająca ok. 125 tys. leksemów.
Słownik ma układ trzech kolumn zawierających kolejno leksemy białoruskie, polskie i rosyjskie. Układ hasła słownikowego jest następujący: nazwa (w części białoruskiej zaznaczony akcent), synonimy i warianty leksykalne (jeśli takowe istnieją), tłumaczenie, ilustracja tekstowa. Synonimy oraz warianty fonetyczne i słowotwórcze podane są w porządku alfabetycznym pod hasłem słownikowym, a następnie – w dalszej części słownika – umieszczone również alfabetycznie z odesłaniem do leksemu podstawowego. W części polskiej i rosyjskiej synonimów i wariantów nie ma. Szczególne znaczenie mają nazwy onomastyczne, mitologiczne, nazwiska znanych osób oraz nazwy własne.
W niewielkiej przedmowie do słownika Cichiński wymienił szereg fonetycznych osobliwości języka białoruskiego: akanie, dysymilatywne akanie północno-wschodniej części Białorusi, jakanie, zwężenie e do i w części południowo-zachodniej, dyftong ou wokół Wołkowyska, wymowa –cca w czasownikach zwrotnych z powolnym przechodzeniem w kierunku zachodnim w –c’c’a, -cs ’, a i – csa.
Wśród niedociągnięć słownika Cichińskiego można wymienić: brak kwalifikatorów gramatycznych czy obecność kalk z języka polskiego. Najgorzej opracowana jest część rosyjska, co świadczy o słabej znajomości języka rosyjskiego autora.
W części polskiej z kolei zostały odzwierciedlone cechy polszczyzny kresowej: brak miękkości asymilacyjnej spółgłosek syczących, akanie, rozłożona wymowa samogłosek nosowych oraz duża liczba pożyczek leksykalnych i syntaktycznych z języka białoruskiego.
Białorusko-polsko-rosyjski słownik J. Cichińskiego powstawał w trudnym dla języka białoruskiego okresie, gdy prawie w ogóle nie było szeroko znanych utworów literackich, więc można powiedzieć, że badacz postawił przed sobą niemal nieosiągalne zadanie – opracowanie słownika białoruskiego słownika języka literackiego, którego jeszcze wówczas nie bprzed sobą niemal nieosiągalne zadanie – opracowanie słownika białoruskiego słownika języka literackiego, którego jeszcze wówczas nie było. Musiał jednocześnie prowadzić prace leksykograficzne i kodyfikacyjne w celu podniesienia języka ludowego do stanu języka literackiego.
Współpraca z gazetą „Nasza Niwa”.
10 (23) października 1906 r. ukazał się pierwszy numer gazety „Nasza Niwa”, co zapoczątkowało nowy, "naszaniǔski" okres ruchu białoruskiego. Cichiński został prenumeratorem gazety i jej korespondentem. W latach 1909–1912 na łamach wydania były wydrukowane trzy jego komunikaty. Ten obszarnik również rozpowszechniał coroczne kalendarzy „Naszej Niwy”, bardzo popularne wśród włościan-białorusinów.

</doc>
<doc id="4690534" url="https://pl.wikipedia.org/wiki?curid=4690534" title="Skalinek białoczelny">
Skalinek białoczelny



</doc>
<doc id="4690538" url="https://pl.wikipedia.org/wiki?curid=4690538" title="Rajd Wisły 1975">
Rajd Wisły 1975

25. Rajd Wisły – 25. edycja Rajdu Wisły. Był to rajd samochodowy rozgrywany od 12 do 14 września 1975 roku. Była to czwarta runda Rajdowych Samochodowych Mistrzostw Polski w roku 1975. Został rozegrany na nawierzchni asfaltowej i szutrowej. Zwycięzcą rajdu został Andrzej Jaroszewicz.

</doc>
<doc id="4690547" url="https://pl.wikipedia.org/wiki?curid=4690547" title="Lasek-Kolonia">
Lasek-Kolonia



</doc>
<doc id="4690551" url="https://pl.wikipedia.org/wiki?curid=4690551" title="Poźrzadło Małe">
Poźrzadło Małe



</doc>
<doc id="4690552" url="https://pl.wikipedia.org/wiki?curid=4690552" title="Short track na Zimowych Światowych Wojskowych Igrzyskach Sportowych 2017">
Short track na Zimowych Światowych Wojskowych Igrzyskach Sportowych 2017

Short track na 3. Zimowych Światowych Wojskowych Igrzyskach Sportowych – jedna z zimowych dyscyplin sportu rozgrywanych podczas igrzysk wojskowych w hali sportowo-widowiskowej Ajsbierg położonej w Soczi w Rosji w dniach 24 – 26 lutego 2017 .
Klasyfikacja medalowa.
Niniejsza klasyfikacja nie uwzględnia medali zdobytych w sztafecie mieszanej ponieważ nie były to reprezentacje narodowe. Skład drużyn buł nie tylko mieszany pod względem płci ale również narodowości.

</doc>
<doc id="4690553" url="https://pl.wikipedia.org/wiki?curid=4690553" title="Lasiosphaeriaceae">
Lasiosphaeriaceae

Lasiosphaeriaceae (Nannf. 1932) – rodzina grzybów z rzędu Sordariales ("Sordariales").
Systematyka.
"Lasiosphaeriaceae, Sordariales, Sordariomycetidae, Sordariomycetes, Pezizomycotina, Ascomycota, Fungi".
Według aktualizowanej klasyfikacji "Index Fungorum" bazującej na "Dictionary of the Fungi" do rodziny tej należy 39 rodzajów:
Nazwy naukowe na podstawie "Index Fungorum".

</doc>
<doc id="4690559" url="https://pl.wikipedia.org/wiki?curid=4690559" title="Sabra (czołg)">
Sabra (czołg)

Sabra (hebr. סברה) – izraelska modyfikacja amerykańskiego czołgu Patton M60A3 wykonywana w latach 2005-2010 przez Israel Military Industries (IMI) dla armii tureckiej, która podjęła wówczas program rozwoju sił pancernych. W ramach prac modernizacyjnych powstały trzy wersje Sabry: Mk 1, Mk 2 (znany w Turcji jako M60T Sabra) i Mk 3. Na podstawie popisanego w 2002 roku kontraktu Turcja zakupiła 170 sztuk czołgów M60T Sabra (Mk 2). Mimo iż modernizacja i produkcja czołgu odbywała się w Izraelu, to dostępne źródła nie wskazują, żeby znalazł się on na wyposażeniu jego Sił Obronnych, miał być to wyłącznie produkt eksportowy izraelskiego przemysłu zbrojeniowego. Czołgi te zostały użyte przez Turcję podczas przeprowadzonych w Syrii operacji „Tarcza Eufratu” (2016) i „Gałązka Oliwna” (2018).
Historia.
Amerykańsko-izraelska współpraca wojskowa sprawiła, że na wyposażeniu armii izraelskiej w latach 60. i 70. XX wieku znalazły się takie konstrukcje jak czołgi Patton M48 i M60. Specyfika bliskowschodniego pola walki sprawiała, że Cahal modyfikował posiadany sprzęt według własnych wymagań. Duże straty w sprzęcie podczas wojny Jom Kipur w 1973 roku i skuteczność radzieckiej broni przeciwpancernej sprawiły, że izraelscy wojskowi rozpoczęli modernizować i ulepszać amerykańskie konstrukcje na podstawie zebranych doświadczeń. Rezultatem programu modernizacyjnego był czołg Magach w różnych wersjach. Finalną, eksportową wersją procesu modyfikacji Magacha 7 miała być Sabra. Czołg ten opierał się na amerykańskim kadłubie Pattona M60A3 oraz na izraelskich systemach, optyce i armacie, które zastąpiły wyposażenie z lat 60. i 70. XX wieku. Taką wersję zaoferowano w 2002 roku Turcji, która ówcześnie współpracowała z Izraelem. W tym samym roku podpisano umowę, która zobowiązywała IMI do dostarczenia armii tureckiej 170 sztuk zmodernizowanego czołgu M60A3. W 2005 roku Turcy otrzymali pierwszy prototyp pojazdu.
W ramach prac rozwojowych powstały trzy wersje Sabry: Mk 1, Mk 2 i Mk 3. Podczas prac kładziono nacisk na ulepszenie opancerzenia, siły ognia, systemów przeciwpożarowych, kierowania ogniem, łączności i mocy silnika. Turcja ostatecznie zakupiła zmodernizowany czołg w standardzie Mk 2, który w tureckiej armii występuje pod nazwą M60T Sabra. W 2010 roku Izrael dostarczył ostatnie sztuki pojazdów.
W 2017 roku armia turecka rozpoczęła kolejny projekt modernizacyjny posiadanych M60T, tzw. Program Firat, w oparciu o doświadczenia z działań zbrojnych w Syrii. W jego ramach, do 2018 roku, Sabry wyposażono w systemy wykrywania i niszczenia pocisków przeciwpancernych, nowe systemy łączności i zapobiegania pożarom i kamery o kącie 360°.
Opis konstrukcji.
Za największą zaletę Sabry uważa się wyposażenie jej wersji Mk 1 i Mk 2 przez IMI w armatę MG253 kalibru 120 mm z przedmuchiwaczem, rękawem termicznym i termicznymi przyrządami celowniczymi, zgodną z natowskimi standardami, w którą uzbrojona jest także Merkawa Mk 3. Daje to większe możliwości siły ognia niż w przypadku oryginalnej armaty kal. 105 mm. Ponadto, Sabra Mk 1 wyposażona jest w systemy przeciwpożarowe, systemy ostrzegania, system kierowania ogniem "Knight" firm Elbit i El-Op oraz dalmierz laserowy. W hybrydowej wieży czołgu zamontowano hydrauliczne i elektryczne mechanizmy obrotu wieży i podnoszenia działa. Działo może być obsługiwane przez strzelca lub dowódcę. Za jednostkę napędową w wersji Mk 1 służy silnik wysokoprężny AVDS-1790-5A General Dynamics o mocy 908 KM, pozwalający na osiągnięcie maksymalnej prędkości 48 km/h. Sabra Mk 1 może pokonywać rowy o szerokości 2,6 m i przeszkody pionowe o wysokości 0,91 m.
Sprzedaną Turcji wersję Mk 2 oraz wersję Mk 3 wyposażono w silnik MTU 881 o mocy 1000 KM, co pozwala na osiągnięcie maksymalnej prędkości 55 km/h. Uzbrojenie Sabry Mk 2 poszerzono o montowany na zewnątrz wieży maszynowy karabin plot. 12,7 mm. Nowy standard, w przeciwieństwie do poprzedniej wersji, miał już pancerz modułowy z pancerzem reaktywnym.
W standardzie Mk 3 Sabra miała pancerz modułowy, który zbliżony był do użytego w Merkawie Mk 4. Ponadto dowódca otrzymał zdalnie sterowany karabin maszynowy.
Użytkownicy.
Turcja.
W ramach podpisanego w 2002 roku kontraktu (o wartości 687 milionów dolarów) IMI dostarczyło w latach 2005-2010 armii tureckiej 170 sztuk czołgu Sabra Mk 2. Część z tych czołgów została użyta w 2016 roku podczas przeprowadzanej wspólnie z Wolną Armią Syrii operacji „Tarcza Eufratu” w Syrii. Jeden z czołgów, będący na wyposażeniu tureckiej 13. Brygady Zmechanizowanej, został zniszczony przez przeciwpancerny pocisk kierowany w miejscowości Al-Bab. Czołgi M60T zostały użyte również podczas rozpoczętej 20 stycznia 2018 roku tureckiej operacji „Gałązka Oliwna” w Syrii w kantonie Afrin. W 2019 roku na tureckim wyposażeniu znajdowało się 166 sztuk M60T Sabra.

</doc>
<doc id="4690567" url="https://pl.wikipedia.org/wiki?curid=4690567" title="Jelcowszczyzna">
Jelcowszczyzna

Jelcowszczyzna (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Izabelin.
Dawniej majątek ziemski. W dwudziestoleciu międzywojennym leżała w Polsce, w województwie białostockim, w powiecie wołkowyskim, w gminie Izabelin.

</doc>
<doc id="4690574" url="https://pl.wikipedia.org/wiki?curid=4690574" title="Dębowica (ujednoznacznienie)">
Dębowica (ujednoznacznienie)



</doc>
<doc id="4690577" url="https://pl.wikipedia.org/wiki?curid=4690577" title="Claude-Antoine Pochrad">
Claude-Antoine Pochrad



</doc>
<doc id="4690581" url="https://pl.wikipedia.org/wiki?curid=4690581" title="Mati Prennushi">
Mati Prennushi

Mati Prennushi OFM właśc. Pal (Paulin) Prennushi (ur. 2 października 1881 w Szkodrze, zm. 11 marca 1948 w Szkodrze) – albański duchowny katolicki, więzień sumienia, błogosławiony Kościoła katolickiego.
Życiorys.
Był synem Nikolli i Drandy z d. Kraja. Odbył studia z zakresu filozofii i teologii w Caldaro i w Grazu. W sierpniu 1896 rozpoczął nowicjat w klasztorze franciszkanów w Austrii. Tam też w październiku 1900 złożył śluby wieczyste. W dniu 25 marca 1904 został wyświęcony na kapłana w katedrze szkoderskiej. Po święceniach został proboszczem parafii Tuzi (Czarnogóra), skąd w 1907 przeniesiony do wsi Kastrati, a w 1919 do czarnogórskiej parafii Traboin. W latach 1921–1926 pełnił funkcję gwardiana w klasztorze Suhadol w Szkodrze. Od 1926 proboszcz parafii Laç w północnej Albanii, dwa lata później przeniesiony do Iballe. W roku 1941 zakładał parafię franciszkańską w Tiranie, którą kierował do roku 1943. Od 1943 zastępował prowincjała Antona Harapiego, który zaangażował się w działalność polityczną. W czerwcu 1944 otrzymał godność prowincjała w Albanii. Po zabójstwie jednego z duchownych, zaangażowanego w działalność antykomunistyczną Prennushi wystosował list do wszystkich proboszczów działających na terytorium Albanii, aby unikali zaangażowania w politykę.
Aresztowany w Szkodrze 15 listopada 1946, w ramach akcji represyjnej po stłumieniu powstania postrybskiego. Cztery dni później w gazecie "Koha e Re" ukazał się artykuł informujący o "odkryciu" arsenału broni rzekomo przechowywanej w klasztorze Franciszkanów, w tym broni długiej i granatów. Oskarżony o prowadzenie działalności antypaństwowej Prennushi w dniu 8 stycznia 1948 został skazany przez Sąd Okręgowy w Szkodrze na karę śmierci. Stracony pod murem cmentarza katolickiego w Szkodrze 11 marca 1948 i pochowany w nieznanym miejscu.
Prennushi znalazł się w gronie 38 albańskich duchownych, którzy 5 listopada 2016 w Szkodrze zostali ogłoszeni błogosławionymi. Beatyfikacja duchownych, którzy zginęli "in odium fidei" została zaaprobowana przez papieża Franciszka 26 kwietnia 2016.

</doc>
<doc id="4690583" url="https://pl.wikipedia.org/wiki?curid=4690583" title="Renault 17">
Renault 17



</doc>
<doc id="4690585" url="https://pl.wikipedia.org/wiki?curid=4690585" title="Rajd Warszawski 1975">
Rajd Warszawski 1975

13. Rajd Warszawski "Polskiego Fiata" – 13. edycja Rajdu Warszawskiego. Był to rajd samochodowy rozgrywany od 7 do 8 października 1975 roku. Była to piąta runda Rajdowych Samochodowych Mistrzostw Polski w roku 1975. Rajd składał się z dwudziestu ośmiu odcinków specjalnych (dwa odwołano), dwóch prób wyścigowych i jednej próby slalomowej. Został rozegrany na nawierzchni asfaltowej i szutrowej. Zwycięzcą rajdu został Andrzej Jaroszewicz.

</doc>
<doc id="4690590" url="https://pl.wikipedia.org/wiki?curid=4690590" title="Ołeksandr Pichalonok">
Ołeksandr Pichalonok

Ołeksandr Ołeksandrowycz Pichalonok, ukr. Олександр Олександрович Піхальонок (ur. 7 maja 1997 w Doniecku) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek Akademii Piłkarskiej Szachtar Donieck, barwy którego bronił w juniorskich mistrzostwach Ukrainy (DJuFL). 18 lipca 2015 roku debiutował w młodzieżowej drużynie Szachtara, a 31 maja 2017 zagrał po raz pierwszy w podstawowym składzie donieckiego klubu. 13 lutego 2018 został wypożyczony do FK Mariupol.
Kariera reprezentacyjna.
Występował w juniorskich reprezentacjach U-17 i U-19. Od 2017 bronił barw młodzieżowej reprezentacji Ukrainy.

</doc>
<doc id="4690599" url="https://pl.wikipedia.org/wiki?curid=4690599" title="Levi Randolph">
Levi Randolph

 
Levi Leland Randolph Jr (ur. 3 października 1992 w Madison) – amerykański koszykarz, występujący na pozycjach rzucającego obrońcy lub niskiego skrzydłowego, obecnie zawodnik BC Ostenda. 
W 2011 został wybrany najlepszym zawodnikiem szkół średnich stanu Alabama (Alabama Gatorade Player of the Year). Wystąpił też w meczach gwiazd amerykańskich szkół średnich – All-American Championship, Derby Classic.
Przez lata występował w letniej lidze NBA. Reprezentował Oklahoma City Thunder (2015), Utah Jazz (2015), Memphis Grizzlies (2016), Philadelphia 76ers (2016), Minnesotę Timberwolves (2017), Orlando Magic (2017), Indianę Pacers (2018).
6 stycznia 2020 podpisał umowę z Cleveland Cavaliers na występy zarówno w NBA, jak i zespole G-League – Canton Charge. 13 stycznia opuścił klub. 
16 sierpnia 2021 dołączył do BC Ostenda. 

</doc>
<doc id="4690603" url="https://pl.wikipedia.org/wiki?curid=4690603" title="Rajd Kormoran 1974">
Rajd Kormoran 1974

7. Rajd Kormoran – 7. edycja Rajdu Kormoran. Był to rajd samochodowy rozgrywany od 26 do 27 kwietnia 1974 roku. Była to pierwsza runda Rajdowych Samochodowych Mistrzostw Polski w roku 1974. Rajd składał się z piętnastu odcinków specjalnych (dwa odwołano), jednej próby wyścigowej i jednej próby zręcznościowej. Został rozegrany na nawierzchni asfaltowej i szutrowej. Zwycięzcą rajdu został Lelio Lattari.

</doc>
<doc id="4690608" url="https://pl.wikipedia.org/wiki?curid=4690608" title="Zalesie (Gosławice)">
Zalesie (Gosławice)



</doc>
<doc id="4690609" url="https://pl.wikipedia.org/wiki?curid=4690609" title="Bechara Giuda">
Bechara Giuda

Bechara Giuda Matarana OFM (ur. 28 sierpnia 1971 w Al-Nagila) – egipski duchowny katolicki Kościoła katolickiego obrządku koptyjskiego. Biskup Abu Kurkas od 2020.
Życiorys.
Prezbiterat.
8 czerwca 2001 otrzymał święcenia kapłańskie w zakonie franciszkanów. Pracował głównie w zakonnych parafiach kustodii egipskiej, był też dyrektorem szkoły w Kom Ombo i radnym kustodii.
Episkopat.
Synod Kościoła koptyjskiego wybrał go pierwszym biskupem nowo powstałej eparchii Abu Kurkas. Wybór ten został zatwierdzony przez papieża Franciszka 7 stycznia 2020. Sakry udzielił mu 27 lutego 2020 patriarcha aleksandryjski Kościoła koptyjskiego - Ibrahim Isaac Sidrak.

</doc>
<doc id="4690611" url="https://pl.wikipedia.org/wiki?curid=4690611" title="Eparchia Abu Kurkas">
Eparchia Abu Kurkas

Eparchia Abu Kurkas – eparchia Kościoła katolickiego obrządku koptyjskiego w Egipcie, z siedzibą w mieście Abu Kurkas. Została erygowana jako sufragania koptyjskiego katolickiego patriarchatu Aleksandrii 7 stycznia 2020 przez papieża Franciszka.

</doc>
<doc id="4690615" url="https://pl.wikipedia.org/wiki?curid=4690615" title="18 Pułk Piechoty k.k. Landwehry">
18 Pułk Piechoty k.k. Landwehry



</doc>
<doc id="4690618" url="https://pl.wikipedia.org/wiki?curid=4690618" title="Spilornis cheela">
Spilornis cheela



</doc>
<doc id="4690627" url="https://pl.wikipedia.org/wiki?curid=4690627" title="Monety Władysława IV Wazy">
Monety Władysława IV Wazy

Monety Władysława IV Wazy (1632–1648) – monety bite za panowania Władysława IV Wazy:
W Rzeczypospolitej Obojga Narodów panowanie Władysława IV to okres kontynuacji polityki monetarnej prowadzonej przez Zygmunta III w ostatnich pięciu latach (1627–1632). Wprowadzona w 1627 r. ordynacja mennicza zakazywała bicia drobnych monet, poniżej półtalara, w związku z tym produkcję menniczą ograniczono jedynie do gatunków najgrubszych.
Projekt reformy monetarnej przedstawiony na sejmie koronacyjnym nie został przyjęty, a jedynie uchwalono:
Pomimo niewielkiej skali działalności menniczej w okresie rządów Władysława IV, w porównaniu do czasów Zygmunta III, dostępne w XXI w. źródła pisane dotyczące tej aktywności są bardzo skąpe. Mimo że zarządcy mennic zmieniali się kilkakrotnie, nieznane są jakiekolwiek kontrakty na dzierżawę mennic z lat 1640–1647, co w konsekwencji uniemożliwia jednoznaczne określenie kto i kiedy bił monety koronne.
Monety.
Koronne.
W Koronie za Władysława IV pracowała głównie mennica bydgoska (do 1644 r.), bijąc:
Zachowała się też – co wyjątkowe – seria monet próbnych, wykonana w 1635 r., gdy bezskutecznie starano się na sejmie o wznowienie emisji:
W XXI w. próbne bicia tych monet, jako unikaty, znajdują się w Ermitażu.
Pod względem ikonografii monety czasów Władysława IV były dość monotonne,
Układ tarcz herbowych, podobnie jak tytulatura, kontynuowały zwyczaje z czasów Zygmunta III, jedynie na największym okazie „medalowym”, talarze-dziesięciodukatówce, tarcza herbowa otrzymała heraldyczne trzymacze w postaci pary aniołów.
W 1644 r. mennictwo przeniesiono do Krakowa, gdzie pojawiły się interesujące próby przedstawienia półpostaci królewskiej ¾ w prawo.
Litewskie.
Mennica litewska była nieczynna przez cały okres panowania Władysława IV, choć w 1640 r. wileński. wardajn Johann Trilner przywiózł do okazania na sejmie próbny portugał medalowy (1639). Ze względu na litewskie pochodzenie i świeże  przewagi na wschodzie zaopatrzono go w niezwykle rozbudowaną tytulaturę:
Miejskie.
Gdańska.
Głównym wyrobem mennicy gdańskiej były
konsekwentnie bite w ostatnich latach Zygmunta III i przez całe panowanie Władysława IV. Wraz z nimi wybijano również:
W 1642 r. pojawiły się
W 1643 r. panoramę wprowadzono również na talary. Te monety, choć obiegowe, nie różniły się od donatyw jakością wykonania.
Wszystkie monety gdańskie Władysława IV są perfekcyjne projektem i techniką – mennica zatrudniała zdolnych medalierów, jak np. Jan Höhn.
Torunia.
Mennica toruńska, czynna przez cały czas, wybijała:
Poziom wykonania monet toruńskich był jednak niższy niż mennicy gdańskiej.
Elbląga.
Mennica Elbląga, który Rzeczpospolita odzyskała dopiero w 1635 r., wybiła jedynie talar pamiątkowy z napisem:
Przed 1635 r. były kontynuowane w Elblągu emisje okupacyjne Gustawa II Adolfa, rozpoczęte za panowania Zygmunta III Wazy.
Lenne.
Pruskie.
Lennik pruski, elektor Jerzy Wilhelm, przedłużył emisję monety drobnej i średniej, ale ostatecznie  podporządkował się zakazowi sejmowemu w 1633 r. Być może, jego propozycją wyjścia z menniczego pata była wybita w następnym roku w czystym srebrze próba monety o nominale 1/12 talara.
Jerzy Wilhelm wciąż wybijał talary i półtalary na polską, czyli cesarską stopę, o cechach zewnętrznych raczej odpowiadających mennictwu brandenburskiemu – z półpostacią w zbroi lub w ceremonialnym stroju elektorskim i z dwudziestoczteropoową tarczą herbową, otoczoną dewizą:
Tytulatura władcy była wciąż łacińska i w różnych, czasem radykalnych skrótach brzmiała:
Na sporadycznie wybijanych dwutalarach, nieznanych jeszcze mennictwu Rzeczypospolitej w tej postaci, na końcu tytułów książęcych dodawano:
Od 1635 r. pojawiało się coraz więcej wpływów polskich:
Następny władca, Fryderyk Wilhelm Wielki Elektor wprowadził początkowo niewiele zmian poza ponownym rozrostem herbu na talarach i ogólnym obniżeniem poziomu artystycznego.
Po 1643 r. mennica w Królewcu była w zasadzie nieczynna, poza emisją dukatów z 1646 r.
Kurlandzkie.
Po długiej przerwie wznowił działalność menniczą Jakub Kettler, najwybitniejszy z Kettlerów, twórca ekspansji kolonialnej księstwa. Oprócz talarów i dukatów – w stylu wciąż późnorenesansowym, służących do reprezentacji – wybił w 1646 r. bardzo rzadkie szelągi z niezbyt gramatyczną legendą:
Awers wypełniono godłami (bez tarcz) Polski i Litwy, a na rewersie, podzielonym na cztery części, skwadrowano godła Kurlandii i Semigalii. Bicie szelągów było jednak sprzeczne z sejmowym zakazem z 1627 r. Najprawdopodobniej z tej małej emisji, ginącej w powodzi szelągów ryskich i świeżo zainaugurowanych inflanckich, książę chciał czerpać dochód.
Opolsko-raciborskie.
Ze schyłkiem panowania Władysława IV wiąże się epizod mennictwa królewskiego dla głównych księstw górnośląskich – opolskiego i raciborskiego. Przypadły one polskim Wazom w 1645 r. wskutek zawarcia w Warszawie układu pomiędzy królem Polski, a mającym pustki w skarbcu cesarskim Ferdynandem III, jako zastaw za niewypłacone posagi królowych z domu austriackiego:
na łączną sumę 500 tys. talarów oraz za pożyczkę w wysokości 200 tys. dukatów udzieloną Wiedniowi przez Władysława IV.
Objąwszy zastaw, Władysław IV wykorzystując prawa mennicze obu księstw uruchomił mennicę książęcą istniejącą na zamku opolskim. Wyszła z niej w 1647 r. trzykrucierzówka na stopę śląską, odpowiadająca wartością koronnym półtorakom, z popiersiem Władysława IV i z tytułem polskim i szwedzkim króla. Orzeł w koronie na tarczy ze Snopkiem na tarczy sercowej, mógłby być zarówno polski, jak opolski, ale korona nad tarczą sugerowała tego pierwszego. Produkcja monet trwała do śmierci króla, po czym "zastaw śląski" przejął Jan II Kazimierz.
Moskiewskie.
Jednym z najbardziej spektakularnych dokonań Wazów było zdobycie Moskwy i próba osadzenia na tronie moskiewskim 14-letniego królewicza Władysława jako cara Władysława Zygmuntowicza.
W sierpniu 1610 r. po zawarciu z dumą porozumienia umożliwiającego uzyskanie godności carskiej, niektóre mennice państwa moskiewskiego przystąpiły do produkcji monet nowego władcy. Zachowano jednak miejscowe standardy, łącznie z ruską techniką produkcji monet, wzorowaną na tatarskiej, różniącą się od europejskiej wykorzystaniem drutu, z którego odcinano kawałki i rozklepywano na coś zbliżonego go krążków. Produkowane w ten sposób monety miały inny kształt niż te z krajów europejskich – wyglądały często jak nieforemne blaszki.
Produkcją monet cara Władysława Zygmuntowicza zajęła się przede wszystkim mennica w Moskwie, gdzie do maja 1612 r. powstały trzy różne typy srebrnych kopiejek, o wartości półtoraka koronnego oraz pewna liczba bitych tymi samymi stemplami kopiejek złotych, stanowiących z kolei równowartość 10 srebrnych.
Na początku bicie monet nowego cara odbywało się na polecenie dumy, potem jednak zmieniająca się sytuacja doprowadziła do przejęcia produkcji przez polską załogę, która obrabowawszy skarbiec zamknęła się na Kremlu osaczona przez wojska ruskie. W okresie „polskiej produkcji” popsuto jednak zarówno próbę, jak i masę kopiejek, niezmienianych od 100 lat.
Na przełomie 1610 i 1611 monety Władysława Zygmuntowicza bito także w Nowogrodzie, przy wykorzystaniu starej matrycy awersu – z czasów poprzedniego cara Szujskiego, w połączeniu z nowym rewersem z tytulaturą polskiego cara.
W Pskowie trzecia mennica państwa moskiewskiego biła konsekwentnie kopiejki Dymitra Iwanowicza – samozwańczego cara Dymitra III.
Pod koniec 1611 r. w Jarosławiu zaczęło się zbierać pospolite ruszenie wymierzone w polskie rządy. Wtedy wypuszczono kopiejki opatrzone imieniem ostatniego, zdaniem opozycji, prawowitego cara Fiodora Iwanowicza. Mimo to pojawiła się bardzo interesująca emisja jarosławska z tytulaturą Władysława Zygmuntowicza, najprawdopodobniej obliczona na wprowadzenie do obiegu w okolicach Moskwy.
Monety moskiewskie Władysława IV były bite z napisem w cyrylicy:
Kopiejek z pełnym napisem praktycznie się nie spotyka. Kształty kopiejek są nieregularne a napisy fragmentaryczne i aby złożyć pełną legendę, potrzebnych jest kilka monet.
Mennice.
Okresy działalności mennic i produkowane gatunki pieniądza zebrano w tabeli:

</doc>
<doc id="4690632" url="https://pl.wikipedia.org/wiki?curid=4690632" title="Park w Małszewku">
Park w Małszewku

Park w Małszewku – dziewiętnastowieczny park o charakterze krajobrazowym usytuowany przy dawnym dworze w Małszewku. Na jego terenie znajduje się m.in. dąb szypułkowy wpisany na listę pomników przyrody. Sam park wpisany jest do rejestru zabytków ("park dworski, 2 poł. XIX, nr rej.: A-1406 z 1.12.1982"). W 2019 park został poddany kompleksowej rewitalizacji przeprowadzonej przez Fundację Park OdNowa.
W bezpośrednim sąsiedztwie parku znajduje się zabytkowy spichrz folwarczny z XIX wieku (nr rej.: A-4399 z 30.03.2006).

</doc>
<doc id="4690639" url="https://pl.wikipedia.org/wiki?curid=4690639" title="24 Pułk Piechoty Austro-Węgier">
24 Pułk Piechoty Austro-Węgier



</doc>
<doc id="4690646" url="https://pl.wikipedia.org/wiki?curid=4690646" title="White Hat SEO">
White Hat SEO

White Hat SEO – zbiór działań z zakresu SEO zgodnych z wytycznymi twórców wyszukiwarek internetowych. Działania te mają na celu optymalizację strony internetowej pod kątem wartości dla użytkownika. Podjęcia działań White Hat SEO ma doprowadzić do zwiększenia widoczności strony w wynikach wyszukiwania. Fundamentem tych działań jest udoskonalenie strony w taki sposób, aby była ona jak najlepszą odpowiedzią na zadane wyszukiwarce pytanie lub wpisaną frazę.
Działania spod znaku białego kapelusza w odróżnieniu od Black Hat są procesem długotrwałym podczas budowania widoczności. Założenie wyszukiwarek w tym temacie to zbudowanie serwisu o jak najwyższej wartości merytorycznej i najbardziej przydatnego dla użytkowników.
Cechy White Hat SEO.
Prowadzenie działań spod białego kapelusza jest w założeniu bezpieczne dla strony internetowej i nie ma możliwości nałożenia kary. Ideą prowadzenia działań White Hat jest naturalne zwiększenie widoczności i nie należy wiązać ich z próbą manipulacji wynikami wyszukiwania.
Działania dodatkowe wspierające White Hat SEO.
Oprócz samej optymalizacji witryny w tej technice wizerunek firmy buduje się poza firmową stroną internetową. Do klientów próbuje się dotrzeć wszystkimi możliwymi kanałami np. social media. Synergia obu podjętych działań buduje zaufanie strony w internecie i daje nieograniczony zasięg. Zwiększając zasięg i tworząc stronę użytkownikowi z treściami, które rozwiązują jego problemy można zdobyć naturalne linki przychodzące wygenerowane przez społeczność w internecie. Dla kontrastu w technice Black Hat link building jest realizowany przez spamowanie linkami w internecie.

</doc>
<doc id="4690652" url="https://pl.wikipedia.org/wiki?curid=4690652" title="Takeley Street">
Takeley Street

Takeley Street – osada w Anglii, w hrabstwie Essex. Leży 21 km od miasta Chelmsford, nieopodal portu lotniczego Londyn-Stansted. W 2018 miejscowość liczyła 512 mieszkańców.

</doc>
<doc id="4690654" url="https://pl.wikipedia.org/wiki?curid=4690654" title="Nawis naciekowy">
Nawis naciekowy

Nawis naciekowy – rodzaj nacieku jaskiniowego zaliczany do grupy nacieków miękkich. Powstaje z mleka wapiennego na górnej krawędzi przewieszki – miejsca, w którym stroma ściana przechodzi w ścianę przewieszoną. Na stromej ścianie występuje naciek wełnisty, w miejscu, w którym przechodzi ona w przewieszoną tworzy się nawis. Ma postać deski, do podłoża przymocowanej tylko jednym bokiem. Przeciwległa ściana odchylona jest od pionu o 10–15°.
W Polsce skupisko nawisów występuje np. w Skośnej Komorze w pobliżu otworu jaskini Szczelina Chochołowska. Nawisy mają tu szerokość do 1,5 m, długość do 40 cm, a ich grubość wynosi 1–2 cm. Czasami zdarza się, że nawisy podzielone są w dolnej części wrębami na węższe nawisy, mogą też być na wewnętrznej stronie podparte żebrami naciekowymi. Wewnętrzna powierzchnia nawisów zwykle jest biała i gładka, zewnętrzna natomiast pokryta jest drobnym naciekiem wełnistym i zwykle jest brunatna.
Typowe nawisy powstają tylko na równej krawędzi przewieszki. Gdy krawędź jest nieregularna, również nawisy są nieregularne. Ich krawędź dolna jest postrzępiona, są krótkie i grube. Często łączą się z sobą, a czasami przechodzą w pionowe żebra naciekowe.

</doc>
<doc id="4690655" url="https://pl.wikipedia.org/wiki?curid=4690655" title="Degron">
Degron

Degron – element sygnałowy kierujący białko do degradacji. Z reguły degrony zlokalizowane są na N- lub C-końcu białka i są rozpoznawane przez specyficzne proteazy lub kompleksy proteolityczne. Sygnałem do degradacji może być określona sekwencja lub modyfikacje enzymatyczne poszczególnych aminokwasów na końcach białek.
Funkcje.
Degrony pełnią funkcje regulatorowe utrzymując homeostazę i umożliwiając szybkie reakcje komórek na bodźce i zmiany środowiska. Zmiany szybkości degradacji białek, pozwalają w krótkim czasie wpłynąć na ich poziom w komórkach. Usuwanie białek może wpływać na procesy zachodzące w komórkach zarówno hamująco jak i aktywująco (np. kiedy degradowane białko pełni funkcje inhibitora). Regulacja degradacji ma również znaczenie przy eliminacji uszkodzonych lub nieprawidłowo sfałdowanych białek, które mogą mieć działanie proteotoksyczne i skutkować między innymi występowaniem chorób neurodegeneracyjnych. Część sygnałów kierujących do degradacji może występować w formie prekursorów (pro-degronów), których aktywacja zachodzi w wyniku odcięcia łańcucha polipeptydowego, lub modyfikacji o działaniu destabilizującym (np. ubikwitynacji).
Przykłady.
Degradacja białek w komórkach eukariotycznych zazwyczaj zachodzi przy udziale kompleksu proteasomu rozpoznającego i degradującego ubikwitynowane białka. Ubikwitynacja białek może być wywołana rozpoznaniem specyficznych degronów. Takim sygnałem jest formylowanie N-końcowej metioniny u eukariontów, której poziom u "Saccharomyces cerevisiae" jest podwyższony w warunkach stresowych (takich jak niska temperatura czy niska dostępność fermentowalnego źródła węgla). Podobnym sygnałem jest acetylacja aminokwasów (metioniny, alaniny, waliny, seryny, treoniny lub cysteiny) zlokalizowanych na N-końcu białek, pociągająca za sobą ubikwitynację i degradację białka.
U bakterii, gdzie translacja białek rozpoczyna się od formylometioniny, która następnie poddawana jest deformylacji, pozostawienie grupy na N-końcu działa destabilizująco na białka. Przykładem degronu bakteryjnego jest także etykietka peptydowa ssrA, kierująca białko do degradacji przez kompleks proteolityczny ClpXP zależny od ATP. W przypadku zatrzymania translacji, do cząsteczki mRNA przyłączany jest krótki łańcuch tmRNA kodujący sekwencję degronu. Dzięki temu, nowo powstały polipeptyd ulega degradacji, a zatrzymany rybosom jest uwalniany.

</doc>
<doc id="4690657" url="https://pl.wikipedia.org/wiki?curid=4690657" title="Wiewióra dekańska">
Wiewióra dekańska

Wiewióra dekańska ("Ratufa indica") – gatunek gryzonia z rodziny wiewiórkowatych (podrodzina Ratufinae). Po raz pierwszy został opisany przez walijskiego przyrodnika Thomasa Pennanta w 1771, lecz naukowiec nie nadał zwierzęciu nazwy naukowej. W 1777 naukowego opisu dokonał niemiecki przyrodnik Johann Christian Erxleben i nadał gatunkowi nazwę naukową "Sciurus indicus". Typowa lokalizacja: Indie Wschodnie („in India orientali”); Bombaj, Indie. Do rodzaju "Ratufa" gatunek włączył brytyjski zoolog John Edward Gray w 1867. Wiewióra dekańska występuje w centralnej i południowej części Indii (na wysokości do ok. 180–2300 m n.p.m.), z wyłączeniem centralnych nizin. Międzynarodowa Unia Ochrony Przyrody (IUCN) wymienia "Sciurus indica" w Czerwonej księdze gatunków zagrożonych jako gatunek najmniejszej troski (LC – "least concern"). "Ratufa indica" obejmuje 4 podgatunki.
Systematyka.
Po raz pierwszy został opisany przez walijskiego przyrodnika Thomasa Pennanta w 1771, lecz naukowiec nie nadał zwierzęciu nazwy naukowej. W 1777 naukowego opisu dokonał niemiecki przyrodnik Johann Christian Erxleben w 1777 w publikacji „Systema regni animalis per classes, ordines, genera, species, varietates: cvm synonymia et historia animalivm: Classis I. Mammalia”. Erxleben nadał gatunkowi nazwę naukową "Sciurus indicus". Typowa lokalizacja: Indie Wschodnie („in India orientali”); Bombaj, Indie. Do rodzaju "Ratufa" gatunek włączył brytyjski zoolog John Edward Gray w 1867. 
W obrębie gatunku "Ratufa indica" wyróżniane są 4 podgatunki:
Nazewnictwo.
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” dla gatunku "Ratufa indica" zaproponowano nazwę wiewióra dekańska.
Kariotyp.
Garnitur chromosomowy "Ratufa indica" tworzy 20 par autosomów i jedna para chromosomów płci (2n=42).
Budowa ciała.
Część grzbietowa wiewióry dekańskiej jest wybarwiona na kolory: od jasnej rdzy przez bordo do czerń. Natomiast część brzuszna jest kremowobeżowa. Boki głowy są wybarwione na kolor od kremowego do jasnobrązowego z cienkim, ciemnym pionowym paskiem wzdłuż tylnego policzka. Między ciemieniem a karkiem przebiega jasny pas.
Formy kolorystyczne podgatunków:
Tryb życia.
Wiewióry dekańskie wiodą dzienny tryb życia. Zwierzęta używają gniazd głównie w nocy – opuszczają je o świcie i wracają o zmierzchu. Żerowanie zajmuje 40–60% czasu w porze dziennej. 20–30% dnia przeznaczane jest na odpoczynek (głównie w południe).
Rozród.
Po ciąży trwającej 21–25 dni samica rodzi jedno młode. Matka karmi je przez okres 5–6 miesięcy, a młode zyskuje samodzielność po osiągnięciu wieku 8–10 miesięcy. Zdolność do rozrodu zwierzęta osiągają prawdopodobnie po 2 roku życia. Długość życia wiewiór dekańskich – 16 lat.
Rozmieszczenie geograficzne.
Typowa lokalizacja: Indie Wschodnie („in India orientali”); Bombaj, Indie. Wiewióra dekańska występuje w centralnej i południowej części Indii (na wysokości do ok. 180–2300 m n.p.m.), z wyłączeniem centralnych nizin. Szczegóły lokalizacji poszczególnych podgatunków są zawarte w sekcji "Systematyka".
Ekologia.
Wiewióra dekańska zasadniczo jest owocożercą, ale może także wykazywać ogólną roślinożerność, dzięki czemu może żerować na zróżnicowanym pokarmie roślinnym występującym na drzewach w różnorodnym lesie o sezonowej zmienności. W okresach, gdy występował niedobór owoców i nasion, 62% diety wiewióry stanowiły liście. W skład diety wiewióry dekańskiej mogą wchodzić liście, zioła części zielone krzewów, pąki, kwiaty, nektar, kora i soki drzew. Żeruje ona wyłącznie w baldachimie lasu, jedynie sporadycznie schodzi na ziemię, by zjadać opadłem owoce i nasiona. Zwierzę nie gromadzi zapasów na ziemi, ale niewielkie ilości nasion zachowuje w gnieździe.
Na wiewióry dekańskie polują makaki lwie, lamparty plamiste, kuny, puchacze jarzębate, orliki malajskie, wężojady czubate oraz wojowniki indyjskie.
Siedlisko.
Wiewióra dekańska zasiedla zimozielone i półzimozielone lasy liściaste oraz niektóre nizinne lasy przybrzeżne Półwyspu Indyjskiego. Prawdopodobnie kluczowym wyznacznikiem dla siedliska wiewióry dekańskiej jest ciągłość baldachimu leśnego. Wiewióra wiedzie życie w baldachimie drzew, na wysokości około 20 m nad poziomem terenu. W górnej części baldachimu buduje gniazdo z długich gałązek. Wyściela je rozdrobnionymi liśćmi.
Ochrona.
Międzynarodowa Unia Ochrony Przyrody (IUCN) wymienia "Ratufa indica" w Czerwonej księdze gatunków zagrożonych jako gatunek najmniejszej troski (LC – "least concern").

</doc>
<doc id="4690658" url="https://pl.wikipedia.org/wiki?curid=4690658" title="Ratufa indica">
Ratufa indica



</doc>
<doc id="4690659" url="https://pl.wikipedia.org/wiki?curid=4690659" title="Stanisław Adam Jacek Żurowski">
Stanisław Adam Jacek Żurowski



</doc>
<doc id="4690660" url="https://pl.wikipedia.org/wiki?curid=4690660" title="Programista gier">
Programista gier



</doc>
<doc id="4690663" url="https://pl.wikipedia.org/wiki?curid=4690663" title="Short track na zimowych światowych wojskowych igrzyskach sportowych">
Short track na zimowych światowych wojskowych igrzyskach sportowych

Short track na zimowych światowych wojskowych igrzyskach sportowych – jako jedna z zimowych dyscyplin sportowych zadebiutowała w dniu 23 marca 2010 na zimowych igrzyskach wojskowych w miejscowości Courmayeur położonej w regionie Dolinie Aosty we Włoszech biegiem kobiet i mężczyzn na 500 m. 24 marca zostały rozegrane biegi na 1500 m.
W tych zawodach w klasyfikacji medalowej zwyciężyła reprezentacja Chin, zdobywając 3 złote medale na 4 możliwe.
Siedem lat później na zimowych igrzyskach wojskowych w Soczi, pierwszy raz odbyły się zawody z udziałem sztafety mieszanej na dystansie 3000 m. Skład drużyn był mieszany pod względem płci jak i również pod względem narodowości. Zwyciężyła sztafeta biegnąca w składzie: dwie Włoszki Arianna Fontana i Elena Viviani oraz Rosjanin Danił Eybog i Koreańczyk Hwang Jae-min.
Konkurencje.
W programach igrzysk wojskowych jest podział dyscypliny na konkurencje męskie i damskie "(od 2017 roku włączono nową zespołową konkurencję – sztafetę mieszaną)". Podczas zimowych igrzysk wojskowych zawodnicy i zawodniczki aktualnie rywalizują w pięciu konkurencjach.
Aktualne konkurencje rozgrywane na igrzyskach wojskowych:
Tabela medalowa wszech czasów.
Poniższe zestawienia nie uwzględnia medali wręczonych dla medalistów w sztafecie mieszanej w 2017, ponieważ nie były to reprezentacje narodowe. Skład drużyn był nie tylko mieszany pod względem płci ale również i pod względem narodowości.

</doc>
<doc id="4690667" url="https://pl.wikipedia.org/wiki?curid=4690667" title="Lista piosenek Topu wszech czasów Programu Trzeciego Polskiego Radia">
Lista piosenek Topu wszech czasów Programu Trzeciego Polskiego Radia



</doc>
<doc id="4690668" url="https://pl.wikipedia.org/wiki?curid=4690668" title="Neahkahnie Beach">
Neahkahnie Beach

Neahkahnie Beach – obszar niemunicypalny oraz census-designated place w hrabstwie Tillamook w stanie Oregon w USA, nad brzegiem Oceanu Spokojnego. W 2010 roku zamieszkany przez 192 osoby.
Miejscowość jest położona na północ od miasta Manzanita, u podnóża góry Neahkahnie.

</doc>
<doc id="4690682" url="https://pl.wikipedia.org/wiki?curid=4690682" title="Koszykówka na Letniej Uniwersjadzie 1991">
Koszykówka na Letniej Uniwersjadzie 1991

Koszykówka na Letniej Uniwersjadzie 1991 – zawody koszykarskie rozgrywane podczas Letniej Uniwersjady 1991 w Sheffield. W programie znalazły się dwie konkurencje – turniej kobiet i mężczyzn.
Złoty medal w turnieju kobiet zdobyła reprezentacja Stanów Zjednoczonych, srebrny Hiszpanii, a brązowy Kanady. W turnieju mężczyzn najlepsze okazały się, Stany Zjednoczone, które wyprzedziły Kanadę. Trzecią pozycję zajął Związek Radziecki.

</doc>
<doc id="4690691" url="https://pl.wikipedia.org/wiki?curid=4690691" title="Stopklatka TV">
Stopklatka TV



</doc>
<doc id="4690698" url="https://pl.wikipedia.org/wiki?curid=4690698" title="Parafia św. Jadwigi Królowej w Jagiełłce">
Parafia św. Jadwigi Królowej w Jagiełłce



</doc>
<doc id="4690699" url="https://pl.wikipedia.org/wiki?curid=4690699" title="Parafia Najświętszego Serca Jezusowego w Gorzycach">
Parafia Najświętszego Serca Jezusowego w Gorzycach



</doc>
<doc id="4690700" url="https://pl.wikipedia.org/wiki?curid=4690700" title="Parafia Podwyższenia Krzyża w Grzęsce">
Parafia Podwyższenia Krzyża w Grzęsce



</doc>
<doc id="4690705" url="https://pl.wikipedia.org/wiki?curid=4690705" title="Mistrzostwa Europy Juniorów w Saneczkarstwie 2019">
Mistrzostwa Europy Juniorów w Saneczkarstwie 2019

40. Mistrzostwa Europy juniorów w saneczkarstwie 2019 odbyły się 17 – 19 stycznia w szwajcarskim Sankt Moritz. Zawodnicy rywalizowali w czterech konkurencjach: jedynkach kobiet, jedynkach mężczyzn, dwójkach mężczyzn i w drużynie.

</doc>
<doc id="4690713" url="https://pl.wikipedia.org/wiki?curid=4690713" title="Graniczna Placówka Kontrolna Straży Granicznej w Tłumaczowie">
Graniczna Placówka Kontrolna Straży Granicznej w Tłumaczowie

Graniczna Placówka Kontrolna Straży Granicznej w Tłumaczowie – nieistniejąca obecnie graniczna jednostka organizacyjna Straży Granicznej wykonująca kontrolę graniczną osób, towarów i środków transportu bezpośrednio w przejściach granicznych na granicy z Republiką Czeską.
Formowanie i zmiany organizacyjne.
Graniczna Placówka Kontrolna Straży Granicznej w Tłumaczowie (GPK SG w Tłumaczowie) została utworzona w sierpniu 1993 roku i weszła w podporządkowanie Sudeckiego Oddziału Straży Granicznej.
Jako Graniczna Placówka Kontrolna Straży Granicznej w Tłumaczowie funkcjonowała do 23 sierpnia 2005 roku i 24 sierpnia 2005 roku została przekształcona na Placówkę Straży Granicznej w Tłumaczowie (PSG w Tłumaczowie).
Ochrona granicy.
GPK SG w Tłumaczowie ochraniała granicę państwową, organizowała i dokonywała kontroli ruchu granicznego w przejściu granicznym:

</doc>
<doc id="4690716" url="https://pl.wikipedia.org/wiki?curid=4690716" title="Koszykówka na Letniej Uniwersjadzie 1993">
Koszykówka na Letniej Uniwersjadzie 1993

Koszykówka na Letniej Uniwersjadzie 1993 – zawody koszykarskie rozgrywane podczas Letniej Uniwersjady 1993 w Buffalo. W programie znalazły się dwie konkurencje – turniej kobiet i mężczyzn.
Złoty medal w turnieju kobiet zdobyła reprezentacja Chin, srebrny Kuby, a brązowy Stanów Zjednoczonych. W turnieju mężczyzn najlepsze okazały się, Stany Zjednoczone, które wyprzedziły Kanadę. Trzecią pozycję zajęły Chiny.

</doc>
<doc id="4690720" url="https://pl.wikipedia.org/wiki?curid=4690720" title="Żarnówka (rejon wołkowyski)">
Żarnówka (rejon wołkowyski)

Żarnówka (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Izabelin.
Dawniej dwie wsie i majątek ziemski. W dwudziestoleciu międzywojennym leżała w Polsce, w województwie białostockim, w powiecie wołkowyskim, w gminie Izabelin.

</doc>
<doc id="4690727" url="https://pl.wikipedia.org/wiki?curid=4690727" title="Jerzy Dudzic">
Jerzy Dudzic

Jerzy Dudzic (ur. 5 marca 1932 w Warszawie, zm. 13 listopada 1988 tamże) – polski prozaik i scenarzysta.
Absolwent Wydziału Architektury Politechniki Warszawskiej, po studiach poświęcił się pracy literackiej. W czerwcu 1957 roku został prezesem Klubu Artystycznego "Manekin", gdzie w latach 1957–58 wystawiano jego debiutancką sztukę "Miłość powraca po południu". W 1963 roku przeprowadził się do Bielska-Białej, gdzie napisał sztukę ""Powrót syna marnotrawnego", wystawioną przez Teatr Nowy w Zabrzu, a także dokonał adaptacji scenicznej książki "Przygody Pędrka Wyrzutka" " polskiego pisarza Stefana Themersona, wystawionej w 1966 roku na deskach Teatru Lalek Banialuka. W 1983 roku Teatr Banialuka wystawił poprawioną wersję adaptacji.
Członek Stowarzyszenia Autorów ZAIKS i Związku Literatów Polskich. Zmarł w 1988 roku w Warszawie po długiej i ciężkiej chorobie. Pochowany na cmentarzu Powązkowskim w Warszawie (kwatera 194-5-24).
Niepodpisane zdjęcie Jerzego Dudzica zrobione w 1958 roku podczas spotkania w klubie Manekin ukazało się na łamach "Gazety" w 2018 roku (na fotografii drugi od prawej).

</doc>
<doc id="4690733" url="https://pl.wikipedia.org/wiki?curid=4690733" title="73. ceremonia wręczenia nagród Brytyjskiej Akademii Filmowej">
73. ceremonia wręczenia nagród Brytyjskiej Akademii Filmowej

73. ceremonia wręczenia nagród Brytyjskiej Akademii Filmowej za rok 2019, odbyła się 2 lutego 2020 roku w Royal Albert Hall w Londynie. Galę prowadził Graham Norton.
Nominowani zostali ogłoszeni 7 stycznia 2020 roku, a prezentacji dokonali aktorzy Ella Balinska i Asa Butterfield.
Po raz pierwszy została wręczona nagroda w kategorii "Najlepszy casting".
Najwięcej nominacji (jedenaście) otrzymał film "Joker". Dziesięć nominacji otrzymały filmy "Pewnego razu... w Hollywood" i "Irlandczyk".
Dziewięć nominacji otrzymał film "1917". Sześć nominacji otrzymał film "Jojo Rabbit".
Najwięcej nagród (siedem) otrzymał film "1917".

</doc>
<doc id="4690735" url="https://pl.wikipedia.org/wiki?curid=4690735" title="Koszykówka na Letniej Uniwersjadzie 1995">
Koszykówka na Letniej Uniwersjadzie 1995

Koszykówka na Letniej Uniwersjadzie 1995 – zawody koszykarskie rozgrywane podczas Letniej Uniwersjady 1995 w Fukuoce. W programie znalazły się dwie konkurencje – turniej kobiet i mężczyzn.
Złoty medal w turnieju kobiet zdobyła reprezentacja Włoch, srebrny Stanów Zjednoczonych, a brązowy Japonii. W turnieju mężczyzn najlepsze okazały się, Stany Zjednoczone, które wyprzedziły Japonię. Trzecią pozycję zajęła Kanada

</doc>
<doc id="4690737" url="https://pl.wikipedia.org/wiki?curid=4690737" title="Mariscala">
Mariscala

Mariscala – miasto w Urugwaju, w departamencie Lavalleja.

</doc>
<doc id="4690741" url="https://pl.wikipedia.org/wiki?curid=4690741" title="Merinos">
Merinos

Merinos – miasto w Urugwaju, w departamencie Paysandú.

</doc>
<doc id="4690743" url="https://pl.wikipedia.org/wiki?curid=4690743" title="Miguelete">
Miguelete

Miguelete – miasto w Urugwaju, w departamencie Colonia.

</doc>
<doc id="4690744" url="https://pl.wikipedia.org/wiki?curid=4690744" title="Migues">
Migues

Migues – miasto w Urugwaju, w departamencie Canelones.

</doc>
<doc id="4690746" url="https://pl.wikipedia.org/wiki?curid=4690746" title="Wojciech Cichy">
Wojciech Cichy

Wojciech Cichy (ur. 15 lipca 1942 w Rawiczu) – polski gastrolog, profesor nauk medycznych.
Życiorys.
Studiował w Akademii Medycznej w Poznaniu, w 1977 obronił pracę doktorską, w 1987 habilitował się na podstawie dorobku naukowego i pracy. 27 kwietnia 1993 nadano mu tytuł profesora w zakresie nauk medycznych. W 2000 otrzymał nominację na profesora zwyczajnego.
Piastował funkcję kierownika w I Katedrze Pediatrii na Wydziale Lekarskim Uniwersytetu Medycznego im. Karola Marcinkowskiego w Poznaniu, oraz był skarbnikiem w Societas Humboldtiana Polonorum.
Profesor zwyczajny na Wydziale Medycznym Akademii Kaliskiej im. Prezydenta Stanisława Wojciechowskiego.
W 2004 kandydował jako niezależny kandydat w wyborach do Parlamentu Europejskiego.

</doc>
<doc id="4690761" url="https://pl.wikipedia.org/wiki?curid=4690761" title="Minas de Corrales">
Minas de Corrales

Minas de Corrales – miasto w Urugwaju, w departamencie Rivera.

</doc>
<doc id="4690770" url="https://pl.wikipedia.org/wiki?curid=4690770" title="Artur Awahimian">
Artur Awahimian

Artur Samwełowycz Awahimian, ukr. Артур Самвелович Авагімян (ur. 16 stycznia 1997 w Mariupolu) – ukraiński piłkarz pochodzenia ormiańskiego, grający na pozycji pomocnika.
Kariera piłkarska.
Kariera klubowa.
Wychowanek klubu Illicziweć Mariupol oraz Akademii Piłkarskiej Szachtar Donieck, barwy których bronił w juniorskich mistrzostwach Ukrainy (DJuFL). 14 marca 2015 roku debiutował w młodzieżowej drużynie Szachtara. W lutym 2017 został wypożyczony do Illicziwca Mariupol. Po wygaśnięciu kontraktu z Szachtarem w czerwcu 2017 podpisał kontrakt z FK Mariupol. 13 sierpnia 2018 opuścił mariupolski klub, a na początku 2019 został piłkarzem Arsenału Kijów. 10 lipca 2019 przeszedł do Alaszkertu Erywań. 3 lutego 2020 zasilił skład Czornomorca Odessa.
Kariera reprezentacyjna.
Występował w juniorskich reprezentacjach U-17 i U-19.

</doc>
<doc id="4690771" url="https://pl.wikipedia.org/wiki?curid=4690771" title="Nico Pérez">
Nico Pérez

Nico Pérez – miasto w Urugwaju, w departamencie Florida.

</doc>
<doc id="4690775" url="https://pl.wikipedia.org/wiki?curid=4690775" title="Nuevo Berlín">
Nuevo Berlín

Nuevo Berlín – miasto w Urugwaju, w departamencie Río Negro.

</doc>
<doc id="4690778" url="https://pl.wikipedia.org/wiki?curid=4690778" title="Ombúes de Lavalle">
Ombúes de Lavalle

Ombúes de Lavalle – miasto w Urugwaju, w departamencie Colonia.

</doc>
<doc id="4690788" url="https://pl.wikipedia.org/wiki?curid=4690788" title="Palmar">
Palmar



</doc>
<doc id="4690789" url="https://pl.wikipedia.org/wiki?curid=4690789" title="Syn miasta">
Syn miasta

Syn miasta – drugi solowy album Muńka Staszczyka, wydany 18 października 2019 przez Agorę. Nominacja do Fryderyka 2020 w kategorii Album Roku Rock.
Nagrania uzyskały status złotej płyty.

</doc>
<doc id="4690800" url="https://pl.wikipedia.org/wiki?curid=4690800" title="Cichiński, Józef">
Cichiński, Józef



</doc>
<doc id="4690809" url="https://pl.wikipedia.org/wiki?curid=4690809" title="Christian Michelet">
Christian Michelet

Christian Fredrik Michelet (ur. 23 czerwca 1863 w Christianii, zm. 25 lipca 1927 w Bærum) – norweski prawnik, polityk Partii Konserwatywnej, premier Norwegii.
Życiorys.
Wczesne życie.
Urodził się w Christianii (obecnie Oslo) jako syn pułkownika Georga Ove von Ramel Micheleta (1830–1908) i Anny Beate Stang (1838–1866). Był wnukiem norweskiego generała Christiana Frederika Micheleta (1792–1874). Ukończył szkołę średnią w Voss w 1881, a następnie udał się na Uniwersytet w Christianii, gdzie w 1888 uzyskał dyplom prawnika. W 1890 wraz ze swoim kolegą Edmundem Harbitzem założył kancelarię adwokacką. Firma szybko zyskała dobrą reputację, a Michelet został powołany na stanowiska w zarządzie spółek takich jak Elektrisk Bureau, Tofte Cellulosefabrik oraz Den norske Creditbank. W maju 1888 ożenił się z Betzy Holmsen (1867–1951).
Kariera polityczna.
W 1897 Michelet zaangażował się w lokalną politykę w Bærum, gdzie był burmistrzem od 1899 do 1910. Został wybrany do parlamentu Norwegii z okręgu "Bærum og Follo" w 1909. W Stortingu zaczął pracować w różnych stałych komisjach, zaś w 1919 został przewodniczącym stałej komisji do spraw konstytucyjnych. Od 1920 do 1921 sprawował funkcję ministra spraw zagranicznych w pierwszym i drugim gabinecie Otto Halvorsena. Jako minister spraw zagranicznych Michelet zmierzył się z kilkoma poważnymi problemami, takimi jak konflikt duńsko-norweski o Grenlandię oraz złagodzenie norweskiej polityki alkoholowej. To ostatnie spowodowało, że Norwegia ponownie otworzyła się na import wina i napojów spirytusowych z krajów południowej Europy, w tym z Francji. Partia Micheleta niedługo później przegrała jednak spór z parlamentarnymi zwolennikami utrzymania rygorystycznego prawa, a także uległa sankcjom Hiszpanii na produkty rybne, co zmusiło rząd do dymisji.
Po śmierci premiera Halvorsena Michelet pełnił w dniach 24–30 maja 1923 funkcję premiera Norwegii. Pełnił później funkcję ministra spraw zagranicznych w gabinecie Abrahama Berge.
W latach 1926-1927 był sądzony w procesie przeciwko siedmiu członkom gabinetu tego premiera w sprawie nieujawnienia tajnego depozytu funduszy rządowych na kontach banku Handelsbanken, został jednak uniewinniony z powodu znikomego wkładu w aferę.
Śmierć.
Zginął 25 lipca 1927 od przypadkowego postrzału z własnej broni w willi na Fornebu. Jego żona wyszła później za Johana R. Korena.
Odznaczenia.
Michelet został odznaczony jako Komandor I Klasy Orderu Św. Olafa (1921), Komandor Orderu Danebroga, Kawaler Orderu Wazów i Orderu Gwiazdy Polarnej.

</doc>
<doc id="4690823" url="https://pl.wikipedia.org/wiki?curid=4690823" title="Makatka zbójnica">
Makatka zbójnica

Makatka zbójnica, makatka zwyczajna ("Anthidium manicatum") – gatunek samotnej pszczoły z rodziny miesierkowatych (Megachilidae). Występuje w Europie, zachodniej Azji i północnej Afryce, gdzie jest gatunkiem rodzimym, oraz w Ameryce Północnej i Południowej, Nowej Zelandii i na Wyspach Kanaryjskich, gdzie jest uznawana za gatunek obcy i inwazyjny. Status tego gatunku w centralnej Azji jest niejasny, być może jej obecność tam jest efektem naturalnego powiększania zasięgu. W Europie ma status LC według IUCN (stan na 2014).
Wygląd.
Zarówno samiec, jak i samica mają ubarwienie czarne z żółtymi znaczeniami. Samica zbiera pyłek na szczoteczkę brzuszną na spodzie odwłoka, co jest charakterystyczne dla rodziny miesierkowatych. 
Gniazdowanie.
Pszczoła samotna. Samice budują gniazda w różnego rodzaju norkach i szczelinach, w ziemi bądź nad ziemią. Gniazdo jest wyściełane włoskami roślin. 

</doc>
<doc id="4690825" url="https://pl.wikipedia.org/wiki?curid=4690825" title="Joyskim Dawa">
Joyskim Dawa

Joyskim Dawa (ur. 9 kwietnia 1996 w Colombes, Francja) – kameruński piłkarz, grający na pozycji obrońcy. Posiada również obywatelstwo francuskie.
Kariera piłkarska.
Kariera klubowa.
Wychowanek klubów OGC Nice, Stade Rennais i US Avranches. Latem 2014 roku rozpoczął karierę piłkarską w drugiej drużynie AS Monaco, a w 2016 przeszedł do portugalskiego Gil Vicente FC. 28 lutego 2018 podpisał kontrakt z FK Mariupol.
Kariera reprezentacyjna.
20 listopada 2018 został powołany do narodowej reprezentacji Kamerunu na mecz towarzyski z Brazylią, jednak zadebiutował dopiero 9 czerwca 2019 w wygranym 2:1 w meczu towarzyskim z Zambią. Wcześniej grał w młodzieżowej reprezentacji.

</doc>
<doc id="4690830" url="https://pl.wikipedia.org/wiki?curid=4690830" title="Narciarski bieg na orientację na Zimowych Światowych Wojskowych Igrzyskach Sportowych 2010">
Narciarski bieg na orientację na Zimowych Światowych Wojskowych Igrzyskach Sportowych 2010

Narciarski bieg na orientację na 1. Zimowych Światowych Wojskowych Igrzyskach Sportowych – jedna z zimowych dyscyplin sportu rozgrywanych podczas igrzysk wojskowych w miejscowości Cogne położonej na terenie parku Gran Paradiso w regionie Dolina Aosty we Włoszech w dniu 23 marca 2010. Konkurencje indywidualne wygrali aktualni mistrzowie świata u kobiet Francuzka Christelle Gros, a u mężczyzn Rosjanin Eduard Chrennikow.
Konkurencje.
Narciarski bieg na orientację składa się z połączenia biegów narciarskich i biegu na orientację. Poziom trudności narciarskiego biegu na orientację w porównaniu z biegiem na orientację jest wyższy ze względu na konieczność posiadania umiejętności w poruszaniu się na nartach biegowych w terenie leśnym. Podczas zimowych igrzysk wojskowych zawodnicy i zawodniczki rywalizowali w 4 konkurencjach; indywidualnie i drużynowo (kobiety i mężczyźni) na dystansach 13 km "(3 km + 3 km+ 7 km)". 

</doc>
<doc id="4690842" url="https://pl.wikipedia.org/wiki?curid=4690842" title="Koszykówka na Letniej Uniwersjadzie 1997">
Koszykówka na Letniej Uniwersjadzie 1997

Koszykówka na Letniej Uniwersjadzie 1997 – zawody koszykarskie rozgrywane podczas Letniej Uniwersjady 1997 na Sycylli. W programie znalazły się dwie konkurencje – turniej kobiet i mężczyzn.
Złoty medal w turnieju kobiet zdobyła reprezentacja Stanów Zjednoczonych, srebrny Kuby, a brązowy Czech. W turnieju mężczyzn najlepsze okazały się, Stany Zjednoczone, które wyprzedziły Kanadę. Trzecią pozycję zajęła Brazylia.

</doc>
<doc id="4690843" url="https://pl.wikipedia.org/wiki?curid=4690843" title="Drugi rząd Sebastiana Kurza">
Drugi rząd Sebastiana Kurza

Drugi rząd Sebastiana Kurza – federalny rząd Republiki Austrii urzędujący od 2020 do 2021.
Po wyborach parlamentarnych w 2017 powołany został rząd Sebastiana Kurza tworzony przez zwycięską Austriacką Partię Ludową (ÖVP) oraz Wolnościową Partią Austrii (FPÖ). W maju 2019 media opublikowały pochodzące z lipca 2017 nagrania kompromitujące lidera FPÖ Heinza-Christiana Strache. Konsekwencją afery był rozpad koalicji i odwołanie należących do FPÖ członków rządu. 27 maja 2019, dzień po zwycięskich dla ludowców eurowyborach, parlament głosami SPÖ i niedawnego koalicjanta przegłosował wobec rządu wotum nieufności. 3 czerwca prezydent Alexander Van der Bellen dokonał zaprzysiężenia członków przejściowego eksperckiego rządu Brigitte Bierlein.
Jednocześnie przystąpiono do organizacji przedterminowych wyborów parlamentarnych. Odbyły się ne 29 września 2019, a w ich wyniku wyłoniono Radę Narodową XXVII kadencji. Zwycięstwo odniosła Austriacka Partia Ludowa, uzyskując 71 mandatów (o 9 więcej niż poprzednio). Straty odnotowali socjaldemokraci i FPÖ, a do niższej izby parlamentu z dobrym wynikiem wyborczym powrócili Zieloni.
Na początku października lider ludowców Sebastian Kurz otrzymał misję utworzenia nowego rządu. Po kilku tygodniach zawarto porozumienie o rozpoczęciu oficjalnych negocjacji z Zielonymi, powołano następnie liczne zespoły negocjacyjne celem ukształtowania przyszłego programu rządowego.
1 stycznia 2020 ogłoszono oficjalne porozumienie koalicyjne, które dwa dni później zaaprobował kongres Zielonych. W międzyczasie przedstawiono też skład nowego gabinetu. Sebastian Kurz jako kanclerz oraz członkowie jego gabinetu zostali zaprzysiężeni przez prezydenta 7 stycznia 2020, tym samym nowy rząd rozpoczął wówczas funkcjonowanie. 29 stycznia 2020 dokonano modyfikacji w zakresie obowiązków części ministrów w związku ze zmianami w strukturze organizacyjnej rządu.
9 października 2021 Sebastian Kurz ogłosił rezygnację z urzędu kanclerza w związku z prowadzonym postępowaniem dotyczącym defraudacji funduszy publicznych. Na swojego następcę zaproponował dotychczasowego ministra spraw zagranicznych. Alexander Schallenberg został zaprzysiężony 11 października 2021. Skład jego gabinetu pozostał praktycznie bez zmian w porównaniu z poprzednim rządem (poza powołaniem nowego ministra spraw zagranicznych).

</doc>
<doc id="4690849" url="https://pl.wikipedia.org/wiki?curid=4690849" title="Triathlon na Igrzyskach Afrykańskich 2019">
Triathlon na Igrzyskach Afrykańskich 2019

Triathlon na Igrzyskach Afrykańskich 2019 odbywał się w dniach 24–25 sierpnia 2019 roku w Rabacie w dolinie rzeki Wadi Bu Rakrak.

</doc>
<doc id="4690857" url="https://pl.wikipedia.org/wiki?curid=4690857" title="Rząd Pedra Sáncheza">
Rząd Pedra Sáncheza



</doc>
<doc id="4690862" url="https://pl.wikipedia.org/wiki?curid=4690862" title="Izrael na Mistrzostwach Europy w Lekkoatletyce 2014">
Izrael na Mistrzostwach Europy w Lekkoatletyce 2014

Izrael na Mistrzostwach Europy w Lekkoatletyce 2014 – reprezentacja Izraela podczas Mistrzostw Europy w Zurychu liczyła 10 zawodników.

</doc>
<doc id="4690866" url="https://pl.wikipedia.org/wiki?curid=4690866" title="11 Pułk Piechoty Austro-Węgier">
11 Pułk Piechoty Austro-Węgier



</doc>
<doc id="4690870" url="https://pl.wikipedia.org/wiki?curid=4690870" title="Mike Fitzpatrick">
Mike Fitzpatrick

Mike Fitzpatrick (ur. 28 czerwca 1963 w Filadelfii, zm. 6 stycznia 2020) – amerykański polityk, członek Partii Republikańskiej.
Życiorys.
W okresie od 3 stycznia 2005 do 3 stycznia 2007 i ponownie od 3 stycznia 2011 do 3 stycznia 2017 przez cztery dwuletnie kadencje był przedstawicielem ósmego okręgu wyborczego w stanie Pensylwania w Izbie Reprezentantów Stanów Zjednoczonych.
Jego młodszym bratem jest Brian Fitzpatrick.

</doc>
<doc id="4690872" url="https://pl.wikipedia.org/wiki?curid=4690872" title="Koszykówka na Letniej Uniwersjadzie 1999">
Koszykówka na Letniej Uniwersjadzie 1999

Koszykówka na Letniej Uniwersjadzie 1999 – zawody koszykarskie rozgrywane podczas Letniej Uniwersjady 1999 w Palma de Mallorca. W programie znalazły się dwie konkurencje – turniej kobiet i mężczyzn.
Złoty medal w turnieju kobiet zdobyła reprezentacja Hiszpanii, srebrny Stanów Zjednoczonych, a brązowy Rosji. W turnieju mężczyzn najlepsze okazały się, Stany Zjednoczone, które wyprzedziły Jugosławię. Trzecią pozycję zajęła Hiszpania.

</doc>
<doc id="4690873" url="https://pl.wikipedia.org/wiki?curid=4690873" title="RTP3">
RTP3

RTP3 – trzeci program Portugalskiej Telewizji Publicznej RTP o profilu informacyjnym. Wystartował 15 października 2001 roku jako NTV, jednak pod nazwą RTP3 rozpoczął nadawanie w nocy z 4 na 5 października 2015 roku, po Wyborach do Portugalskiego Parlamentu 2015. Poza granicami Portugalii RTP3 gdzie wystartowało w naziemnej telewizji cyfrowej 1 grudnia 2016 roku. jest dostępny w ramach Naziemnej Telewizji Cyfrowej w Hiszpanii, Francji, Niemczech, Holandii, Luksemburgu i Szwajcarii. W Polsce można odbierać poprzez stronę RTP Play.
Historia.
Rozpoczął nadawanie 15 października 2001 roku jako NTV (właścicielem był wtedy Porto TV, Informação e Multimédia S.A.). W 2002 roku Skarb Państwa Portugalii wraz z RTP przejął wspomniany kanał i 31 maja 2004 zmieniono nazwę na RTPN. Ta antena przeszła na 24-godzinny program 29 września 2008 r. Do tego czasu RTPN nadawał rano program Euronews. Od połowy 2009 r. RTPN stał się dostępny poza Portugalią za pośrednictwem operatorów telewizji kablowych w Angoli i Mozambiku. W dniu 19 września 2011 roku zmieniono nazwę kanału na RTP Informação. Według ówczesnego dyrektora ds. Informacji RTP Nunosa Santosa w wywiadzie przeprowadzonym w maju tego samego roku dla CM Jornal, plan stacji publicznej przewidywał, że kanał informacyjny RTP stanie się najbardziej rozpowszechnianym znakiem informacyjnym i najsilniejszym w Portugalskiej telewizji kablowej do końca 2012 roku (co się nie zdarzyło, z kanałem SIC Notícias). W dniu 10 lipca 2015 dyrektor ds. Informacji RTP Paulo Dentinho ogłosił, że nazwa kanału informacyjnego stacji publicznej zostanie zmieniona. 15 września 2015 r. Daniel Deusdado, dyrektor programowy RTP1 i RTP Informação, potwierdził, że wspomniany kanał informacyjny zmieni się w RTP3 rozpocznie się 5 października 2015 r., Debiutując nową tożsamością i wizerunkiem, co zostało potwierdzone.
Start w Naziemnej Telewizji Cyfrowej.
W dniu 23 czerwca 2016 r. Rząd Portugalii zatwierdził rozszerzenie Naziemnej Telewizji Cyfrowej o 4 nowe kanały. Do tej pory tylko dwie z tych 4 przestrzeni nadawczych zostały powiększone, obydwie zajmują kanały RTP (RTP3 i RTP Memória), które o północy 1 grudnia 2016 r. rozpoczęły nadawanie. Zgodnie z oczekiwaniami widzów włączono odpowiednio RTP3 na 6., a RTP Memória na 7. pozycji w Naziemnej Telewizji Cyfrowej..Uzgodniono, że RTP3 i RTP Memória po wejściu do NTC nie mogą mieć reklam. Nie zaszkodziło to informacyjnym kanałom komercyjnym (SIC Notícias czy TVI24).
Profil kanału.
Informacje zajmują większość przestrzeni siatki, a informacje regionalne mają silną obecność. Oprócz programów informacyjnych RTP3 emituje magazyny i debaty informacyjne na temat bieżących problemów, przedstawiając mniej mediowanych i reprezentatywnych bohaterów narodowej całości. Jeśli chodzi o programy, mają one opierać się na odkryciach i wiedzy, poświęcając się bardziej wymagającym odbiorcom i młodej branży rozrywkowej z naciskiem na społeczeństwo i sport. Co ciekawe, programy jak np. „Telejornal” czy „Bom Dia Portugal”, a także Programy czy Raporty Specjalne są emitowane na antenie RTP1.

</doc>
<doc id="4690882" url="https://pl.wikipedia.org/wiki?curid=4690882" title="Def Leppard World Tour 2015">
Def Leppard World Tour 2015

Def Leppard World Tour 2015 – trzynasta trasa koncertowa grupy muzycznej Def Leppard; w jej trakcie odbyły się 104 koncerty.
Program koncertów.
Bisy:

</doc>
<doc id="4690884" url="https://pl.wikipedia.org/wiki?curid=4690884" title="Księgi sądów wiecowych i nadwornych">
Księgi sądów wiecowych i nadwornych

Księgi sądów wiecowych i nadwornych – dokumenty wyodrębnione w XV w. z ksiąg ziemskich, prowadzonych dla rejestrowania czynności sądów szlacheckich.
Księgi dla sądów wiecowych (łac. "libri colloquiales"), a także księgi dla sądów królewskich nadwornych (łac. acta in curia) były prowadzone przez pisarzy ziemskich województw, w których odbywały się najczęściej tego rodzaju sądy (krakowskie, sieradzkie, poznańskie). Od 1455 zaczęto prowadzić osobne księgi dla sądów sejmowych. W XVI wieku doszło do podziału ksiąg na księgi dekretów oraz księgi inskrypcji. Zmiana wynikała ze wzrostu aktywności sądu ziemskiego krakowskiego, który obsługiwał także sądy wiecowe i królewskie sądy zadworne (łac. "in curia") i sejmowe (łac. "in conventione").
Konstytucja o ważności zapisów.
W 1588 powstała konstytucja sejmowa o ważności zapisów, dzięki której rozwinęła się staropolska hipoteka. Konstytucja uznawała pierwszeństwo wierzytelności zapisanych na dobrach w formie wpisu w księgach sądowych przed innymi wierzytelnościami. Wszelkie takie zapisy miały być zeznane w sądzie ziemskim lub grodzkim miejsca położenia nieruchomości.

</doc>
<doc id="4690886" url="https://pl.wikipedia.org/wiki?curid=4690886" title="Christine Aschbacher">
Christine Aschbacher

Christine Aschbacher (ur. 10 lipca 1983 w m. Wundschuh) – austriacka przedsiębiorca i polityk, w latach 2020–2021 minister w rządzie federalnym.
Życiorys.
Uzyskała magisterium w Fachhochschule Wiener Neustadt, gdzie studiowała zarządzanie, doradztwo organizacyjne i personalne oraz komunikację. Kształciła się również na Słowackim Uniwersytecie Technicznym w Bratysławie. Pracowała w branży konsultingowej, m.in. w grupie Capgemini. Był też członkinią gabinetów chadeckich ministrów: Marii Fekter (2012–2013) oraz Reinholda Mitterlehnera (2014–2015). W 2014 kierowała jednym z działów federalnego resortu finansów. W 2015 powróciła do sektora prywatnego jako niezależny konsultant do spraw zarządzania.
W styczniu 2020 z rekomendacji Austriackiej Partii Ludowej powołana na ministra w drugim rządzie Sebastiana Kurza. W tym samym miesiącu po modyfikacji struktury gabinetu zgodnie z wcześniejszymi ustaleniami została ministrem pracy, rodziny i młodzieży. W styczniu 2021 podała się do dymisji; doszło do tego po tym, jak zarzucono jej plagiat, którego miała się dopuścić w pracy doktorskiej.
Christine Aschbacher jest mężatką, ma troje dzieci.

</doc>
<doc id="4690887" url="https://pl.wikipedia.org/wiki?curid=4690887" title="Katarzyna Ornacka">
Katarzyna Ornacka

Katarzyna Izabela Ornacka – polska socjolog, dr hab. nauk społecznych, profesor uczelni Instytutu Socjologii Wydziału Filozoficznego Uniwersytetu Jagiellońskiego.
Życiorys.
W 1995 ukończyła studia socjologiczne na Uniwersytecie Jagiellońskim, 20 września 2001 obroniła pracę doktorską "Teoria i metodologia ewaluacji w pracy socjalnej", 21 kwietnia 2016 habilitowała się na podstawie dorobku naukowego i pracy zatytułowanej "Dziecko i dzieciństwo - perspektywa socjologiczno-socjalna". Objęła funkcję profesora uczelni w Instytucie Socjologii na Wydziale Filozoficznym Uniwersytetu Jagiellońskiego.
Była koordynatorką w międzynarodowym programie Social Welfare in Eastern Europe: The Polish Experience, a także członkiem Stałej Rektorskiej Komisji Socjalnej z ramienia Wydziału Filozoficznego.

</doc>
<doc id="4690894" url="https://pl.wikipedia.org/wiki?curid=4690894" title="Narciarski bieg na orientację na Zimowych Światowych Wojskowych Igrzyskach Sportowych 2010 – indywidualnie mężczyzn">
Narciarski bieg na orientację na Zimowych Światowych Wojskowych Igrzyskach Sportowych 2010 – indywidualnie mężczyzn

Narciarski bieg na orientację indywidualnie mężczyzn na 1. Zimowych Światowych Wojskowych Igrzyskach Sportowych – jedna z zimowych konkurencji rozgrywana podczas igrzysk wojskowych w ramach biegu na orientację, która odbyła się w dniu 23 marca 2010 w miejscowości Cogne położonej na terenie parku Gran Paradiso w regionie Dolina Aosty we Włoszech. 
Bieg na orientację na dystansie 13 km "(3 km + 3 km+ 7 km)" wygrał aktualny mistrz świata Rosjanin Eduard Chrennikow.
Terminarz.
Konkurencja rozpoczęła się w dniu 23 marca o godzinie 9:00 "(czasu miejscowego)". Bieg na orientację mężczyzn odbywał się równolegle z narciarskim biegiem kobiet.

</doc>
<doc id="4690898" url="https://pl.wikipedia.org/wiki?curid=4690898" title="Okręg Skagway">
Okręg Skagway



</doc>
<doc id="4690900" url="https://pl.wikipedia.org/wiki?curid=4690900" title="Pożóg">
Pożóg



</doc>
<doc id="4690902" url="https://pl.wikipedia.org/wiki?curid=4690902" title="Frederick Bourne">
Frederick Bourne

Frederick J. Bourne (ur. 3 stycznia 1937) – brytyjski profesor nauk weterynaryjnych. Specjalizuje się w zagadnieniach z zakresu immunologii oraz weterynarii zapobiegawczej. Członek zagraniczny Wydziału Nauk Biologicznych i Rolniczych Polskiej Akademii Nauk od 1994 roku. Wykładowca w Institute for Animal Health.

</doc>
<doc id="4690903" url="https://pl.wikipedia.org/wiki?curid=4690903" title="Mieczysław Bereśniewicz">
Mieczysław Bereśniewicz

Mieczysław Bereśniewicz (ur. roku w Rosji, zm. 11 września 1938 roku w Wejherowie) – oficer Wojska Polskiego w stopniu komandora podporucznika, pedagog, poeta.
Życiorys.
Był synem Antoniego Nikodema Bereśniewicza, kapitana wojsk rosyjskich. Ukończył Morski Korpus w Sumach, gdzie studiował razem z młodszym bratem Leonidem Bereśniewiczem. Był wówczas redaktorem pisma „Kadet”. Porucznik marynarki wojennej, służył w 1. bazie Floty Bałtyckiej, następnie w Siłach Zbrojnych Południa Rosji. Dowodził tam okrętem transportowym „Jekatierinodar”. Został wówczas ranny. Ewakuowany pod koniec 1920 z Noworosyjska do Salonik na transportowcu „Brijenn”. W lecie 1921 znajdował się w Jugosławii, następnie wyemigrował do odrodzonej Polski.
29 marca 1920, jako przedstawiciel Departamentu Spraw Morskich, wraz z urzędnikiem Aleksandrem Cwaliną, poszukiwał w Szwecji oraz Finlandii okrętów i statków dla floty. W rezultacie zakupione zostały dwie kanonierki. Kontrakt z fińską firmą Nurminena podpisany został 27 sierpnia 1920 i opiewał na 75 tys. marek fińskich. Nawiązano także przy tej okazji kontakt z duńską firmą oferującą cztery poniemieckie trałowce. Plonem wyjazdu Mieczysława Bereśniewicza do Finlandii była także oferta złożona przez firmę inż. Van-Vinena na zakup żaglowca, za sumę 170 tys. dolarów. Tym żaglowcem była „Chinsura”, późniejszy ORP „Lwów”.
Bereśniewicz pełnił funkcję pierwszego dowódcy kanonierki ORP „Generał Haller” od 17 kwietnia do 24 maja 1921, na czas jej przejścia z Finlandii do Polski. We wrześniu 1921 został skazany przez Sąd Admiralski na dwa tygodnie aresztu. Następnie, w roku 1924, był dowódcą ORP „Mazur”. W 1926 lub 1927 roku został przeniesiony na emeryturę. Mieszkał wraz z żoną i synem Antonim Bereśniewiczem w Wejherowie, zajmując parter domu przy ul. Nanickiej 7.
Autor cyklu wierszy „Opjum i morze” wydawanych przez Dziennik Gdyński w latach 1931–1933, członek Związku Literatów Polskich na Kaszubach z siedzibą w Gdyni. 
Mieczysław Bereśniewicz był członkiem kadry dowódczej ośrodka szkolenia marynarzy i podoficerów, kierownikiem wydziału pokładowego w okresie od 1 lipca 1923 do 1924. W dniu 31 grudnia 1928 przeniesiony został w stan spoczynku. Zmarł w Wejherowie 11 września 1938 na chorobę Parkinsona, pochowany na starym parafialnym cmentarzu przy ul. 3 Maja.

</doc>
<doc id="4690904" url="https://pl.wikipedia.org/wiki?curid=4690904" title="SM UC-57">
SM UC-57

SM UC-57 – niemiecki podwodny stawiacz min z okresu I wojny światowej, jedna z 64 zbudowanych jednostek typu "UC II". Zwodowany 7 września 1916 roku w stoczni Kaiserliche Werft w Gdańsku, został przyjęty do służby w Kaiserliche Marine 22 stycznia 1917 roku. W czasie służby operacyjnej w składzie Flotylli Bałtyckiej okręt odbył siedem misji bojowych, podczas których zatopił pięć jednostek o łącznej pojemności 271 BRT i zdobył dwa statki o łącznej pojemności 3863 BRT. SM UC-57 został utracony po 17 listopada 1917 roku w Zatoce Fińskiej, prawdopodobnie po wejściu na minę.
Projekt i budowa.
Sukcesy pierwszych niemieckich podwodnych stawiaczy min typu "UC I", a także niedostatki tej konstrukcji, skłoniły dowództwo Cesarskiej Marynarki Wojennej z admirałem von Tirpitzem na czele do działań mających na celu budowę nowego, znacznie większego i doskonalszego typu okrętów podwodnych. Opracowany latem 1915 roku projekt okrętu, oznaczonego później jako typ "UC II", tworzony był równolegle z projektem przybrzeżnego torpedowego okrętu podwodnego typu "UB II". Głównymi zmianami w stosunku do poprzedniej serii były: instalacja wyrzutni torpedowych i działa pokładowego, zwiększenie mocy i niezawodności siłowni, oraz wzrost prędkości i zasięgu jednostki, kosztem rezygnacji z możliwości łatwego transportu kolejowego (ze względu na powiększone rozmiary).
SM UC-57 zamówiony został 12 stycznia 1916 roku jako jednostka z III serii okrętów typu "UC II" (numer projektu 41, nadany przez Inspektorat Okrętów Podwodnych), w ramach wojennego programu rozbudowy floty. Został zbudowany w stoczni Kaiserliche Werft w Gdańsku jako jeden z sześciu okrętów typu "UC II" zamówionych w tej wytwórni. UC-57 otrzymał numer stoczniowy 39 ("Werk 39"). Stępkę okrętu położono 14 marca 1916 roku, a zwodowany został 7 września 1916 roku.
Dane taktyczno-techniczne.
SM UC-57 był średniej wielkości dwukadłubowym przybrzeżnym okrętem podwodnym. Długość całkowita wynosiła 50,5 metra, szerokość 5,22 metra i zanurzenie 3,61 metra. Wykonany ze stali kadłub sztywny miał 39,3 metra długości i 3,61 metra szerokości, a wysokość (od stępki do szczytu kiosku) wynosiła 7,46 metra. Wyporność w położeniu nawodnym wynosiła 415 ton, a w zanurzeniu 498 ton. Jednostka miała wysoki, ostry dziób przystosowany do przecinania sieci przeciwpodwodnych; do jej wnętrza prowadziły trzy luki: pierwszy przed kioskiem, drugi w kiosku, a ostatni w części rufowej, prowadzący do maszynowni. Cylindryczny kiosk miał średnicę 1,4 metra i wysokość 1,8 metra, obudowany był opływową osłoną. Okręt napędzany był na powierzchni przez dwa 6-cylindrowe, czterosuwowe silniki wysokoprężne Körting o łącznej mocy 600 KM, zaś pod wodą poruszał się dzięki dwóm silnikom elektrycznym BBC o łącznej mocy 620 KM. Dwa wały napędowe obracały dwie śruby wykonane z brązu manganowego (o średnicy 1,9 metra i skoku 0,9 metra). Okręt osiągał prędkość 11,6 węzła na powierzchni i 7,3 węzła w zanurzeniu. Zasięg wynosił 9450 Mm przy prędkości 7 węzłów w położeniu nawodnym oraz 52 Mm przy prędkości 4 węzłów pod wodą. Zbiorniki mieściły 63 tony paliwa, a energia elektryczna magazynowana była w dwóch bateriach akumulatorów 26 MAS po 62 ogniwa, zlokalizowanych pod przednim i tylnym pomieszczeniem mieszkalnym załogi. Okręt miał siedem zewnętrznych zbiorników balastowych. Dopuszczalna głębokość zanurzenia wynosiła 50 metrów, zaś czas wykonania manewru zanurzenia 40 sekund.
Głównym uzbrojeniem okrętu było 18 min kotwicznych typu UC/200 w sześciu skośnych szybach minowych o średnicy 100 cm, usytuowanych w podwyższonej części dziobowej jeden za drugim w osi symetrii okrętu, pod kątem do tyłu (sposób stawiania – „pod siebie”). Układ ten powodował, że miny trzeba było stawiać na zaplanowanej przed rejsem głębokości, gdyż na morzu nie było do nich dostępu (co znacznie zmniejszało skuteczność okrętów). Wyposażenie uzupełniały dwie zewnętrzne wyrzutnie torped kalibru 500 mm (umiejscowione powyżej linii wodnej na dziobie, po obu stronach szybów minowych), jedna wewnętrzna wyrzutnia torped kal. 500 mm na rufie (z łącznym zapasem 7 torped) oraz umieszczone przed kioskiem działo pokładowe kal. 88 mm L/30, z zapasem amunicji wynoszącym 130 naboi. Okręt wyposażony był w trzy peryskopy Zeissa oraz kotwicę grzybkową o masie 272 kg.
Załoga okrętu składała się z 3 oficerów oraz 23 podoficerów i marynarzy.
Służba.
22 stycznia 1917 roku UC-57 został przyjęty do służby w Cesarskiej Marynarce Wojennej, a jego dowództwo objął kpt. mar. (niem. "Kapitänleutnant") Friedrich Wißmann. Po okresie szkolenia okręt został 6 maja 1917 roku przydzielony do Flotylli Bałtyckiej. W czerwcu okręt postawił w Zatoce Botnickiej i w rejonie Zatoki Ryskiej dwie zagrody liczące łącznie 36 min. 9 czerwca U-Boot zatopił 25 Mm na północ od Oerker zbudowany w 1879 roku szwedzki żaglowiec „Ludvig” (78 BRT), przewożący ładunek żelazokrzemu i maszyny rolnicze z Gävle do Mäntyluoto (obyło się bez strat ludzkich). 20 czerwca załoga okrętu podwodnego zanotowała duży sukces, zdobywając nieopodal Raumy pochodzący z 1891 roku brytyjski parowiec „Penpol” o pojemności 2061 BRT, płynący z Piotrogrodu (na pokładzie pryzu nikt nie zginął). Cztery dni później UC-57 powtórzył osiągnięcie, zdobywając w tym samym rejonie drugi brytyjski parowiec, którym był zbudowany w 1889 roku „Meggie” (1802 BRT). Pryz, opanowany bez strat w ludziach, doprowadzony został do portu w Lipawie.
26 czerwca ofiarami działalności UC-57 zostały cztery rosyjskie jednostki: żaglowiec „Georg” o pojemności 18 BRT oraz holownik „Martiniemi” (30 BRT), holujący barki „Marie” (87 BRT) i „Tervo” (58 BRT). Wszystkie jednostki zostały zatopione przez U-Boota w rejonie Raumy.
2 i 4 września 1917 roku okręt wraz z bliźniaczym UC-78 uczestniczył w zdobyciu Rygi przez Niemców, ostrzeliwując wycofujące się wybrzeżem wojska rosyjskie. 4 września trzy samoloty oraz obydwa U-Booty próbowały zaatakować zespół rosyjskich okrętów uchodzących z Rygi do Parnawy (niszczyciele „Pogranicznik” i „Gienierał Kondratienko” oraz kanonierki „Groziaszczij”, „Chrabrij” i „Chiwiniec”), jednak bez powodzenia. W październiku 1917 roku SM UC-57 (wraz z siostrzanymi jednostkami UC-56, UC-58, UC-59, UC-60 i UC-78) w składzie flotylli „Kurlandia” wziął udział w operacji Albion, mającej na celu opanowanie Wysp Moonsundzkich. W pierwszej dekadzie października okręt wyszedł z Lipawy z zadaniem obserwacji południowego wejścia do cieśniny Moonsund oraz postawienia zagród minowych na rosyjskich szlakach wodnych; po pomyślnym przedarciu się na wody Zatoki Ryskiej U-Boot powrócił do bazy między 20 a 25 października.
12 listopada 1917 roku UC-57 wyruszył z Gdańska na swą siódmą misję bojową, mając na pokładzie ośmiu fińskich żołnierzy i cztery tony amunicji. 17 listopada, po udanym wysadzeniu żołnierzy i ładunku na wyspie Hamnskär w Zatoce Fińskiej okręt podwodny miał przeczekać noc leżąc na dnie, a następnie udać się w drogę powrotną do Gdańska. U-Boot nigdy nie dotarł do portu, tonąc z całą załogą prawdopodobnie po wejściu na minę. Na wyspie Hamnskär postawiono pomnik upamiętniający załogę niemieckiego okrętu.
Podsumowanie działalności bojowej.
SM UC-57 odbył siedem misji bojowych, w wyniku których zatonęło pięć statków o łącznej pojemności 271 BRT, zaś dwa statki o łącznej pojemności  BRT zostały zdobyte. Pełne zestawienie zadanych przez niego strat przedstawia poniższa tabela:

</doc>
<doc id="4690907" url="https://pl.wikipedia.org/wiki?curid=4690907" title="Susanne Raab">
Susanne Raab

Susanne Raab z domu Knasmüller (ur. 20 października 1984 w m. Vöcklabruck) – austriacka polityk i prawniczka, od 2020 minister w rządzie federalnym.
Życiorys.
W latach 2002–2003 kierowała oddziałem Schülerunion (organizacji uczniowskiej związanej z ludowcami) w Górnej Austrii. Kształciła się na Universität Innsbruck, gdzie uzyskała magisterium z prawa (2008) i psychologii (2009). Odbyła także studia doktoranckie z zakresu prawa (dysertację złożyła w 2010). Pracowała na macierzystej uczelni oraz w European Centre of Tort and Insurance Law z siedzibą w Wiedniu. Wykładała też na Universität für Weiterbildung Krems, była również urzędniczką w resorcie spraw wewnętrznych. W 2011 dołączyła do resortu spraw zagranicznych, gdzie zajęła się sprawami integracji, za które początkowo odpowiadał tam Sebastian Kurz. W 2017 w resorcie tym objęła kierownictwo sekcji do spraw integracji.
Działaczka Austriackiej Partii Ludowej. W styczniu 2020 z rekomendacji tej partii została powołana na ministra bez teki w drugim rządzie Sebastiana Kurza. Po modyfikacji struktury gabinetu zgodnie z wcześniejszymi ustaleniami powierzono jej następnie sprawy integracji i kobiet. W lutym 2021 dodatkowo przekazano jej sprawy rodziny i młodzieży. Pozostała na dotychczasowej funkcji ministerialnej w październiku 2021, gdy nowym kanclerzem został Alexander Schallenberg, a także w grudniu 2021, gdy na czele gabinetu stanął Karl Nehammer. W styczniu 2022 przeszła na funkcję ministra do spraw kobiet, rodziny, integracji i mediów.

</doc>
<doc id="4690910" url="https://pl.wikipedia.org/wiki?curid=4690910" title="Trema (roślina)">
Trema (roślina)

Trema – rodzaj z rodziny konopiowatych ("Cannabaceae"). Obejmuje 20 gatunków. Zasięg rodzaju rozciąga się na wszystkie kontynenty w strefie międzyzwrotnikowej. Na kontynentach amerykańskich rośliny te spotykane są od Florydy i Meksyku na północy po północną Argentynę na południu; w Afryce obecne są na całym kontynencie (także na Madagaskarze), z wyjątkiem krajów basenu Morza Śródziemnego; w Azji rosną na Półwyspie Arabskim i w południowo-wschodniej części kontynentu – od Indii po Chiny, a poprzez Archipelag Malajski zasięg rodzaju sięga do Nowej Gwinei i północno-wschodniej Australii. Są to szybko rosnące, pionierskie rośliny drzewiaste ("T. micranthum" osiąga 13,5 m wysokości w ciągu dwóch lat) występujące w lukach lasów, często także na terenach przekształconych przez człowieka, na siedliskach synantropijnych.
Rośliny te są w różnorodny sposób użytkowane. "T. orientale" i "T. micranthum" ze względu na szybki wzrost sadzone są jako drzewo cieniodajne na plantacjach kawowców i herbaty. Na korzeniach tych roślin znajdują się brodawki z bakteriami wiążącymi azot, dzięki czemu podnoszą żyzność gleby. Drewno wykorzystywane jest jako opał i do produkcji węgla drzewnego. Liście "T. orientale" zasobne w taniny (8% suchej masy) wykorzystywane są do garbowania sieci rybackich. Z łyka "T. micranthum" wyrabiano specyficzne tkaniny już w czasach pre-kolumbijskich, współcześnie wykonywane są one głównie dla turystów. Z miękkiego drewna tego gatunku wytwarza się skrzynki i zapałki.
Rośliny zawierają alkaloidy i różne gatunki wykorzystywane są lokalnie w medycynie ludowej.
Systematyka.
W tradycyjnym, węższym ujęciu rodzaj "Trema" był parafiletyczny, ponieważ zagnieżdżony był w jego obrębie rodzaj "Parasponia". Współcześnie rodzaj ten włączany jest do "Trema". W obrębie rodziny "Trema" włączana jest do podrodziny "Celtoideae", w obrębie której takson ten jest blisko spokrewniony z rodzajem wiązowiec "Celtis".

</doc>
<doc id="4690911" url="https://pl.wikipedia.org/wiki?curid=4690911" title="36 Pułk Piechoty Austro-Węgier">
36 Pułk Piechoty Austro-Węgier



</doc>
<doc id="4690917" url="https://pl.wikipedia.org/wiki?curid=4690917" title="Leszczyki">
Leszczyki



</doc>
<doc id="4690920" url="https://pl.wikipedia.org/wiki?curid=4690920" title="Trema (ujednoznacznienie)">
Trema (ujednoznacznienie)



</doc>
<doc id="4690933" url="https://pl.wikipedia.org/wiki?curid=4690933" title="Jan Kuczyński (major)">
Jan Kuczyński (major)

Jan Kuczyński herbu Ślepowron – ziemianin, uczestnik Powstania Kościuszkowskiego, major milicji drohickiej.
Mianowany majorem milicji w dniu 11 kwietnia 1794. Dzień później wysłano go na Podlasie „dla zrobienia tam związku”, jednak nie wykonał zadania. Po opuszczeniu obozu w Bosutowie zamiast na Podlasie pojechał do Warszawy „do żony swojej”, wzbudzając tym podejrzenie władz. Podczas przesłuchania 24 kwietnia 1794 zeznał jednak, że na Podlasiu był i znalazł chętnych do powstania.
Następnie brał udział w formowaniu kawalerii drohickiej w Siemiatyczach wraz z generałem majorem ziemi drohickiej Karolem Urbańskim. Pierwszy korpus powstał w czerwcu 1794, liczył 300 głów pospolitego ruszenia, w tym 70 szlachty na koniach. Wydzielony z niego szwadron 74 konnych nazywany był w raportach „kawalerią drohicką”. W sierpniu 1794 kolejnych 200 rekrutów utworzyło drugi korpus jazdy, także nazywany „kawalerią drohicką”, dowodzony do 20 października przez Jana Kuczyńskiego, również majora z cywila. 
6 lipca 1794 major Jan Kuczyński znalazł się w Siemiatyczach, wraz z kilkoma rekrutami konnymi z kawalerii drohickiej. 17 lipca 1794 wzmocnił oddział Potockiego swoim oddziałem 186 koni jazdy Ziemi Drohickiej. 25 sierpnia jazda drohicka Kuczyńskiego liczy 113 koni, 26 sierpnia rozbija oddziały austriackie pod Włodawą, 27 sierpnia wraz z por. Walewskim zwyciężyła w potyczce pod Ostrowiem
Po bitwie pod Maciejowicami, bez wyraźnych rozkazów wraz z majorem Cybulskim z dywizji Ponińskiego napadli pod Józefowem na 4000 Austriaków, "wzięli 70 koni i dwa galary owsa, jeńców 40 odesłali do Warszawy".

</doc>
<doc id="4690935" url="https://pl.wikipedia.org/wiki?curid=4690935" title="Parafia Najświętszego Serca Pana Jezusa w Ilii">
Parafia Najświętszego Serca Pana Jezusa w Ilii

Parafia Najświętszego Serca Pana Jezusa w Ilii – rzymskokatolicka parafia znajdująca się w archidiecezji mińsko-mohylewskiej, w dekanacie wilejskim, na Białorusi.
Historia.
Parafia istnieje od 1669 r., kiedy na terenie majątku Hlebowiczów, ówczesnych właścicieli Ilii, zbudowano kościół. W XVIII w. dwór kilkakrotnie zmieniał właścicieli. W 1726 r. Michał Sawicki, łowczy Wielkiego Księstwa Litewskiego i właściel miasteczka przeniósł drewniany kościół z majątku do centrum, a w 1772 r. Brygida Petronela Sołłohub z d. Radziwiłł zbudowała nowy drewniany budynek, konsekrowany pod wezwaniem św. Michała Archanioła. W XVIII w. przy kościele działał szpital, ufundowany w 1726 r. oraz Bractwo Jezusa i św. Różańca założone w 1772 r. Na terenie parafii znajdował się filialny kościół w Wiazyniu oraz od 1765 r. kaplica w iliańskim majątku Sołłohubów. 
Po upadku powstania styczniowego parafia została zlikwidowana, a kościół w 1866 r. przekształcony w cerkiew prawosławną. Po wydaniu w 1905 r. przez cara Mikołaja II manifestu o tolerancji religijnej, miejscowi katolicy mieli możliwość budowy nowego kościoła. W latach 1907-1909 wzniesiono murowany kościół, ufundowany przez parafian oraz Ignacego Tukałło z pobliskich Ościukowicz. 
Od lat 20. XX w. w parafii pomagały siostry Niepokalanki. Zwrócono katolikom kościół św. Michała Archanioła, który został rekonsekrowany pod wezwaniem Najświętszej Maryi Panny Różańcowej. Na skwerze w centrum Ilii w 1930 r. wybudowano kaplicę "Za poległych" upamiętniającą dwustu uczestników powstania styczniowego. Przed wybuchem II wojny światowej parafia liczyła około 1700 wiernych. Parafia obsługiwała 5 kaplic: w Obodowcach, Ościukowiczach, Wiazyniu, Starzynkach i Rajówce.
Podczas II wojny światowej spłonął kościół Matki Bożej Różańcowej, obecnie w jego miejscu znajduje się klub. Uszkodzony został budynek kaplicy powstańców styczniowych, który rozebrano w latach 50. XX w. Poważnie ucierpiał również kościół Najświętszego Serca Pana Jezusa. Po wojnie został zamknięty przez władze komunistyczne i przekształcony w mleczarnię. W latach 90. XX w. zwrócono go katolikom i odnowiono. Został ponownie konsekrowany w 1993 r. przez ks. Alojzego Kulika.
Męczeńska śmierć o. Władysława Jasickiego.
W latach 1937-1942 administratorem parafii był ks. Władysław Jasicki. W dniu 29 czerwca 1942 r. został aresztowany przez Niemców w ramach tzw. Polenaktion, akcji wymierzonej przeciw polskiej inteligencji głównie z obszaru Nowogródczyzny. Był przetrzymywany w więzieniu w Wilejce. Został zamordowany na dziedzińcu więziennym bądź w lesie koło wsi Kasuta, miejscu masowych mordów więźniów z Wilejki, dokonanych przez Rosjan w czerwcu 1941 r. 

</doc>
<doc id="4690937" url="https://pl.wikipedia.org/wiki?curid=4690937" title="Brian Fitzpatrick">
Brian Fitzpatrick

Brian Kevin Fitzpatrick (ur. 17 grudnia 1973 w Filadelfii) – amerykański polityk, członek Partii Republikańskiej.
Życiorys.
Od 3 stycznia 2017 jest kongresmenem - w latach 2017-2019 był przedstawicielem ósmego, a od 2019 pierwszego okręgu wyborczego w stanie Pensylwania w Izbie Reprezentantów Stanów Zjednoczonych.
Jego starszym bratem był Mike Fitzpatrick.

</doc>
<doc id="4690940" url="https://pl.wikipedia.org/wiki?curid=4690940" title="Kościół Wszystkich Świętych w Bełdowie">
Kościół Wszystkich Świętych w Bełdowie

Kościół Wszystkich Świętych w Bełdowie – rzymskokatolicki kościół parafialny zlokalizowany w Bełdowie (gmina Aleksandrów Łódzki). Funkcjonuje przy nim parafia Wszystkich Świętych.
Historia.
Parafię erygował we wsi w 1416 arcybiskup gnieźnieński Mikołaj Trąba, ale akt ten wygasł z nieznanych przyczyn. W 1526 arcybiskup gnieźnieński Jan Łaski ponowił akt erygowania parafii. Pierwsza, drewniana świątynia dotrwała do 1525, a 13 listopada 1547 poświęcono drugą (ufundowali ją Bełdowscy). Aktu poświęcenia dokonał biskup Sebastian Żydowski. Kościół ten rozebrano w 1897. Trzecią świątynię ufundował właściciel Bełdowa, Jan Wężyk. Budowę rozpoczęto w 1897. Konsekrował ją w 1901 biskup sufragan warszawski Kazimierz Ruszkiewicz. Projektantem był warszawski architekt Stanisław Adamczewski.
W 2013 wizytację pasterską złożył w kościele biskup Adam Lepa.
Architektura i wyposażenie.
Obiekt wybudowano w stylu neorenesansowym, jednak wyposażenie wnętrza jest znacznie starsze i pochodzi m.in. z poprzednich świątyń. Szczególnie wartościowe są:
Kaplica cmentarna Wężyków.
Na cmentarzu parafialnym stoi murowana kaplica Przemienienia Pańskiego z 1854, potocznie nazywana Kaplicą Wężyków. Wzniósł ją właściciel wsi, Jan Wężyk, jako mauzoleum rodzinne. Ma formę greckiej świątyni ozdobionej portykiem z czterema kolumnami. Wewnątrz wiszą tablice grobowe rodu Wężyków.

</doc>
<doc id="4690943" url="https://pl.wikipedia.org/wiki?curid=4690943" title="Wiktoryn Kaczyński">
Wiktoryn Kaczyński

Wiktoryn Kaczyński (ur. w Kronsztadzie, zm. 3 lutego 1986 w USA) – komandor podporucznik pilot Wojska Polskiego. Pierwszy dowódca jednostki lotnictwa morskiego w II RP.
Życiorys.
W 1910 roku ukończył Morski Korpus Kadetów i od grudnia służył w carskiej marynarce na pokładzie krążownika "Kaguł" we Flocie Czarnomorskiej. W 1912 roku ukończył szkolenie lotnicze we Wszechrosyjskim Imperialnym Aeroklubie oraz w oficerskiej szkole lotnictwa morskiego. Szkolenie lotnicze kontynuował w 1913 roku na politechnice w Petersburgu jako słuchacz kursów lotniczych. Kontynuował służbę wojskową w marynarce w 1. dywizjonie stawiaczy min, w 1917 roku został przeniesiony do lotnictwa Floty Czarnomorskiej w którym objął dowództwo 1. grupy lotniczej. 
W 1918 roku zgłosił się do przedstawiciela polskich władz w Sewastopolu i wstąpił do Wojska Polskiego. Z racji swego doświadczenia lotniczego został przydzielony do I Batalionu Morskiego, który stał się zalążkiem polskiego lotnictwa morskiego w Pucku. Został mianowany dowódcą batalionu lotniczego i otrzymał zadanie doprowadzenia lotniska, hangarów i wodowiska do stanu używalności i przygotowanie ich dla samolotów i personelu przyszłej jednostki lotnictwa morskiego. 
27 maja 1920 roku został mianowany komendantem pierwszej polskiej jednostki lotnictwa morskiego i otrzymał zadanie stworzenia morskiej eskadry szkolnej. 1 lipca oficjalnie powołano do istnienia Bazę Lotnictwa Morskiego w Pucku, jej dowódcą został Wiktoryn Kaczyński. Pod jego kierownictwem jednostka pozyskiwała sprzęt poprzez remont poniemieckich samolotów oraz zakupy, m.in. w Wolnym Mieście Gdańsku. Dzięki jego staraniom w ramach jednostki powstała Morska Szkoła Pilotów.
W listopadzie 1921 roku Baza Lotnictwa Morskiego wraz z Morską Szkołą Pilotów została przekształcona w jednostkę liniową o nazwie Lotnictwo Morskie. Jej dowódcą został mianowany Wiktoryn Kaczyński, który sprawował to stanowisko do 23 grudnia 1921 roku. W lutym 1922 roku opracował projekt zmiany organizacji polskiego lotnictwa morskiego pt. "Organizacja Lotnictwa Morskiego w związku z przejściem Lotnictwa do Departamentu IV Żeglugi Powietrznej". 3 maja 1922 roku został zweryfikowany w stopniu majora ze starszeństwem z 1 czerwca 1919 roku i 2. lokatą w korpusie oficerów aeronautycznych. Jego oddziałem macierzystym był wówczas 2 Pułk Lotniczy w Krakowie.
Jego kariera wojskowa został przerwana na skutek tragicznego wypadku jaki miał miejsce 15 sierpnia 1922 roku. Z okazji Święta Żołnierza przewidziano pokaz bombardowania z wodnopłatowca Lübeck-Travemünde F4. Z polecenia Wiktoryna Kaczyńskiego załoga w składzie: chor. pil. Stempniewicz, inż. Aleksander Witkowski – bombardier, kpt. mar. Kobza - pasażer miała zaprezentować zebranej publiczności bombardowanie. Jedna ze zrzuconych bomb 12,5 kg PuW trafiła w tłum widzów w wyniku czego śmierć poniosło 9 osób, 13 zostało ciężko ranne, a 22 lekko ranne. Wiktoryn Kaczyński i Aleksander Witkowski zostali skazani wyrokiem Wojskowego Sądu Admiralskiego w Grudziądzu na czteromiesięczny areszt i wydalenie z wojska.
Kaczyński w 1923 roku wyjechał do Belgii, a następnie w 1928 r. do Stanów Zjednoczonych. Tam zmarł 3 lutego 1986 roku na Florydzie. 
Ordery i odznaczenia.
W okresie służby w armii carskiej otrzymał następujące odznaczenia:

</doc>
<doc id="4690963" url="https://pl.wikipedia.org/wiki?curid=4690963" title="Alfred Grütter">
Alfred Grütter

Alfred Grütter (ur. 31 sierpnia 1860, zm. 30 stycznia 1937) – szwajcarski strzelec sportowy, mistrz olimpijski i wielokrotny mistrz świata. 
Uczestnik Letnich Igrzysk Olimpijskich 1900. Wystartował w pięciu konkurencjach, zdobywając złoto w jednej z nich – był to drużynowy konkurs strzelania z karabinu dowolnego z trzech pozycji z 300 metrów. Najlepszym indywidualnym wynikiem Grüttera było siódme miejsce w karabinie dowolnym stojąc z 300 metrów. Igrzyska w Paryżu były również turniejem o mistrzostwo świata, więc Grütter został automatycznie mistrzem świata. Pojawił się także na starcie podczas Olimpiady Letniej 1906, na której wygrał w tej samej konkurencji, co sześć lat wcześniej w Paryżu.
Wielokrotnie uczestniczył w mistrzostwach świata. Sześciokrotnie zostawał mistrzem świata, za każdym razem zdobywając tytuł w tej samej konkurencji, czyli drużynowym strzelaniu z karabinu dowolnego z trzech pozycji z 300 metrów. Jedyny indywidualny medal wywalczył na mistrzostwach świata w Lucernie (1901) – był to brąz w karabinie dowolnym klęcząc z 300 metrów. Przegrał wtedy jedynie ze swoimi rodakami – Konradem Stähelim i Emilem Kellenbergerem. 

</doc>
<doc id="4690964" url="https://pl.wikipedia.org/wiki?curid=4690964" title="Płoszczad´ Lenina (stacja szybkiego tramwaju)">
Płoszczad´ Lenina (stacja szybkiego tramwaju)

Płoszczad´ Lenina – zabytkowa stacja szybkiego tramwaju w Wołgogradzie, w Rosji. Położona jest między stacjami TRK Jewropa i Komsomolskaja.
Historia.
Stacja została uruchomiona 5 listopada 1984 r. w ramach pierwszego etapu budowy linii szybkiego tramwaju.
Nazwa pochodzi od placu o tej samej nazwie.
Konstrukcja.
Na głębokości 7 metrów pod ziemią znajdują się dwa tory tramwajowe rozdzielone peronem wyspowym. Dostęp do peronu umożliwiają schody ruchome. Hol stacji połączony jest przejściem podziemnym łączącym dwie strony prospektu Lenina. Oprócz tego istnieje także połączenie peronu z pobliskim placem Lenina. Nieopodal stacji funkcjonuje muzeum Bitwy stalingradzkiej.
Stacja ozdobiona jest marmurem i czerwonym granitem. Posadzkę peronu tworzą płytki ułożone w geometryczny wzór. Południową ścianę udekorowano witrażem zwieńczonym wizerunkiem sierpa i młota.

</doc>
<doc id="4690965" url="https://pl.wikipedia.org/wiki?curid=4690965" title="Order Cywilny Alfonsa XII">
Order Cywilny Alfonsa XII

Order Cywilny Alfonsa XII (hiszp. "Orden Civil de Alfonso XII") – hiszpańskie odznaczenie cywilne ustanowione 23 maja 1902.
Nadawane było za zasługi osiągnięte w dziedzinie edukacji, nauki, kultury, nauczania i badań. Podzielony był na trzy kategorie-klasy: Krzyż Wieki ("Gran Cruz"), Komandor ("Encomienda") i Kawaler ("Caballero"). Jego nadań zaprzestano w 1931.
Dewizą orderu były słowa ALTIORA PETO (pol. "DĄŻĘ WYŻEJ").
Odznaczeni tym orderem od 1939 mogli wnioskować o włączenie ich do nowo utworzonego Orderu Alfonsa X Mądrego, przez który został on ostatecznie zastąpiony w 1988.
Odznaczeni.
Z Polaków odznaczeni byli m.in. Artur Rubinstein i Maria Skłodowska-Curie, która w 1919 otrzymała jego Krzyż Wieki.

</doc>
<doc id="4690968" url="https://pl.wikipedia.org/wiki?curid=4690968" title="StepStone">
StepStone

StepStone – portal rekrutacyjny należący do koncernu Axel Springer SE. Oferta portalu skierowana jest do firm szukających do pracy specjalistów oraz kadry kierowniczej. Oprócz ogłoszeń o pracę publikuje również raporty na temat rynku pracy.
Grupa StepStone prowadzi swoją działalność na kilkudziesięciu rynkach Europy i świata. Strony internetowe z ofertami pracy to specjalność firmy – poza marką StepStone, do grupy należą także Totaljobs, Turijobs, Jobsite, The Network, Universum i inne.
StepStone to jeden z liderów rynku e-rekrutacji, istnieje od 1996 roku. Posiada ponad 10 marek, które notują łącznie 60 mln wizyt w 24 krajach. StepStone jest spółką należącą do Axel Springer Digital Classifieds GmbH.
StepStone w Polsce.
Siedziba StepStone.pl znajduje się w Warszawie. Portal działa w Polsce od marca 2019 roku.
Spółka wspiera Kodeks Dobrych Praktyk „Równa Firma” przygotowany przez magazyn „Forbes Women Polska”.

</doc>
<doc id="4690970" url="https://pl.wikipedia.org/wiki?curid=4690970" title="Rajd Dakar 2020">
Rajd Dakar 2020

Rajd Dakar 2020 – 42. edycja Rajdu Dakar. Była to pierwsza edycja, która odbyła się w Arabii Saudyjskiej. Rozpoczęła się 5 stycznia w Dżuddzie, a zakończyła się po 12 etapach 17 stycznia w Al-Qiddiya. Jej trasa liczyła 7855 km, z czego 5096 km to odcinki specjalne. Na siódmym etapie zginął portugalski motocyklista Paulo Gonçalves. Zawodnik przewrócił się na 276 km i mimo reanimacji zmarł. Miał 40 lat. Na 11. odcinku specjalnym wypadek miał holenderski motocyklista Edwin Straver. Zawodnik przewrócił się przy prędkości około 50 km/h i doznał złamania kręgu szyjnego. Dzięki reanimacji po 10 minutach udało się przywrócić funkcje życiowe. Straver w stanie krytycznym trafił od szpitala w Rijadzie, a następnie został przetransportowany do Holandii. Ze względu na rozległe auszkodzenia mózgu, 24 stycznia rodzina zadecydowała o odłączeniu go od aparatury podtrzymującej życie.

</doc>
<doc id="4690972" url="https://pl.wikipedia.org/wiki?curid=4690972" title="Franz Böckli">
Franz Böckli

Franz Böckli (ur. 15 marca 1858, zm. 14 lutego 1937) – szwajcarski strzelec sportowy, mistrz olimpijski i mistrz świata. 
Uczestnik Letnich Igrzysk Olimpijskich 1900. Wystartował w pięciu konkurencjach, zdobywając złoto w jednej z nich – był to drużynowy konkurs strzelania z karabinu dowolnego z trzech postaw z 300 metrów. Najlepszym indywidualnym wynikiem Böckliego było piąte miejsce w karabinie dowolnym stojąc z 300 metrów. Igrzyska w Paryżu były również turniejem o mistrzostwo świata, więc Böckli został automatycznie mistrzem świata.
Poza turniejem w Paryżu, zdobył medale mistrzostw świata tylko w jednej edycji tych zawodów. Na mistrzostwach świata w Loosduinen (1899) wywalczył dwa złote (karabin dowolny stojąc, 300 m; karabin dowolny, trzy postawy, 300 m, drużynowo) i jeden brązowy medal (karabin dowolny, trzy postawy, 300 m). 

</doc>
<doc id="4690973" url="https://pl.wikipedia.org/wiki?curid=4690973" title="Van Hool Altano">
Van Hool Altano

Van Hool Altano – rodzina podwyższonych wysokopokładowych autokarów turystycznych produkowana od 1995 roku przez belgijskie przedsiębiorstwo Van Hool w Lier.
Historia.
Premiera autokaru turystycznego Van Hool T 816 Altano miała miejsce w 1995 r. Pierwotnie była to wersja dwuosiowa produkowana jako pojazd o podwyższonym standardzie wyposażenia. Wraz z wprowadzeniem na rynek nowej generacji autokarów Van Hool, zaprezentowano model Altano w nowej odsłonie, tym razem w wersji trzyosiowej. Niemniej, model T 816 był produkowany do 2001 r. W ramach serii T9 model Altano dostępny był w konfiguracjach trzyosiowych T 917 i T 918 o długościach odpowiednio 13 i 14 m. Obok modelu Astron oraz Astronef, seria Altano jest najbardziej komfortową serią autokarów jednopokładowych w ofercie producenta. W 2009 r. powiększono gamę autokarów Altano o model 15-metrowy T 919. Ponadto w ofercie znalazły się dwa modele z przedłużonym zwisem przednim, który umożliwia przewóz na dolnym pokładzie osoby na wózku inwalidzkim. Oznaczono je TD 920 i TD 921. Van Hool TD 921 Altano, wraz z modelami Neoplan Cityliner, Barbi Maestro HDH, ADL Plaxton Elite oraz Mercedes-Benz Travego, brał udział w konkursie o tytuł Autokar Roku 2010. Ostatecznym zwycięzcą okazał się jednak produkt produkcji Mercedes-Benz.
W 2011 r. miała miejsce premiera nowej serii autokarów producenta – TX, która początkowo zadebiutowała jako model Astromega. Zmiany stylistyczne oraz częściowo także konstrukcyjne, objęły także serię Altano i zaowocowały modelami TX 17, TX 18, TX 19, TDX 20 i TDX 21.
W Polsce eksploatowane autokary Van Hool Altano są to głównie pojazdy zakupione w liczbie 52 sztuk w 2011 r. przez przewoźnika Souter Holdings Poland, które wykorzystywane były do obsługi tras pod marką PolskiBus.com, a od 2018 r. jako Flixbus. Oprócz tego pojedyncze sztuki nowych autokarów Altano posiada BP „Funclub” z Poznania, natomiast pozostałe egzemplarze to pojazdy używane pochodzące z Europy Zachodniej.
Konstrukcja.
Seria autokarów Van Hool Altano obejmuje 5 trzyosiowych modeli: TX 17, TX 18, TX 19, TDX 20 oraz TDX 21. Główną cechą wyróżniającą model Altano jest wysoko umieszczony, w stosunku do konkurencyjnych modeli, poziom górnego pokładu (stąd nazwa modelu z greckiego "altus" – wysoki). Pozwala to na przeniesienie kabiny kierowcy, miejsca dla pilota, a w przypadku modeli TDX także jednego rzędu siedzeń i miejsca dla osoby niepełnosprawnej, na niewielki dolny pokład, znajdujący się na przednim zwisie. W ten sposób cały górny pokład jest wykorzystany jako przestrzeń pasażerska, także na przednim zwisie, co pozwala ulokować w pojeździe o jeden lub dwa rzędy miejsc siedzących więcej, przy takich samych odstępach między siedzeniami. Ponadto, zaletą takiego rozwiązania jest duża przestrzeń bagażowa pod pokładem, do 17,42 m³ w modelu TX 19. 
Jednostkę napędową w pojazdach Altano serii TX stanowią silniki DAF MX 13 spełniające normę emisji spalin Euro 6 zblokowane ze skrzynią biegów ZF Traxon lub (opcjonalnie) Allison T525. Ponadto oferowane są autokary Altano produkowane na bazie podwozi Scania z układem napędowym szwedzkiego producenta. Pojazdy w tej konfiguracji trafiają głównie na rynek niemiecki. Wg danych na 2011 r., średnie spalanie pustego autokaru T 921 Altano na trasie to ok. 24–25 l/100 km.
Wejście na pokład możliwe jest za pomocą dwóch par drzwi – przednich jedno- lub (w modelach TDX) dwuskrzydłowych na dolny pokład oraz środkowych jednoskrzydłowych bezpośrednio na pokład górny. W zależności od długości pojazdu i konfiguracji wnętrza, na górnym pokładzie może znaleźć się do 67 miejsc pasażerskich, a na dolnym w wersjach TDX dodatkowo rząd 3 siedzeń.

</doc>
<doc id="4690975" url="https://pl.wikipedia.org/wiki?curid=4690975" title="Taylor Jenkins">
Taylor Jenkins

 
Taylor Jenkins (ur. 12 września 1984 w Arlington) – amerykański trener koszykarski, obecnie trener Memphis Grizzlies.

</doc>
<doc id="4690981" url="https://pl.wikipedia.org/wiki?curid=4690981" title="Binder">
Binder

Binder albo spłaszczak – rodzaj bielizny wykonanej z obcisłych materiałów, służącej do spłaszczania (bindowania) piersi. Specjalnie skonstruowane bindery są często robione ze spandeksu lub innego włókna syntetycznego, ale do bindowania używane są czasem też pasy tkaniny, taśmy kinezjologiczne, bandaże i koszule założone warstwowo od ciasnych do luźnych. Bindowanie jest powszechne wśród transpłciowych mężczyzn, ale jest również stosowane przez androgynicznych i niebinarnych ludzi, a także crossdresserów i cosplayerów. Kobiety mogą również nosić bindery jako alternatywę dla staników.
Motywacja.
Istnieje wiele powodów, dla których ludzie noszą bindery:
Mężczyźni transpłciowi, osoby z dysforią płciową, a także kobiety, które rozwinęły większe piersi w wyniku hormonalnej terapii zastępczej lub operacji powiększania piersi, mogą mieć motywację do spłaszczania piersi. Mężczyźni transpłciowi oraz osoby o innych tożsamościach płciowych (zazwyczaj prezentujący się jak mężczyźni) mogą nosić binder jako alternatywę lub czekając na mastektomię w celu osiągnięcia męskiego wyglądu. Mężczyźni mogą również mieć potrzebę spłaszczania, jeśli cierpią na ginekomastię, jako środek do kontrolowania wyglądu zamiast zabiegu lub przed zabiegiem.
Komplikacje.
Aby zminimalizować komplikacje, często zaleca się, aby binder (lub inna rzecz służąca do spłaszczania) zawsze był tak luźny, jak to jest praktyczne i nie powinien być noszony dłużej niż 8 godzin. Noszenie bindera przez dłuższy czas może prowadzić do wysypki lub infekcji drożdżakowych pod piersiami, bólu pleców lub klatki piersiowej, duszności, przegrzania lub złamania żeber.
Niebezpieczne bindowanie może prowadzić do trwałego odkształcenia piersi, blizn i zwężenia płuc a długotrwałe stosowanie może niekorzystnie wpłynąć na wynik przyszłej mastektomii.
W jednym badaniu 97,2% ankietowanych miało jakiś problem zdrowotny spowodowany z bindowaniem. Mimo to wielu nie chce szukać pomocy medycznej ze względu na przekonanie o braku wiedzy ze strony pracowników służby zdrowia i kontynuują swoje zachowanie, ponieważ uważają, że korzyści przewyższają ryzyko. W przypadku problemów zdrowotnych szukają pomocy u pracowników służby zdrowia, których uważają za przyjaznych dla osób trans i którzy nie piętnują spłaszczania się.

</doc>
<doc id="4690983" url="https://pl.wikipedia.org/wiki?curid=4690983" title="Budynek gimnazjum żeńskiego Julii von Heyking">
Budynek gimnazjum żeńskiego Julii von Heyking

Budynek gimnazjum żeńskiego baronowej Julii von Heyking – zabytek architektury Kiszyniowa, wpisany do rejestru zabytków architektury Mołdawii o znaczeniu narodowym. Budynek położony jest przy ul. Alexei Mateevici 85. Po 1945 r. był siedzibą Rady Komisarzy Ludowych Mołdawskiej SRR. W 2020 r. całkowicie zrujnowana budowla należała do ambasady Niemiec w Mołdawii.
Historia.
Budynek został wzniesiony w 1885 r. lub na początku lat 90. XIX w. z przeznaczeniem na rezydencję adwokata i polityka Wiktora Szmitowa. W 1914 r., siedem lat po śmierci pierwszego właściciela, stał się siedzibą gimnazjum żeńskiego ufundowanego przez baronową Julię von Heyking. Założona przez von Heyking w 1893 r. szkoła dla dziewcząt i chłopców oraz żeńskie progimnazjum wcześniej funkcjonowały przy ul. Mieszczanskiej (ob. Sfatul Tarii). W 1914 r., rok po nadaniu szkole statusu prywatnego gimnazjum, fundatorka wynajęła willę Szmitowa na potrzeby szkoły od wdowy po Szmitowie, swojej rodzonej siostry. 
W 1919 r., rok po tym, gdy Kiszyniów razem z całą Besarabią znalazł się w granicach państwa rumuńskiego, prywatne gimnazjum Julii von Heyking straciło prawo do państwowej subwencji. Odtąd głównym źródłem utrzymania szkoły stała się emerytura męża baronowej, Aleksandra von Heykinga, uczestnika wojny rosyjsko-tureckiej 1877-1878. Małżonkowie zainwestowali w rozwój szkoły niemal cały majątek, sami zaś mieszkali w dużo skromniejszym domu przy ul. Gogola (ob. Banulescu-Bodoni). W związku z coraz mniejszą liczbą uczennic chętnych pobierać naukę w języku rosyjskim baronowa von Heyking w 1927 r. otworzyła w gimnazjum klasy rumuńskie, które od 1929 r. otrzymywały państwową dotację. Szkoła funkcjonowała jeszcze do 1931 r., następnie została zlikwidowana, a w budynku otwarto publiczne rumuńskie liceum im. Alecu Donici'a, zaś w końcu lat 30. XX wieku liceum o profilu przemysłowym. Po II wojnie światowej budynek najpierw przeznaczono na siedzibę Rady Komisarzy Ludowych Mołdawskiej SRR, a następnie na szkołę średnią nr 5. Pod koniec lat 90. był już opuszczony. 
W 2009 r. zrujnowany budynek został specjalną decyzją parlamentu Mołdawii sprzedany ambasadzie Niemiec w Mołdawii za kwotę 1,5 mln euro, z przeznaczeniem na nową siedzibę ambasady. Jednak w 2019 r. obiekt nadal pozostawał w niemal całkowitej ruinie, a jego odbudowa i adaptacja pozostawała kwestią planów, chociaż strona niemiecka zastrzegała, że przy budowie nowej siedziby na posesji zamierza odtworzyć wygląd zewnętrzny dawnej szkoły.
Architektura.
Dwupiętrowy budynek został wzniesiony w stylu eklektycznym z wyraźnymi akcentami neoklasycystycznymi. Symetrycznie rozplanowana elewacja główna obiektu zdominowana jest przez portyk z czterema kolumnami doryckimi oraz schody, prowadzące do wejścia głównego. Kolumny podtrzymują balkon, który w czasie szkolnych uroczystości pełnił funkcje trybuny; balkon łączył się z salą galową z trzema obszernymi, zamkniętymi półkoliście oknami. Budynek oddalony jest nieco od ulicy, rozciąga się przed nim niewielki placyk. Obiekt wzniesiony jest na planie wieloboku z wewnętrznym dziedzińcem. Obiekt zdobiony jest lizenami, obramowaniami okien i fryzem. Okna sal lekcyjnych, położonych na piętrze, wychodziły na ulicę, okna korytarza - na dziedziniec.

</doc>
<doc id="4690985" url="https://pl.wikipedia.org/wiki?curid=4690985" title="HMS Swiftsure">
HMS Swiftsure

HMS „Swiftsure” – nazwa noszona przez dziesięć okrętów angielskiej, a następnie brytyjskiej Royal Navy, będąca zbitką wyrazów "swift" (zwinny) i "sure" (pewny):

</doc>
<doc id="4690987" url="https://pl.wikipedia.org/wiki?curid=4690987" title="Spłaszczak">
Spłaszczak



</doc>
<doc id="4690995" url="https://pl.wikipedia.org/wiki?curid=4690995" title="Justyna Suchecka">
Justyna Suchecka

Justyna Suchecka-Jadczak (ur. 17 października 1987 w Kostrzynie nad Odrą) – polska dziennikarka specjalizująca się w tematyce edukacyjnej, instruktorka tańca i pisarka.
Życiorys.
Współpracowała z „Wiadomościami Witnickimi”. Jest absolwentką II Liceum Ogólnokształcącego im. Marii Skłodowskiej-Curie w Gorzowie Wielkopolskim. Ukończyła publicystykę ekonomiczną i PR oraz politykę społeczną – finanse i zarządzanie usługami społecznymi na Akademii Ekonomicznej w Poznaniu.
W 2007 odbywała praktyki w „Gazecie Wyborczej”. Rok później dołączyła do redakcji poznańskiej. W maju 2013 przeniosła się do Warszawy. Dołączyła do działu krajowego, zajmując się przede wszystkim tematyką edukacji. Pisze też do wydawanego przez Agorę dwumiesięcznika „Książki. Magazyn do czytania”. Wraz z Natalią Szostak prowadzi na YouTube kanał na temat książek „Krótka przerwa”. W październiku 2019 dołączyła do TVN24.pl. Pozostaje w luźnej współpracy z Agorą. W czasie pandemii i związanego z nią zdalnego nauczania na antenie telewizji Metro prowadziła program „Jak się uczyć”, a przed rozpoczęciem roku szkolnego 2020/2021 występowała w roli ekspertki w programie „Koronawirus Raport. Szkoła” na antenie TVN24.
Przeprowadzony przez Suchecką wywiad z Mirosławą Kątną i jej synem Rafałem znalazł się w 2020 w książce „Smaki dzieciństwa”.
Suchecka zajmuje się także tańcem. Zdobyła mistrzostwo województwa lubuskiego w tańcach standardowych oraz latynoamerykańskich. Była instruktorką w Klubie Tańca Sportowego „Bolero” przy Miejskim Domu Kultury w Witnicy. Prowadziła kursy także podczas studiów w Poznaniu i po przeprowadzce do Warszawy m.in. w studio „Tańcz Warszawo”.
W czerwcu 2021 wyszła za mąż za dziennikarza Szymona Jadczaka. W grudniu 2020 zostali pierwszą parą, która w jednym roku zdobyła dwie różne nagrody w konkursie Grand Press.

</doc>
<doc id="4690996" url="https://pl.wikipedia.org/wiki?curid=4690996" title="Ctenomys erikacuellarae">
Ctenomys erikacuellarae

Ctenomys erikacuellarae – endemiczny gatunek gryzonia z rodziny tukotukowatych (Ctenomyidae). Występuje w południowo-centralnej Boliwii i we wschodniej części Andów w departamentach Santa Cruz i Chuquisaca. Występuje na wysokości 800–1800 m n.p.m.
Budowa ciała.
"Ctenomys erikacuellarae", podobnie jak inne gatunki tukotuko charakteryzuje mocna budowa ciała, małe oczy (ale jak na zwierzęta podziemne stosunkowo duże) ulokowane w górnej części czaszki. Tułów ma kształt cylindryczny. Uszy są małe. Ogon gruby i stosunkowo krótki. Łapy, wyposażone w mocne pazury, są przystosowane do kopania tuneli. Długie siekacze i mocne pazury stanowią dla wszystkich tukotuko podstawę adaptacyjną do życia pod ziemią. Są niezbędne do drążenia tuneli. "Ctenomys" używają do prac ziemnych siekaczy. Drążą z zamkniętymi pyszczkami. W zakresie kształtu czaszki u tukotuko występuje duża zmienność międzygatunkowa.
"Ctenomys erikacuellarae" jest gryzoniem o średniej wielkości. Jego futro jest gęste, delikatne i miękkie. W części grzbietowej wybarwiony na 
kolor ochrowopomarańczowy, górna powierzchnia głowy i kufy są czarnobrązowe, w środkowej części grzbietu biegnie pas czarnych włosów. Część brzuszna jest wybarwiona na odcienie brązu: szarobrązowy do jasnobrązowego, a w pachwinach sierść jest jasna lub biała. Siekacze wybarwione na pomarańczowo.
Kariotyp.
Garnitur chromosomowy tego zwierzęcia tworzą 24 pary (2n=48) chromosomów (FN=40).
Tryb życia.
"C. erikacuellarae", jak wszystkie tukotuko, wiodą podziemny tryb życia. Pod ziemią żyją, rozmnażają się, jedzą i tam umierają. Jak zdecydowana większość tukotuko wiedzie samotniczy tryb życia. Jeden system tuneli należy do jednego zwierzęcia. Młode tukotuko osiągają dojrzałość płciową po około 6–8 miesiącach życia. Ciąża trwa około 100 dni.
Rozmieszczenie geograficzne.
Występuje (w trzech lokalizacjach) w południowo-centralnej Boliwii i we wschodniej części Andów w departamentach Santa Cruz i Chuquisaca. Występuje na wysokości 800–1800 m n.p.m.
Ekologia.
"Ctenomys erikacuellarae" podobnie jak pozostałe gatunki z rodzaju "Ctenomys" są roślinożercami. Tukotuko żywią się trawami i ziołami oraz ich nasionami. Najchętniej zbierają rośliny w bezpośrednim sąsiedztwie wylotu nory. Zdobyte pożywienie zjadają na miejscu lub wciągają do nory. Takie zachowanie pozwala na minimalizowanie ryzyka padnięcia ofiarą drapieżników. 
Zwierzęta z rodzaju "Ctenomys" wchodzą w skład diety pójdźki ziemnej, uszatki błotnej, grizona mniejszego, majkonga krabożernego, żararaka urutu i myszołowca towarzyskiego. Tukotuko są traktowane jako szkodniki upraw. Chętnie zjadają uprawiany przez lokalną ludność maniok jadalny.
Siedlisko.
Poszczególne gatunki tukotuko zasiedlają izolowane, stosunkowo niewielkie obszary. Zwierzęta budują tunele na głębokości 31–44 cm. Tunel ma szerokość od 5,5 cm do 9,3 przy wysokości 6 do 11 cm. Korytarz osiąga długość do 5 m. Wyjścia z nory są zwykle zamknięte. Komora gniazdowa jest lokowana na końcu korytarza. 
Komunikacja.
Nazwa zwierząt "tuko-tuko" jest onomatopeją odwzorowującą ich wokalizację. Samce dwukrotnie częściej używają dźwięku w komunikacji niż samice. 

</doc>
<doc id="4690998" url="https://pl.wikipedia.org/wiki?curid=4690998" title="Jacek Milewski (ur. 1965)">
Jacek Milewski (ur. 1965)

Jacek Milewski (ur. 14 października 1965 w Warszawie) – polski samorządowiec i przedsiębiorca, w latach 2003–2019 wiceprezydent, od 2020 prezydent Nowej Soli.
Życiorys.
Wychowywał się w Nowej Soli, gdzie ukończył liceum ogólnokształcące. W 1990 został absolwentem studiów o specjalności budowa dróg i mostów na Wydziale Budownictwa Lądowego Politechniki Wrocławskiej. Następnie do 2002 prowadził własną działalność gospodarczą.
Od 1 stycznia 2003 do 11 października 2019 zajmował stanowisko wiceprezydenta Nowej Soli jako zastępca Wadima Tyszkiewicza. Zainicjował m.in. powołanie Związku Międzygminnego Eko-Przyszłość. W 2014 uzyskał z komitetu prezydenta mandat radnego powiatu nowosolskiego (nie objął go wobec niepołączalności funkcji). W październiku 2019 został dyrektorem generalnym urzędu miejskiego. Wystartował w przedterminowych wyborach na prezydenta Nowej Soli przeprowadzonych 5 stycznia 2020 jako bezpartyjny kandydat z ramienia Komitetu Wyborczego Wyborców „Wadim Tyszkiewicz”. Uzyskał 8079 głosów (76,75% poparcia), wygrywając w pierwszej turze.

</doc>
<doc id="4690999" url="https://pl.wikipedia.org/wiki?curid=4690999" title="Zacisze (Zielona Góra)">
Zacisze (Zielona Góra)

Osiedle Zacisze – osiedle mieszkaniowe miasta Zielona Góra, zlokalizowane w zachodniej części miasta, tuż pod linią kolejową nr 370.
Położenie.
Zacisze znajduje się w zachodniej części Zielonej Góry między osiedlami: Malarzy, Leśnym oraz Przyjaźni.
Transport.
Transport drogowy.
Zacisze jest położone niedaleko drogi wojewódzkiej DW282 oraz drogi krajowej DK32, która (będąc również obwodnicą Zielonej Góry) prowadzi do drogi ekspresowej S3.
Transport kolejowy.
Tuż nad Zaciszem przebieg linia kolejowa nr 370, na trasie Zielona Góra – Żary. Ma tutaj powstać stacja kolejowa Zielona Góra Zacisze.
Transport publiczny.
Przez osiedle przejeżdżają autobusy Miejskiego Zakładu Komunikacji w Zielonej Górze. Do Zacisza można dojechać ośmioma liniami dziennymi, z czego tylko trzy linie wjeżdżają w głąb osiedla (linie nr 17, 25 oraz 37), zaś pozostałe linie mają trasę na granicznych ulicach osiedla (linie nr 10 oraz 39 przejeżdżają po ulicy Zacisze, a linie nr 7, 11 oraz 21 po alei Wojska Polskiego).

</doc>
<doc id="4691001" url="https://pl.wikipedia.org/wiki?curid=4691001" title="Dimitrana Iwanowa">
Dimitrana Iwanowa

Dimitrana Iwanowa właśc. Dimitrana Petrowa, bułg. Димитрана Иванова (ur. 2 stycznia 1881 w Ruse, zm. 29 maja 1960 w Sofii) – bułgarska dziennikarka, nauczycielka i działaczka feministyczna.
Życiorys.
Była jednym z trójki dzieci kupca Petyra i Stanki. W 1896 ukończyła szkołę dla dziewcząt w Ruse, a następnie podjęła studia filozoficzne na uniwersytecie w Zurychu. Z powodu problemów rodzinnych w 1900 przerwała studia i powróciła do Bułgarii. Pracowała jako nauczycielka w Popowie, Szumenie, Plewnie i w Wielkim Tyrnowie, by w 1906 powrócić do rodzinnego Ruse. W czasie wojen bałkańskich pracowała w szpitalu jako pielęgniarka. W 1914 poślubiła przedsiębiorcę Donczo Iwanowa, przyjmując jego nazwisko. W latach 1914-1916 uczyła w szkole w Ruse, a następnie przeniosła się wraz z rodziną do Sofii.
Od roku 1905 pisała artykuły do pism "Uczitelska probuda" i "Żenski głas", omawiając kwestię wykonywania zawodu nauczycielskiego przez kobiety. Od roku 1908 działała w ruchu kobiecym, początkowo w organizacji Dobrodieteł w Ruse. W 1911 reprezentowała Ruse na kongresie Bułgarskiego Związku Kobiet. Na kongresie została wybrana do komitetu, który miał zająć się kwestią przyznania kobietom praw wyborczych. W latach 1929-1931 kierowała miesięcznikiem "Żenata", pisząc o statusie prawnym kobiet w Bułgarii. W latach 20. XX w. reprezentowała bułgarski ruch kobiecy na forum międzynarodowym - brała udział w obradach Międzynarodowej Rady Kobiet i Międzynarodowego Stowarzyszenia Kobiet Sufrażystek (w latach 1935-1939 należała do władz Stowarzyszenia).
Po przejęciu władzy przez komunistów została aresztowana (28 września 1944) i spędziła cztery miesiące w więzieniu. Oskarżano ją o działalność profaszystowską, którą miała prowadzić jako działaczka Bułgarskiego Związku Kobiet. Została też pozbawiona prawa wykonywania zawodu i usunięta ze Związku Dziennikarzy Bułgarskich, do którego należała od 1922. Prawa członkowskie przywrócono jej dopiero w 1959, kilka miesięcy przed śmiercią.
Życie prywatne.
W 1914 poślubiła przedsiębiorcę Donczo Iwanowa (1877-1961), z którym miała troje dzieci.

</doc>
<doc id="4691002" url="https://pl.wikipedia.org/wiki?curid=4691002" title="Elżbieta Majewska">
Elżbieta Majewska

Elżbieta Małgorzata Majewska-Hernandez (ur. 1952 w Chorzowie) – polska aktorka, plastyczka, działaczka Studenckiego Komitetu Solidarności w Krakowie.
Życiorys.
Absolwentka filologii polskiej na Uniwersytecie Jagiellońskim. 15 maja 1977 podpisała deklarację założycielską Studenckiego Komitetu Solidarności. Przyjaźniła się z działaczami SKS-u, m. in z Bronisławem Wildsteinem, Lilianą Sonik i Bogusławem Sonikiem.
W latach 1978–1981 aktorka Ośrodka Praktyk Teatralnych ,Gardzienice". Zimą 1980/1981 wspólnie z Wandą Wróbel, Piotrem Borowskim i pochodzącym z Chile, reżyserem Sergio Hernandezem brała udział w ,Wyprawie zimowej" na Białostocczyźnie. W 1981 wyjechała z Polski. Od 1985 mieszka w Chile. 
Jej prace plastyczne wystawiane są w galeriach Polski i Chile. 

</doc>
<doc id="4691004" url="https://pl.wikipedia.org/wiki?curid=4691004" title="Komisja Wojskowa">
Komisja Wojskowa



</doc>
<doc id="4691006" url="https://pl.wikipedia.org/wiki?curid=4691006" title="E-call">
E-call



</doc>
<doc id="4691012" url="https://pl.wikipedia.org/wiki?curid=4691012" title="Porfiriusz (Skikos)">
Porfiriusz (Skikos)

Porfiriusz, imię świeckie Konstandinos Skikos (ur. 1940 w Inachos) – grecki duchowny prawosławny w jurysdykcji Patriarchatu Aleksandryjskiego, od 2004 tytularny metropolita tebański.
Życiorys.
W 1966 został wyświęcony na diakona. Święcenia kapłańskie przyjął w 1969, a rok później uzyskał godność archimandryty. W latach 1985–1990 był przełożonym monasteru św. Jerzego w Kairze. Chirotonię biskupią otrzymał 17 czerwca 1990, z tytułem biskupa Babilonu. 23 września 1997 został ordynariuszem eparchii Bukoby. 23 listopada 1999 zrezygnował z pełnionego urzędu. 14 marca 2003 został mianowany biskupem tytularnym Syene, a 27 października 2004 metropolitą tebańskim.

</doc>
<doc id="4691018" url="https://pl.wikipedia.org/wiki?curid=4691018" title="Łempiccy">
Łempiccy



</doc>
<doc id="4691019" url="https://pl.wikipedia.org/wiki?curid=4691019" title="Arlene Foster">
Arlene Foster

Arlene Foster (ur. 3 lipca 1970 w Enniskillen) – północnoirlandzka polityk. Od 2015 liderka Demokratycznej Partii Unionistycznej.

</doc>
<doc id="4691021" url="https://pl.wikipedia.org/wiki?curid=4691021" title="Propozycja wartości">
Propozycja wartości

Propozycja wartości (ang. "value proposition") – zestaw korzyści zaspokajający potrzeby klientów za sprawą oferty, którą stanowić może kombinacja towarów, usług, informacji i doznań. Nabywca wybiera ofertę o największej dla siebie postrzeganej wartości, będącej sumą namacalnych i nienamacalnych korzyści i kosztów. Wartość, pojęcie o podstawowym znaczeniu dla marketingu stanowi kombinacja jakości, obsługi i ceny, zwaną również "konsumencką triadą wartości". Z punktu widzenia klienta wartość oferty rośnie wraz z jakością i poziomem obsługi, spada zaś przy wzroście ceny.&lt;br&gt;

</doc>
<doc id="4691022" url="https://pl.wikipedia.org/wiki?curid=4691022" title="Anna Stupnicka-Bando">
Anna Stupnicka-Bando

Anna Stupnicka-Bando, właściwie Anna Bożenna Bando, ps. „Anka” (ur. 23 lutego 1929 w Końskich) – polska lekarka, od 2014 prezeska Polskiego Towarzystwa Sprawiedliwych wśród Narodów Świata.
Życiorys.
Ojciec Anny Stupnickiej-Bando przed wojną był starostą w Końskich. Matka, Janina Stupnicka z d. Wójcik, pracowała jako nauczycielka. Po rozstaniu z mężem pracowała w administracji wojskowej. Przed wojną Anna Stupnicka mieszkała wraz z matką i babką na ul. Mickiewicza 25 na warszawskim Żoliborzu, uczęszczała do szkoły Sióstr Zmartwychwstanek.
We wrześniu 1939 rodzina została ewakuowana z Warszawy. Po dotarciu do granicy rumuńskiej Janina pod wpływem matki zdecydowała się wrócić do okupowanej stolicy. Zajmowała się tam prowadzeniem ksiąg meldunkowych i administracji budynków. Dzięki przepustce pozwalającej poruszać się po getcie, zimą 1941 wraz z Anną wyprowadziła stamtąd żydowską dziewczynkę – Lilianę Alter, córkę działacza Bundu, Hilarego; matka Liliany zginęła w czasie wojny. Do wybuchu powstania warszawskiego Liliana, przedstawiająca się jako Krysia Wójcik, ukrywała się u Stupnickich. Dziewczynki brały udział w tajnym nauczaniu. Do mieszkania na Żoliborzu przychodzili także inni ukrywający się Żydzi: Ryszard Grynberg i Mikołaj Borenstein. Borensteinowi Janina pomogła załatwić kenkartę i pracę w sąsiednim budynku. Po wybuch powstania kobiety przebywały w piwnicach domu. Anna Stupnicka jako sanitariuszka organizowała punkt medyczny Obwodu II „Żywiciel” Armii Krajowej. Po powstaniu kobiety trafiły do obozu przejściowego w Pruszkowie.
Stamtąd zostały skierowane przez Niemców do Krakowa. Podczas wywózki udało się zbiec. Wczesną wiosną 1945 przyjechały do Warszawy. Bezpośrednio po wojnie Stupnickie przeprowadziły się do Gdańska. Anna działała w Towarzystwie Przyjaciół Żołnierza. Wróciły do Warszawy. W 1954 spłonął ich domek w Międzylesiu. Anna rozpoczęła studia na Akademii Medycznej w Warszawie. Po pewnym czasie przerwała, by pomagać chorej matce. Dorabiała, prowadząc kiosk ruchu. Mieszkały u sąsiadki. Anna Stupnicka następnie wyszła za mąż za inżyniera, pracownika Instytutu Elektrotechniki w Międzylesiu. Ukończyła studia, zyskując specjalizację z neurologii. Zawodowo przez całe życie związana z Centralnym Szpitalem Kolejowym. Prowadziła także przychodnię neurologiczną.
Udzielała się w kole kombatantów „Wawer”, będąc przez pewien czas członkinią zarządu. Prowadziła gabinet dla kombatantów. W Polskim Towarzystwie Sprawiedliwych wśród Narodów Świata początkowo była w zarządzie, a w 2014 została jego prezeską. Jako przedstawicielka Sprawiedliwych w 2009 brała udział w wizycie w Stanach Zjednoczonych, podczas której spotkała się m.in. z prezydentem Barackiem Obamą.
Cała trójka Żydów przeżyła wojnę. Anna Stupnicka utrzymywała kontakt z Grynbergiem do lat 70. Liliana Alter (po mężu Ridler) po wojnie wyjechała do cioci we Francji; w 1989 odnowiła kontakt z Anną, kobiety spotkały się w Paryżu.
W 1983 Anna Stupnicka-Bando wraz z matką zostały odznaczone medalami Sprawiedliwych wśród Narodów Świata. W 2008 otrzymała Krzyż Komandorski Orderu Odrodzenia Polski, a w 2017 Medal „Pro Patria”. W 2019, z okazji 90. rocznicy urodzin, życzenia przekazał jej prezydent Andrzej Duda.

</doc>
<doc id="4691023" url="https://pl.wikipedia.org/wiki?curid=4691023" title="Anna Stupnicka Bando">
Anna Stupnicka Bando



</doc>
<doc id="4691024" url="https://pl.wikipedia.org/wiki?curid=4691024" title="Universität Salzburg">
Universität Salzburg



</doc>
<doc id="4691026" url="https://pl.wikipedia.org/wiki?curid=4691026" title="Narciarski bieg na orientację na Zimowych Światowych Wojskowych Igrzyskach Sportowych 2010 – indywidualnie kobiet">
Narciarski bieg na orientację na Zimowych Światowych Wojskowych Igrzyskach Sportowych 2010 – indywidualnie kobiet

Narciarski bieg na orientację indywidualnie kobiet na 1. Zimowych Światowych Wojskowych Igrzyskach Sportowych – jedna z zimowych konkurencji rozgrywana podczas igrzysk wojskowych w ramach biegu na orientację, która odbyła się w dniu 23 marca 2010 w miejscowości Cogne położonej na terenie parku Gran Paradiso w regionie Dolina Aosty we Włoszech. 
Bieg na orientację na dystansie 13 km "(3 km + 3 km+ 7 km)" wygrała aktualna mistrzyni świata Francuzka Christelle Gros.
Terminarz.
Konkurencja rozpoczęła się w dniu 23 marca o godzinie 9:00 "(czasu miejscowego)". Bieg na orientację kobiet odbywał się równolegle z narciarskim biegiem mężczyzn.

</doc>
<doc id="4691032" url="https://pl.wikipedia.org/wiki?curid=4691032" title="Perymetr (system komunikacyjny)">
Perymetr (system komunikacyjny)

Perymetr (, indeks GRAU "15E601") – uruchomiony w 1985 roku radziecki rezerwowy system komunikacyjny strategicznych wojsk rakietowych, zintegrowany z bojowym systemem zarządzania wojskami rakietowymi. System „Perymetr” składa się z rakiet dowodzenia służących do transmisji rozkazów bezpośrednio do wyrzutni strategicznych pocisków balistycznych (ICBM). Po otrzymaniu właściwego rozkazu przez jednostkę dowodzenia systemu „Perymetr”, nastąpić miał start rakiet dowodzenia, których zadaniem była radiowa transmisja rozkazu startu i kodów startowych do podziemnych silosów pocisków balistycznych trwająca przez czas od 20 do 50 minut. System miał zadziałać w przypadku, gdy wszystkie inne kanały łączności z wyrzutniami zostałyby zniszczone przez pierwsze uderzenie jądrowe przeciwnika.
W przypadku otrzymania rozkazów i kodów startowych z systemu „Perymetr”, pozostające w silosach pociski balistyczne miały zostać odpalone automatycznie bez jakiegokolwiek udziału personelu wyrzutni rakietowych oraz centrów dowodzenia pułków rakietowych. Rozkazy i kody startowe uzyskane z systemu „Perymetr” prawdopodobnie mogły przekazywać także stacje przekaźnikowe łączności ze strategicznymi okrętami podwodnymi oraz lotnictwem strategicznym.
Specyficzną cechą systemu „Perymetr” jest możliwość jego aktywacji zanim atak jądrowy przeciwnika został wykryty. W czasie projektowania systemu zakładano, że naczelny dowódca może wydać rozkaz aktywacji systemu po pierwszych oznakach rozpoczynającego się ataku nuklearnego. Zgodnie z oryginalnym – odrzuconym później – planem, w razie aktywacji zawczasu systemu „Perymetr” oraz przy braku rozkazu zatrzymania algorytmów w ściśle określonym czasie, start rakiet komunikacyjnych i wysłanie rozkazów oraz kodów startowych miało nastąpić automatycznie. Gwarantować to miało wykonanie jądrowego uderzenia odwetowego nawet w przypadku eliminacji najwyższego dowództwa, z możliwością anulowania ataku w razie stwierdzenia fałszywego alarmu.
Według dostępnych informacji, system „Perymetr” nigdy nie został uruchomiony w konfiguracji umożliwiającej automatyczny start rakiet dowodzenia. Wpływ na to miało uświadomienie sobie faktu, iż może nie powieść się próba zatrzymania raz uruchomionych algorytmów i praca systemu w trybie automatycznym może być potencjalnie niebezpieczna. Zrealizowano jednak strukturę systemu „Perymetr” jako rezerwowego kanału łączności, i rakiety komunikacyjne mogą zostać wystrzelone na rozkaz człowieka z centralnego dowództwa lub z jednego z rezerwowych centrów dowodzenia, w zgodzie ze standardowymi procedurami nuklearnego uderzenia odwetowego.
W grudniu 1990 roku wprowadzono do użytku zmodernizowaną wersję systemu, oznaczoną jako „Perymetr-RT”. Obecnie rakietami komunikacyjnymi systemu „Perymetr-RT” są zmodyfikowane pociski RT-2PM Topol (SS-25), wcześniej zaś rolę tę pełniły pociski RSD-10 Pionier oraz MR UR-100.
W krajach Europy Zachodniej oraz Stanach Zjednoczonych system znany jest też pod angielskim określeniem „Dead Hand” (dosłownie "martwa ręka").
Usiłowano również powiązać działanie rosyjskiej radiostacji UVB-76 z „Perymetrem”.

</doc>
<doc id="4691033" url="https://pl.wikipedia.org/wiki?curid=4691033" title="Narciarski bieg na orientację na Zimowych Światowych Wojskowych Igrzyskach Sportowych 2010 – drużynowo kobiet">
Narciarski bieg na orientację na Zimowych Światowych Wojskowych Igrzyskach Sportowych 2010 – drużynowo kobiet

Narciarski bieg na orientację drużynowo kobiet na 1. Zimowych Światowych Wojskowych Igrzyskach Sportowych – jedna z zimowych konkurencji rozgrywana podczas igrzysk wojskowych w ramach biegu na orientację, która odbyła się w dniu 23 marca 2010 w miejscowości Cogne położonej na terenie parku Gran Paradiso w regionie Dolina Aosty we Włoszech.
Terminarz.
Konkurencja rozpoczęła się w dniu 23 marca o godzinie 9:00 "(czasu miejscowego)". Bieg na orientację kobiet odbywał się równolegle z narciarskim biegiem mężczyzn.
Uczestniczki.
W narciarskim biegu drużynowym kobiet w na orientację, aby mogła uczestniczyć reprezentacja w zawodach musiała liczyć minimalnie 2 lecz nie więcej niż 3 zawodniczki. Bieg drużynowo kobiet wygrały Francuzki w skaldzie z aktualną mistrzynią świata Christelle Gros przed Rosjankami i Litwinkami. Startujące w zawodach pozostałe reprezentacje nie ukończyły biegu lub zostały z powodu pominięcia punktu kontrolnego zdyskwalifikowane.

</doc>
<doc id="4691039" url="https://pl.wikipedia.org/wiki?curid=4691039" title="Narciarski bieg na orientację na Zimowych Światowych Wojskowych Igrzyskach Sportowych 2010 – drużynowo mężczyzn">
Narciarski bieg na orientację na Zimowych Światowych Wojskowych Igrzyskach Sportowych 2010 – drużynowo mężczyzn

Narciarski bieg na orientację drużynowo mężczyzn na 1. Zimowych Światowych Wojskowych Igrzyskach Sportowych – jedna z zimowych konkurencji rozgrywana podczas igrzysk wojskowych w ramach biegu na orientację, która odbyła się w dniu 23 marca 2010 w miejscowości Cogne położonej na terenie parku Gran Paradiso w regionie Dolina Aosty we Włoszech.
Terminarz.
Konkurencja rozpoczęła się w dniu 23 marca o godzinie 9:00 "(czasu miejscowego)". Bieg na orientację mężczyzn odbywał się równolegle z narciarskim biegiem kobiet.
 
Uczestnicy.
W narciarskim biegu drużynowym mężczyzn w na orientację, aby mogła uczestniczyć reprezentacja w zawodach musiała liczyć minimalnie 2 lecz nie więcej niż 3 zawodników. Bieg drużynowo mężczyzn wygrali Rosjanie w skaldzie z aktualnym mistrzem świata Eduardem Chrennikowem przed Norwegami i Finami.

</doc>
<doc id="4691042" url="https://pl.wikipedia.org/wiki?curid=4691042" title="Martyna Rzętała">
Martyna Rzętała

Martyna Anna Rzętała – polska geograf, dr hab. nauk o Ziemi, profesor Uczelni Instytutu Nauk o Ziemi Wydziału Nauk Przyrodniczych Uniwersytetu Śląskiego w Katowicach.
Życiorys.
W 1996 uzyskała tytuł magistra za pracę pt. "Procesy brzegowe w obrębie zbiornika Dzierżno Duże" na Wydziale Nauk o Ziemi Uniwersytetu Śląskiego, 18 grudnia 2001 obroniła pracę doktorską "Procesy brzegowe i osady denne wybranych zbiorników wodnych w warunkach zróżnicowanej antropopresji (na przykładzie Wyżyny Śląskiej i jej obrzeży)", 22 listopada 2016 habilitowała się na podstawie dorobku naukowego i pracy zatytułowanej "Geoekologiczne znaczenie występowania wybranych metali i metaloidów w osadach dennych zbiorników wodnych w warunkach zróżnicowanej antropopresji".
Objęła funkcję adiunkta w Instytucie Nauk o Ziemi na Wydziale Nauk Przyrodniczych Uniwersytetu Śląskiego w Katowicach.

</doc>
<doc id="4691044" url="https://pl.wikipedia.org/wiki?curid=4691044" title="Nowe Kontrasty">
Nowe Kontrasty

Nowe Kontrasty – kwartalnik wydawany w latach 1994–2003 w Warszawie przez Zarząd Krajowy Stowarzyszenia Współpracy Polska-Wschód.
Pierwszy numer czasopisma ukazał się w styczniu 1994, ostatni (nr 111) 30 września 2003. Redaktorem naczelnym był Dionizy Sidorski.

</doc>
<doc id="4691047" url="https://pl.wikipedia.org/wiki?curid=4691047" title="Diabeł zwycięzca">
Diabeł zwycięzca

 Djabeł zwycięzca – zbiór opowiadań, napisany przez Wacława Kostka-Biernackiego, wydany w 1931 przez Dom Książki Polskiej.
Pierwsze wydanie książki „Djabeł zwycięzca”, będącej zbiorem opowiadań fantastyczno-publicystycznych, ukazało się w 1931 w Krakowie. Dodatkową popularność książka Kostka-Biernackiego, zyskała przez wielką antyreklamę jaką zrobiła jej prasa opozycyjna. Pismo PPS Robotnik cytowało jej fragmenty na swoich łamach, aby udowodnić, jakiemu "zwyrodnialcowi" marszałek Józef Piłsudski powierzył komendę w Brześciu.
Ze względu na negatywną ocenę kleru i zakonów, publikacja wywołała też wiele krytyki ze strony środowisk katolickich. Szczególnie ostro krytykowana była przez "Gazetę Tygodniową", w której między innymi napisano: "Jest ona pełna cynizmu czyli braku szacunku dla rzeczy powszechnie szanowanych. Kostek-Biernacki bije w niej, kopie, pluje na wszystko, co Polak kiedykolwiek szanował". Negatywnie ocenił ją późniejszy prymas August Hlond pisząc: "Nie dziwię się rosnącemu pomrukowi oburzenia, bo z religijnego i moralnego punktu widzenia książka ta jest rzeczywiście niebywałym w kraju skandalem. O Bogu autor wyraża się z lekceważeniem...". Według redaktorów "Gazety Rolniczej" publikacja związana była z toczącym się procesem brzeskim i miała za zadanie "przytłumić skrupuły sumienia narodu. Skoro nie można ukryć pod korcem co się działo w Brześciu, to trzeba wszystko zbagatelizować i wyszydzić".
W okresie Polski Ludowej "Djabeł zwycięzca" podobnie jak pozostała twórczość Kostka-Biernackiego została objęta cenzurą i decyzją Centralnego Zarządu Bibliotek Ministerstwa Kultury i Sztuki podlegała od 1 października 1951 natychmiastowemu wycofaniu z bibliotek.
Następnie wszystkie wycofane egzemplarze, zgodnie z zaleceniem były niszczone.

</doc>
<doc id="4691048" url="https://pl.wikipedia.org/wiki?curid=4691048" title="Katastrofa lotu Ukraine International Airlines 752">
Katastrofa lotu Ukraine International Airlines 752

Katastrofa lotu Ukraine International Airlines 752 – zestrzelenie pasażerskiego samolotu Boeing 737-800, należącego do linii Ukraine International Airlines, do którego doszło 8 stycznia 2020 w Szahrijar, 17 km od Teheranu, około godziny 6:18 przez irańską obronę przeciwlotniczą.
9 stycznia 2020 podczas konferencji prasowej premier Kanady Justin Trudeau stwierdził, że samolot został prawdopodobnie zestrzelony przez pomyłkę przy użyciu irańskich rakiet ziemia-powietrze. Dwa dni później informację potwierdził Mohammad Dżawad Zarif, minister spraw zagranicznych Iranu. Zarif ogłosił, że jedna z jednostek Wojsk Obrony Powietrznej Islamskiej Republiki Iranu uznała samolot za pocisk skierowany w irańską placówkę wojskową.
11 stycznia 2020 odbyły się wielotysięczne demonstracje po katastrofie ukraińskiego samolotu, podczas których wzywano do osądzenia winnych katastrofy i jej tuszowania, a nawet do rezygnacji najwyższego przywódcy Alego Chamenejego. Władze Iranu początkowo zaprzeczały oskarżeniom o jego zestrzelenie, a ostatecznie przyznały się do zestrzelenia w wyniku pomyłki.
Przebieg lotu.
Samolot Boeing 737-8KV, należący do linii lotniczych Ukraine International Airlines, miał odbyć lot z Teheranu do Kijowa. Lot 752 miał wystartować o 5:15 czasu lokalnego, jednak nastąpiło godzinne opóźnienie. Gdy maszyna wystartowała, wzniosła się na wysokość 2415 metrów i osiągnęła prędkość 509 km/h. W pewnym momencie samolot, trafiony dwiema rakietami, przestał się wznosić i zaczął spadać; rozbił się 2 minuty po starcie z lotniska Khomeiniego w Teheranie, w miejscowości Szahrijar.
Obywatelstwo pasażerów i załogi.
Na pokładzie znajdowało się 167 pasażerów oraz dziewięcioosobowa załoga. Kapitanem samolotu był Wołodymyr Gaponenko, a drugim pilotem był Serhij Chomenko.

</doc>
<doc id="4691063" url="https://pl.wikipedia.org/wiki?curid=4691063" title="Gens (ujednoznacznienie)">
Gens (ujednoznacznienie)



</doc>
<doc id="4691068" url="https://pl.wikipedia.org/wiki?curid=4691068" title="Order Honoru (Armenia)">
Order Honoru (Armenia)

Order Honoru (orm. "Պատվո շքանշան") – siódmy w armeńskiej kolejności starszeństwa order, ustanowiony 6 lipca 2000. 
Przyznaje się go za wybitne zasługi w dziedzinie obrony interesów państwowych i narodowych Republiki Armenii, za działalność niepodległościową, promowanie demokracji, nawiązywanie, umacnianie i rozwój przyjaźni innych narodów z Republiką Armenii, a także za znaczący wkład w promowanie pokoju międzynarodowego. Przyznawany jest osobom pełniącym ważne role w życiu państwowym, politycznym, gospodarczym, kulturalnym i publicznym, przedstawicielom dyplomatycznym, przywódcom duchowym (przedstawicielom religijnym), dobroczyńcom i kolektywom w dziedzinie nauki, ekonomii, edukacji, zdrowia, kultury.

</doc>
<doc id="4691075" url="https://pl.wikipedia.org/wiki?curid=4691075" title="Nacieki cementacyjne">
Nacieki cementacyjne

Nacieki cementacyjne – rodzaj nacieku jaskiniowego. Powstają w namulisku, na które ze stropu lub ścian jaskini skapuje woda nasycona węglanem wapnia. Wokół jakiegoś ośrodka krystalizacji w namulisku zaczyna wykrystalizowywać kalcyt (odmiana węglanu wapnia) zlepiając z sobą materiał namuliska. W rezultacie blisko powierzchni namuliska powstaje twór naciekowy o kształcie spłaszczonej kuli. Sąsiednie wytwory naciekowe mogą się sobą łączyć tworząc w namulisku skorupę naciekową. Dzięki krystalizacji następuje tzw. cementacja – przemiana luźnego osadu w zwięzła skałę.
W zależności od składników namuliska nacieki cementacyjne dzieli się na:
W namulisku jaskini mogą też powstawać podobne formy zwane błotnymi zamkami. Nie są to jednak nacieki, ich pochodzenie jest inne.

</doc>
<doc id="4691081" url="https://pl.wikipedia.org/wiki?curid=4691081" title="Rajd Dolnośląski 1974">
Rajd Dolnośląski 1974

18. Rajd Dolnośląski – 18. edycja Rajdu Dolnośląskiego. Był to rajd samochodowy rozgrywany od 17 do 19 maja 1974 roku. Była to druga runda Rajdowych Samochodowych Mistrzostw Polski w roku 1974. Rajd składał się z dziewięciu odcinków specjalnych i jednej próby szybkości górskiej. Został rozegrany na nawierzchni asfaltowej. Zwycięzcą rajdu został Błażej Krupa.

</doc>
<doc id="4691099" url="https://pl.wikipedia.org/wiki?curid=4691099" title="Kepner-Tregoe">
Kepner-Tregoe

Kepner-Tregoe (zwana także "Analizą" "KT") to przedsiębiorstwo specjalizujące się w rozwiązywaniu problemów (acz również jest to nazwa zbioru metod służących analizie problemów). 
Historia.
Kepner-Tregoe zostało założone w 1958 roku przez Charlesa Kepnera i Benjamina Tregoe. Obaj założyciele firmy są uważani za pionierów racjonalnych metod pracy, zbadali i zwizualizowali podstawowe wzorce myślenia ludzi o rozwiązaniach. Siedziba firmy znajduje się w Princeton, New Jersey. Europejska siedziba znajduje się w Maidenhead w Wielkiej Brytanii. Istnieją również biura w Europie, m.in. w Niemczech, Holandii, Francji, Irlandii czy Szwajcarii. 
W ramach Analizy KT występują analiza problemu, analiza decyzji, racjonalne zarządzanie projektem, analiza potencjalnych problemów, analiza sytuacji, formułowanie i wdrażanie strategii, a przede wszystkim są podstawowymi metodami trwałego ustanawiania procesów myślenia. 
Pod pojęciem „Kepner-Tregoe” istnieje kilka metod rozwiązywania różnych „zadań”. Zasadniczo termin „Problem” różni się od „Decyzji”. Różne zadania, przed którymi stoją ludzie i maszyny, zasadniczo wymagają różnych podejść. Przetwarzanie tych zadań zwykle wymaga różnych procesów. Właśnie ta różnica uwidacznia się w analizie sytuacji. Ponadto wstępnie klasyfikując zadania, można dostosować ich zakres do różnych procesów prowadzących ku rozwiązaniu. 
Przykładowe systemy ITSM, pozwalające na obsługę Problem Management: 

</doc>
<doc id="4691116" url="https://pl.wikipedia.org/wiki?curid=4691116" title="Akiva Eiger">
Akiva Eiger



</doc>
<doc id="4691119" url="https://pl.wikipedia.org/wiki?curid=4691119" title="Katastrofa lotu Boeing 737-800">
Katastrofa lotu Boeing 737-800



</doc>
<doc id="4691124" url="https://pl.wikipedia.org/wiki?curid=4691124" title="Bruno Gamberini">
Bruno Gamberini

Bruno Gamberini (ur. 16 lipca 1950 w Matão, zm. 28 sierpnia 2011 w São Paulo) – brazylijski duchowny katolicki, arcybiskup Campinas w latach 2004-2011.
Życiorys.
Święcenia kapłańskie przyjął 11 grudnia 1974 i został inkardynowany do diecezji São Carlos. Po święceniach rozpoczął pracę w seminarium, zaś w latach 1979-1981 został proboszczem w Ribeirão Bonito. W 1980 rozpoczął pracę w sądzie kościelnym, a w latach 1983-1995 był wikariuszem katedry oraz rektorem seminarium.
17 maja 1995 papież Jan Paweł II mianował go biskupem diecezji Bragança Paulista. Sakry biskupiej udzielił mu 16 lipca tegoż roku bp Constantino Amstalden.
2 czerwca 2004 został promowany na urząd arcybiskupa Campinas. Ingres odbył się 1 sierpnia 2004.
Zmarł w szpitalu w São Paulo 28 sierpnia 2011.

</doc>
<doc id="4691136" url="https://pl.wikipedia.org/wiki?curid=4691136" title="Karl Rosenow">
Karl Rosenow

Karl Wilhelm Rosenow (ur. 17 stycznia 1873 w Szczecinku, zm. 21 marca 1958 w Laubach) – niemiecki nauczyciel i krajoznawca związany z Pomorzem Zachodnim okresu Cesarstwa Niemieckiego i Republiki Weimarskiej. Inicjator powstania, a później wieloletni dyrektor Muzeum w Darłowie.
Życiorys.
Edukacja i kariera nauczyciela.
Urodził się w rodzinie kupieckiej, pochodzącej z Turyngii, a zamieszkującej Pomorze od czasów średniowiecza. Po śmierci ojca był wychowywany przez dziadków, mieszkających wg różnych źródeł w majątku Ciołkowo lub Louisenhof (ob. Myślęcin). W latach 1890-93 uczył się w Królewskim Ewangelickim Seminarium Nauczycielskim w Dramburg (ob. Drawsko Pomorskie), a w latach 1893-95 w Królewskim Seminarium Nauczycielskim w Bütow (Bytów). 17 maja 1895 roku uzyskał dyplom nauczycielski zdając egzamin przed Komisją Powiatową w Bytowie, który zatwierdzono 25 lipca przez Urząd Szkolny w Köslin.
Karierę nauczyciela rozpoczął w 1895 roku w szkole ludowej we wsi Pöhlen. Na przełomie 1895 i 1896 roku został przeniesiony do Rügenwalde (Darłowo), gdzie uczył geografii w szkole ludowej (Stadtschule, Volksschule). Jako nauczyciel, przywiązywał szczególną wagę do nauczania krajoznawstwa, sposobach ochrony przyrody i historii. Później był wicedyrektorem szkoły. W 1933 roku przeszedł na emeryturę. Jednym z jego uczniów był późniejszy nauczyciel i malarz Richard Zenke. Mężczyzn połączyła przyjaźń trwająca do końca życia Rosenowa.
W 1897 roku założył Bibliotekę Ludową w Darłowie. Prowadził ją przez kolejne 20 lat, pozyskując dla niej ostatecznie ok. 1600 tomów.
Publikacje krajoznawcze.
W 1912 roku rada miasta Rügenwalde poprosiła go o stworzenie monografii miasta z okazji 600-lecia jego lokacji. Wydana praca pt. "Rügenwalde: zur 600 jährigen Jubelseier der alten Hanfestadt am 21. Mai 1912" zainspirowała Rosenowa do kontynuowania pracy jako publicysta. Do końca lat 30. napisał łącznie ok. 20 książek i ok. 300 artykułów dot. historii Darłowa i okolic. Był związany z czasopismami "Unser Pommerland", "Ostpomersche Heimat", "Unsere Heimat", "Beilage der Zeitung für Ostpommern" i "Neue Hinterpommersche Zeitung" (dodatek "Aus der Heimat. Ernstes und heiteres aus Vergangenheit und Gegenwart"). Publikował referaty dot. ważnych obiektów architektury Pomorza Zachodniego, takich jak kościoły i pałace oraz wiejskiego budownictwa tego regionu. Pisał prace z zakresu historii, etnografii, folkloru, toponomastyki, etymologii i przyrody regionu, z miastem Darłowem na czele. Opisał m.in. historię Zamku Książąt Pomorskich w Darłowie, zwierzyniec ks. Bogusława X, a także historię miasta w latach średniowiecznej epidemii czarnej śmierci i wojen napoleońskich, szkołę regionalną, dzieje tutejszego rzemiosła i straży pożarnej oraz biografie zasłużonych Darłowian żyjących w latach 1550–1850. Opisał dzieje okolicznych wsi, takich jak Borkowo, Cisowo, Domasławice, Drozdowo, Dzierżęcin, Malechowo, Porzecze, Rusko i Stary Jarosław. W ramach tych prac opisał m.in. tzw. Groby Hunów w Borkowie, dzieje klasztoru kartuzów na Świętej Górze pod Darłowem, opis zagrody chłopskiej w Korlinie z 1732 roku czy proces o czary Marii Schwarz z Malechowa. Interesował się praktykami magicznymi i folklorem mieszkańców Pomorza Zachodniego. Spisał wiele tutejszych podań, zwyczajów i wierzeń, opisał stroje ludowe ziemi sławieńskiej. Publikowane przez niego zbiory legend ilustrował zaprzyjaźniony z nim Richard Zenke. Nie pominął historii gospodarczej regionu, poświęcając wiele uwagi stanu życia chłopstwa. Rosenow podróżował także po innych regionach ówczesnych Niemczech, tj, po Meklemburgii, Brandenburgii i Prowincji Poznańskiej.
Dyrektor Muzeum w Darłowie.
Tworzenie Muzeum, 1917-30.
Przez lata prac badawczych kolekcjonował w swoim mieszkaniu zabytki lokalnej kultury, które stały się zalążkiem późniejszej kolekcji muzealnej. W 1917 roku otworzył prywatne muzeum w dwóch salach domu parafialnego parafii św. Matki Bożej Częstochowskiej przy ul. Bogusława X. W zamyśle Rosenowa muzeum od początku miało funkcjonować w Zamku Książąt Pomorskich, oddanym rok wcześniej przez władze państwowe miastu. Zamek wymagał jednak pilnego remontu, poza tym funkcjonowało w nim wówczas tymczasowe więzienie. Przez kilkanaście kolejnych lat eksponaty przechowywano w izbie szkoły podstawowej.
W 1921 roku Rosenow zaapelował do mieszkańców miasta o przekazywanie pamiątek na poczet muzeum. W ramach akcji pozyskano wiele pamiątek z czasów I wojny światowej i dawniejszych, kilka kolekcji prywatnych oraz zbiory geologiczne i motyli. Wśród pierwszych zbiorów znalazły się m.in. dwa brązowe kotły, srebrne monety, zegarek kieszonkowy w stylu empire, koronki ołtarzowe z 1686 roku, rzeźby kościelne i wyroby rzemieślnicze. Połączywszy zbiory Rosenowa i mieszkańców, 4 listopada 1923 zorganizowano pierwszą publiczną wystawę w siedzibie Stowarzyszenia Kobiet, co uznaje się za datę otwarcia Muzeum Regionalnego (Heimatmuseum) w Darłowie. Zbiory podzielono wówczas na cztery działy: archeologiczny, historyczny, geologiczny i przyrodniczy. Przy Muzeum Regionalnym założono bibliotekę, której zalążkiem było 80 tomów.
Powiatowe Muzeum Regionalne w Zamku Książąt Pomorskich, 1930-45.
W 1929 roku rozpoczęto remont Zamku Książąt Pomorskich, a w kolejnym roku właścicielem obiektu został powiat sławieński. Już w 1929 roku zaczęto przenosić eksponaty z muzeum Rosenowa do Zamku. 1 lipca 1930 starostwa powiatowy sławieński Friedrich von Ziztewitz otworzył wystawę, inaugurując działalność Muzeum w nowym miejscu. Wraz z postępującym przez kolejne dwa lata remontem konsekwentnie przenoszono tu i zbiory urządzano kolejne sale wystawowe. W 1933 roku instytucja otrzymała nazwę Powiatowego Muzeum Regionalnego z siedzibą w Darłowie.
W czasie II wojny światowej, w związku z wymaganym kultem jednostki Muzeum poświęciło więcej przestrzeni eksponatom związanym z III Rzeszą Niemiecką. W styczniu 1945 roku odmówił możliwości opuszczenia miasta wraz z innymi niemieckimi uchodźcami. Karl Rosenow był dyrektorem Muzeum do zajęcia miasta przez Armię Czerwoną w dniach 5-7 marca 1945 roku. Tuż przed zajęciem miasta spakował najcenniejsze zabytki z Zamku Książęcego i kościoła Mariackiego, by ukryć je w skarbcu bankowym w Sławnie. Wśród nich było 27 srebrnych płyt XVII-wiecznego ołtarza z kościoła Mariackiego, który oprócz tego tworzyły też hebanowa rama, dwa skrzydła i figury apostołów. Większość skrzyń ze skarbami zostało zniszczonych w wyniku działań wojennych i podpalenia dokonanego przez Rosjan. Przetrwało natomiast kilka skrzyń z ośmioma srebrnymi plakietami. Zbiory te, podobnie jak wszystkie skarby odnalezione przez Rosjan na Pomorzu wysłano do Zamku w Krągu, skąd później miały być wywiezione do ZSRR. W październiku 1946 roku stacjonujący tam żołnierze radzieccy wymienili ja za bimber pędzony przez Polaka nazwiskiem Nowak. Polak, w obawie przed represjami ze strony Urzędu Bezpieczeństwa, wyjechał do Tomaszowa Lubelskiego, gdzie planował zostawić plakiety jako dar wotywny w jednym z kościołów. Proboszcz powiadomił wówczas Urząd Bezpieczeństwa, przez co skarb zarekwirowano. W 1954 roku Centralny Zarząd Muzeów i Ochrony Zabytków przekazał je Muzeum Narodowemu w Warszawie. Te w 1967 roku oddało je w bezterminowy depozyt Muzeum Pomorza Środkowego w Słupsku, gdzie skompletowano je z ocalałą nastawą i skrzydłami ołtarza. W 2010 roku został wystawiony na wystawie czasowej z okazji 80-lecia powstania Muzeum na Zamku Książąt Pomorskich w Darłowie, jednak do dziś pozostaje własnością Muzeum w Słupsku.
Zamek Książąt Pomorskich nie uległ zniszczeniom w czasie wojny, jednak tuż po jej zakończeniu rosyjski muzealnik wywiózł część zbiorów, a niektóre sale zamkowe przeznaczono na magazyny zboża.
Muzeum w czasach w Rosenowa.
Rosenow był kierownikiem muzeum i współtwórcą wystaw przez kolejne 15 lat począwszy od przeniesienia eksponatów do Zamku Książęcego. Osobiście oprowadzał zwiedzających. Zachował podział zbiorów na cztery działy z Muzeum Regionalnego i kilka okresów historycznych. Zgodnie z ówczesnym trendem, misją Powiatowego Muzeum Regionalnego było przedstawienie całokształtu historii regionu, bez wyodrębnienia specjalizacji. W tym czasie Muzeum było w posiadaniu m.in. artefaktów z epoki kamienia (narzędzia, puchar), brązu (broń, narzędzia, ozdoby, pierścienie), przedrzymskiego (zespoły grobowe, skarby ozdób) i słowiańskiego (narzędzia żelazne, łódź dłubanka, skarb srebrnych siekańców). Dużo uwagi poświęcono historii Niemiec, Darłowa i ziemi sławieńskiej. W dziale historycznym wystawiono m.in. dokumenty, skrzynie, chorągwie, wilkomie, puchary i buławy cechowe z Darłowa, narzędzia rzemieślnicze i przykłady rzemiosła artystycznego (np. szafy gdańskie z XVIII wieku, pulpit z 1734 r. z Darłowa), obrazy olejne rodzin Melbuthin z Rzyszczewa i von Denzin z Postomina z połowy XIX wieku oraz militaria począwszy od wojen napoleońskich do I wojny światowej. Dział historyczny współtworzyły zabytki sztuki sakralnej, m.in. gotycka rzeźba "Ukrzyżowanie" ze Sławska, rzeźby świętych z Darłowa i okolica, witraże kościoła w Krupach z 1585 roku, barokowe rzeźba Wniebowzięcia z Garbna, chrzcielnica z kościoła Najświętszej Maryi Panny w Darłowie. Osobną salę poświęcono pamiątkami kultu religijnego i magicznego, gdzie wystawiono m.in. tablicę nagrobną z 1665 r. z Cisowa, dębowe ramy nagrobne z 1784 i 1816 r., misy chrzcielne, czarodziejskie amulety i książki czarów. W ramach tego działu wystawiono przechowywane tu do dziś dwugłowe cielę ze Sławna i mumię kota, znalezioną w fundamentach zamku w czasie remontu. Swoją salę miały także eksponaty związane z tradycjami morskimi Darłowa, takie jak modele okrętów, dzwony okrętowe, rufa angielskiego statku handlowego rozbitego pod miastem w 1810 roku i obrazy marynistyczne. Od swojego przyjaciela Otto Kuske nabył 35 obrazów. Dział etnograficzny reprezentowały m.in. urządzenie izby chłopskiej i cechowej z XVIII wieku, pokój biedermeierowski, alkowa z Domasławic z 1787 roku, drewniane drzwi z Darłowa z XVII wieku, piec z XVIII wieku, skrzynie posażne od XVII wieku, ławy, kołyski, stoły (XVII-XVIII w.), stroje ludowe codzienne i odświętne (w tym suknie i dodatki ślubne) oraz inne zabytki sztuki ludowej i kultury mieszczańskiej do XIX wieku włącznie. Dział przyrodniczy obejmował m.in. 150 wypchanych ptaków, 3000 motyli, 1000 chrząszczy, 1000 mszaków i ponad 200 skamielin z ziemi sławieńskiej. Współpracownikami Rosenowa byli Karl Marquardt, Diether von Kleist i nauczyciel Kohlhoff.
Uhonorowanie.
Za swoją działalność publicystyczną i muzealną, 17 stycznia 1933 roku rada miejska Rügenwalde nadała mu tytuł "Kreisheimatpfleger" (opiekun kultury lokalnej). W styczniu 1943 roku został członkiem Akademii Krajoznawczej przy Uniwersytecie im. Ernsta Moritza Arndta w Greifswaldzie. Był członkiem Instytutu Badań Historycznych i Krajoznawczych w Szczecinie.
Po wojnie.
Armia radziecka, zająwszy miasta, dokonała aresztowań ludności niemieckiej. Od 28 marca do 18 czerwca 1945 roku Rosenow był internowany w obozach przejściowych w Sulechówku i Sulechowie. Został zwolniony staraniem tymczasowego burmistrza Darłowa Gustava Leopolda. Po powrocie do miasta, Rosenow przygotował szkołę miejską do rozpoczęcia nowego roku szkolnego. Jego praca polegała m.in. na przeniesieniu i uporządkowaniu szkolnych mebli, wyniesionych wcześniej na dziedziniec. Wówczas nie wiedział jeszcze, że szkoła będzie otwarta dla dzieci polskich, nie niemieckich.
Po wojnie Rosenow, na prośbę pierwszego polskiego burmistrza Darłowa Stanisława Dulewicza, z pomocą swojej rodziny i bliskiego współpracownika, woźnego Adolfa Moczalla z żoną, zabezpieczyli, uporządkowali i zinwentaryzowali zbiory Muzeum, które przetrwały wojnę, a także przygotowali nową ekspozycję, otwartą 1 lipca 1945 roku. We wrześniu nowym dyrektorem Muzeum została Amelia Łączyńska, która wraz z córką Jadwigą przeprowadziła repolonizację zbiorów. W tych warunkach Rosenow starał się zachować możliwie najwięcej z dawnego niemieckiego charakteru ekspozycji. Przez kolejne dwa lata wspierał nowe kierownictwo. Przekazał także na jego rzecz swoją prywatną bibliotekę. W 1946 r. Tarnowski przekazał większość jego księgozbioru Ministerstwu Oświaty.
19 lutego 1946 Karl Rosenow wraz z małżonkami Moczallów zostali aresztowani przez Urząd Bezpieczeństwa na okres sześciu tygodni. Pretekstem do aresztowania były informacje, jakie zawarł w swoich międzywojennych publikacjach. W publikacji pt. "Legendy ziemi sławieńskiej" z 1921 r. i przewodniku po Muzeum w Darłowie z 1933 r. opisał istniejące pod Zamkiem lochy wraz z rzekomym przejściem podziemnym, które miało istnieć w czasach Eryka Pomorskiego. Aresztowanie było sprowokowane przez polaka nazwiskiem Piotrowski, który chciał przywłaszczyć sobie bogatą kolekcję znaczków pocztowych Rosenowa, a nie osiągnął tego wcześniejszą próbą szantażu. W więzieniu Rosenow został poddany torturom, takim jak bicie i poniżanie. W tym czasie komuniści przeszukali i okradli jego mieszkanie.
Po wyjściu z więzienia powrócił do pracy przy inwentaryzacji zasobów muzeum. Jego pensja była na tyle niska, że musiał wyprzedać resztę zgromadzonego przez siebie majątku, włącznie z obrączkami ślubnymi swoją i żony. W tym czasie, 24 maja 1946 roku dyrektorem został Aleksander Tarnowski. Rosenow i Tarnowski nie darzyli się sympatią. Niemiec miał za złe Polakowi jego socjalistyczne poglądy i nazywał go ofiarą rosyjskich barbarzyńców. Z kolei nowy dyrektor opisał Rosenowa jako niemieckiego nacjonalistę. Mimo to Panowie przez kilka miesięcy ze sobą współpracowali. 30 lipca na mocy dekretu władz państwowych, zabraniającym zatrudniać Niemców w polskich instytucjach, Rosenow i państwo Moczall zostali zwolnieni.
7 października 1946 roku zaczął spisywać pamiętnik, w którym sięgał wspomnieniami do końca XIX wieku. Prowadził go do momentu wysiedlenia. Później odnalazł go w jednej ze skrzyń na Zamku w Darłowie dyrektor Aleksander Tarnowski. 6 lipca 1947 komunistyczne władze deportowały Rosenowa do Niemiec. 13 lipca wraz z żoną dotarł do obozu przejściowego w mieście Forst. Dwa tygodnie później zostali osiedleni w gminie Friedland w brytyjskiej strefie okupacyjnej. Tu utrzymywał kontakty z ludźmi pozostałymi w Darłowie poprzez członkostwo w Pommersche Landsmannschaft (Stowarzyszenie Pomorskie). Później przeprowadził się do ówczesnej wsi Ostheim, obecnej dzielnicy miasta Butzbach. Począwszy od 1948 roku, Rosenow wznowił swoje badania naukowe. Publikował w pismach "Pommern-Brief", "Ut Schloug" i "Pommersche Zeitung". W 1955 r. został członkiem Towarzystwa Pomorskiej Historii, Starożytności i Sztuki (Gesellschaft für pommersche Geschichte, Altertumskunde und Kunst).
Zmarł 21 marca 1958 roku w Laubach. Pochowano go na cmentarzu w Ostheim.
Był żonaty z Elmą Emilie Elise Beilfuss (1879-1960). Syn pary, Karl Heinz Rosenow (1920-2005) w latach 1966–1992 w Rottenburgu wydawał czasopismo pt. "Aus der Heimat Rügenwalde" o ziemi darłowskiej.

</doc>
<doc id="4691141" url="https://pl.wikipedia.org/wiki?curid=4691141" title="Nizianki">
Nizianki

Nizianki (; ; hist. "Niziany"; ; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Izabelin.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Izabelin.

</doc>
<doc id="4691142" url="https://pl.wikipedia.org/wiki?curid=4691142" title="Szolef">
Szolef

Szolef (hebr. שולף) – izraelski prototyp haubicy samobieżnej kalibru 155 mm na podwoziu czołgu Merkawa Mk 1. Była to odpowiedź na rozpoczęte w latach 70. XX wieku prace rozwojowe nad haubicą samobieżną krajowej produkcji. Prace trwały w latach 1984-1986, a w ich trakcie zbudowano 2 prototypy. Pomimo zaawansowanych prac nad konstrukcją, Siły Obronne Izraela zdecydowały się na dalsze użytkowanie zmodernizowanych wersji amerykańskiej haubicy samobieżnej M109.
Historia.
Wojna Jom Kipur w 1973 roku oraz wojna w Libanie sprawiły, że dowództwo armii izraelskiej skupiło się na rozwoju artylerii samobieżnej. Oba konflikty uświadomiły wojskowym rolę i istotę artylerii o średnim lub dużym zasięgu, która może szybko zmieniać swoją lokację i razić cele różnego typu. Ponadto armia dostrzegła niedobory tego typu broni w jednostkach wojskowych oraz nieefektywne wykorzystanie posiadanych już haubic. Początkowo prace koncepcyjne miały oprzeć się na podwoziu czołgu Szot. Firma Soltam Systems powiększyła wieżę czołgu oraz opracowała haubicę do niej. Jednocześnie podjęto badania nad amunicją dalekiego zasięgu. W związku z tym, że w 1978 roku Siły Obronne Izraela otrzymały pierwsze egzemplarze czołgu Merkawa Mk 1, to postanowiono zaadaptować nowe podwozie do stworzenia krajowej konstrukcji haubicy samobieżnej, która byłaby alternatywą dla amerykańskich M109 i M110. Pracom nadano priorytetowe znaczenie, a armia poprosiła o zamontowanie w nowym pojeździe najnowszych technologii jakie były wówczas na wyposażeniu Cahalu. W ramach projektu wybudowano dwa prototypy, w 1984 i 1986 roku. Mimo zaawansowania prac armia ostatecznie zdecydowała się zakończyć badania nad Szolefem. Postanowiono pozostać przy amerykańskich haubicach samobieżnych i poddawać je dalszym modernizacjom. W latach 90. XX wieku firma Soltam poinformowała, że zaprzestanie dalszych prac i działań promocyjnych na rzecz projektu Szolefa.
Opis konstrukcji.
Pomimo niezbędnych modyfikacji pod większą wieżę i haubicę, to podwozie nie zostało bardzo zmienione, również pod względem opancerzenia. Dodano wspornik haubicy, który miał podtrzymywać haubicę podczas przemieszczania się. Powiększono również wylot spalin. Wieża Szolefa chroni od ostrzału z broni lekkiej, ciężkich karabinów maszynowych i przed odłamkami. Posiada także hydrauliczny system obrotu z możliwością manualnego obrotu. Pojazd został również wyposażony w systemy ochrony załogi przed skutkami działania broni masowego rażenia. Szolef posiada miejsce na składowanie pocisków w liczbie 60 sztuk. Dodatkowe 15 sztuk można składować w innych miejscach we wnętrzu. We wnętrzu jest miejsce dla 4 osób stanowiących załogę i Szolefa. Obsłudze zapewniono dostęp do klimatyzacji i systemu ogrzewania.
Uzbrojenie Szolefa stanowiła haubica firmy Soltam Systems 155 mm/52 z przedmuchiwaczemi i podwójnym hamulcem wylotowym. Działo było wyposażone w system stabilizacji i system kierowania ogniem, które umożliwiały prowadzenie ognia podczas ruchu. W konstrukcji zastosowano automatyczny system ładowania pocisków, ale na wypadek awarii załoga mogła manualnie załadować działo. Szolef wyposażony był w systemy naprowadzania, obliczania i GPS, które pozwalały na oddanie pierwszego strzału w 15 sekund od zatrzymania się. W ciągu minuty haubica mogła wystrzelić 9 pocisków i mogła razić cele oddalone o ponad 40 km. Firma Soltam Systems poinformowała, że jej działo, wraz ze wszystkimi systemami, może być wykorzystane również w innych haubicach samobieżnych będących na wyposażeniu armii izraelskiej.

</doc>
<doc id="4691143" url="https://pl.wikipedia.org/wiki?curid=4691143" title="Niziany">
Niziany

Niziany (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Izabelin. Współcześnie obejmuje także dawną wieś Koziejkowce.
Dawniej majątek ziemski. W dwudziestoleciu międzywojennym majątek Niziany i wieś Koziejkowce leżały w Polsce, w województwie białostockim, w powiecie wołkowyskim, w gminie Izabelin.

</doc>
<doc id="4691144" url="https://pl.wikipedia.org/wiki?curid=4691144" title="Rajd Wisły 1974">
Rajd Wisły 1974

24. Rajd Wisły – 24. edycja Rajdu Wisły. Był to rajd samochodowy rozgrywany od 17 do 19 maja 1974 roku. Była to czwarta runda Rajdowych Samochodowych Mistrzostw Polski w roku 1974. Rajd składał się z czternastu odcinków specjalnych, trzech próby szybkości górskiej (jedna z nich została odwołana). Został rozegrany na nawierzchni asfaltowej. Zwycięzcą rajdu został Błażej Krupa.

</doc>
<doc id="4691145" url="https://pl.wikipedia.org/wiki?curid=4691145" title="Koziejkowce">
Koziejkowce



</doc>
<doc id="4691150" url="https://pl.wikipedia.org/wiki?curid=4691150" title="David Oakley">
David Oakley

David James Oakley (ur. 28 listopada 1955 w Stourbridge) – brytyjski duchowny katolicki, biskup Northampton od 2020.
Życiorys.
Święcenia kapłańskie otrzymał 5 lipca 1980 i został inkardynowany do archidiecezji Birmingham. Przez wiele lat pracował jako duszpasterz parafialny. W 2013 został mianowany rektorem archidiecezjalnego seminarium w Oscott.
8 stycznia 2020 papież Franciszek mianował go ordynariuszem diecezji Northampton. Sakry biskupiej udzielił mu w katedrze Najświętszej Maryi Panny i św. Tomasza w Northampton 19 marca 2020 metropolita Westminster - kardynał Vincent Nichols.

</doc>
<doc id="4691151" url="https://pl.wikipedia.org/wiki?curid=4691151" title="David James Oakley">
David James Oakley



</doc>
<doc id="4691164" url="https://pl.wikipedia.org/wiki?curid=4691164" title="Błotne zamki">
Błotne zamki

Błotne zamki – podobne do nacieków jaskiniowych twory powstające w namuliskach jaskiń. Występują np. w Jaskini Miętusiej w Dolinie Miętusiej w Tatrach Zachodnich. Mają postać stożkowatych „błotnistych wież”, przeważnie zrośniętych z sobą, chociaż z rzadka występują też pojedynczo. W górnej części prawie zawsze są ostro zakończone, dołem zwężają się nieco. Ich boki w linii największego spadku są drobno żłobkowane. W najszerszym miejscu stożków żłobki przechodzą w poziomy pas gruzełkowatych nierówności. Wysokość stożków zazwyczaj wynosi 5–11 cm, średnica 3–6 cm.
Analiza chemiczna i mikroskopowa wykazała, że wewnętrzna część błotnych zamków, oraz ich stożkowe wierzchołki są twarde, zewnętrzna część jest plastyczna. Zbudowane są z węglanu wapnia, a jego zawartość wynosi 65%. Do ich powstania konieczne były trzy kolejno po sobie następujące procesy:
Błotne zamki jako konkrecje zaliczają się do skał osadowych. Są rzadkością. Znajdowały się w Błotnym Korytarzu w Jaskini Miętusiej. Prowadzi przez niego przejście do dalszych partii jaskini. W latach 1956–1957 zostały zniszczone podczas eksploatacji jaskini. Występują jednak w innych jaskiniach, m.in. w Jaskini Kasprowej Niżniej.

</doc>
<doc id="4691165" url="https://pl.wikipedia.org/wiki?curid=4691165" title="Fontanezja">
Fontanezja

Fontanezja ("Fontanesia" Labill.) – rodzaj roślin należący do rodziny oliwkowatych. Obejmuje dwa taksony, którym w różnych ujęciach nadawana jest ranga podgatunków w ramach jednego gatunku lub oba mają status gatunków. Jeden z nich – fontanezja wąskolistna "F. philliraeoides" (jako podgatunek – "F. philliraeoides" subsp. "philliraeoides") rośnie w Turcji, Syrii i Libanie oraz na jednym stanowisku w południowo-wschodniej Sycylii (jako introdukowany także we Włoszech na Półwyspie Apenińskim). Drugi – fontanezja Fortune'a "F. fortunei" (jako podgatunek – "F. philliraeoides" subsp. "fortunei") rośnie we wschodnich Chinach (prowincje: Anhui, Hebei, Henan, Hubei, Jiangsu, Shaanxi, Szantung i Zhejiang), a jako roślina introdukowana – na Półwyspie Koreańskim. Fontanezja z Chin rośnie tam w wąwozach, nad strumieniami i w lasach, a śródziemnomorska w suchych zaroślach na zboczach wzgórz.
Rośliny uprawiane są jako ozdobne. Fontanezja wąskolistna rozpowszechniona jest w basenie Morza Śródziemnego, poza tym jest rzadko spotykana ze względu na dużą wrażliwość na mróz. Szerzej rozpowszechniona jest fontanezja Fortune'a (f. chińska), sprowadzona do Europy (najpierw do Francji) w 1845. Rośliny nie są wymagające odnośnie do siedliska. Mogą być uprawiane powyżej 6 strefy mrozoodporności. Opisywane są jako nie mające większej wartości dekoracyjnej. W Chinach sadzone są w żywopłotach. Poza tym uprawiane są jako rośliny osłonowe, wiatrochłonne, tło dla innych nasadzeń i w kolekcjach botanicznych.
Nazwa rodzaju upamiętnia francuskiego botanika – René Louiche Desfontaines (1750-1833).
Systematyka.
Rodzaj z monotypowego plemienia "Fontanesieae" w obrębie rodziny oliwkowatych "Oleaceae".
Rodzaj dzielony jest na dwa taksony o różnej randze u różnych autorów – jedni uznają je za dwa różne gatunki, inni traktują jako podgatunki jednego gatunku. Różnice morfologiczne między nimi są niewielkie (takson śródziemnomorski ma bardziej szarawe liście i bardzo drobno piłkowane na brzegu – szorstkie), istotnie się natomiast różnią wrażliwością na mróz.
W 1998 opisano nowy gatunek z tego rodzaju w Chinach jako "Fontanesia longicarpa" (różnić się miał się rozmiarami owoców), ale nie został on uznany i traktowany jest jako synonim "F. fortunei".

</doc>
<doc id="4691168" url="https://pl.wikipedia.org/wiki?curid=4691168" title="Fontanesia">
Fontanesia



</doc>
<doc id="4691169" url="https://pl.wikipedia.org/wiki?curid=4691169" title="Narciarski bieg na orientację na Zimowych Światowych Wojskowych Igrzyskach Sportowych 2013">
Narciarski bieg na orientację na Zimowych Światowych Wojskowych Igrzyskach Sportowych 2013

Narciarski bieg na orientację na 2. Zimowych Światowych Wojskowych Igrzyskach Sportowych – jedna z zimowych dyscyplin sportu rozgrywanych podczas igrzysk wojskowych w miejscowości Annecy położonej we Francji w dniach 26 - 27 marca 2013.

</doc>
<doc id="4691172" url="https://pl.wikipedia.org/wiki?curid=4691172" title="Lisowice-Kolonia">
Lisowice-Kolonia



</doc>
<doc id="4691174" url="https://pl.wikipedia.org/wiki?curid=4691174" title="Call-to-action">
Call-to-action

Call-to-action ("wezwanie do działania") – definicja marketingowa stosowana w sprzedaży i reklamie. Oznacza każdy element, który został zaprojektowany aby zachęcić do natychmiastowej sprzedaży. W języku potocznym odnosi się do użycia słów, zwrotów i komunikatów nawołujących do sprzedaży.
CTA w marketingu.
W marketingu Call to action jest instrukcją skierowaną do odbiorców, ma ona na celu wywołać natychmiastową reakcję, najlepiej przy użyciu czasownika rozkazującego np.:
Inny typ nawiązania do działania może dostarczać konsumentom mocnych powodów, aby skorzystać z oferty, np.:
W dobrym wezwaniu do działania chodzi o ukazanie klientom kluczowych powodów zachęcających do podjęcia decyzji zakupowej.
CTA na stronach internetowych.
W projektowaniu stron internetowych CTA mogą stanowić banery, przyciski, grafiki lub tekst znajdujący się na stronie. Takie wezwanie do działania ma zachęcić użytkownika do kliknięcia w celu kontynuowania ścieżki konwersji. To bardzo ważna część marketingu, bo w aktywny sposób stara się przekształcić zwykłego użytkownika w potencjalnego klienta, aby ostatecznie został klientem.
Sukces konkretnego nawiązania do działania można badać za pomocą współczynnika klikalności (CTR), współczynnika konwersji i stosując testy A/B. W testach A/B użytkownikom prezentuje się na zmianę dwie różne grafiki i wybiera tą, która wygenerowała lepszy współczynnik konwersji.

</doc>
<doc id="4691176" url="https://pl.wikipedia.org/wiki?curid=4691176" title="Teodorów Wielki">
Teodorów Wielki



</doc>
<doc id="4691177" url="https://pl.wikipedia.org/wiki?curid=4691177" title="PTPiREE">
PTPiREE



</doc>
<doc id="4691179" url="https://pl.wikipedia.org/wiki?curid=4691179" title="37 Pułk Piechoty Austro-Węgier">
37 Pułk Piechoty Austro-Węgier



</doc>
<doc id="4691181" url="https://pl.wikipedia.org/wiki?curid=4691181" title="Rajd Warszawski 1974">
Rajd Warszawski 1974

12. Międzynarodowy Rajd Warszawski "Polskiego Fiata" – 12. edycja Rajdu Warszawskiego. Był to rajd samochodowy rozgrywany od 15 do 16 listopada 1974 roku. Była to piąta runda Rajdowych Samochodowych Mistrzostw Polski w roku 1974. Rajd składał się z szesnastu odcinków specjalnych, (cztery z nich zostały odwołane), jednej próby szybkości górskiej i jednej próby wyścigowej. Został rozegrany na nawierzchni asfaltowej. Zwycięzcą rajdu został Horst Rausch.

</doc>
<doc id="4691185" url="https://pl.wikipedia.org/wiki?curid=4691185" title="Rozwój wprost">
Rozwój wprost



</doc>
<doc id="4691186" url="https://pl.wikipedia.org/wiki?curid=4691186" title="Rozwój bezpośredni">
Rozwój bezpośredni



</doc>
<doc id="4691187" url="https://pl.wikipedia.org/wiki?curid=4691187" title="Postembriogeneza bezpośrednia">
Postembriogeneza bezpośrednia



</doc>
<doc id="4691188" url="https://pl.wikipedia.org/wiki?curid=4691188" title="Ametamorfoza">
Ametamorfoza



</doc>
<doc id="4691189" url="https://pl.wikipedia.org/wiki?curid=4691189" title="Józefka (powiat radomszczański)">
Józefka (powiat radomszczański)



</doc>
<doc id="4691191" url="https://pl.wikipedia.org/wiki?curid=4691191" title="Wyżwa (przystanek kolejowy)">
Wyżwa (przystanek kolejowy)

Wyżwa (, ) – przystanek kolejowy i mijanka w miejscowości Wyżwa Stara, w rejonie starowyżewskim, w obwodzie wołyńskim, na Ukrainie. Leży na linii Kijów – Kowel – Brześć.
Przystanek istniał przed II wojną światową.

</doc>
<doc id="4691192" url="https://pl.wikipedia.org/wiki?curid=4691192" title="Władysławów (powiat radomszczański)">
Władysławów (powiat radomszczański)



</doc>
<doc id="4691193" url="https://pl.wikipedia.org/wiki?curid=4691193" title="Brzezinki (gmina Kodrąb)">
Brzezinki (gmina Kodrąb)



</doc>
<doc id="4691194" url="https://pl.wikipedia.org/wiki?curid=4691194" title="Chaba Klizińska">
Chaba Klizińska



</doc>
<doc id="4691196" url="https://pl.wikipedia.org/wiki?curid=4691196" title="Kopaliny (województwo łódzkie)">
Kopaliny (województwo łódzkie)



</doc>
<doc id="4691198" url="https://pl.wikipedia.org/wiki?curid=4691198" title="Jadwiga Wilkoń-Michalska">
Jadwiga Wilkoń-Michalska

Jadwiga Wilkoń-Michalska (ur. 25 listopada 1921 w Krakowie, zm. 2005 w Toruniu) – polska badaczka, ekolożka, profesor nauk przyrodniczych, pracownik naukowy Uniwersytetu Mikołaja Kopernika w Toruniu, dydaktyczka i działaczka społeczna. 
Życiorys.
Urodziła się w Krakowie w rodzinie urzędnika kolejowego. Po ukończeniu Szkoły Podstawowej im. Królowej Jadwigi w Wieliczce uczęszczała do Państwowego Gimnazjum i Liceum im. A. Mickiewicza w Krakowie. Wojna przerwała jej naukę w Liceum Przyrodniczym. W latach okupacji, chroniąc się przed wywiezieniem na roboty do Niemiec, uczyła się w 2-letnim Technikum Chemicznym w Krakowie. W 1942 otrzymała dyplom technika-chemika, który został zweryfikowany przez Państwową Komisję Kuratorium Okręgu Szkolnego Krakowskiego 26 listopada 1945. Ostatnie trzy lata okupacji pracowała w charakterze chemika stażysty w laboratoriach Kopalni Soli w Wieliczce (1942–1943) i Cukrowni w Przeworsku (1943–1944). Świadectwo dojrzałości Liceum Matematyczno-Fizycznego im. J. Kantego w Wieliczce uzyskała 21 lipca 1945. 
Wykształcenie.
W roku 1945 rozpoczęła studia na Wydziale Matematyczno-Przyrodniczym Uniwersytetu Jagiellońskiego w Krakowie, uzyskując dyplom magistra botaniki 30 grudnia 1950 na podstawie pracy magisterskiej pt. „Roślinność słonolubna zapadlisk w Baryczy k/Wieliczki". Doktorat w 1961, habilitacja w 1975 oraz profesura w 1986 na Wydziale Biologii i Nauk o Ziemi Uniwersytetu Mikołaja Kopernika w Toruniu. 
Praca zawodowa.
Pod koniec studiów w roku 1950 podjęła pracę pedagogiczną w Liceum Ogólnokształcącym w Siennie k/Ostrowca Świętokrzyskiego. Po otrzymaniu propozycji pracy od prof. Jana Walasa w Katedrze Systematyki i Geografii Roślin Uniwersytetu Mikołaja Kopernika w Toruniu, rozpoczęła ją w nowym roku szkolnym 1949/50, początkowo w charakterze zastępcy asystenta, a potem asystenta i starszego asystenta. W dniu 25 maja 1961 otrzymała na Uniwersytecie M. Kopernika stopień doktora nauk przyrodniczych na podstawie pracy pt. „Halofity Kujaw”. Od roku 1961 pracowała w charakterze adiunkta w Katedrze Systematyki i Geografii Roślin, a od roku 1970 w nowo powstałym Zakładzie Ochrony Przyrody. Na podstawie pracy habilitacyjnej pt. „Struktura i dynamika populacji Salicornia patula Duval-Jouve” i kolokwium odbytym na Radzie Wydziału Biologii i Nauk o Ziemi Uniwersytetu M. Kopernika w Toruniu w dniu 4 grudnia 1975 uzyskała stopień naukowy doktora habilitowanego nauk przyrodniczych w zakresie ekologii roślin, który został zatwierdzony przez Centralną Komisję Kwalifikacyjną do Spraw Kadr Naukowych w dniu 26 kwietnia 1976. 1 stycznia 1977 została powołana na stanowisko docenta w Zakładzie Taksonomii, Ekologii Roślin i Ochrony Przyrody kierowanym przez prof. Ryszarda Bohra. Tytuł naukowy profesora uzyskała 10 czerwca 1986. Od 1987 do 1992 pełniła funkcję kierownika Zakładu Ekologii Roślin i Ochrony Przyrody oraz kierownika Podyplomowego Studium Ochrony i Kształtowania Środowiska (1986–1993) i Podyplomowego Studium Biologii. Była opiekunem Studenckiego Koła Biologów (1969–1989).
Praca badawcza.
Wyniki badań własnych i zespołowych (w programach 09.1.7; MR-II/23; R-III 15 i CPBP) nad produktywnością i bilansem energetycznym ekosystemów leśnych, rolnych i solniskowych referowała na sympozjach IAVS — International Association for Vegetation Science w RFN, w Czechosłowacji, we Włoszech i w Holandii oraz na zjazdach naukowych w kraju. Prace te stanowią podstawę do monitoringu zmian szaty roślinnej i środowiska przyrodniczego pod wpływem działalności człowieka, prowadzonego przez Zakład w oparciu o Stację Ekologii Roślin, usytuowaną w pobliżu Torunia. Pod jej kierunkiem wykonano 66 prac magisterskich, była promotorem dwu prac doktorskich (Ludwika Lipnickiego oraz Agnieszki Piernik) i wniosków o awans na stanowisko profesora.
Praca na rzecz organizacji.
Była członkinią Rady Naukowej Instytutu Botaniki PAN w Krakowie (1984–1992), Komitetu Botaniki PAN (1987–1990), Towarzystwa Naukowego w Toruniu (od 1961), Towarzystwa Naukowego we Włocławku (od 1980), Polskiego Towarzystwa Botanicznego (od 1950), Polskiego Towarzystwa Przyrodników im. Kopernika (od 1948) — sekretarzem Oddziału Toruń (1950–1963), później prezesem Oddziału (od 1986). Pełniła funkcję przewodniczącej Olimpiad Biologicznych Polskiego Towarzystwa Przyrodniczego II stopnia w Toruniu (od 1986). Była członkiem International Association for Vegetation Science (od 1970) oraz szeregu organizacji społecznych: Zarządu Wojewódzkiego Ligi Ochrony Przyrody (od 1951) — wiceprezes (1957–1992), Wojewódzkiego Komitetu Ochrony Przyrody we Włocławku – przewodnicząca (1976–1992), Wojewódzkiej Komisji Ochrony Środowiska w Toruniu — członek Prezydium od 1991 oraz Polskiego Towarzystwa Ekologicznego (od 1992).
Wyróżnienia i odznaki.
W roku 1974 uzyskała nagrodę indywidualną Ministra Nauki, Szkolnictwa Wyższego i Techniki III stopnia za osiągnięcia w dziedzinie dydaktyczno-wychowawczej oraz w 1977 roku nagrodę tegoż Ministra za osiągnięcia naukowe oraz nagrody Rektora.

</doc>
<doc id="4691199" url="https://pl.wikipedia.org/wiki?curid=4691199" title="Rzejowice (kolonia w gminie Kodrąb)">
Rzejowice (kolonia w gminie Kodrąb)



</doc>
<doc id="4691201" url="https://pl.wikipedia.org/wiki?curid=4691201" title="Wulkan błotny (speleologia)">
Wulkan błotny (speleologia)

Wulkany błotne – występujące w namuliskach jaskiń dziury obrzeżone wałem. Wytworzone są przez wodę kapiącą z dużej wysokości ze stropu lub korytarza jaskini. Gdy krople wody przez dłuższy czas padają na to samo miejsce w miękkim namulisku (np. gliniastym) powodują powstanie dziury (krateru), Jego obrzeże otoczone jest wałem z rozbryzgującego się po uderzeniu kropli wody namuliska. Niektóre wulkany błotne osiągają wysokość do 50 cm. 

</doc>
<doc id="4691203" url="https://pl.wikipedia.org/wiki?curid=4691203" title="Borzowa (przystanek kolejowy)">
Borzowa (przystanek kolejowy)

Borzowa (, ) – przystanek kolejowy w miejscowości Borzowa, w rejonie starowyżewskim, w obwodzie wołyńskim, na Ukrainie. Leży na linii Kijów – Kowel – Brześć.

</doc>
<doc id="4691204" url="https://pl.wikipedia.org/wiki?curid=4691204" title="Chibados">
Chibados

Chibados (lub quimbandas) – mężczyźni trzeciej płci, którzy najczęściej żyli jako kobiety wśród kultur Ndongo i w innych częściach dzisiejszej Angoli. Po raz pierwszy zostali opisani na zachodzie przez Portugalczyków.
Chibados byli traktowani jako „duchowi arbitrzy decyzji politycznych i wojskowych”, a także dokonywali pochówków. Olfert Dapper opisał "chibados" jako szamanów, „którzy chodzą ubrani jak kobiety”. Portugalscy księża i jezuici opisali, jak chibados żyli jak kobiety i byli w stanie poślubić innych mężczyzn bez żadnych sankcji społecznych. Zamiast tego „takie małżeństwa były honorowane, a nawet cenione”. "Chibados" tworzyli osobną kastę, a starsi nazywali siebie „Babkami”.
Królowa Nzinga z Ndongo i Matamba miała w swoim sądzie ponad pięćdziesiąt "chibados". "Mówiono", że "chibados" byli też traktowani przez Nzingę jako konkubiny.
Gdy Portugalczycy zyskali większą kontrolę w Afryce, wprowadzono prawa kolonialne i zwiększono homofobię.

</doc>
<doc id="4691215" url="https://pl.wikipedia.org/wiki?curid=4691215" title="Amit Shah">
Amit Shah

Amit Kaushik Shah (ur. 26 kwietnia 1981 w Londynie) – brytyjski aktor.
Kariera.
Urodził się w Londynie 26 kwietnia 1981 roku. W 1996 roku zagrał w brytyjskim serialu "Milczący świadek", w roku 1997 w serialu "Morderstwa w Midsomer". W 2014 wystąpił w powstałym w koprodukcji komediodramacie "Podróż na sto stóp" w reżyserii Lasse Hallström. W 2017 reżyser Andy Serkis powierzył mu rolę dra James Khan w brytyjskim filmie biograficznym "Pełnia życia". W 2018 wcielił się w rolę Faisala w brytyjskim filmie akcji "Ostateczna rozgrywka" w reżyserii Scotta Manna. W 2019 wystąpił gościnnie w serialu Netflixa "Wiedźmin" na podstawie prozy Andrzeja Sapkowskiego. Zagrał rolę Torque'a.

</doc>
<doc id="4691216" url="https://pl.wikipedia.org/wiki?curid=4691216" title="Grądy-Łazy">
Grądy-Łazy



</doc>
<doc id="4691220" url="https://pl.wikipedia.org/wiki?curid=4691220" title="Parafia Nawiedzenia Najświętszej Maryi Panny w Goworowicach">
Parafia Nawiedzenia Najświętszej Maryi Panny w Goworowicach

Parafia Nawiedzenia Najświętszej Maryi Panny w Goworowicach – parafia rzymskokatolicka, znajdująca się w diecezji opolskiej, w dekanacie Otmuchów.
Parafię obsługuje proboszcz parafii św. Andrzeja Apostoła w Kamienniku.

</doc>
<doc id="4691221" url="https://pl.wikipedia.org/wiki?curid=4691221" title="Myzowo (przystanek kolejowy)">
Myzowo (przystanek kolejowy)

Myzowo (, ) – przystanek kolejowy w miejscowości Myzowo, w rejonie starowyżewskim, w obwodzie wołyńskim, na Ukrainie. Leży na linii Kijów – Kowel – Brześć.
Przed II wojną światową istniała w tym miejscu stacja kolejowa o tej samej nazwie.

</doc>
<doc id="4691222" url="https://pl.wikipedia.org/wiki?curid=4691222" title="Wykapki">
Wykapki

Wykapki (l. poj. wykapka), także jamka egutacyjna – rurkowata dziura w osadzie jaskiniowym lub w spągu, wydrążona przez długotrwale opadające w to samo miejsce krople wody. Średnica wykapki nie przekracza zwykle kilku cm. Najczęściej powstaje tylko w namulisku, ale gdy woda pada z dużej wysokości, lub przez dłuższy czas, drąży otworek także w skalistym spągu. 
Początkowo spadające krople drążą w namulisku tylko otworek. Po dłuższym czasie w luźnym namulisku wytrąca się z wody osad i na brzegu otworku powstaje okrągła wanienka naciekowa.
Tego samego pochodzenia są jaskiniowe wulkany błotne. Powstają jednak w miękkim, gliniastym namulisku i są znacznie większe.

</doc>
<doc id="4691223" url="https://pl.wikipedia.org/wiki?curid=4691223" title="Paszport afrykański">
Paszport afrykański

Paszport afrykański (ang. "African Union Passport") – dokument potwierdzający obywatelstwo jednego z państw Unii Afrykańskiej.
Projekt jednolitego paszportu ogłoszono w 2016 roku; od tamtej pory jest wydawany szefom rządów i dyplomatom. W 2020 roku ma być dostępny dla wszystkich obywateli 54 państw na kontynencie. Ma to na celu wprowadzenie ruchu bezwizowego, zgodnie z ustaleniami szczytu unii z 2013 roku.
Paszport biometryczny liczy 32 strony, z napisami w 5 językach: angielskim, francuskim, arabskim, portugalskim i suahili. Na okładce znajduje się logo UA.

</doc>
<doc id="4691235" url="https://pl.wikipedia.org/wiki?curid=4691235" title="Parafia Podwyższenia Krzyża Świętego w Jarnołtowie">
Parafia Podwyższenia Krzyża Świętego w Jarnołtowie

Parafia Podwyższenia Krzyża Świętego w Jarnołtowie – parafia rzymskokatolicka, znajdująca się w diecezji opolskiej, w dekanacie Otmuchów.
Parafię obsługuje proboszcz parafii św. Katarzyny Aleksandryjskiej w Łące.

</doc>
<doc id="4691236" url="https://pl.wikipedia.org/wiki?curid=4691236" title="Żurawlyny">
Żurawlyny

Żurawlyny (, ) – przystanek kolejowy w miejscowości Myzowo, w rejonie starowyżewskim, w obwodzie wołyńskim, na Ukrainie. Leży na linii Kijów – Kowel – Brześć.

</doc>
<doc id="4691241" url="https://pl.wikipedia.org/wiki?curid=4691241" title="Dariusz Pluta">
Dariusz Pluta

Dariusz Pluta (ur. 31 sierpnia 1965 w Żaganiu) – żołnierz, generał dywizji, od 3 sierpnia 2020 Zastępca Szefa Sztabu Generalnego Wojska Polskiego.
Przebieg służby wojskowej.
Absolwent Wojskowej Akademii Technicznej w Warszawie (1989), Politechniki Radomskiej (1998), Naval Command Callege w Newport, w Stanach Zjednoczonych (2009) oraz Akademii Sztuki Wojennej w Warszawie, gdzie uzyskał stopień naukowy doktora w dziedzinie nauk społecznych (2019).
W latach 1989-1997 pełnił służbę w Wojskowym Ośrodku Szkolno-Badawczym Służby MPS w Puławach, a następnie w Wojskowym Ośrodku Badawczo-Rozwojowym Służby MPS w Warszawie. W latach 1997-2002 pełnił służbę w Departamencie Rozwoju i Wdrożeń oraz w Departamencie Polityki Zbrojeniowej Ministerstwa Obrony Narodowej.
W latach 2004-2006 szef Oddziału Planowania Modernizacji Technicznej w Generalnym Zarządzie Planowania Strategicznego P5, a następnie szef Oddziału Planowania Zakupu Środków Materiałowych w Zarządzie Planowania Rzeczowego – P8 Sztabu Generalnego Wojska Polskiego (2007-2011).
W latach 2011-2015 dowódca 1 Brygady Logistycznej w Bydgoszczy, a następnie szef Zarządu Planowania Logistycznego J-4 w Dowództwie Generalnym Rodzajów Sił Zbrojnych w Warszawie (2015-2016).
Z dniem 16 grudnia 2016 decyzją Ministra Obrony Narodowej został wyznaczony na stanowisko Szefa Inspektoratu Uzbrojenia.
Postanowieniem Prezydenta RP Andrzeja Dudy z dnia 1 sierpnia 2018 został mianowany z dniem 15 sierpnia 2018 na stopień generała brygady. Akt mianowania odebrał 15 sierpnia 2018 z rąk Prezydenta RP w Pałacu Prezydenckim.
Z dniem 3 sierpnia 2020 decyzją Ministra Obrony Narodowej został wyznaczony na stanowisko Zastępcy Szefa Sztabu Generalnego Wojska Polskiego. Postanowieniem Prezydenta RP Andrzeja Dudy z dnia 26 lutego 2021 został mianowany z dniem 1 marca 2021 na stopień generała dywizji. Akt mianowania odebrał 1 marca 2021 z rąk Prezydenta RP w Pałacu Prezydenckim.

</doc>
<doc id="4691245" url="https://pl.wikipedia.org/wiki?curid=4691245" title="Parafia Narodzenia Najświętszej Maryi Panny w Kałkowie">
Parafia Narodzenia Najświętszej Maryi Panny w Kałkowie

Parafia Narodzenia Najświętszej Maryi Panny w Kałkowie – parafia rzymskokatolicka, znajdująca się w diecezji opolskiej, w dekanacie Otmuchów.

</doc>
<doc id="4691251" url="https://pl.wikipedia.org/wiki?curid=4691251" title="Enarei">
Enarei

Enaree (l.mn. Enarei) () był kapłanem/szamanem scytyjskim czczącym boginię płodności i wojny, Artimpasę; enarei byli opisywani jako zniewieściali lub androgyniczni, nosili kobiece ubrania, wykonywali tradycyjne kobiece zajęcia i mówili jak kobiety. Byli akceptowani i czczeni (jako że mieli dar proroctwa bezpośrednio od bogini) w scytyjskim społeczeństwie.
Scytowie nie mieli świątyń i czcili zarówno bóstwa, jak i siły natury. Ich religia wiązała się z wróżbiarstwem, opisanym przez Herodota. Tradycyjne scytyjskie metody wykorzystywały różdżki wierzbowe, podczas gdy Enarei używali kory lipy. Scytyjski szamanizm obejmował ceremonie, w których używano konopi do osiągnięcia religijnej ekstazy. Współcześnie uważa się, że Enarei prawdopodobnie odprawiali te rytuały, tak jak szamani "przekraczający płeć" w innych kulturach. 
Według Herodota, Scytowie, którzy splądrowali świątynię Afrodyty (którą utożsamiał z Artimpasą jako jedną boginię) w Askalonie, i wszyscy ich potomkowie, zostali dotknięci przez boginię „kobiecą” chorobą. Enarei mieli być owocami tego czynu, a ci, którzy odwiedzają terytorium Scytów, widzieli tych szamanów. Grecki lekarz Hipokrates w swojej pracy "Περί αέρων, υδάτων, τόπων" wysunął teorię, że chociaż mieszkańcy Scytii uważali, że przyczyna zniewieściałości enarei jest boska, to według niego cierpieli na impotencję przez ciągłą jazdę konną i z tego powodu przyjmowali kobiece role. 

</doc>
<doc id="4691254" url="https://pl.wikipedia.org/wiki?curid=4691254" title="Parafia św. Marii Magdaleny w Karłowicach Wielkich">
Parafia św. Marii Magdaleny w Karłowicach Wielkich

Parafia świętej Marii Magdaleny w Karłowicach Wielkich – parafia rzymskokatolicka, znajdująca się w diecezji opolskiej, w dekanacie Otmuchów.

</doc>
<doc id="4691258" url="https://pl.wikipedia.org/wiki?curid=4691258" title="Enareus">
Enareus



</doc>
<doc id="4691261" url="https://pl.wikipedia.org/wiki?curid=4691261" title="Parafia św. Mikołaja w Kopernikach">
Parafia św. Mikołaja w Kopernikach

Parafia świętego Mikołaja w Kopernikach – parafia rzymskokatolicka, znajdująca się w diecezji opolskiej, w dekanacie Otmuchów.

</doc>
<doc id="4691263" url="https://pl.wikipedia.org/wiki?curid=4691263" title="Narciarski bieg na orientację na Zimowych Światowych Wojskowych Igrzyskach Sportowych 2017">
Narciarski bieg na orientację na Zimowych Światowych Wojskowych Igrzyskach Sportowych 2017

Narciarski bieg na orientację na 3. Zimowych Światowych Wojskowych Igrzyskach Sportowych – jedna z zimowych dyscyplin sportu rozgrywanych podczas igrzysk wojskowych w Soczi położonej w Rosji w dniach 25 - 27 lutego 2017.
Konkurencje.
Podczas zimowych igrzysk wojskowych zawodnicy i zawodniczki rywalizowali w 8 konkurencjach w biegu sprinterskim i w średniodystansowym, indywidualnie oraz w sztafetach (kobiet i mężczyzn). Po raz pierwszy została rozegrana nowa konkurencja, sprint drużynowy (sprint + bieg średni). Narciarski bieg na orientację rozgrywany podczas zimowych igrzysk wojskowych odbywał się na terenie kompleksu narciarsko-biathlonowego „Łaura” w Soczi. 

</doc>
<doc id="4691264" url="https://pl.wikipedia.org/wiki?curid=4691264" title="Fakaleiti">
Fakaleiti

Fakaleiti (także: "leiti", "fakafefine" lub "lady") – Tongijczyk uznany przy urodzeniu za mężczyznę, który ma kobiecą ekspresję płci.
Chociaż fakaleiti w Tonga niekoniecznie kojarzą się z tożsamością LGBT w świecie zachodnim, ci, którzy dorastają w społecznościach migrantów Tongan w Nowej Zelandii, Australii i Stanach Zjednoczonych, mogą czuć większy poziom wspólnoty i pokrewieństwa z podobnymi tożsamościami niż z fakaleiti z wysp Tonga.
Termin "fakaleiti" (z długim "i" na końcu) składa się z przedrostka "faka-" („w sposób”) i zapożyczenia "lady" z angielskiego. "Sami Fakaleiti" wolą nazywać siebie "leiti" lub "ladies". Fakaleiti są podobną tożsamością do faʻafafine z Samoa.
Stowarzyszenie Tonga Leiti organizuje Miss Galaxy Pageant w Tonga. Byli także zaangażowani w reformowanie stworzonych przez kolonistów praw dotyczących życia fakaleiti, które pozostają w Tonga. W 2018 r. nakręcony został film dokumentalny Leitis in Waiting o liderze fakaleiti Joeyu Mataele i wysiłkach Stowarzyszenia Tonga Leiti. Mataele współpracuje również z Pacific Equality Project, grupą non-profit, która opowiada się za dekryminalizacją ludności LGBT i reformą postkolonialnych przepisów na Wyspach Pacyfiku.

</doc>
<doc id="4691267" url="https://pl.wikipedia.org/wiki?curid=4691267" title="Parafia Matki Boskiej Bolesnej w Ligocie Wielkiej">
Parafia Matki Boskiej Bolesnej w Ligocie Wielkiej

Parafia Matki Boskiej Bolesnej w Ligocie Wielkiej – parafia rzymskokatolicka, znajdująca się w diecezji opolskiej, w dekanacie Otmuchów.

</doc>
<doc id="4691270" url="https://pl.wikipedia.org/wiki?curid=4691270" title="Poziom wadyczny">
Poziom wadyczny



</doc>
<doc id="4691271" url="https://pl.wikipedia.org/wiki?curid=4691271" title="Parafia św. Katarzyny Aleksandryjskiej w Łące">
Parafia św. Katarzyny Aleksandryjskiej w Łące

Parafia Świętej Katarzyny Aleksandryjskiej w Łące – parafia rzymskokatolicka, znajdująca się w diecezji opolskiej, w dekanacie Otmuchów.

</doc>
<doc id="4691272" url="https://pl.wikipedia.org/wiki?curid=4691272" title="Parafia św. Andrzeja Apostoła w Nowakach">
Parafia św. Andrzeja Apostoła w Nowakach

Parafia świętego Andrzeja Apostoła w Nowakach – parafia rzymskokatolicka, znajdująca się w diecezji opolskiej, w dekanacie Otmuchów.
Parafię obsługuje proboszcz parafii św. Bartłomieja w Radzikowicach.

</doc>
<doc id="4691274" url="https://pl.wikipedia.org/wiki?curid=4691274" title="Piętka">
Piętka



</doc>
<doc id="4691275" url="https://pl.wikipedia.org/wiki?curid=4691275" title="82 pułk artylerii polowej">
82 pułk artylerii polowej

82 pułk artylerii polowej () − pułk artylerii armii Stanów Zjednoczonych utworzony w 1917 roku.
Historia.
Historia 82 pułku artylerii polowej sięga 1 lipca 1916, kiedy to w regularnej armii Stanów Zjednoczonych utworzono pododdziały A, B, C, D, E, F w składzie 24 pułku kawalerii. 1 czerwca 1917 utworzone zostały pododdziały I oraz K tego pułku, znane później jako 5 batalion 82 pułku artylerii polowej.
24 pułk kawalerii osiągnął zdolność bojową 5 czerwca 1917. Jedna trzecia oficerów i podoficerów zaciągnęła się ze starego 1 pułku kawalerii (First Cavalry). Następnie 1 listopada 1917 24 pułk został przeformowany w 82 pułk artylerii polowej w Forcie D. A. Russell w Teksasie.

</doc>
<doc id="4691276" url="https://pl.wikipedia.org/wiki?curid=4691276" title="Parafia św. Bartłomieja w Radzikowicach">
Parafia św. Bartłomieja w Radzikowicach

Parafia świętego Bartłomieja w Radzikowicach – parafia rzymskokatolicka, znajdująca się w diecezji opolskiej, w dekanacie Otmuchów.

</doc>
<doc id="4691279" url="https://pl.wikipedia.org/wiki?curid=4691279" title="Parafia św. Michała Archanioła w Szklarach">
Parafia św. Michała Archanioła w Szklarach

Parafia świętego Michała Archanioła w Szklarach – parafia rzymskokatolicka, znajdująca się w diecezji opolskiej, w dekanacie Otmuchów.

</doc>
<doc id="4691280" url="https://pl.wikipedia.org/wiki?curid=4691280" title="Polskie kontyngenty wojskowe w Zatoce Perskiej (2016)">
Polskie kontyngenty wojskowe w Zatoce Perskiej (2016)



</doc>
<doc id="4691281" url="https://pl.wikipedia.org/wiki?curid=4691281" title="Koekczucz">
Koekczucz

Koekczucz (ros. Коекчуч, l.mn. Коекчучи) – wymarła tożsamość płciowa zarejestrowana wśród Itelmenów na Syberii. Były to osoby zakwalifikowane przy urodzeniu jako mężczyźni, które zachowywały się tak jak kobiety, i zostały zarejestrowane na przełomie XVIII i XIX wieku.
Rosyjski badacz Syberii i Kamczatki, Stiepan Kraszeninnikow, w swoim „Opisie ziemi kamczackiej” (Описании земли Камчатки) opisuje Koekczuczy jako „ludzi przemienionej płci” (людей превращённого пола), specjalną kategorię mężczyzn „chodzących w damskich strojach, wykonujących wszystkie prace kobiece i niepracujących z mężczyznami” (в женском платье ходят, всю женскую работу отправляют, i с мужчинами не имеют ном). Według opisu Kraszeninnikowa Koekczucze były również konkubinami. Kraszeninnikow zauważył podobne zjawiska nie tylko wśród Itelmenów, ale także wśród Koriaków, jednak ci ostatni traktowali Koekczuczy, w przeciwieństwie do Itelmenów, „nie z czcią, ale z pogardą”.

</doc>
<doc id="4691286" url="https://pl.wikipedia.org/wiki?curid=4691286" title="36 Pułk Piechoty k.k. Landwehry">
36 Pułk Piechoty k.k. Landwehry



</doc>
<doc id="4691288" url="https://pl.wikipedia.org/wiki?curid=4691288" title="Spirydon (Romanow)">
Spirydon (Romanow)

Spirydon, imię świeckie Andrij Wołodymyrowycz Romanow (ur. 23 czerwca 1980 w Zagorsku) – biskup Ukraińskiego Kościoła Prawosławnego Patriarchatu Moskiewskiego.
Życiorys.
Urodził się w rodzinie kapłana prawosławnego. Od 1992 r., w związku z mianowaniem jego ojca proboszczem patriarszej parafii katedralnej w Nowym Jorku, przebywał w USA, gdzie zdobył średnie wykształcenie (uczęszczał do szkoły przy Stałym Przedstawicielstwie Rosji przy ONZ). Następnie przeniósł się na Ukrainę, gdzie w 1997 r. wstąpił do seminarium duchownego w Kijowie. Jednocześnie został psalmistą w cerkwi św. Eliasza w Kijowie. Po ukończeniu seminarium (2000 r.) studiował na Kijowskiej Akademii Duchownej, którą ukończył w 2004 r. z tytułem kandydata teologii. W okresie studiów pracował w wydziale pomocy społecznej Ukraińskiego Kościoła Prawosławnego Patriarchatu Moskiewskiego. Następnie (w latach 2005–2007) był referentem metropolity kijowskiego i całej Ukrainy Włodzimierza i współpracownikiem wydziału zewnętrznych stosunków cerkiewnych UKP PM. W latach 2006–2007 studiował w Bossejskim Instytucie Ekumenicznym. Od 2007 do 2010 r. był wykładowcą Kijowskiej Akademii Duchownej oraz kijowskiego seminarium.
14 października 2010 r. z rąk metropolity Włodzimierza otrzymał święcenia diakońskie i wszedł w skład kleru cerkwi św. Eliasza w Kijowie. W latach 2010–2012 był sekretarzem dziekana kijowskiego. 3 sierpnia 2012 r. został przez arcybiskupa boryspolskiego Antoniego wyświęcony na kapłana. W tym samym roku został sekretarzem pierwszego wikariusza metropolii kijowskiej. 24 października 2012 r. objął probostwo parafii św. Teodozjusza Pieczerskiego w rejonie szewczenkowskim Kijowa. 19 grudnia 2013 r. otrzymał godność protojereja.
25 grudnia 2015 r. przed metropolitą kijowskim i całej Ukrainy Onufrym złożył wieczyste śluby mnisze z imieniem Spirydon, ku czci św. Spirydona z Tremituntu. 27 sierpnia 2017 r. został podniesiony do godności archimandryty.
Postanowieniem Świętego Synodu, otrzymał 6 grudnia 2019 r. nominację na biskupa wiszniewskiego, wikariusza eparchii kijowskiej. Chirotonia odbyła się 13 grudnia 2019 r. w cerkwi Narodzenia Pańskiego na Berezniakach w Kijowie, pod przewodnictwem metropolity Onufrego.

</doc>
<doc id="4691289" url="https://pl.wikipedia.org/wiki?curid=4691289" title="Być Jak Czesław Niemen">
Być Jak Czesław Niemen

 
Być Jak Czesław Niemen – wydarzenie artystyczne zrealizowane w 80. rocznicę urodzin wybitnego polskiego muzyka Czesława Niemena.
Składa się z wystawy i widowiska muzycznego, którego premiera odbyła się w Teatrze Polskim w Warszawie 26 listopada 2019 roku. Inicjatorami wydarzenia są: Fundacja Kultury i Sztuki artHOLDING i Fundacja im. Czesława Niemena, a realizatorem części widowiskowej – Telewizja Polska S.A.
Historia.
Pomysłodawcą projektu jest Artur Krajewski, dzięki któremu powstała nieformalna grupa pracująca nad wydarzeniem, składająca się z Małgorzaty Niemen, Natalii Niemen i Marty Ewy Olbryś. Wydarzenie „"Być Jak Czesław Niemen"” rozdzielone zostało na część związaną ze specjalnie przygotowaną wystawą 22 fotografii – zgodnie z 22 albumami wydanymi przez artystę – portretów wybitnych osobistości: muzyków, reżyserów, aktorów, pisarzy etc., i ich krótkiej odpowiedzi na pytanie „"Co to znaczy Być jak Czesław Niemen"”. Wystawa stała się umownym pomnikiem upamiętniającym Czesława Niemena w 80. rocznicę urodzin. Do zrealizowania drugiej części projektu została zaproszona Telewizja Polska S.A.
Patronat Honorowy nad projektem i 80. rocznicą urodzin Czesława Niemena objął prezydent Rzeczypospolitej Polskiej Andrzej Duda.
Wystawa.
Wystawa „Być Jak Czesław Niemen” składa się z 22 wielkoformatowych fotografii. Bohaterami zdjęć są osobistości świata polskiej kultury, nauki i sztuki, które wypowiadają się na temat swoich powiązań i inspiracji związanych z postacią artysty. Liczba 22 symbolizuje wszystkie wydane albumy multiinstrumentalisty. Wszyscy uczestnicy projektu są w bezpośredni albo pośredni sposób związani z osobą Czesława Niemena. Autorem wystawy jest Artur Krajewski /profesor ASP w Warszawie/, a kuratorem wystawy Andrzej Dragan /profesor UW w Warszawie/. Wystawie towarzyszył specjalnie przygotowany album „"Być Jak Czesław Niemen. Fotograficzny pomnik budowany migawką aparatu Artura Krajewskiego"” wydany przez Akademię Sztuk Pięknych w Warszawie i Fundację Kultury i Sztuki artHOLDING /isbn 978-83-66098-65-7/.
Teksty do albumu napisali: prof. Piotr Chlebowski „"Jednej myśli, jednego dźwięku..."”, kurator wystawy prof. Andrzej Dragan „"Dziwna jest ta wystawa..."”, Marta Ewa Olbryś „"Krajewski szuka Niemena"” i Ernest Bryll „"Impresje Ernesta Brylla o Niemenie"”. Słowo wstępne do albumu napisał Marszałek Województwa Mazowieckiego Adam Struzik.
Wernisaż odbył się 26 listopada 2019 r. o godz. 18.00 w Teatrze Polskim w Warszawie.
Wystawa i album zostały współfinansowane ze środków Samorządu Województwa Mazowieckiego.
Album zawiera 22 zdjęcia bohaterów projektu i ich wypowiedzi o Czesławie Niemenie:
Widowisko telewizyjne "Być Jak Czesław Niemen".
Realizatorem i producentem wydarzenia była Telewizja Polska S.A.
Nagranie widowiska „"Być jak Czesław Niemen"” odbyło się 26 listopada 2019 r. o godz. 19.30 w Teatrze Polskim w Warszawie (Duża Scena).
Emisja widowiska odbyła się 29 grudnia 2019 r. o godz. 20.05 w TVP 2.
Oglądalność: 1 200 000 widzów.

</doc>
<doc id="4691290" url="https://pl.wikipedia.org/wiki?curid=4691290" title="37 Pułk Piechoty k.k. Landwehry">
37 Pułk Piechoty k.k. Landwehry



</doc>
<doc id="4691297" url="https://pl.wikipedia.org/wiki?curid=4691297" title="2 Pułk Piechoty k.k. Landwehry">
2 Pułk Piechoty k.k. Landwehry



</doc>
<doc id="4691307" url="https://pl.wikipedia.org/wiki?curid=4691307" title="Khanith">
Khanith

Khanith (pisane również Khaneeth lub Xanith; arabski خنيث; "khanīth") to miejscowy arabski termin używany w Omanie i części Półwyspu Arabskiego w celu opisania roli płciowej przypisywanej mężczyznom, którzy funkcjonują seksualnie, a pod pewnymi względami społecznie, jako kobiety. Słowo jest blisko spokrewniony z arabskim مخنث ("mukhannath", „zniewieściały”).
"Mukhannath" jest stroną pasywną związku dwóch mężczyzn. Z tego powodu "khanith" są uważani za mężczyzn według standardów omańskich i często są uważani za „alternatywną rolę płciową”. Czasami są uważani za transpłciowych lub transwestytów, nawet jeśli "khanith" nadal noszą męskie imiona i zgodnie z prawem są traktowani jako mężczyźni. Z powodu tego zamieszania w terminologii wielu ludzi używa tylko określenia "khanith".
"Khanith" są uważani za szczególną trzecią płeć na Półwyspie Arabskim. Chociaż zachowują się jak kobiety i mają związki z mężczyznami, na pewnym etapie mogą pewnego dnia „stać się mężczyznami” i porzucić ten styl życia dla małżeństwa i dzieci.

</doc>
<doc id="4691309" url="https://pl.wikipedia.org/wiki?curid=4691309" title="Ampol-Merol">
Ampol-Merol

Ampol-Merol Sp. z o.o. to firma rolnicza, która swój początek miała w 1989 r. Założyło ją małżeństwo – Stefania i Jan Smoleńscy, których pasja i zaangażowanie w pracy na rzecz rolnictwa pozwoliły rozwinąć działalność firmy. Ampol-Merol to firma rodzinna, z całkowicie polskim kapitałem, jest dystrybutorem środków do produkcji rolnej (materiału siewnego, nawozów mineralnych i dolistnych, środków ochrony roślin, produktów do żywienia zwierząt i do pakowania plonów) na terenie Polski.
Zakres działalności.
Ampol-Merol to kompleksowe zaopatrzenie rolnictwa na terenie całego kraju. Główne obszary działalności to:

</doc>
<doc id="4691312" url="https://pl.wikipedia.org/wiki?curid=4691312" title="Europejski Fundusz Pomocy Najbardziej Potrzebującym">
Europejski Fundusz Pomocy Najbardziej Potrzebującym

Europejski Fundusz Pomocy Najbardziej Potrzebującym (ang. "Fund for European Aid to the Most Deprived", skr. FEAD) – były fundusz Unii Europejskiej wspierający działania krajów unijnych polegające na udzielaniu pomocy żywnościowej lub podstawowej pomocy materialnej (odzież, obuwie, środki czystości) osobom, które jej najbardziej potrzebują, a także wsparcia w zakresie włączenia społecznego (doradztwo i pomoc ułatwiające ludziom najbiedniejszym wydostanie się z ubóstwa), obecnie włączony do Europejskiego Funduszu Społecznego Plus. Na lata 2014–2020 na fundusz przeznaczono kwotę ponad 3,8 miliarda euro, a oprócz tego poszczególne państwa unijne mają wnieść wkład własny w wysokości co najmniej 15% w postaci współfinansowania swoich programów krajowych.
Fundusz pomaga beneficjentom zaspokajając ich najbardziej podstawowe potrzeby. Jest to warunek wstępny umożliwiający znalezienie zatrudnienia lub ukończenie szkolenia czy kursu zawodowego.
Komisja przyjmuje programy krajowe, na podstawie których organy krajowe podejmują indywidualne decyzje dotyczące udzielenia pomocy poprzez organizacje partnerskie (np. pozarządowe). Poszczególne państwa unijne mogą wybrać, jakiego rodzaju pomocy pragną udzielać (żywność, podstawowa pomoc materialna lub oba te rodzaje pomocy łącznie), w zależności od konkretnej sytuacji oraz od tego, w jaki sposób pomoc ma być zorganizowana i rozdzielona.
Władze krajowe mogą albo same kupować produkty, a następnie przekazywać je organizacjom partnerskim, albo też przekazać fundusze wybranym organizacjom, które same dokonają zakupów. Organizacje partnerskie, które same kupują poszczególne produkty, mogą albo bezpośrednio rozdzielić je między potrzebujących lub zlecić te działania innym organizacjom.
Komisja i państwa członkowskie wspólnie odpowiadają za ocenę skuteczności działania funduszu: instytucje zarządzające przeprowadzają ocenę na szczeblu poszczególnych państw unijnych, a Komisja Europejska na szczeblu Unii.

</doc>
<doc id="4691321" url="https://pl.wikipedia.org/wiki?curid=4691321" title="Księżniczka de Lamballe">
Księżniczka de Lamballe



</doc>
<doc id="4691324" url="https://pl.wikipedia.org/wiki?curid=4691324" title="Ireneusz Madej">
Ireneusz Madej

Ireneusz Marian Madej (ur. 25 marca 1958 w Szczecinku) – polski samorządowiec, nauczyciel i lekkoatleta (skoczek wzwyż), w latach 2006–2007 wicewojewoda lubuski.
Życiorys.
Absolwent gorzowskiego wydziału zamiejscowego Akademii Wychowania Fizycznego w Poznaniu, kształcił się podyplomowo w zakresie organizacji i zarządzania na Uniwersytecie Szczecińskim. Wielokrotny reprezentant Polski w skoku wzwyż (jego rekord życiowy wynosi 2,20 m), później był m.in. trenerem kadry narodowej w tej dyscyplinie. Pracował jako nauczyciel wychowania fizycznego, przez 11 lat był dyrektorem I Społecznego Liceum Ogólnokształcącego w Gorzowie Wielkopolskim. Od 2002 zatrudniony w Państwowej Wyższej Szkole Zawodowej w Gorzowie, sprawował funkcję wiceprezesa klubu koszykarskiego AZS PWSZ w Gorzowie.
Został członkiem Prawa i Sprawiedliwości. W styczniu 2006 objął stanowisko wicewojewody lubuskiego. W 2006 ubiegał się o fotel prezydenta Gorzowa Wielkopolskiego (zdobył 28,98% głosów, zajmując 2 miejsce na 3 kandydatów). Zakończył sprawowanie funkcji wicewojewody pod koniec 2007, w tym samym roku wystąpił z Prawa i Sprawiedliwości. Zajął się m.in. prowadzeniem dużego przedsiębiorstwa i założył Stowarzyszenie Na Rzecz Ziemi Gorzowskiej.
W 2014 kandydował do sejmiku lubuskiego z ramienia KWW Lepsze Lubuskie – Bezpartyjny Samorząd. W tych wyborach ubiegał się też o stanowisko prezydenta Gorzowa Wielkopolskiego (z poparciem m.in. gorzowskiego NSZZ „Solidarność”), uzyskując 7,59% głosów i zajmując 3 miejsce na 7 kandydatów. W 2018 ponownie kandydował do sejmiku, tym razem z listy PiS. Mandat uzyskał we wrześniu 2019 w miejsce Elżbiety Płonki, zrzekł się go w grudniu 2019 w związku z powołaniem na zastępcę dyrektora gorzowskiego oddziału PGW Wody Polskie. Został też pełnomocnikiem wojewody lubuskiego do spraw sportu, szkolenia sportowego dzieci i młodzieży i współpracy z OPP.
Otrzymał Złoty (2012) i Srebrny (1999) Krzyż Zasługi.
Życie prywatne.
Żonaty, ma troje dzieci. Zamieszkał w Kłodawie.

</doc>
<doc id="4691325" url="https://pl.wikipedia.org/wiki?curid=4691325" title="Kazimierz Miętkiewski">
Kazimierz Miętkiewski

Kazimierz Miętkiewski (ur. 2 lipca 1906 w Kraśnicy, zm. 2 czerwca 1973 w Poznaniu) – polski lekarz. Specjalizował się w zagadnieniach z zakresu cytochemii, endokrynologii oraz histologii ogólnej, histologii zwierząt i embriologii. Profesor zwyczajny Uniwersytetu Medycznego im. Karola Marcinkowskiego w Poznaniu (ówcześnie pod nazwą Akademia Medyczna w Poznaniu). Współzałożyciel Polskiego Towarzystwa Histochemii i Cytochemii. Członek Polskiego Towarzystwa Anatomicznego, Poznańskiego Towarzystwa Przyjaciół Nauk, Polskiego Towarzystwa Endokrynologicznego, Komitetu Zoologicznego Polskiej Akademii Nauk i Niemieckiej Akademii Przyrodników Leopoldina.
Życiorys.
Syn Józefa i Stanisławy z Leśniewskich, miał ośmioro rodzeństwa. Początkowo uczył się w szkole powszechnej w Radolinie, do gimnazjum zaś uczęszczał w Koninie. Maturę zdał w 1928, a 4 lipca 1934 roku ukończył studia na Wydziale Lekarskim Uniwersytetu im. Adama Mickiewicza w Poznaniu. W trakcie studiów, w 1930 roku, podjął pracę naukową w Zakładzie Histologii i Embriologii na tej uczelni. Pracował najpierw jako wolontariusz, a następnie pełnił funkcję starszego asystenta profesora Tadeusza Kurkiewicza. Doktoryzował się w 1937 roku na podstawie pracy zatytułowanej "Badania morfologiczne, cytologiczne i histofizjologiczne nad najądrzem świnki morskiej". Później rząd Francji przyznał mu stypendium naukowe, dzięki któremu mógł rozpocząć pracę na Uniwersytecie w Lyonie oraz w Instytucie Radowym w Paryżu. Równocześnie przyjmował pacjentów z problemami otorynolaryngologicznymi pracując w klinice otolaryngologicznej Uniwersytetu Poznańskiego. W czasie II wojny światowej ukrywał się w Słupcy, gdzie kontynuował praktykę lekarską.
Po wojnie przyczynił się do zrekonstruowania i wznowienia działalności naukowej swojego macierzystego zakładu pracy poprzez odzyskanie zrabowanego przez Niemców sprzętu laboratoryjnego. W 1948 roku był adiunktem. W tym samym roku na podstawie dotychczasowego dorobku naukowego i rozprawy, której tematem były badania doświadczalne nad układem płciowym szczura i świnki morskiej, otrzymał veniam legendi (formalną habilitację) – prawo do prowadzenia wykładów z histologii i embriologii. Od 1960 roku był kierownikiem Zakładu Histologii Prawidłowej i Embriologii Akademii Medycznej w Poznaniu. Profesorem nadzwyczajnym został 25 września 1954, zwyczajnym 12 maja 1970 roku.
Był współzałożycielem Polskiego Towarzystwa Histochemii i Cytochemii oraz Polskiego Towarzystwa Endokrynologicznego, a także członkiem Polskiego Towarzystwa Anatomicznego, Poznańskiego Towarzystwa Przyjaciół Nauk, Societe Francaise d’Histochime, Association des Anatomistes, International Society for Research in Biology of Reproduction. W 1958 roku został członkiem Komitetu Zoologicznego II Wydziału Polskiej Akademii Nauk, a w roku 1969 członkiem „Deutsche Akademie der Naturforscher Leopoldina”.
Zmarł 2 czerwca 1973 roku po długiej chorobie. Pochowano go na Cmentarzu parafialnym w Czempiniu.
Nagrody i wyróżnienia.
Uhonorowany został m.in.:

</doc>
<doc id="4691329" url="https://pl.wikipedia.org/wiki?curid=4691329" title="Parafia Najświętszego Serca Jezusowego w Starych Oleszycach">
Parafia Najświętszego Serca Jezusowego w Starych Oleszycach



</doc>
<doc id="4691332" url="https://pl.wikipedia.org/wiki?curid=4691332" title="Ksawery Świerkowski">
Ksawery Świerkowski

Ksawery Antoni Świerkowski (ur. 28 czerwca 1897 w Rzeżycy na Łotwie, zm. 12 maja 1979 w Warszawie) – polski bibliotekarz, bibliotekoznawca, dyrektor bibliotek naukowych.
Życiorys.
Syn Władysława i Malwiny ze Szrubowiczów. W latach 1919–1921 służył w wojsku łotewskim. Maturę zdał w 1925, a w 1929 ukończył studia na Wydziale Humanistycznym Uniwersytetu Warszawskiego. W okresie międzywojennym związany był z wieloma bibliotekami m.in. Uniwersytetu Warszawskiego (1922–1927), Ordynacji Krasińskich, Biblioteką Narodową (1938–1939) oraz z Warszawskim Biurem Biblioteki Polskiej w Paryżu. Pracował w Katedrze Historii Polski Nowożytnej Uniwersytetu Warszawskiego, Departamencie Budownictwa Ministerstwa Spraw Wojskowych oraz Zarządzie Centralnym Ministerstwa Oświaty. Od 1925 był wykładowcą w Wolnej Wszechnicy Polskiej i Rocznej Szkole Bibliotekarskiej.
Podczas II wojny światowej kierował ewakuacją zbiorów Biblioteki Publicznej m.st. Warszawy. Od sierpnia 1940 działał w konspiracji ps. "Bentkowski" w Oddziale VI (Biura Informacji i Propagandy) Komendy Głównej Armii Krajowej. Podczas powstania warszawskiego w Placówce Informacyjno-Radiowej „Anna” (radiostacja „Anna”), przy ul. Marszałkowskiej 62.
Po wojnie brał udział w zabezpieczaniu opuszczonych i wywiezionych księgozbiorów. W latach 1945–1951 pracował w Bibliotece Narodowej, w latach 1947–1948 pełnił obowiązki dyrektora i zastępcy dyrektora. W latach 1951–1957 kierował Biblioteką SGGW w Warszawie. W latach 1954–1961 był naczelnym redaktorem "Słownika pracowników książki polskiej." Od 1957 do 1967 wykładał w Katedrze Bibliotekoznawstwa Uniwersytetu Warszawskiego.
Był aktywnym działaczem ZBP, ZBiAP oraz SBP.
Zmarł w Warszawie. Pochowany na cmentarzu Wawrzyszewskim (kwatera 14 C-3-9).

</doc>
<doc id="4691334" url="https://pl.wikipedia.org/wiki?curid=4691334" title="Afrixalus">
Afrixalus

Afrixalus – rodzaj płaza bezogonowego z podrodziny Hyperoliinae w rodzinie sitówkowatych (Hyperoliidae). 
Zasięg występowania.
Rodzaj obejmuje gatunki występujące w lasach, buszu i sawannach Czarnej Afryki.
Systematyka.
Podział systematyczny.
Do rodzaju należą następujące gatunki:

</doc>
<doc id="4691344" url="https://pl.wikipedia.org/wiki?curid=4691344" title="Narciarski bieg na orientację na zimowych światowych wojskowych igrzyskach sportowych">
Narciarski bieg na orientację na zimowych światowych wojskowych igrzyskach sportowych

Narciarski bieg na orientację na zimowych światowych wojskowych igrzyskach sportowych – jako jedna z zimowych dyscyplin sportowych zadebiutowała w dniu 23 marca 2010 na zimowych igrzyskach wojskowych w miejscowości Cogne położonej na terenie parku Gran Paradiso w regionie Dolina Aosty we Włoszech. Konkurencje indywidualne wygrali wówczas aktualni mistrzowie świata u kobiet Francuzka Christelle Gros, a u mężczyzn Rosjanin Eduard Chrennikow.
Konkurencje.
W programach igrzysk wojskowych jest podział dyscypliny na konkurencje męskie i damskie ("od 2017 roku włączono dwie nowe zespołowe konkurencję – sztafetę oraz sprint drużynowy"). Podczas zimowych igrzysk wojskowych zawodnicy i zawodniczki aktualnie rywalizują w ośmiu konkurencjach.
Aktualne konkurencje rozgrywane na zimowych igrzyskach wojskowych:
Tabela medalowa wszech czasów.
Multimedalistą wśród mężczyzn jest Rosjanin Eduard Chrennikow, który startując w latach 2010–2017 brał udział w zdobyciu wszystkich ośmiu złotych medali na zimowych igrzyskach wojskowych (100% skuteczność).

</doc>
<doc id="4691348" url="https://pl.wikipedia.org/wiki?curid=4691348" title="Alexteroon">
Alexteroon

Alexteroon – rodzaj płaza bezogonowego z podrodziny Hyperoliinae w rodzinie sitówkowatych (Hyperoliidae). 
Zasięg występowania.
Rodzaj obejmuje gatunki występujące w południowym i południowo-zachodnim Kamerunie oraz Gwinei Równikowej.
Systematyka.
Etymologia.
"Alexteroon": "alexētēr" „obrońca”; ωον "ōon" „jajo”.
Podział systematyczny.
Do rodzaju należą następujące gatunki:

</doc>
<doc id="4691351" url="https://pl.wikipedia.org/wiki?curid=4691351" title="Ciechanowice (stacja kolejowa)">
Ciechanowice (stacja kolejowa)



</doc>
<doc id="4691356" url="https://pl.wikipedia.org/wiki?curid=4691356" title="Monika Gardoń-Preinl">
Monika Gardoń-Preinl

Monika Ewa Gardoń-Preinl – polska specjalistka w zakresie kameralistyki, gry na fortepianie, doktor habilitowana sztuk muzycznych, adiunkt Katedry Kameralistyki Wydziału Instrumentalnego Akademii Muzycznej w Krakowie.
Życiorys.
Studiowała w Akademii Muzycznej w Krakowie, którą ukończyła w 1991 w klasie Stefana Wojtasa. Obroniła pracę doktorską, 22 kwietnia 2013 habilitowała się na podstawie dorobku naukowego i pracy zatytułowanej "Kwintet Es-dur KV 452 W.A. Mozarta Wielki kwintet Es-dur op.16 L. van Beethovena. Analiza dzieła a interpretacja wykonawcza w kontekście historii gatunku". Została zatrudniona na stanowisku adiunkta w Katedrze Kameralistyki na Wydziale Instrumentalnym Akademii Muzycznej w Krakowie.
Piastuje funkcję kierownika w Katedrze Muzyki Dawnej. Prorektor uczelni ds. artystycznych i naukowych w kadencji 2020–2024. Wcześniej prodziekan na Wydziale Instrumentalnym Akademii Muzycznej w Krakowie.
W 2018 otrzymała Brązowy Krzyż Zasługi.

</doc>
<doc id="4691358" url="https://pl.wikipedia.org/wiki?curid=4691358" title="Mathias Coureur">
Mathias Coureur

Mathias Coureur (ur. 22 marca 1988 w Fort-de-France) – martynikański piłkarz występujący na pozycji pomocnika.
Kariera klubowa.
Coureur grał jako junior we francuskich zespołach Sucy FC oraz Le Havre AC. Następnie występował w rezerwach US Créteil-Lusitanos (VI liga) oraz Le Havre AC (V liga). W połowie 2007 roku dołączył do trzecioligowego AS Beauvais Oise, jednak w styczniu 2008 odszedł do czwartoligowych rezerw FC Nantes. Sezon 2008/2009 spędził na wypożyczeniu w trzecioligowym FC Gueugnon, po czym wrócił do Nantes, grającego już w piątej lidze.
W latach 2010–2011 był zawodnikiem martynikańskiego klubu Golden Lion FC, a od 2011 do 2014 grał w trzeciej lidze hiszpańskiej, w drużynach Orihuela CF, CD Atlético Baleares oraz Huracán Valencia CF (z przerwą na ponowne występy w Golden Lion FC). W 2014 roku przeszedł do bułgarskiego Czerno More Warna. W A PFG zadebiutował 26 lipca 2014 w zremisowanym 0:0 meczu z Łudogorcem Razgrad. W sezonie 2014/2015 zdobył z klubem Puchar Bułgarii, a następnie Superpuchar Bułgarii.
W połowie 2016 roku odszedł do gruzińskiego Dinamo Tbilisi, jednak we wrześniu tego samego roku wrócił do Bułgarii, gdzie został graczem pierwszoligowego Łokomotiwu Gorna Orjachowica. Z kolei w styczniu 2017 przeszedł do kazachskiego Kajsaru Kyzyłorda, którego barwy reprezentował przez dwa sezony w rozgrywkach Priemjer Ligasy. W 2019 roku był zawodnikiem południowokoreańskiego klubu Seongnam FC.
Kariera reprezentacyjna.
W 2013 roku Coureur został powołany do reprezentacji Martyniki na Złoty Puchar CONCACAF. Zagrał na nich w meczach z Kanadą (1:0) i Panamą (0:1), a Martynika odpadła z turnieju po fazie grupowej.

</doc>
<doc id="4691363" url="https://pl.wikipedia.org/wiki?curid=4691363" title="Palmar (Urugwaj)">
Palmar (Urugwaj)

Palmar – miasto w Urugwaju, w departamencie Soriano.

</doc>
<doc id="4691366" url="https://pl.wikipedia.org/wiki?curid=4691366" title="Palmitas">
Palmitas

Palmitas – miasto w Urugwaju, w departamencie Soriano.

</doc>
<doc id="4691371" url="https://pl.wikipedia.org/wiki?curid=4691371" title="Parque del Plata">
Parque del Plata

Parque del Plata – miasto w Urugwaju, w departamencie Canelones.

</doc>
<doc id="4691377" url="https://pl.wikipedia.org/wiki?curid=4691377" title="Paso de Carrasco">
Paso de Carrasco

Paso de Carrasco – miasto w Urugwaju, w departamencie Canelones.

</doc>
<doc id="4691379" url="https://pl.wikipedia.org/wiki?curid=4691379" title="Druga Republika Portugalska">
Druga Republika Portugalska



</doc>
<doc id="4691384" url="https://pl.wikipedia.org/wiki?curid=4691384" title="Piñera">
Piñera

Piñera – miasto w Urugwaju, w departamencie Paysandú.

</doc>
<doc id="4691385" url="https://pl.wikipedia.org/wiki?curid=4691385" title="Walentin Zgurski">
Walentin Zgurski



</doc>
<doc id="4691386" url="https://pl.wikipedia.org/wiki?curid=4691386" title="26. ceremonia wręczenia nagród Gildii Aktorów Ekranowych">
26. ceremonia wręczenia nagród Gildii Aktorów Ekranowych

26. ceremonia wręczenia nagród Gildii Aktorów Ekranowych za rok 2019, odbyła się 19 stycznia 2020 roku tradycyjnie w Shrine Exposition Center w Los Angeles.
Galę wręczenia nagród transmitowała stacja TNT. Nagrody zostały przyznane za wybitne osiągnięcia w sztuce aktorskiej w minionym roku. Wyboru dokonuje blisko 165. tysięcy członków Gildii Aktorów Ekranowych.
Nominacje do nagród ogłoszone zostały 11 grudnia 2019, a prezentacji dokonały America Ferrera i Danai Gurira przy udziale wiceprezydenta SAG-AFTRA Gabrielle Carteris. Nominacje zaprezentowano podczas konferencji w Pacific Design Center’s SilverScreen Theater w West Hollywood.
Nagrodę za osiągnięcia życia otrzymał Robert De Niro.

</doc>
<doc id="4691387" url="https://pl.wikipedia.org/wiki?curid=4691387" title="Kazimierz Szpądrowski">
Kazimierz Szpądrowski

Kazimierz Stanisław Szpądrowski (ur. 1 marca 1899 w Krościenku nad Dunajcem, zm. 25 grudnia 1940 w Moskwie) – major dyplomowany Wojska Polskiego II RP, szef II Oddziału Sztabu Armii „Kraków”, jeniec obozu NKWD w Starobielsku, przewieziony do Moskwy, gdzie od 7 lutego do 18 października 1940 roku poddany został 9 przesłuchaniom w Więzieniu Lefortowskim, rozstrzelany 25 grudnia 1940 roku, pośmiertnie awansowany do stopnia podpułkownika i odznaczony Krzyżem Komandorskim Orderu Odrodzenia Polski.
Młode lata i kariera wojskowa.
Kazimierz Szpądrowski urodził się 1 marca 1899 roku w Krościenku nad Dunajcem, jako syn Ignacego i Teresy z Zarzyckich, obojga nauczycieli w miejscowej szkole. Początkowo naukę pobierał w miejscu urodzenia, a następnie w Gimnazjum w Wadowicach. W czasie nauki w latach 1912–1914 działał czynnie w Drużynach Strzeleckich Okręgu Wadowickiego. Ojca stracił w 1915 roku, a matkę dwa lata później. W 1916 roku ukończył Gimnazjum w Wadowicach, gdzie został uznany „dojrzałym z odznaczeniem do studiów na uniwersytecie”.
14 grudnia 1916 roku jako ochotnik, wstąpił w Górze Kalwarii do Legionów Polskich, służąc w okresie od 5 stycznia do 20 sierpnia 1917 roku w 2 baterii artylerii legionowej, a następnie po tzw. kryzysie przysięgowym w formacjach armii austriackiej do 5 listopada 1918 roku. 6 listopada tego roku w stopniu chorążego wstąpił ochotniczo do Wojska Polskiego i otrzymał przydział do nowo powstającego 1 pułku artylerii polowej w Warszawie. 6 stycznia 1919 roku awansowany został na stopień podporucznika, a 1 czerwca na porucznika, W tym czasie służył w 6 pułku artylerii polowej. Potem, do końca działań wojennych i w pierwszym okresie po odzyskaniu niepodległości pełnił służbę w 7 pułku artylerii polowej.
Związawszy się trwale z zawodową służbą wojskową w okresie od 1 lutego do 11 grudnia 1922 roku ukończył Szkołę Młodszych Oficerów Artylerii w Toruniu. Gdy Szef Sztabu Generalnego Józef Piłsudski powołał do życia z dniem 1 czerwca 1923 roku Oficerską Szkołę Artylerii, porucznik Kazimierz Szpądrowski przeniósł się z rodziną do Torunia i objął w nowo powstałej uczelni stanowisko instruktora – komendanta klasy. W 1928 roku po przemianowaniu szkoły na Szkołę Podchorążych Artylerii, kapitan (od 1 stycznia 1928 roku) Kazimierz Szpądrowski awansował na adiutanta szkoły. W niedługim czasie uzyskał przeniesienie do Warszawy, gdzie 16 czerwca 1930 roku podjął studia w Wyższej Szkole Wojennej, które ukończył 31 października 1932 roku i uzyskał tytuł oficera dyplomowanego. 1 listopada 1932 roku został odkomenderowany do pracy w II Oddziale Sztabu Głównego. Od 1933 roku pełnił służbę w Ekspozyturze Nr 4 Oddziału II Sztabu Głównego w Katowicach. Ekspozytura Nr 4 (wywiadu i kontrwywiadu) zainstalowana została w Katowicach w 1930 roku po przeniesieniu z Krakowa. „W ciągu kilku lat przed wojną (1932-1939) placówką tą kierowało czterech oficerów: jeden z piechoty (mjr dypl. L. Sadowski) i aż trzech z artylerii. Nominacje artylerzystów: ppłk dypl. K. Piaseckiego, mjr dypl. K. Szpądrowskiego i mjr dypl. S. Kuniczaka nie były tu przypadkowe. Wykonywane przez Ekspozyturę prace dodatkowe jak np. rozpoznawanie niemieckiego przemysłu ciężkiego, niemieckich akcji ekonomicznych na Górnym Śląsku – bliższe były oficerom o przygotowaniu technicznym”.
II wojna światowa.
W obliczu nadciągającej zawieruchy wojennej, 22 marca 1939 roku mjr dypl. Kazimierz Szpądrowski został przeniesiony do 6 pułku artylerii ciężkiej we Lwowie jako dowódca III dywizjonu, a następnie przewidziany do pracy w wywiadzie (zastępca Szefa Oddziału II) sztabu tworzonej Armii „Kraków” pod dowództwem gen. bryg. Antoniego Szyllinga. 28 sierpnia 1939 roku został mianowany szefem wydziału wywiadowczego Grupy Operacyjnej „Śląsk”. 2 września 1939 roku zginął ppłk dypl. Marian Zdon, szef Oddziału II Sztabu Armii „Kraków”. Stanowisko po nim objął 3 września 1939 roku Kazimierz Szpądrowski, który 13 września 1939 roku wyruszył ze sztabu, zakwaterowanego w Zamościu, do Lwowa w celu nawiązania łączności z gen. Kazimierzem Sosnkowskim, który objął dowództwo Frontu Południowego i celem przywiezienia map oraz nowych szyfrów. Od tej pory nie widziano go już więcej. Odcięty na terenie Lwowa przez niemieckie oddziały zmotoryzowane brał udział w obronie miasta pod dowództwem gen. bryg. Władysława Langnera. Obrona Lwowa przed siłami niemieckimi została przerwana decyzją o kapitulacji przed Armią Czerwoną w dniu 22 września 1939 roku. Stosownie do rozkazu gen. Langnera obrońcy Lwowa (w tym Kazimierz Szpądrowski) zebrali się w tym dniu o wskazanej porze na terenie Cytadeli, gdzie zostali przejęci do niewoli przez oddziały Armii Czerwonej.
Niewola sowiecka, przesłuchania i śmierć.
Kazimierz Szpądrowski wraz z innymi polskimi oficerami trafił do obozu jenieckiego w Starobielsku. Fakt pobytu w Starobielsku potwierdził się korespondencją z rodziną w grudniu 1939 roku. W końcu stycznia 1940 roku ostatni list pisany przez żonę – Halinę do Starobielska powrócił niedoręczony z dopiskiem „ujechał iz łagiera” (ros. „wyjechał z obozu”). Mjr Szpądrowski został wymieniony, wraz z innymi zaginionymi polskimi oficerami, w publikacji Adama Moszyńskiego zatytułowanej „Lista Katyńska”, wydanej w maju 1949 roku w Londynie nakładem emigracyjnej oficyny polskiej Gryf Publications Ltd. oraz w wydanym pod redakcją Andrzeja Leszka Szcześniaka opracowaniu „Katyń: lista ofiar i zaginionych jeńców obozów Kozielsk, Ostaszków, Starobielsk”.
Pełniejsze dane o losach Kazimierza Szpądrowskiego po opuszczeniu obozu w Starobielsku, rodzina uzyskała z Komisji Polskiej Stowarzyszenia „Memoriał” w Moskwie od Przewodniczącej Komisji Anny Grisziny, która w Archiwum FSB (dawniej KGB) zdołała ustalić i wynotować z dokumentów szereg faktów:
Wyrok został ogłoszony o godz. 12.20, 20 listopada 1940, a 21 grudnia 1940 roku została oddalona prośba o ułaskawienie. 25 grudnia 1940 roku Kazimierz Szpądrowski został rozstrzelany. Jego prochy zostały pogrzebane we wspólnym grobie na cmentarzu Dońskim w Moskwie.
Rehabilitacja i rozbieżności w dokumentacji.
Podjęta przez rodzinę mjra dypl Kazimierza Szpądrowskiego wymiana korespondencji z Główną Prokuraturą Wojskową Federacji Rosyjskiej w Moskwie pozwoliła na następujące uzupełniające ustalenia:
Dalsze informacje o Kazimierzu Szpądrowskim nadeszły w 1995 roku od Konsula Generalnego Federacji Rosyjskiej w Krakowie z Wydziału Humanitarnej Współpracy i Praw Człowieka Ministerstwa Spraw Zagranicznych. Ustalono między innymi:
28 maja 1996 roku dziennik „Wiecziernaja Moskwa” wymienił Kazimierza Szpądrowskiego w cyklu publikowanych list ofiar stalinowskich represji, rozstrzelanych i skrycie pochowanych w latach 1930–1950 w mogile nr 1 na Dońskim Cmentarzu. Major wymieniony został w pozycji nr 7 wykazu, obok ostatniego, więziennego zdjęcia. Wpis w dzienniku brzmiał: „Szpondrowski Kazimierz s. Ignacego, rodzony w 1899 r. w M. Krościenko woj. Krakowskie (Polska), Polak, z rodziny urzędniczej, bezpartyjny, wykształcenie średnie, wyższy naczelnik Ekspozytury II Oddziału polskiego Sztabu Generalnego w mieście Katowice, major Polskiej Armii, zamieszkały w mieście Lwów, ul. Chodkiewicza 8, aresztowany 26 lipca 1940 roku, rozstrzelany 25 grudnia 1940 roku. Rehabilitowany 25 lutego 1992 roku”.
Dla pełnego obrazu losów mjr dypl. Kazimierza Szpądrowskiego na terenie ZSRR pozostają do wyjaśnienia następujące kwestie:
Upamiętnienie pośmiertne.
Order Virtuti Militari nr 14384 (pośm. 11 listopada 1976 roku) - dekretem Prezydenta RP na Uchodźstwie w Londynie "żołnierzom polskim zgładzonym w Katyniu i innych nieznanych miejscach kaźni, dla upamiętnienia ofiary ich życia, w imię Niepodległości Polski".
Krzyż Kampanii Wrześniowej (pośm. 15 sierpnia 1985 roku) – rozporządzeniem Ministra Spraw Wojskowych Rządu Londyńskiego.
Tablice upamiętniające martyrologię poległych na Wschodzie w tym m.in. mjr dypl. Kazimierza Szpądrowskiego znajdują się w kaplicy Kościoła pod wezwaniem Św. Karola Boromeusza na Powązkach w Warszawie oraz na Cmentarzu Kule w Częstochowie.
Kazimierza Szpądrowskiego upamiętniono także na tablicy z listą wybitnych absolwentów Gimnazjum i Liceum Ogólnokształcącego im. Marcina Wadowity w Wadowicach. 
Na wniosek Ministra Obrony Narodowej Janusza Onyszkiewicza, 27 lipca 1998 roku, „w uznaniu bohaterskiej i patriotycznej postawy w niewoli sowieckiej” mjr dypl. Kazimierz Szpądrowski został promowany na stopień podpułkownika. W setną rocznicę urodzin Kazimierza Szpądrowskiego w dniu 14 lutego 1999 r. w Kaplicy Matki Boskiej Częstochowskiej na Jasnej Górze odbyła się celebrowana przez kapelana wojskowego o. dr mjr. Jana Golonkę msza święta za spokój jego duszy, połączona z uroczystym wręczeniem rodzinie pośmiertnego aktu nominacyjnego na stopień podpułkownika. W uroczystości poza rodziną i przyjaciółmi udział wzięli: licznie zgromadzeni oficerowie Wojska Polskiego stacjonujący w Częstochowie oraz poczet sztandarowy Światowego Związku Żołnierzy Armii Krajowej i pielgrzymi przebywający na Jasnej Górze. W wygłoszonej homilii ojciec Golonka wypowiedział następujące słowa: „Kazimierz Szpądrowski, major dyplomowany, wielokrotnie przesłuchiwany w Lefortowskim więzieniu NKWD w Moskwie, pomny honoru oficera Polskiego Wojska, nie wyjawił żadnej z tajemnic wojskowych wywiadu pozostając wiernym przysiędze, jaką złożył wcześniej przed Bogiem i Ojczyzną”.
Opracowanie „Dziadku, Tato, ja ciągle pamiętam!” opowiadające o życiu Kazimierza Szpądrowskiego oraz wieloletniej walce jego rodziny o ustalenie faktycznych okoliczności jego niewoli i śmierci, zdobyło główną nagrodę w konkursie „Katyń – Pamiętamy. Małopolska” zorganizowanym z inicjatywy ówczesnego europosła PiS Pawła Kowala. Autor Marcin Szpądrowski (wnuk Kazimierza Szpądrowskiego, syn Andrzeja), 10 maja 2010 roku odebrał główną nagrodę: pióro Lecha Kaczyńskiego. 15 marca 2019 roku tekst opracowania Marcina Szpądrowskiego został opublikowany w książce pod redakcją dr Konrada Meusa pod tytułem "Idziemy w bój życia, społeczność wadowickiego Gimnazjum w drodze do Niepodległej" (Rozdział III - „Pro Memoria"), wydanej przez Stowarzyszenie Absolwentów Liceum Ogólnokształcącego im. Marcina Wadowity w Wadowicach w celu upamiętnienia 100-lecia Odzyskania Niepodległości.
Życie prywatne.
7 kwietnia 1923 roku zawarł związek małżeński z Haliną Zofią Laskowską w Częstochowie, gdzie pełnił wówczas służbę w 7 pułku artylerii polowej w dzielnicy Zacisze. Tutaj w 1924 roku urodził się jego syn Stanisław. W 1933 roku w Warszawie urodził się syn Andrzej.

</doc>
<doc id="4691388" url="https://pl.wikipedia.org/wiki?curid=4691388" title="Falcon i Zimowy Żołnierz">
Falcon i Zimowy Żołnierz

Falcon i Zimowy Żołnierz (oryg. , także w finale sezonu Kapitan Ameryka i Zimowy Żołnierz, oryg. ) – amerykański superbohaterski serial dramatyczny z 2021 roku na podstawie komiksów o postaciach Sama Wilsona i Bucky’ego Barnesa wydawnictwa Marvel Comics. Twórcą serialu był Malcolm Spellman, który odpowiada za scenariusz; reżyserią zajęła się Kari Skogland. Tytułowe role zagrali Anthony Mackie i Sebastian Stan, a obok nich w głównych rolach wystąpili: Emily VanCamp, Wyatt Russell, Erin Kellyman, Julia Louis-Dreyfus, Florence Kasumba, Danny Ramirez, Georges St-Pierre, Adepero Oduye, Daniel Brühl i Don Cheadle.
Po wydarzeniach z "" Sam Wilson łączy siły z Buckym Barnesem, by zwalczyć anarchistyczną grupę o nazwie Flag-Smashers.
"Falcon i Zimowy Żołnierz" jest częścią franczyzy Filmowego Uniwersum Marvela; należy do IV Fazy tego uniwersum i stanowi część jej drugiego rozdziału zatytułowanego "Saga Multiwersum". Na 2024 rok została zapowiedziana filmowa kontynuacja, zatytułowana "". Serial "Falcon i Zimowy Żołnierz" zadebiutował 19 marca 2021 roku w serwisie Disney+. Ostatni, szósty odcinek pojawił się 23 kwietnia. W Polsce cały serial udostępniony został 14 czerwca 2022 roku. Produkcja otrzymała pozytywne oceny od krytyków, a ponadto wiele nagród i nominacji, w tym 5 nominacji do Nagród Emmy.
Emisja.
Pierwszy odcinek serialu "Falcon i Zimowy Żołnierz", zatytułowany "Nowy ład" (oryg. ) zadebiutował 19 marca 2021 roku w serwisie Disney+, a ostatni, zatytułowany "Jeden świat, jeden naród" (oryg. ), zadebiutował 23 kwietnia tego samego roku. Całość składa się z 6 odcinków. W Polsce cały serial pojawił się 14 czerwca 2022 roku, równocześnie z uruchomieniem Disney+.
Pod koniec szóstego odcinka ujawniono alternatywny tytuł serialu: "Kapitan Ameryka i Zimowy Żołnierz" (oryg. ).
Premiera serialu początkowo była zapowiedziana na sierpień 2020 roku, jednak wskutek pandemii COVID-19 zdecydowano się przesunąć jego wydanie na 2021 rok.
Produkcja.
Rozwój projektu.
We wrześniu 2018 roku ujawniono, że Marvel Studios pracuje nad kilkoma limitowanymi serialami na potrzeby serwisu Disney+, które skoncentrowane mają być wokół postaci drugoplanowych z filmów Filmowego Uniwersum Marvela. Aktorzy z filmów mieli powtórzyć swoje role w tych serialach. Każdy z seriali przewidziany został na 6 do 8 odcinków z budżetem porównywalnym dla produkcji filmowych studia. Kevin Feige miał odpowiadać za te seriale podobnie jak w przypadku filmów, których jest producentem. 
Malcolm Spellman był jednym z kilku scenarzystów, który został poproszony o przedstawienie swojej wizji na serial, który miał się koncentrować na postaciach Sama Wilsona / Falcona i Bucky’ego Barnesa / Zimowego Żołnierza. Feige uznał, że filmy MCU nie pokazały wystarczająco tych dwóch postaci, a reakcja publiczności na ich „zabawną dynamikę” w filmach ' (2014) i ' (2016) spowodowała, że chciał, by studio zagłębiło się bardziej w historię tych postaci. Sebastian Stan porównywał ten pomysł do filmów komediowych, takich jak "Zdążyć przed północą" (1988) i "48 godzin" (1982). Każdy scenarzysta opracował swoją wizję serialu z jednym z producentów Marvel Studios. Spellman pracował z Nate’em Moore’em, a jego wizja koncentrowała się na rasie i tożsamości. "48 godzin", "Ucieczka w kajdanach" (1958), "Zabójcza broń" (1987) i "Godziny szczytu" (1998) były dla niego inspiracją jako filmy z gatunku buddy-comedy, które poruszały również kwestie rasowe. W październiku tego samego roku Malcolm Spellman został zatrudniony na stanowisko głównego scenarzysty serialu. Feige uznał, że Spellman jest odpowiednią osobą do tego zadania, ponieważ rozumiał, co jest potrzebne, by serial był zabawny i pełen akcji będąc jednocześnie czarnoskórym scenarzystą telewizyjnym, dzięki czemu posiadał punkt widzenia potrzebny do opowiedzenia historii o Wilsonie, którą studio chciało pokazać. 
W kwietniu 2019 roku Marvel i Disney oficjalnie zapowiedzieli serial zatytułowany "The Falcon and the Winter Soldier". W następnym miesiącu ujawniono, że składający się 6 odcinków serial wyreżyseruje w całości Kari Skogland. W tym samym miesiącu ujawniono, że serial będzie wchodził w skład IV Fazy uniwersum. Feige, Louis D’Esposito, Victoria Alonso, Moore, Skogland i Spellman zostali producentami wykonawczymi. W lipcu 2022 roku wyjawiono, że serial jest częścią "Sagi Multiwersum".
Scenariusz.
Wspólnie z Malcolmem Spellmanem nad scenariuszem do serialu pracowali: Michael Kastelein, Derek Kolstad, Dalan Musson i Josef Sawyer. Kolstad dołączył do zespołu w lipcu 2019 roku. Wydarzenia w serialu zostały umiejscowione sześć miesięcy po filmie "" (2019), w którym Steve Rogers przekazuje Samowi Wilsonowi swoją tarczę i tytuł Kapitana Ameryki. Kevin Feige wyjawił, że kiedy Marvel Studios otrzymało możliwość zrealizowania serialu telewizyjnego dla Disney+, postanowili rozszerzyć to na całą historię o Wilsonie, ukazującą czarnoskórego mężczyznę, który zostaje Kapitanem Ameryką. Kari Skogland nazwała serial „historią o pierwszym czarnoskórym Kapitanie Ameryce”. Anthony Mackie nie miał początkowo przekonania, co do serialu, ponieważ obawiał, że nie będzie on w stanie dorównać jakością filmom MCU; nie chciał, by czarnoskóry aktor był głównym bohaterem pierwszej porażki Marvela, ale zmienił zdanie po przeczytaniu scenariusza Spellmana. Serial ukazuje Wilsona jako „zwykłego faceta” w świecie superbohaterów, a kwestionowanie przez Wilsona tytułu Kapitana pochodziło od tego, że jako czarnoskóry mężczyzna wiedział, że „nie możesz być tą samą osobą w każdym pokoju do którego wchodzisz, ponieważ każda osoba, którą spotkasz, oczekuje innej osoby”. Spellman miał nadzieję, że serial wywrze pozytywny wpływ na czarnoskórą młodzież, podobnie jak zrobiła to "Czarna Pantera" (2018). Zwrócił uwagę na fakt, że ponad połowa scenarzystów serialu była również czarnoskóra, co wzmocniło wizerunek Wilsona w produkcji jako „zdecydowanie czarnej postaci”. Mackie powiedział, że przejmuje schedę pozostawioną przez gwiazdę "Czarnej Pantery", Chadwicka Bosemana, który zmarł w sierpniu 2020 roku. Stan wyjaśnił, że Barnes czuje się opiekuńczy wobec dziedzictwa Rogersa i chce, by Wilson został Kapitanem Ameryką, ponieważ był on wyborem Rogersa. Wątpliwości, jakie Wilson ma co do przyjęcia tej roli, stają się jego konfliktem wewnętrznym, na którym opiera się seria. Jeśli chodzi o postęp Wilsona w serii od niechętnego władania tarczą do ostatecznego jej użycia, Skogland wskazała, że musi „zaangażować się zarówno w publiczną jak i w prywatną dyskusję o tym, co to znaczy dla czarnoskórego człowieka podnieść tak kultowy historycznie biały symbol”, co pomogłoby mu określić, co to znaczy być bohaterem we współczesnym społeczeństwie, w porównaniu z sytuacją Rogersa, który został Kapitanem Ameryką w latach czterdziestych XX wieku. Skogland stwierdziła, że ważne jest to, by widzowie śledzili tę historię razem z Wilsonem, ponieważ „tarcza oznacza różne rzeczy dla różnych ludzi” i należy pokazać wszystkie jej aspekty jako symbolu.
Feige wyjawił, że serial będzie bardziej odzwierciedleniem prawdziwego świata niż poprzednie projekty MCU, natomiast kompozytor, Henry Jackman, stwierdził, że będzie on dotyczył „mniej wygodnych… poważniejszych kwestii”, takich jak kto powinien trzymać tarczę i jak czarnoskóry mężczyzna czułby się zostając Kapitanem Ameryką. Skogland dodała, że inne aktualne „trudne do omówienia kwestie”, które eksploruje serial, obejmują idee patriotyzmu i ekstremizmu zadając pytania: „Kto jest Amerykaninem i kto może decydować o zasadach, którymi rządzi się ten kraj? Co skłania ludzi do podejmowania ekstremalnych działań w imię tego, co uważają za patriotyzm?” Skogland zauważyła, że Kapitan Ameryka zawsze był wykorzystywany do zgłębiania idei politycznych, od pierwszego komiksu bohatera w 1941 roku, w którym przedstawiono go uderzającego Adolfa Hitlera. Stan powiedział, że widzowie będą mogli zauważyć porównanie wydarzeń z serialu do szturmu na Kapitol Stanów Zjednoczonych w 2021 roku choć było to niezamierzone, ponieważ serial został napisany przed tym wydarzeniem.
Moment, w którym połowa życia we wszechświecie zniknęła w filmie "" (2018) i powróciła podczas "Końca gry", jest ukazany jako główne źródło konfliktu w "Falconie i Zimowym Żołnierzu". Spellman zwrócił uwagę, że ​​dążono do tego, by ten kryzys był czymś, z czym widzowie mogliby się identyfikować i porównywał to wydarzenie do pandemii COVID-19 określając je jako „świat dążący do stabilności po globalnej katastrofie”. Czuł, że takie przeżycia mogą zjednoczyć lub podzielić. Jeden z antagonistów serii to anarchistyczna, anty-patriotyczna grupa Flag-Smashers, która wierzy, że świat był lepszy podczas gdy brakowało połowy ludności. Współproducentka Zoie Nagelhout i Nate Moore powiedzieli, że serial ukaże próby ustalenia tożsamości Wilsona i Barnesa, a Spellman dodał, że tożsamość jest jednym z głównych tematów serialu, a historia pokazana w "Falconie i Zimowym Żołnierzu" zmusza Wilsona, Barnesa, Sharon Carter i Helmuta Zemo do „przemyślenia tego, jak widzą siebie i skonfrontowania się z tym, jak widzi ich świat”.
Jackman opisał serial jako dramat psychologiczny, natomiast Mackie i Stan uznali, że jest to połączenie pełnego akcji filmu superbohaterskiego z „buddy-comedy”. Stan porównał ton serii do bardziej realistycznego i uziemionego filmu MCU "" (2014). Dodał, że czas trwania dłuższy niż film pozwolił serialowi zgłębić życie osobiste tytułowych bohaterów i pokazać, jak wygląda dzień każdego z nich. Stan powiedział również, że połączy istniejące relacje bohaterów z ich pozaekranową dynamiką. Spellman chciał pozwolić aktorom pokazać swoje umiejętności, a nie tylko skupić się na akcji. Autorzy serialu odwoływali się również do różnych wywiadów przeprowadzonych przez Mackiego i Stana, by pomóc stworzyć relacje i dynamikę pomiędzy postaciami. Skogland i Spellman zauważyli, że Wilson i Barnes niekoniecznie są przyjaciółmi, ale mają Rogersa jako „wspólny mianownik”. Bez Rogersa ich relacja jest na nowo odkrywana i zmuszona do rozwoju.
Jeszcze przed zatrudnieniem Spellmana podjęto decyzję o włączeniu do serialu postaci Zemo i Valentiny Allegry de Fontaine oraz to, że Carter będzie Dilerem Mocy. Zdecydowanie się na to, że to Carter ma być Dilerem Mocy zostało zainspirowane komiksem "Captain America" z lat dziewięćdziesiątych, w którym Carter została wyrzucona z T.A.R.C.Z.Y.. Anthony i Joe Russo oraz Christopher Markus i Stephen McFeely, reżyserzy i scenarzyści "Avengers: Wojna bez granic" i "Koniec gry", wielokrotnie próbowali włączyć Carter do tych filmów, ale ostatecznie nie dali rady ze względu na ogromną ilość innych postaci. Kiedy rozpoczęły się prace nad serialem, Moore uznał, że koncepcja "Falcona i Zimowego Żołnierza" „stanie się historią Sharon Carter”.
Spellman stworzył serię korzystając ze swojej ogólnej wiedzy na temat publikacji Marvel Comics i Filmowego Uniwersum Marvela, a także wiedzy Moore’a i Nagelhout zamiast opierać ją na konkretnych komiksach. Mimo to wymienił komiks "Truth: Red, White &amp; Black" z 2003 roku jako mający duży wpływ na serial. Moore nie polubił tego komiksu, ale spodobały mu się zawarte w nim pomysły i czuł, że Spellman, który zdecydowanie opowiadał się za wykorzystaniem elementów komiksu, w inteligentny sposób zintegrował te elementy historii z serialem. Skogland wyjawiła, że scenarzyści stworzyli unikalne postacie dla serialu i powrócili do komiksów, aby znaleźć odpowiednie nazwy, które pasują do ich archetypów, nawet jeśli nie są one bezpośrednim tłumaczeniem tego, w jaki sposób zostały użyte w komiksach; przykładem tego byli Flag-Smashers. Kolstad wyznał, że interesujące jest wzięcie drugoplanowych postaci z filmów i umieszczenie ich w głównych rolach w serialu. Wraz z przejęciem 21st Century Fox przez The Walt Disney Company, które umożliwiło Marvel Studios odzyskanie praw filmowych do X-Men i Fantastycznej Czwórki, studio mogło włączyć związane z nimi elementy do serialu. Dotyczyło to między innymi miasta Madripoor. Przed premierą serialu Spellman wyjawił, że istnieją trzy nieujawnione projekty studia, o których wie, że będą powiązane z serialem.
Casting.
W kwietniu 2019 roku potwierdzono, że Anthony Mackie i Sebastian Stan powtórzą role Sama Wilsona / Falcona i Bucky’ego Barnesa / Zimowego Żołnierza. Miesiąc później poinformowano, że Daniel Brühl i Emily VanCamp negocjują role w serialu. W lipcu 2019 roku potwierdzono powrót Brühla jako Helmuta Zemo, a miesiąc później VanCamp w roli Sharon Carter. Wtedy też ujawniono, że Wyatt Russell został obsadzony jako John Walker. W listopadzie ujawniono, że do obsady dołączyła Adepero Oduye, a miesiąc później poinformowano, że w serialu zagrają również Desmond Chiam i Miki Ishikawa.
Noah Mills dołączył do obsady w styczniu 2020 roku, a Carl Lumbly miesiąc później. We wrześniu 2020 roku ujawniono, że Georges St-Pierre powtórzy swoją rolę z filmu "" oraz że w obsadzie znalazła się również Erin Kellyman. W październiku poinformowano, że Danny Ramirez zagra w serialu.
W lutym 2021 roku ujawniono, że w serialu pojawi się Don Cheadle jako James Rhodes. Julia Louis-Dreyfus została obsadzona w roli Valentiny Allegry de Fontaine. Jej postać początkowo miała zadebiutować w filmie "Czarna Wdowa", jednak wskutek przesunięć premiery filmu związanych z pandemią COVID-19, jej pierwszym występem okazał się "Falcon i Zimowy Żołnierz". Ponadto swoje role z filmów franczyzy powtórzyły: Florence Kasumba jako Ayo oraz Janeshia Adams-Ginyard i Zola Williams jako Nomble i Yama.
Scenografia i kostiumy.
Scenografią do serialu "Falcon i Zimowy Żołnierz" zajął się Raymond Chan, a kostiumy zaprojektował Michael Crow. Chan i producenci chcieli nadać serialowi „globalny charakter”. Większość zdjęć była realizowana w plenerze. W Pinewood Studios w Atlancie zbudowano wnętrze domu Sama Wilsona. Natomiast zdjęcia zewnętrza domu nakręcono w starej ruinie nad rzeką Savannah, którą Chan znalazł. Jednym z większych planów zbudowanych przez Chana i jego zespół był Madripoor, które stworzono w jednej z uliczek w Griffin w Atlancie. Zespół produkcyjny pierwotnie planował kręcić sceny z Madripooru w południowo-wschodnich krajach Azji, takich jak Mjanma, Tajlandia i Wietnam, ale nie powiodło się to z powodu trudności z harmonogramem.
Lokalizacja Madripoor czerpała ze stylu i kultury azjatyckiej i została podzielona na dwa regiony, Hightown i Lowtown. Chan i dyrektor artystyczna Jennifer Bash zbadali Wietnam i zainspirowali się klaustrofobiczną przestrzenią, w której żyli ludzie. Crow dodał również, że „ogólną ideą było stworzenie czegoś, co nie miało określonego czasu ani określonego miejsca". Wybierając paletę kolorów do tej lokacji, Crow użył zieleni, brązu, szarości oraz ciemniejszych odcieni niebieskiego i fioletu. Przestudiowano również gangi, mafie i grupy przestępcze z całego świata i uwzględniono to w projekcie. Chan zaprojektował stalowe mosty i zlecił wykonanie wielu niestandardowych neonów i ponad 80 kasetonów świetlnych. Brass Monkey Saloon miał sprawiać wrażenie, że „wyłania się z cegieł” mostu. W Brass Monkey znajdowało się akwarium ze stoma złotymi rybkami oranda, a artysta graffiti z Los Angeles, Jake, ozdobił ścianę „wyjątkowym stylem sztuki gangsterskiej”.
Muzeum Smithsonian w ostatnim odcinku serialu zostało uzupełnione w stosunku do tego, jak zostało pokazane w pierwszym odcinku. Oryginalne dekoracje i rekwizyty zostały wysłane do Atlanty w celu ich sfilmowania. Chan powiedział, że współczesne wyświetlacze były inspirowane pokazami mody. Przy budowaniu scenografii muzeum wykorzystano te same neony i kasetony świetlne, które użyto przy Madripooru. Zaprojektowano również interaktywne monitory, a rzeźba Isiaha Bradleya została stworzona wyłącznie na potrzeby odcinka.
Crow wykorzystał przy ubiorze Sama Wilsona więcej kolorów i tekstur, by pasowały do ​​stonowanej palety kolorów serialu. Chciał, aby Luizjana symbolizowała „szczęśliwe miejsce w jego życiu”, ponieważ reszta serialu była „mroczniejsza i nastrojowa”. W przypadku Bucky’ego inspirował się klasycznym stylu americana i chciał, aby miał ten sam ton, co Steve Rogers, ponieważ uważał, że obie postacie są podobne, ponieważ żyli w latach czterdziestych i utknęli we współczesnym świecie. Kostiumy dla superbohaterów zostały zaprojektowane przez zespół ludzi z Marvel Studios na podstawie ilustracji z pomocą działu kostiumów. Podczas tworzenia kostiumu Kapitana Ameryki dla Wilsona zdecydowano się na większą ilość bieli i włączenie elementów z Wakandy. Strój Walkera jako Kapitana Ameryki był bardziej ustrukturyzowany i ciemniejszy. Wzmocniono również ramiona, aby Walker czuł się bardziej masywny niż Rogers. Płaszcz Zemo miał wyglądać jak „stary sokowiański mundur wojskowy” i czerpał inspirację z tradycyjnej słowiańskiej odzieży oraz polskich i rosyjskich płaszczy z II wojny światowej. Dodano do niego futro, by był wierny komiksom. Crow chciał, by każdy członek Flag-Smashers miał odrębny styl, ale jednocześnie świadczący o przynależności do grupy. Opisał ich kostiumy jako „ugruntowane”, „interesujące” i „wyjątkowe”. Konsultował się z aktorami przed zaprojektowaniem ich kostiumów. Dodatkowo postanowił, aby były minimalistyczne, ponieważ chciał, aby czuli się, jakby pochodzili z obozów dla uchodźców.
Zdjęcia i postprodukcja.
Zdjęcia do serialu rozpoczęły się 31 października 2019 roku w Pinewood Studios w Atlancie pod roboczym tytułem "Tag Team". Anthony Mackie porównał produkcję do filmu MCU określając ją, jak realizację sześciogodzinnego filmu, który następnie został podzielony na pojedyncze odcinki zamiast kręcić jeden odcinek na raz. Reżyser serialu, Kari Skogland, inspirowała się filmami Davida Leana, filmem "Nocny kowboj" (1969) oraz francuską produkcją "Nietykalni" (2011). Zdjęcia lokacyjne realizowano od listopada 2019 do lutego 2020 roku w Atlancie. Ulice i dzielnice Atlanty zostały wykorzystane w serialu do scenerii Nowego Jorku, Baltimore, Luizjany i Waszyngtonu. Kręcenie zdjęć odbyło się również w bazach Dobbins Air Reserve Base w Marietta i Maxwell Air Force Base w Atmore. W połowie stycznia 2020 roku zdjęcia miały się przenieść do Arecibo na Portoryko, jednak wskutek trzęsienia ziemi zostały one zawieszone. 
Na początku marca produkcja przeniosła się do Pragi w Czechach na 3 tygodnie. 14 marca 2020 roku produkcja została wstrzymana z powodu pandemii COVID-19 i została wznowiona dopiero w sierpniu w studiach w Atlancie. We wrześniu kręcono sceny w Atlantic Station. Zdjęcia w Pradze zostały wznowione 10 października. Nakręcono wtedy między innymi sceny na Cmentarzu Olszańskim i w Kościele Świętego Gabriela. Prace na planie zakończyły się 23 października. Za zdjęcia odpowiadał P.J. Dillon.
Podczas gdy produkcja zdjęć została wstrzymana z powodu pandemii, kontynuowano prace postprodukcyjne nad serialem. Za montaż odcinków odpowiadali: Jeffrey Ford, Kelley Dixon, Todd Desrosiers i Rosanne Tan.
Efekty specjalne zostały stworzone przez studia produkcyjne: Cantina Creative, Crafty Apes, Digital Frontier FX, Industrial Light &amp; Magic, QPPE, Rodeo FX, Sony Pictures Imageworks, Stereo D, Technicolor VFX, Tippett Studio, Trixter i Weta Digital, a odpowiadał za nie Eric Leven. Stworzono ponad 2500 ujęć z efektami specjalnymi. Rodeo FX pracowało przy czterech odcinkach serialu, między innymi przy scenie walki na dachu ciężarówki oraz scenach w Madripoorze, w tym w Brass Monkey Saloon. Weta Digital przygotowała scenę pościgu Falcona nad kanionem z pierwszego odcinka. Sony Pictures Imageworks stworzyła finałową walkę w Nowym Jorku.
Napisy końcowe serii zostały stworzone przez studio Perception, które inspirowało się ideologicznym i politycznym przesłaniem serialu. Projekt ukazuje warstwy naklejonych plakatów propagandowych oraz graffiti na zniszczonych murach miasta. Studio umieściło w nich różne ukryte wiadomości nawiązując do: Porozumień z Sokowii, Thaddeusa Rossa, Karli Morgenthau i Flag-Smashers, Dilera Mocy, prób odtworzenia programu Kapitana Ameryki, przeszłości Bucky’ego oraz Madripooru i Brass Monkey Saloon.
Muzyka.
W grudniu 2020 roku poinformowano, że Henry Jackman skomponuje muzykę do serialu. Wtedy też Jackman rozpoczął prace nad muzyką. Ze względu na kilkuletnią przerwę w pracy nad muzyką do produkcji franczyzy, przygotował on sobie składankę obejmującą różne motywy, orkiestracje i harmonie ze swoich wcześniejszych kompozycji do filmów ' i ', by przypomnieć sobie tą pracę i ją zorganizować. Muzyka została nagrana przy udziale 53-osobowej orkiestry w Berlinie.
Jackman wyjawił, że format serialu pozwolił mu na napisanie szerszej gamy muzyki niż do filmów. Pomimo, że nadal potrzebne było stworzenie utworów do dużych sekwencji akcji, to równocześnie mógł napisać spokojniejsze i oparte na postaciach kompozycje. Różnorodne lokacje pozwoliły Jackmanowi również na eksplorację muzyki specyficznej dla danego środowiska: blues w historii Sama Wilsona w Luizjanie i muzyka elektroniczna w Madripoorze. Jackman wykorzystał kilka skomponowanych przez siebie motywów z filmów w serialu. Rozwinął motyw z "Zimowego żołnierza" o Falconie do pełnego i klasycznego motywu o superbohaterze, który połączył z elementami bluesa. Utwór ten został zatytułowany „Louisiana Hero” i został wydany 26 marca 2021 roku jako singel. Również z "Zimowego żołnierza" wykorzystał motyw przy retrospekcjach Bucky’ego jako zabójcy. Natomiast z "Wojny bohaterów" powrócił do motywu związanego z Helmutem Zemo. 
Ścieżka dźwiękowa z muzyką Jackmana została wydana w dwóch częściach przez Hollywood Records i Marvel Music. Pierwsza, "The Falcon and the Winter Soldier: Vol. 1 – Episodes 1–3 Original Soundtrack", ukazała się 9 kwietnia 2021 roku, a druga - "The Falcon and the Winter Soldier: Vol. 2 – Episodes 4–6 Original Soundtrack -" pojawiła się 30 kwietnia tego samego roku.
Promocja.
Anthony Mackie i Sebastian Stan pojawili się na panelu Marvel Studios na San Diego Comic-Conie w lipcu 2019 roku. Została wówczas pokazana także krótka zapowiedź, pokazująca Daniela Brühla jako Zemo. Miesiąc później Mackie i Stan pojawili się razem z Kari Skogland, Malcomem Spellmanem, Emily VanCamp i Wyattem Russellem podczas D23 Expo. W grudniu Kevin Feige pokazał pierwsze zdjęcia z serialu publiczności podczas Comic Con Experience. Podczas Super Bowl LIV został pokazany wspólny spot reklamujący seriale "The Falcon and the Winter Soldier", "WandaVision" i "Loki". 10 grudnia 2020 roku podczas Disney Investor Day zaprezentowano pierwszy zwiastun serialu. 7 lutego 2021 roku podczas Super Bowl LV pokazano spot zapowiadający drugi zwiastun serialu, który został zaprezentowany tego samego dnia. Zwiastun ten został obejrzany 125 milionów razy w ciągu pierwszych 24 godzin. 
5 marca 2021 roku na Disney+ pojawiły się dwa odcinki serialu dokumentalnego "Legendy Marvela" przypominające historię Sama Wilsona i Bucky’ego Barnesa w MCU. Natomiast 12 marca dwa kolejne, ukazujące drogę Helmuta Zemo i Sharon Carter. Również w marcu pojawiła się wspólna reklama promująca serial i Xbox Series X/S. W reklamie tej Mackie powtórzył swoją rolę Sama Wilsona. Wystąpił w niej również DC Pierson, który wystąpił w filmie "" (2014) jako Aaron, sprzedawca w Apple Store. 15 marca pokazano ostateczny zwiastun serialu. Na początku stycznia uruchomiony został program „Marvel Must Haves”, który promował różne gadżety związane z serialem, w tym: zabawki, gry, książki i ubrania. Podczas emisji serialu w każdy poniedziałek do połowy kwietnia prezentowane były nowe produkty. 18 marca odbyło się Virtual Launch Event w Los Angeles Air Force Base. 30 kwietnia na Disney+ pojawił się odcinek serialu dokumentalnego "Assembled – The Making of The Falcon and the Winter Soldier", który ukazuje kulisy powstania serialu. W czerwcu Hyundai Motor Company wyemitowało kilka reklam modelu Hyundai Tucson we współpracy z Marvelem. W jednej z nich Mackie powtórzył rolę Sama Wilsona / Kapitana Ameryki. Na początku sierpnia Hasbro wydało serialową wersję gry Monopoly.
Odbiór.
Oglądalność.
Disney+ poinformowało, że odcinek "Nowy ład" był najchętniej oglądanym premierowym odcinkiem serialu w historii w serwisu w weekend otwarcia wyprzedzając "WandaVision" i drugi sezon serialu "The Mandalorian". Ponadto "Falcon i Zimowy Żołnierz" był w tym czasie najchętniej oglądanym serialem na świecie na Disney+, w tym na Disney+ Hotstar. Samba TV podała, że 1,7 miliona gospodarstw domowych w Stanach Zjednoczonych obejrzało pierwszy odcinek serialu w weekend otwarcia.
Krytyka w mediach.
Serial spotkał się z pozytywną reakcją krytyków. W serwisie Rotten Tomatoes 84% z 334 recenzji uznano za pozytywne, a średnia ocen wystawionych na ich podstawie wyniosła 7,25/10. Na portalu Metacritic średnia ważona ocen z 32 recenzji wyniosła 74 punkty na 100.
Zaki Hasan z „San Francisco Chronicle” ocenił "Falcona i Zimowego Żołnierza" jako „fascynujące spojrzenie na wewnętrzne życie tych bohaterów, które nie zostało pokazane w filmach”. Tasha Robinson z portalu Polygon napisała, że „daleko mu do idealnego serialu, ale zawierał momenty emocji i połączenia, których często brakowało w MCU jako całości”. Sophie Gilbert z „The Atlantic” stwierdziła, że „być może "Falcon i Zimowy Żołnierz" zmagał się z określeniem swojego tonu [...] Ale jego zaangażowanie w nadrzędny temat amerykańskich bohaterów i niebezpieczeństwa wyjątkowości pozostał niezachwiany”. Benjamin Lee z The Guardian ocenił serial jako „konwencjonalną, ale w większości zabawną przygodę akcji”. Leonardo Adrian Garcia z Indie Wire napisał, że „"Falcon i Zimowy Żołnierz" to ważna pozycja w MCU zajmująca się rasizmem instytucjonalnym i ciemną stroną patriotyzmu, ale nie wykorzystująca mechanizmu długiej narracji, by właściwie ujawnić te prawdy”. Matt Purslow z IGN stwierdził, że jest to poważna, przemyślana i politycznie naładowana historia, która umiejętnie bada kwestie rasizmu, obowiązku i dziedzictwa w sposób idealnie dopasowany do stylu Filmowego Uniwersum Marvela. Darren Franich z „Entertainment Weekly” napisał, że „chce wierzyć, że ten straszny, sześcioczęściowy film akcji był tylko niepotrzebną historią genezy, bardzo długim prologiem nowego rodzaju przygody o pierwszej trudnej podróży czarnoskórego Kapitana Ameryki przez trudny świat”. 
Radosław Krajewski z Gram.pl stwierdził, że „serial ma sporo wad i nie zachwyca tak, jakby mógł, ale to kawał porządnego serialu, który z powodzeniem zawojowałby kina”. Piotr Piskozub z NaEkranie.pl podsumował, że „cudownie jest pojąć, że wszechwładne Marvel Studios coraz częściej spogląda w stronę zapomnianych ulic, mniejszości, małych społeczności zmagających się z trudami życia, zagubionych”. Wojtek Smoła z IGN Polska ocenił, że „przygody Sama i Bucky’ego odznaczają się bardzo wartką i widowiskową akcją. Niestety, nie jest to seans, po który koniecznie muszą sięgnąć fani kinowych projektów Marvela”.
Kontynuacja.
W kwietniu 2021 roku poinformowano, że przygotowywany jest czwarty film o Kapitanie Ameryce. Za jego scenariusz odpowiadać mają Malcolm Spellman i Dalan Musson, którzy pracowali przy serialu. W sierpniu ujawniono, że Anthony Mackie zagra tytułową rolę jako Sam Wilson / Kapitan Ameryka. W lipcu 2022 roku poinformowano, że Julius Onah zajmie się reżyserią. Film został oficjalnie zapowiedziany w tym samym miesiącu z wyznaczoną datą premiery w 2024 roku. We wrześniu poinformowano, że głównym złoczyńcą będzie Tim Blake Nelson jako Samuel Sterns / The Leader, który powtórzy swoją rolę z filmu "Incredible Hulk" (2008). Wyjawiono również, że z serialu powrócą Carl Lumbly jako Isaiah Bradley i Danny Ramirez jako Joaquin Torres; do obsady dołączyła także Shira Haas jako Sabra.

</doc>
<doc id="4691389" url="https://pl.wikipedia.org/wiki?curid=4691389" title="WandaVision">
WandaVision

WandaVision – amerykański superbohaterski serial dramatyczny z 2021 roku na podstawie komiksów o postaciach Wandy Maximoff i Visiona wydawnictwa Marvel Comics. Twórcą serialu była Jac Schaeffer, która odpowiadała za scenariusz; reżyserią zajął się Matt Shakman. Tytułowe role zagrali Elizabeth Olsen i Paul Bettany, a obok nich w rolach głównych wystąpili: Debra Jo Rupp, Fred Melamed, Teyonah Parris, Evan Peters, Randall Park, Kat Dennings i Kathryn Hahn.
Po wydarzeniach z "", Wanda Maximoff i Vision prowadzą idealne życie w miasteczku Westview, ale po pewnym czasie odkrywają, że rzeczy nie są takie, na jakie wyglądają.
"WandaVision" jest częścią franczyzy Filmowego Uniwersum Marvela; należy do IV Fazy tego uniwersum i stanowi część jej drugiego rozdziału zatytułowanego "The Multiverse Saga". Zapowiedziane zostały również dwa spin-offy serialu, "" z Kathryn Hahn w tytułowej roli oraz "Vision Quest" z Bettanym w roli białego Visiona. Serial "WandaVision" zadebiutował 15 stycznia 2021 roku w serwisie Disney+. Ostatni, dziewiąty odcinek pojawił się 5 marca. W Polsce cały serial udostępniony został 14 czerwca 2022 roku. Produkcja otrzymała pozytywne oceny od krytyków, a ponadto wiele nagród i nominacji, w tym 23 nominacje do Nagród Emmy.
Emisja.
Dwa pierwsze odcinki "WandaVision", "Nagrane przed publicznością na żywo" (oryg. ) oraz "Prosimy nie regulować odbiorników" (oryg. ) zadebiutowały 15 stycznia 2021 roku w serwisie Disney+. Początkowo planowano wydać równocześnie trzeci odcinek, "Teraz w kolorze" (oryg. ), jednak nie był on skończony w dniu premiery serialu. Całość składa się z 9 odcinków, a ostatni, zatytułowany "Odcinek finałowy" (oryg. ), zadebiutował 5 marca tego samego roku. W Polsce cały serial pojawił się 14 czerwca 2022 roku, równocześnie z uruchomieniem Disney+.
Premiera serialu początkowo była zapowiedziana na wiosnę 2021 roku, a później przeniesiono ją na grudzień 2020. Ostatecznie wskutek pandemii COVID-19 została ona przesunięta ponownie – wyznaczono ją na początek 2021 roku.
Produkcja.
Rozwój projektu.
We wrześniu 2018 roku ujawniono, że Marvel Studios pracuje nad kilkoma limitowanymi serialami na potrzeby serwisu Disney+, które skoncentrowane miałyby być wokół postaci drugoplanowych z filmów Filmowego Uniwersum Marvela. Według tych doniesień aktorzy z filmów mieliby powtórzyć swoje role w tych produkcjach; każdy z seriali przewidziany został od sześciu do ośmiu odcinków z budżetem porównywalnym do produkcji filmowych studia, a Kevin Feige ma je nadzorować, podobnie jak wcześniej miało to miejsce w przypadku filmów. Ramowe prace nad serialami rozpoczął dyrektor kreatywny w Marvel Studios, Brian Chapek, a w połowie 2018 roku to zadanie przejęła od niego Mary Livanos.
Feige zaproponował, by Maximoff i Vision żyli w nierealnym świecie na przedmieściach. Chciał on wykorzystać swoje zamiłowanie do sitcomów i tego, w jaki sposób służą do ucieczki przed rzeczywistością. Większość kandydatów na głównego scenarzystę serialu uważała, że proponowana przez Feigego forma sitcomu się nie sprawdzi. Jednak pomysł ten spodobał się Jac Schaeffer, która w tym czasie pracowała dla studia nad scenariuszem do filmu "Czarna Wdowa" (2021). Przedstawiła swoje pomysły na serial podczas zaaranżowanego spotkania i w styczniu 2019 roku została zatrudniona na stanowisko scenarzysty i producenta wykonawczego serialu. Pojawiła się wtedy informacja, że serial ma mieć tytuł "Vision and Scarlet Witch".
W kwietniu Marvel Studios i The Walt Disney Company oficjalnie zapowiedzieli serial zatytułowany "WandaVision". W lipcu ujawniono, że będzie on wchodził w skład IV Fazy uniwersum, a jego debiut zapowiedziany został na wiosnę 2021 roku. Wyjawiono również, że jego akcja będzie umiejscowiona po filmie "" (2019) i nawiązywać będzie do zapowiedzianego "Doktor Strange w multiwersum obłędu" (2022), w którym Elizabeth Olsen również zagra postać Wandy Maximoff. W sierpniu poinformowano, że całość wyreżyseruje Matt Shakman, który został również producentem wykonawczym. W grudniu Feige wyjawił, że serial pokaże pełnię mocy Maximoff, wprowadzi jej komiksowy pseudonim „Szkarłatna Wiedźma” i opowie widzom więcej o Visionie w zabawny, ale i przerażający sposób. Zaznaczył również, że serial będzie miał wpływ na pozostałe produkcje Fazy IV. Na początku stycznia 2020 roku poinformowano, że zadebiutuje on jednak jeszcze w 2020 roku. Ostatecznie, wskutek pandemii COVID-19 i przedłużających się prac na planie, została ona przesunięta na 15 stycznia 2021 roku. W listopadzie potwierdzono, że obok Feigego, Schaeffer i Shakmana producentami wykonawczymi będą również Louis D’Esposito i Victoria Alonso. W styczniu 2021 roku ujawniono, że serial będzie liczył dziewięć odcinków. Szacowany budżet odcinka wyniósł średnio 25 milionów dolarów. W lipcu 2022 roku wyjawiono, że serial wchodzi w skład "The Multiverse Saga".
Scenariusz.
Znaczna część akcji serialu rozgrywa się w fikcyjnym sitcomie "WandaVision". Jac Schaeffer otrzymała materiały źródłowe w postaci komiksów oraz zarys tego, co Marvel Studios chciało osiągnąć dzięki serialowi, aby realizować dalsze pomysły. Kevin Feige zainspirował się komiksem "The Vision" autorstwa Toma Kinga i Mike’a del Mundo. Chciał, aby serial był połączeniem tego komisu i serii "House of M" Briana Michaela Bendisa i Oliviera Coipeli. Inspiracjami były również komiksy: "Scarlet Witch: Witches’ Road", "Avengers Disassembled", "Vision Quest" i "The Vision and the Scarlet Witch". Schaeffer zainspirowały film "" (2017) i serial produkcji Marvel Television, "Legion" (2017–2019). Uznała, że te produkcje przełamały formę tego, czym mogą być historie Marvela oraz że były odważne i oryginalne. Schaeffer zatrudniła do pracy nad scenariuszem Gretchen Enders, Megan McDonnell, Bobaka Esfarjaniego, Petera Camerona, Mackenzie Dohra, Chucka Haywarda, Cameron Squires i Laurę Donney. W tworzeniu scenariusza wspierani byli przez asystentów Laurę Monti i Claya Lapariego.
Motyw przewodni — to, że Maximoff jest osobą odpowiedzialną za rzeczywistość rodem z sitcomów, była dla Schaeffer zbyt prostą koncepcją, dlatego uznała, że będzie korzystniej, jeśli zostanie to pokazane w bardziej zagadkowy i tajemniczy sposób. Zdecydowano się, aby pokazać Wandę i Visiona żyjących w rzeczywistości sitcomowej w pierwszych trzech odcinkach, a dopiero w czwartym opowiedzieć te wydarzenia z perspektywy świata realnego, by dać widzowi część odpowiedzi. Pozostałe odcinki przedstawiono jako mieszankę sitcomu i elementów świata rzeczywistego aż do przedostatniego odcinka, który ukazuje historię Wandy i powody powstania rzeczywistości sitcomowej. Ostatni odcinek jest wielkim finałem charakterystycznym dla filmów Filmowego Uniwersum Marvela. Początkowo planowano dziesięć odcinków, ale zredukowano je do dziewięciu, aby usprawnić rytm serialu. Tytuły odcinków pochodzą z fraz charakterystycznych dla promocji lub czołówek seriali telewizyjnych.
Schaeffer i Matt Shakman obejrzeli wszystkie istniejące materiały MCU, w których pojawiły się postacie Wandy Maximoff i Visiona, w tym takie, które nie znalazły się w ostatecznych wersjach filmów. Uwagę Schaeffer zwróciły uwagę przyziemne momenty tych postaci, takich jak wspólne gotowanie paprykarzu w ' (2016) oraz ich wspólny czas w Szkocji w ' (2018). "WandaVision" rozpoczyna się na trzy tygodnie po wydarzeniach ukazanych w filmie "" i rozgrywa się w fikcyjnym miasteczku Westview w New Jersey. Nazwa miasteczka jest odniesieniem do rodzinnego miasta Kevina Feigego, Westfield, jednak nieco zmodyfikowaną, by zawierała inicjały głównych bohaterów – „W” i „V”. Serial ukazuje dorastanie Maximoff w kraju wschodnioeuropejskim, w którym oglądało się dostępne na czarnym rynku DVD z amerykańskimi serialami telewizyjnymi. Opowieść koncentruje się wokół Wandy, która musi nauczyć się, jak radzić sobie z żałobą i bólem. Skonsultowano się ze specjalistą zajmującym się żałobą. Twórcom zależało na tym, aby pokazać Wandę Maximoff inaczej niż się ją przedstawia w komiksach i uniknąć pokazania jej jako szalonej i nieumiejącej panować nad sobą.
Serial wprowadził pseudonim Szkarłatna Wiedźma jako tytuł związany z magią chaosu, równocześnie definiując na nowo dotychczasowe pojęcie magii w MCU, wprowadzone w filmie "Doktor Strange" (2016). Czary, procesy czarownic z Salem i to, co Schaeffer określiła jako „rodzaj zamerykanizowanej i sfeminizowanej wersji czarownic i magii”, stały się nowym elementem do tego, co scenarzystka nazwała „męską magią”. Serial wprowadził również nową organizację: M.I.E.C.Z. (oryg. S.W.O.R.D.). W komiksach był to akronim „Sentient World Observation and Response Department”, który zmieniono na „Sentient Weapon Observation and Response Division”. Jedną z agentek organizacji jest dorosła Monica Rambeau, która została przedstawiona w MCU jako jedenastolatka w filmie "Kapitan Marvel" (2019). Elizabeth Olsen wyjawiła, że historia Rambeau została zmodyfikowana w trakcie zdjęć do serialu, ponieważ studio zmieniło plany dotyczące tej postaci w przyszłych projektach MCU. Dodano również dwie inne postaci przedstawione we wcześniejszych produkcjach MCU, Darcy Lewis i Jimmy’ego Woo, związanych odpowiednio z nauką i z prawem. Początkowo we wczesnych wersjach scenariusza przeznaczono więcej czasu dla Lewis, jednak została ona zredukowana na rzecz skoncentrowania się na M.I.E.C.Z.–u. "WandaVision" jest wprowadzeniem do "Doktor Strange w multiwersum obłędu" (2022), w którym Olsen powtarza swoją rolę Wandy Maximoff. Schaeffer wyjawiła, że Feige zajmował się powiązaniami między projektami MCU, ale ona i Shakman konsultowali się z zespołami zajmującymi się filmami "Doktor Strange w multiwersum obłędu", "" (2021) i innymi serialami studia – "Loki" i "A gdyby…? -" by omówić powiązania między historiami i zapewnić bezproblemowe przejście z "WandaVision" do filmów. Początkowo Benedict Cumberbatch jako Stephen Strange miał się pojawić w finale serialu, ale zrezygnowao z tego pomysłu, by uwaga była skoncentrowana na Wandzie Maximoff.
Shakman i Schaeffer określili serial jako „list miłosny do złotego wieku telewizji”, jednak składa on hołd sitcomom z wielu dekad amerykańskiej telewizji. Główną inspiracją były sitcomy opowiadające o rodzinach, ze względu na centralny aspekt rodziny ukazany w serialu. Schaeffer i Shakman analizowali seriale komediowe, aby poznać ich unikalne style. Schaeffer, Shakman i Feige rozmawiali z Dickiem Van Dykem, tytułową gwiazdą sitcomu z lat sześćdziesiątych, aby dowiedzieć się jak najwięcej o tworzeniu tej serii. Wśród sitcomów, które zainspirowały twórców, znalazły się: "Kocham Lucy", "My Three Sons", "Father Knows Best", "The Adventures of Ozzie and Harriet", "Ożeniłem się z czarownicą", "The Brady Bunch", "Więzy rodzinne", "Nie z tego świata", "Zwariowany świat Malcolma", "Współczesna rodzina", "Biuro" oraz "Pełna chata", w której wystąpiły starsze siostry Elizabeth Olsen, Mary-Kate i Ashley.
Każdy odcinek miał uchwycić kluczowe elementy wybranego okresu, pokazując ewolucję sitcomów w czasie. Na przykład pierwszy odcinek jest hołdem dla "The Dick Van Dyke Show", który trwał od późnych lat pięćdziesiątych do wczesnych lat sześćdziesiątych. Zmiany między dziesięcioleciami są wyjaśnione w serii zmianami w fikcyjnym serialu "WandaVision", które Maximoff dokonuje, gdy coś pójdzie nie tak w stworzonej przez siebie rzeczywistości, początkowo podświadomie, a później świadomie. W fikcyjnym sitcomie pojawiają się również fikcyjne reklamy. Były one postrzegane przez komentatorów jako analogia do traumatycznych wydarzeń z życia Maximoff, co później potwierdziła Schaeffer. W początkowych założeniach reklamy miały mieć inną funkcję w serialu, miały być one sposobem próby komunikacji Strange’a z Maximoff.
Casting.
W kwietniu 2019 roku, wraz z oficjalną zapowiedzią serialu, potwierdzono udział Elizabeth Olsen i Paula Bettany’ego, którzy grają tytułowe postaci, Wandy Maximoff i Visiona. Obydwoje zgrali te role we wcześniejszych produkcjach franczyzy. W lipcu 2019 roku ujawniono, że Teyonah Parris zagra dorosłą wersję Moniki Rambeau. Postać jako dziecko została przedstawiona w filmie "Kapitan Marvel". Miesiąc później poinformowano, że swoje role z filmów powtórzą Kat Dennings jako Darcy Lewis i Randall Park jako Jimmy Woo. Dennings zagrała wcześniej w filmach "Thor" (2011) i "" (2013), a Park – w "Ant-Man i Osa" (2018). Do obsady dołączyła wtedy także Kathryn Hahn jako „wścibska sąsiadka”, Agnes. W siódmym odcinku, "Breaking the Fourth Wall", zostało ujawnione, że jej postać to Agatha Harkness.
W październiku do obsady dołączyła Emma Caulfield. We wrześniu 2020 roku, po premierze pierwszego zwiastuna serialu, ujawniono, że Fred Melamed i Debra Jo Rupp zagrają w serialu. Ich postacie to Todd i Sharon Davis, które w rzeczywistości sitcomowej odgrywają Pana i Panią Hart. W październiku poinformowano, że w obsadzie znaleźli się Asif Ali i Jolene Purdy. Ford, Ali i Purdy zagrali mieszkańców Westview: Sarę Proctor, Abilasha Tandona i Isabelę Matsuedę, uwięzionych w fikcyjnym serialu jako Dottie Jones, Norm i Beverly.
W piątym odcinku, "On a Very Special Episode...", wprowadzono „na nowo obsadzonego” brata Wandy, Pietro Maximoffa, którego zagrał Evan Peters. W tej roli w MCU wystąpił Aaron Taylor-Johnson, natomiast Peters grał inną wersję tej postaci, Petera Maximoffa, w serii filmów "X-Men" nie będących częścią tej franczyzy. W finałowym odcinku okazuje się on być fałszywym Pietro i zostaje ujawnione, że nazywa się Ralph Bohner.
Scenografia i kostiumy.
Scenografię do "WandaVision" przygotował Mark Worthington, a kostiumy zaprojektowała Mayes C. Rubeo. Jess Hall, operator filmowy, opracował paletę kolorów odpowiadającą każdej z dekad charakterystycznych dla sitcomów przedstawionych w serialu. Matt Shakman, Hall, Worthington, Rubeo oraz szef działu kolorów w Marvel Studios, Evan Jacobs, musieli się upewnić, że scenografia i kostiumy do każdego odcinka są dopasowane do tej palety kolorów. Shakman podkreślił, że kolory odgrywały istotną rolę przy tworzeniu serialu. Wskazał również na wagę wykorzystania czerwieni jako kolor istotny dla postaci Wandy Maximoff i Visiona.
Worthington zaprojektował scenografię domu Wandy i Visona dla każdej epoki, z uwzględnieniem tego, by wyglądał on jak jeden i ten sam dom, który został zbudowany w latach pięćdziesiątych i był odnawiany co dekadę. Podobną pracę wykonano w przypadku przedmiotów znajdujących się w domu. Inspiracją Worthingtona do stworzenia bazy M.I.E.C.Z.–a było NASA połączone z elementami wykorzystanymi wcześniej w MCU przy scenografii baz T.A.R.C.Z.Y. podkreślając, że te dwie agencje pełnią różne funkcje. Worthington i dekoratorka Kathy Orlando znaleźli odpowiednie artykuły gospodarstwa domowego i meble w sklepach z używanymi rzeczami w Atlancie.
Rubeo zaprojektowała 80 procent kostiumów z różnych epok tak, by pasowały do aktorów. Resztę zakupiono lub wypożyczono. Stylistka fryzur Karen Bartek stworzyła 22 peruki reprezentujące różne dekady, od lat pięćdziesiątych do osiemdziesiątych, co pozwoliło na sfilmowanie tych różnych epok w ciągu jednego dnia bez konieczności zmiany fryzury aktorów. Rubeo dodała turkusowy element do każdego z kostiumów Kat Dennings, by pasował do koloru oczu aktorki.
W odcinku "Odcinek halloweenowy!" (oryg. ) Wanda Maximoff, Vision, fałszywy Pietro i Billy noszą kostiumy na Halloween wzorowane są na ich odpowiednikach z komiksów, natomiast Tommy otrzymał strój podobny do tego, który ma Pietro. Pomysł ten zasugerował Kevin Feige, a Elizabeth Olsen uważała, że to jedyny moment dla jej postaci kiedy może założyć ten kostium, który jej zdaniem nie może być traktowany poważnie. Rubeo chciała, by kostiumy te wyglądały tak, jakby zostały wykonane w domu. Fryzura fałszywego Pietro celowo nawiązywała do wyglądu Petera Maximoffa z serii filmów "X-Men", w którą Evan Peters się wcześniej wcielał. Agnes nosi w odcinku klasyczny kostium wiedźmy, który ma sugerować prawdziwą jej tożsamość.
W finale serialu, kiedy Wanda Maximoff zaczyna posługiwać się pseudonimem Szkarłatnej Wiedźmy, otrzymuje nowy kostium. Został on zaprojektowany przez zespół Andy’ego Parka z Marvel Studios. Natomiast Rubeo współpracowała z Ironhead Studios nad jego stworzeniem. Twórcy kostiumu chcieli, aby był on bardziej dojrzały od poprzednich strojów postaci tak, by pokazać co przeszła do tej pory Maximoff. Ponieważ Olsen była zaniepokojona strojem postaci w komiksach, przy projekcie uwzględniono, by był on mniej odsłaniający niż komiksowy pierwowzór oraz nie zawierał gorsetu i rajstop. Shakman przyznał, że sporną kwestią była korona, która początkowo miała być znacznie mniejsza niż w komiksach.
Aby zasugerować od początku serialu, że Agnes jest Agatą Harkness, Rubeo zaprojektował broszkę z trzema wiedźmami, którą postać nosi w każdym odcinku. Wyjątkiem był odcinek, w którym Agnes jest w stroju do aerobiku, ponieważ Rubeo nie mogła znaleźć naturalnego sposobu na zintegrowanie broszki z tym strojem. W kostiumie Agathy jako czarownicy Rubeo chciała podkreślić jej tajemniczość. Suknia Harkness została wykonana z dziesięciu warstw materiału, z których każda miała inny odcień i fakturę.
Zdjęcia i postprodukcja.
Zdjęcia do serialu rozpoczęły się na początku listopada 2019 roku w Pinewood Studios w Atlancie pod roboczym tytułem "Big Red". Matt Shakman odpowiadał za reżyserię wszystkich odcinków serialu. Aktorzy przed rozpoczęciem zdjęć przeszli „obóz szkoleniowy”, na którym oglądali odcinki różnych sitcomów, aby zapoznać się z tonacją i stylem każdej dekady. Trenerka dialektu, Courtney Young, uczyła ich, w jaki charakterystyczny sposób powinni mówić i zachowywać się odgrywając swoje postaci w danej epoce. Ekipa produkcyjna realizowała sceny do kilku odcinków równocześnie, mimo że Shakman starał się kręcić je w miarę chronologicznie. Zdjęcia do pierwszego odcinka zrealizowano w ciągu dwóch dni w studiu z udziałem publiczności, dokładnie tak, jak realizowano produkcję sitcomów w latach pięćdziesiątych. Shakman dążył do tego, by elementy sitcomu w serialu były autentyczne i nie wyglądały na parodię. Zdjęcia lokacyjne zrealizowano od grudnia 2019 do lutego 2020 roku w Atlancie. 1 marca zakończył się okres pierwszych prac na planie i zdecydowano się na czterotygodniową przerwę. W połowie marca dalszą produkcję wstrzymano ze względu na pandemię COVID-19.
Zdjęcia wznowiono we wrześniu 2020 roku w Los Angeles pod pełnym rygorem sanitarnym związanym z pandemią. Sceny w miasteczku Westview zrealizowano na Blondie Street w Warner Bros. Ranch w Burbank w Kalifornii, gdzie nakręcono wiele sitcomów. Natomiast sceny na głównym placu Westview nakręcono na Golden Oak Ranch w Santa Clarita. Pod koniec zdjęć Elizabeth Olsen pracowała już równocześnie nad "WandaVision" i filmem "Doktor Strange w multiwersum obłędu" (2022). Prace na planie zakończono w połowie listopada. Za zdjęcia odpowiadał Jess Hall.
Postprodukcję rozpoczęto prawie równocześnie z rozpoczęciem zdjęć do serialu w listopadzie 2019 roku. Marvel Studios potrzebowało około miesiąca, aby ustalić logistykę pracy zdalnej podczas przerwy w zdjęciach spowodowanej pandemią, by kontynuować dalsze prace związane z obróbką nagranego materiału. Pozwoliło to również na jego weryfikację i korekty przed wznowieniem zdjęć. Montażem zajęli się: Zene Baker, Tim Roche, Nona Khodai i Michael Webber. Część odcinków nie była ukończona podczas emisji pierwszego, a ostatni odcinek został ukończony na dwa tygodnie przed jego premierą. Prewizualizacje przygotowało The Third Floor.
Efekty specjalne.
Efekty specjalne zostały stworzone przez studia produkcyjne: Digital Domain, Framestore, Industrial Light &amp; Magic, Lola VFX, Monsters, Aliens, Robots &amp; Zombies (MARZ), Capital T, Rise FX, Rodeo FX, Mr. X, SSVFX, The Yard VFX i Zoic Studios, a odpowiadała za nie Tara DeMarco. Stworzono 3010 ujęć z efektami specjalnymi. Przy odcinkach nawiązujących do sitcomów, do końca lat dziewięćdziesiątych starano się ograniczyć efekty specjalne do minimum. Każdy kolejny ma coraz więcej efektów od poprzedniego.
Inspiracją do efektów wizualnych związanych z Wandą Maximoff i Agathą Harkness stanowił dla DeMarco komiks "Scarlet Witch: Witches’ Road". Magia Wandy została stworzona na podstawie ruchów rąk Elizabeth Olsen na planie, wspólnie z zespołem efektów wizualnych. Nawiązano również do podobieństw w przedstawianiu mocy Maximoff w filmach, gdzie wykorzystany został kolor czerwony. Z czasem jednak nadano czerwieni ciemniejszy ton, aby pokazać, że używa ona magii chaosu i staje się potężniejsza. Nad tymi efektami pracowało Digital Domain, które w większości opracowało efekty do ostatniego odcinka, tworząc 350 ujęć w ciągu 14 miesięcy pracy. Digital Domain opracowało w finale serii między innymi sceny walki: pomiędzy Wandą i Agathą oraz pomiędzy Visionem a białym Visionem. Framestore, który pracował nad 99 ujęciami, w tym nad wyglądem magii Agathy Harkness, której nadano kolor fioletowy z czarną teksturą przypominającą atrament. Mr. X opracowało 152 ujęcia do scen z sabatem czarownic.
Bettany na planie nosił makijaż twarzy, by pasował do koloru Visiona, a oryginalny jego kolor został zastąpiony niebieskim przy realizacji czarno-białych odcinków. Lola VFX pracowała nad wyglądem postaci, podobnie jak miało to miejsce w filmach, w których pojawił się Vision. Nad postacią pracowały również MARZ i SSVFX, natomiast Digital Domain stworzyło cyfrową jego wersję, którą udostępniło innym studiom, a ponadto opracowało model białego Visiona. Rodeo FX pracowało przez 9 miesięcy nad stworzeniem granicy „Hexu” tworząc 348 ujęć wykorzystanych w większości odcinków. Przygotowali również sceny, w której Vision próbuje opuścić Hex i się rozpada oraz jak Monica Rambeau wchodząc do Hexu ponownie zyskuje supermoce. Industrial Light &amp; Magic odpowiadało za sceny powstania Hexu i utworzenia Visiona z magii Wandy w odcinku „Previous On” oraz ich zniknięcia w „The Series Finale”. Cantina Creative przygotowało wygląd monitorów i urządzeń oraz hologramy w bazie M.I.E.C.Z.–a.
Napisy końcowe serii zostały stworzone przez studio Perception i rozpoczynają się od nawiązania do stylu sitcomów. Po tym pokazane są zbliżenia materiału z odcinków w formie pikseli, które tworzą obrazy telewizyjne. Piksele są pokazane jako sześciokąty, jako odniesienie do zdolności Maximoff i nazwy „Hex”, która została nadana rzeczywistości sitcomowej. Piksele tworzą różne elementy z serii, w tym dom Maximoff i Visiona, karuzelę dla dzieci i wieżę ciśnień Westview. Jest to nawiązanie do stylu artystycznego serii komiksów "House of M". Następnie są one zakłócone przez pojedynczy czerwony piksel, który reprezentuje świat rozpadający się wokół Maximoff. Później ukazane zostają dwie obrączki ślubne. Perception przygotowało również napisy początkowe, charakterystyczne dla stylu każdej dekady sitcomu, grafiki do fikcyjnych reklam oraz efekty związane z logiem Marvel Studios.
Muzyka.
W styczniu 2020 roku poinformowano, że Christophe Beck skomponuje muzykę do serialu. Pracował on wcześniej przy innych filmach franczyzy: "Ant-Man" (2015) i "Ant-Man i Osa" (2018). Tworząc muzykę do serialu, oddał on hołd sitcomom z każdej dekady poprzez instrumentalizację, styl komponowania oraz specyfikę nagrywania i miksowania. Muzyka do pierwszych odcinków skomponowana została na mniejszą orkiestrę, natomiast muzyce w kolejnych odcinkach zostało nadane bardziej pop-rockowe brzmienie. Michael Paraskevas i Alex Kovacs współpracowali z Beckiem przy pisaniu muzyki do serialu. Kovacs został zatrudniony ze względu na jego doświadczenie ze starszymi technikami orkiestracji i muzyką jazzową.
Na początku stycznia 2021 roku ujawniono, że nad muzyką tytułową do odcinków serialu pracowali Robert Lopez i Kristen Anderson-Lopez. W połowie 2019 roku skontaktował się z nimi Matt Shakman. Aby powiązać motywy przewodnie każdego z odcinków, Lopez i Anderson-Lopez stworzyli czterodźwiękową melodię, która została wykorzystana w każdym odcinku. Obydwoje również zaśpiewali chórki w tych utworach, czego zwykle nie robią. Do pierwszych dwóch odcinków napisali utwory „A Newlywed Couple” i „WandaVision!”, które wykonali wspólnie z Sarą Mann, Jessicą Rotter, Cindy Bourquin, Elysą Willis, Laurą Dickinson, Erikiem Bradleyem, Gregiem Whipplem, Jasperem Randallem i Geraldem White’em; do trzeciego – „We Got Something Cooking”, który wykonali razem z Willis, Dickinson, Bradleyem i White’em; do piątego – „Making it Up as We Go Along”, który zaśpiewali sami; do szóstego punk-rockowy „Let’s Keep it Going”, wykonany przez Anderson-Lopez i Kathleen Hannę; do siódmego instrumentalny „W-V 2000” w wykonaniu The Math Club. Poza utworem tytułowym do siódmego odcinka napisali „Agatha All Along”, który został zaśpiewany przez Kathryn Hahn, Lopeza, Bradleya, Whipple’a Randalla i White’a. Kompozycja ta zadebiutowała na 36. miejscu listy „Billboardu” Hot Digital Songs.
Beck zdecydował się dostosować styl i instrumentację muzyki niektórych odcinków do motywów przewodnich tych odcinków napisanych przez Lopeza i Anderson-Lopez. Muzyka skomponowana przez Becka została nagrana przez 75-osobową orkiestrę w Wiedniu pod kierownictwem Tima Daviesa, a sam Beck swoją pracę przy serialu zakończył w lutym 2021 roku. Beck skomponował do odcinka ósmego utwór „Family TV Night”, który został wydany jako singel 9 kwietnia 2021 roku. W trzecim odcinku Elizabeth Olsen śpiewa kołysankę „Sokovian Lullaby”, której tekst napisała Jac Schaeffer i została przetłumaczona na fikcyjny sokowiański język przez trenerkę dialektu Courtney Young. W dziewiątym odcinku Beck nawiązał w scenie po napisach do tematu przewodniego filmu "Doktor Strange" (2016) skomponowanego przez Michaela Giacchino.
W serialu ponadto wykorzystano utwory: „Yakety Yak” (The Coasters), „Help Me, Rhonda” (The Beach Boys), „Daydream Believer” (The Monkees) i „Voodoo Child (Slight Return)” (The Jimi Hendrix Experience).
Albumy z muzyką do każdego odcinka, w tym kompozycje Becka i motywy tytułowe Lopeza i Andersona-Lopez, zostały wydawane tydzień po emisji każdego z odcinków przez Marvel Music / Hollywood Records. "WandaVision: Episode 1 Original Soundtrack" i "WandaVision: Episode 2 Original Soundtrack" pojawiły się 22 stycznia 2021 roku, a ostatni, "WandaVision: Episode 9 Original Soundtrack," został wydany 12 marca tego samego roku.
Promocja.
Elizabeth Olsen, Paul Bettany i Teyonah Parris pojawili się na panelu Marvel Studios na San Diego Comic-Conie w lipcu 2019 roku. Miesiąc później Olsen i Bettany pojawili się razem z Kat Dennings, Randallem Parkiem, Kathryn Hahn, Mattem Shakmanem i Jac Schaeffer podczas D23 Expo. Podczas Super Bowl LIV został pokazany wspólny spot reklamujący seriale "Falcon i Zimowy Żołnierz", "WandaVision" i "Loki". 21 września 2020 roku zaprezentowany został pierwszy zwiastun produkcji podczas ceremonii wręczenia nagród Emmy, który został obejrzany 55,7 miliona razy w ciągu 24 godzin. Na początku grudnia 2020 roku zaprezentowano sześć plakatów serialu odpowiadających dekadom sitcomów od lat 50. XX wieku do dwutysięcznych. 10 grudnia podczas Disney Investor Day pokazano drugi zwiastun serialu. Został on obejrzany 9 milionów razy w serwisie YouTube.
Na początku stycznia 2021 roku serial promowany był poprzez krótkie spoty emitowane we wszystkich stacjach telewizyjnych należących do The Walt Disney Company i na Hulu. Uruchomiono również program „Marvel Must Haves”, który promował różne gadżety związane z serialem, w tym: zabawki, gry, książki i ubrania. Podczas emisji serialu, w każdy poniedziałek do połowy marca, prezentowane były nowe produkty. 8 stycznia na Disney+ pojawiły się dwa odcinki serialu dokumentalnego "Legendy Marvela" przypominające historię Wanda Maximoff i Visiona w MCU. Marvel nawiązał współpracę z szefem kuchni, Justinem Warnerem, który od końca lutego do początku marca przedstawiał przepisy kulinarne potraw pojawiających się w serialu lub inspirowanymi poszczególnymi odcinkami. 12 marca na Disney+ pojawił się odcinek serialu dokumentalnego "Assembled – The Making of WandaVision", który ukazuje kulisy powstania serialu. W czerwcu Hyundai Motor Company wyemitowało kilka reklam modelu Hyundai Tucson we współpracy z Marvelem. W jednej z nich Olsen powtórzyła rolę Wandy Maximoff. 12 października Marvel we współpracy z Titan Comics wydało książkę "Marvel’s WandaVision Collector's Special", w której znalazły się wywiady z aktorami i twórcami serialu oraz przewodnik po odcinkach i postaciach.
Odbiór.
Oglądalność.
"WandaVision" była najchętniej oglądanym debiutem serialu na Disney+ w pierwszy weekend od premiery. Wynik ten przebił serial "Falcon i Zimowy Żołnierz" w marcu 2021 roku. W porównaniu z innymi serialami w mediach strumieniowych w każdym kolejnym tygodniu "WandaVision" nie odnotował największej liczby minut oglądanych przy użyciu pomiarów Nielsen Media Research. Według firmy analitycznej TVision "WandaVision" był najchętniej oglądanym tytułem w styczniu 2021 roku u wszystkich głównych dostawców mediów strumieniowych i usługi wideo na życzenie w Stanach Zjednoczonych.
Krytyka w mediach.
Serial spotkał się z pozytywną reakcją krytyków. W serwisie Rotten Tomatoes 91% z 408 recenzji uznano za pozytywne, a średnia ocen wystawionych na ich podstawie wyniosła 7,85/10. Na portalu Metacritic średnia ważona ocen z 43 recenzji wyniosła 77 punktów na 100.
Krytycy otrzymali do ocenienia trzy pierwsze odcinki serialu przed jego premierą na Disney+. Rebecca Iannucci z TV Line stwierdziła, że „"WandaVision" nie przypomina niczego, co wyprodukował wcześniej Marvel — ale okazało się, że to bardzo dobrze”. Daniel Fienberg z „The Hollywood Reporter” stwierdził, że „jest coś twórczo odważnego w prezentowaniu postmodernistycznego podejścia do konwencji sitcomu publiczności oczekującej odlotowych kostiumów i eksplozji”. Caroline Framke z „Variety” oceniła, że „mimo ram komediowych żaden z odcinków nie jest szczególnie zabawny” i podkreśliła, że „"WandaVision" jest bardziej interesujący ze względu na swoje miejsce we franczyzie Marvela niż jako świetny serial sam w sobie”. Richard Roeper z „Chicago Sun-Times” napisał, że "WandaVison" „to pieczołowicie dopracowany, imponująco trafiony hołd dla ewolucji amerykańskiego sitcomu”. Helen O’Hara z „Empire Magazine” stwierdziła, że „są to profesjonalnie wyprodukowane i pięknie zagrane zwroty akcji z historii telewizji, a Olsen i Bettany mocno angażują się w tandetną komedię”.
W recenzji całości serialu Chancellor Agard z „Entertainment Weekly” ocenił, że „"WandaVision" w większości wykonał dobrą robotę, koncentrując się na własnej historii i nie nawiązując do przyszłych filmów i seriali telewizyjnych MCU. Niestety wraz z finałem wszystko się zmieniło”. Napisał również, że podobał mu się serial „głównie dlatego, że jego cele nie były tak epickie, jak wszyscy myśleliśmy”. Joshua Rivera z Polygon stwierdził, że „pierwszy serial telewizyjny Marvel Studios zaczął się jak coś innego i fajnego, angażując widzów w niedoskonałe postacie, umieszczając je w dziwnym, ale znajomym kontekście. Potem przeszedł w znajome rytmy filmu Marvel Studios”. Matt Purslow z IGN ocenił, że „pierwszy serial telewizyjny Marvela dla Disney+ jest prawdopodobnie najbardziej ryzykownym przedsięwzięciem. Przez większość trwania serii prawie pozbawiony akcji i niemożliwy do dopasowania do jakiegokolwiek konkretnego gatunku, "WandaVision" triumfuje pod względem koncentracji na postaci, przekonująco eksplorując uczucia i motywacje swoich bohaterów”, a Elizabeth Olsen i Paul Bettany „zapewniają fantastyczną ilość życia, dowcipu i emocji”. Zaki Hasan z „San Francisco Chronicle” stwierdził, że „"WandaVision" łączy spektakl i emocje w serialu, który przynosi uznanie zarówno własnemu formatowi, jak i franczyzie. Chociaż fantastyka sitcomu się skończyła, wraz z ujawnieniem zakresu kryjącej się za nią fabuły, pałeczka została przejęta przez kolejnych bohaterów Marvel Studios”. Alan Sepinwall z „Rolling Stone” stwierdził, że „"WandaVision" był wspaniały i sprytny w tym, jak wykorzystał formę narracyjną do pełnienia funkcji emocjonalnej, tak bardzo, że nawet rozczarowujący finał nie może tego odjąć”.
Radosław Krajewski z Gram.pl napisał, że "WandaVision" „to produkcja w wielu miejscach ocierająca się o doskonałość, niepozbawiona wciągającej i emocjonalnej historii, ale przede wszystkim niezapominająca o swojej bohaterce, która na przestrzeni dziewięciu odcinków sama musi zmierzyć się ze swoimi demonami i poznać zaskakującą prawdę o swojej naturze”. Mikołaj Lipkowski z Movies Room stwierdził, że serial „trzyma w napięciu do ostatniej chwili, ma wpadające w ucho czołówki i zostawia genialne zakończenie, które zaskoczy każdego”. Wojtek Smoła z IGN Polska ocenił, że „pierwszy serial należący do MCU jest niezwykle widowiskowy i bardzo przemyślany. Historia Wandy i Visiona idealnie wpasowuje się w stale rozwijający się komiksowy świat Marvela. Niestety, ilość wątków, o które zahacza przedstawiona fabuła zdaje się przerastać scenarzystów, w momencie, gdy serial zbliża się do końca. U części widzów może wystąpić uczucie braku satysfakcji, a jeszcze inni zrażą się dłużącym się wstępem”.
Analizy.
Teorie i spekulacje.
Zagadkowe elementy serii i wiele wskazówek, które miały na celu wprowadzić w błąd, doprowadziły do wielu szeroko dyskutowanych teorii. Wśród mylących wskazówek była postać „Dottie” oraz elementy scenografii i efektów specjalnych. Analizowano również powtarzające się obrazy, takie jak sześciokąty. Obsadzenie Evana Petersa jako „Pietro Maximoffa” było szczególnie komentowane, a wielu fanów wierzyło, że jego rola była związana z multiwersum i wskazywała na crossover z serią filmów "X-Men"; pojawiły się również spekulacje, że w serialu pojawią się inni członkowie X-Men. Carlos Morales z IGN stwierdził, że było to niepotrzebne i „puste posunięcie, ponieważ jednocześnie rozmywa to, co powinno być ważnym wątkiem postaci, i zamienia to w cameo typu »ja go znam!«, a jednocześnie otwiera pole do spekulacji, które tak naprawdę nigdzie nie prowadzą”. Jac Schaeffer broniła tej decyzji, wyjaśniając, że nie miała być ona żartem, a jej celem była większa eksploracja żalu Wandy. Dodała, że użycie innego aktora „nie miałoby tego samego dreszczyku emocji, szaleństwa i pytań, i byłoby tak samo dezorientujące”. Daniel Gillespie z Screen Rant uznał obsadzenie Petersa sprytnym posunięciem, które pomogło wywołać dyskusję na temat serialu, która mogła nie mieć miejsca w przypadku obsadzenia roli innym aktorem. Adam B. Vary z Variety stwierdził, że był to dobry pomysł, ale zwrócił uwagę, że działał on tylko wtedy, kiedy widz wiedział, że Peters wcześniej wcielił się w postać Petera Maximoffa w filmach z serii "X-Men".
Inne teorie, o których spekulowali fani i komentatorzy, objęły: inżyniera wspomnianego przez Monikę Rambeau, którym miałaby okazać się Reed Richards z Fantastycznej Czwórki; Benedict Cumberbatch powtarzający rolę Stephena Strange oraz Mephisto, który miałby okazać się tajemniczym złoczyńcą w serialu. Żadna z tych teorii się nie sprawdziła, choć później ujawniono, że na wczesnym etapie planowano, aby Cumberbatch wystąpił w serialu.
Żałoba, tęsknota i trauma.
Terapeuta zajmująca się zagadnieniem traumy, Erin Qualey, oceniła, że "WandaVision" jest pozytywną reprezentacją złożonych problemów ze zdrowiem psychicznym w mediach, stwierdzając, że zgłębianie żalu Wandy Maximoff w serialu sprawiło, że „szybko stała się jedną z postaci z telewizji, z którą można się utożsamić” w erze COVID-19, w której wielu żyło z podobnymi problemami. Qualey dodała, że „badając, jak proces przyznawania się do słabości może stać się nieodłączną siłą, historia Wandy oznacza odświeżające, choć tymczasowe, odejście od zwykłej formuły komiksu” i cieszyła się, że serial bada wewnętrzne zmagania człowieka, z którymi ludzie mogą się utożsamić, zamiast polegać na katastrofalnym wydarzeniu lub walce ze złoczyńcami.
Candace Davison z PureWow początkowo uznała, że serial będzie naśladował sitcomy jako „tandetny serial o superbohaterach”, ale ostatecznie stwierdziła, że jest to „potężna alegoria przeżycia straty i ekstremalnej traumy, i pod pewnymi względami odzwierciedla to, jak my wszyscy radzimy sobie z pandemią”, oraz że rzeczywistość sitcomowa stworzona przez Wandę Maximoff była sposobem radzenia sobie z traumą. Gayle Sequeira z Film Companion zauważył również, że nostalgia sitcomów nie była jedynie sztuczką, zauważając, że serial pokazuje rodziców Maximoff używających sitcomów jako mechanizmu radzenia sobie z wojną w Sokowii, a Maximoff sama stosuje tę samą metodę.
Spin-offy.
W październiku 2021 roku pojawiły się doniesienia, że Marvel Studios przygotowuje spin-off serialu, w którym główną rolę ma powtórzyć Kathryn Hahn jako Agatha Harkness, a twórczynią serialu i główną scenarzystką ma być Jac Schaeffer. W listopadzie studio oficjalnie potwierdziło te informacje zapowiadając serial zatytułowany "Agatha: House of Harkness". W lipcu 2022 roku tytuł został zmieniony na "Agatha: Coven of Chaos". 
W październiku 2022 roku poinformowano, że planowany jest kolejny spin-off zatytułowany "Vision Quest", który ma opowiadać historię białego Visiona. Twórczynią i główną scenarzystką została również Schaeffer, a Paul Bettany powróci jako Vision.

</doc>
<doc id="4691390" url="https://pl.wikipedia.org/wiki?curid=4691390" title="Pirarajá">
Pirarajá

Pirarajá – miasto w Urugwaju, w departamencie Lavalleja.

</doc>
<doc id="4691392" url="https://pl.wikipedia.org/wiki?curid=4691392" title="Porvenir">
Porvenir



</doc>
<doc id="4691396" url="https://pl.wikipedia.org/wiki?curid=4691396" title="Porvenir (Urugwaj)">
Porvenir (Urugwaj)

Porvenir – miasto w Urugwaju, w departamencie Paysandú.

</doc>
<doc id="4691397" url="https://pl.wikipedia.org/wiki?curid=4691397" title="Progreso (Urugwaj)">
Progreso (Urugwaj)

Progreso – miasto w Urugwaju, w departamencie Canelones.

</doc>
<doc id="4691400" url="https://pl.wikipedia.org/wiki?curid=4691400" title="Puntas de Valdez">
Puntas de Valdez

Puntas de Valdez – miasto w Urugwaju, w departamencie San José.

</doc>
<doc id="4691406" url="https://pl.wikipedia.org/wiki?curid=4691406" title="Rafael Perazza">
Rafael Perazza

Rafael Perazza – miasto w Urugwaju, w departamencie San José.

</doc>
<doc id="4691408" url="https://pl.wikipedia.org/wiki?curid=4691408" title="Trapper Lake">
Trapper Lake

Trapper Lake – jezioro na terenie hrabstwa Teton w Wyoming.
Położenie i okolica.
Zbiornik wodny znajduje się na terenie Teton Range w Górach Skalistych. Od południa łączy się strumieniem z jeziorem Bearpaw Lake; od zachodu położone są góry Mount Moran, West Horn oraz East Horn. Zbiornik znajduje się pomiędzy dwoma kilkukrotnie większymi od jego jeziorami – Leigh Lake oraz Jackson Lake. Cały jego obszar jest w Parku Narodowym Grand Teton.

</doc>
<doc id="4691410" url="https://pl.wikipedia.org/wiki?curid=4691410" title="Reboledo">
Reboledo

Reboledo – miasto w Urugwaju, w departamencie Florida.

</doc>
<doc id="4691412" url="https://pl.wikipedia.org/wiki?curid=4691412" title="Aleksander Baron">
Aleksander Baron

Aleksander Baron (ur. 15 stycznia 1983 r.) – polski szef kuchni. 
Kariera.
Studiował Rzeźbę w warszawskiej Akademii Sztuk Pięknych oraz historię sztuki na Uniwersytecie Warszawskim. Karierę kulinarną rozpoczął w Edynburgu w Szkocji.
Po powrocie do Polski w 2009 roku prowadził restaurację „Nowy Wspaniały Świat” w lokalu Krytyki Politycznej. W 2010 stworzył autorską restaurację – „Solec 44” i szefował jej do zamknięcia w grudniu 2017 roku.
W czerwcu 2018 roku został szefem kuchni restauracji "ZONI" na terenie dawnej wytwórni wódek „Koneser” na warszawskiej Pradze. W listopadzie 2018 został wyróżniony tytułem Szef Kuchni Jutra (Chef de L'avenir) przez Gault&amp;Millau. Kuchnią "ZONI" kierował do czerwca 2019 roku. Latem 2019 roku otworzył nowy koncept gastronomiczny – "Baron – The Family" – skupiający grupę pasjonatów jedzenia.
Aleksander Baron ściśle współpracuje z Instytutem Adama Mickiewicza i Poloną w promowaniu polskiej kuchni i kultury oraz Muzeum Historii Żydów Polskich POLIN, gdzie zajmuje się kuchnią aszkenazyjską.
Znany jest także jako popularyzator tradycji fermentacji żywności, na których opierała się autorska kuchnia Solca. Opisał je książce „Kiszonki i Fermentacje” (Wydawnictwo Pascal, wydanie I – 2016, wydanie II –2018).
Prowadzi wykłady na kierunku Food Studies na Uniwersytecie SWPS w Warszawie oraz na kierunku Food Design łódzkiej Akademii Sztuk Pięknych. Jest współautorem książek: "Suwała, Baron i inni. Przepisy i opowieści" (Wydawnictwo Dwie Siostry, 2015) i "Między wódką a zakąską" (Wydawnictwo Pascal, 2017) oraz autorem książki "Kiszonki i fermentacje" (Wydawnictwo Pascal, 2016 i 2018). Był współgospodarzem programu "Widelcem po mapie" na antenie telewizji Kuchnia+.

</doc>
<doc id="4691413" url="https://pl.wikipedia.org/wiki?curid=4691413" title="Rincón del Pino">
Rincón del Pino

Rincón del Pino – miasto w Urugwaju, w departamencie San José.

</doc>
<doc id="4691414" url="https://pl.wikipedia.org/wiki?curid=4691414" title="Pawłowszczyzna (obwód grodzieński)">
Pawłowszczyzna (obwód grodzieński)

Pawłowszczyzna (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Izabelin.
W dwudziestoleciu międzywojennym leżała w Polsce, w województwie białostockim, w powiecie wołkowyskim, w gminie Izabelin.

</doc>
<doc id="4691417" url="https://pl.wikipedia.org/wiki?curid=4691417" title="Risso (Urugwaj)">
Risso (Urugwaj)

Risso – miasto w Urugwaju, w departamencie Soriano.

</doc>
<doc id="4691418" url="https://pl.wikipedia.org/wiki?curid=4691418" title="Kościół św. Marcina w Sieprawiu">
Kościół św. Marcina w Sieprawiu

Kościół Świętego Marcina – rzymskokatolicki kościół filialny należący do parafii św. Michała Archanioła w Sieprawiu (dekanat Mogilany archidiecezji krakowskiej).
Jest to świątynia wzniesiona w 1. połowie XVII wieku. Następnie została przebudowana w 1766 roku. Wyremontowana została po II wojnie światowej i później odnowiono ją w 1960 roku.
Budowla jest drewniana i posiada konstrukcję zrębową. Świątynia jest orientowana, salowa, nie posiada wydzielonego prezbiterium z nawą, zamknięta jest trójbocznie. Z przodu nawy znajduje się kruchta. Kościół nakrywa dach jednokalenicowy, pokryty gontem, na dachu jest umieszczona sześciokątna wieżyczka na sygnaturkę. Jest ona zakończona baniastym blaszanym dachem hełmowym z latarnią. Wnętrze nakryte jest stropem płaskim. Do wyposażenia świątyni należą: skromny ołtarz główny oraz kamienne płyty nagrobne: jedna pochodzi z 1528 roku, druga powstała na przełomie XVI i XVII wieku i jest ozdobiona herbami Pielesz i Szeliga, trzecia Elżbiety i Jakuba Olszowskich wykonana w 1609 roku.

</doc>
<doc id="4691419" url="https://pl.wikipedia.org/wiki?curid=4691419" title="Romanówka (rejon wołkowyski)">
Romanówka (rejon wołkowyski)

Romanówka (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Izabelin.
Dawniej wieś i majątek ziemski. W dwudziestoleciu międzywojennym leżała w Polsce, w województwie białostockim, w powiecie wołkowyskim, w gminie Izabelin.

</doc>
<doc id="4691423" url="https://pl.wikipedia.org/wiki?curid=4691423" title="Tetraconata">
Tetraconata



</doc>
<doc id="4691425" url="https://pl.wikipedia.org/wiki?curid=4691425" title="Bivouac Peak">
Bivouac Peak

Bivouac Peak – góra o wysokości 3299 m n.p.m. na terenie hrabstwa Teton w Wyoming.
Położenie i okolica.
Góra znajduje się na terenie pasma Teton Range w Górach Skalistych. Od zachodu znajduje się szczyt Traverse Peak, od południa Mount Moran i East Horn, od wschodu jezioro Jackson Lake, a od północy szczyt Eagle Rest Peak oraz Doane Peak. U podnóża góry z południowej strony znajduje się kanion Moran Canyon, przez którego płynie Moran Creek, a od północnej strony położone jest małe jezioro Dudley Lake. Cały obszar góry znajduje się w Parku Narodowym Grand Teton.

</doc>
<doc id="4691431" url="https://pl.wikipedia.org/wiki?curid=4691431" title="Jamka egutacyjna">
Jamka egutacyjna



</doc>
<doc id="4691433" url="https://pl.wikipedia.org/wiki?curid=4691433" title="Sławomir Zieliński">
Sławomir Zieliński



</doc>
<doc id="4691434" url="https://pl.wikipedia.org/wiki?curid=4691434" title="Marcin Rudawski">
Marcin Rudawski

Marcin Rudawski (ur. 6 listopada 1981 w Warszawie) – polski żeglarz, zawodnik klubu MOS 2 Warszawa, reprezentant kadry narodowej Polski, 6-krotny Mistrz Świata i 8-krotny Mistrz Europy w żeglarskiej klasie Laser Radial. W latach 2012–2017 był wiceprezydentem Polskiego Stowarzyszenia Klasy Laser (PSKL).
Początki kariery sportowej.
Marcin Rudawski rozpoczął przygodę z żeglarstwem w wieku 8 lat w klubie MOS 2 Warszawa na łódce Optimist. W roku 1994 zdobył swój pierwszy tytuł Mistrza Polski w tej klasie. Dwukrotnie był reprezentantem Polski na Mistrzostwach Świata w klasie Optimist w roku 1994 we Włoszech i w roku 1995 w Finlandii oraz dwukrotnie na Mistrzostwach Europy (1994 – Turcja, 1996 – Hiszpania).
Żeglarskie osiągnięcia.
Przez kolejne lata ścigał się w klasie Laser Radial, w której w roku 1997 zdobył swój pierwszy tytuł Mistrza Polski. W latach 2000–2008 był w kadrze narodowej w klasie Laser. W roku 2009 znów przesiadł się na Lasera Radiala. W latach 2009–2011 zdobył 3-krotnie tytuł Mistrza Świata (Japonia, Szkocja, Francja), co nie udało się żadnemu żeglarzowi w tej klasie do dzisiaj. Swój wyczyn powtórzył ponownie w latach 2015–2017, zdobywając tytuł Mistrza Świata na regatach w Danii, Irlandii i Holandii. Z 6 złotymi krążkami Mistrzostw Świata jest absolutnym rekordzistą pod tym względem w klasie Laser.
Do swojej kolekcji dodał 2 srebrne medale Mistrzostw Świata w latach 2013 i 2014. W latach 2010–2017, 8 razy z rzędu zdobywał tytuł Mistrza Europy, w roku 2018 był trzeci, a w roku 2019 drugi, zostając niekwestionowanym rekordzistą w liczbie zdobytych medali w klasie Laser.
W swojej karierze tytuł Mistrza Polski Seniorów w różnych klasach zdobywał dziewięciokrotnie, wielokrotnie również w dyscyplinach juniorskich i młodzieżowych. Ponadto w roku 2007 został Mistrzem Hiszpanii w klasie Laser, a w roku 2009 Mistrzem Belgii w klasie Laser Radial.
Działalność na rzecz żeglarstwa i klasy Laser.
Wiceprezydent Polskiego Stowarzyszenia Klasy Laser w latach 2012–2017 odpowiedzialny między innymi za kontakty międzynarodowe i reprezentowanie Stowarzyszenia poza granicami Polski. Aktywnie promował polskie ośrodki żeglarskie i przyczyniał się do wyboru Polski na organizację prestiżowych regat żeglarskich. Podczas swojej kadencji w Stowarzyszeniu Marcin Rudawski umożliwił przeprowadzenie następujących regat klasy międzynarodowej w Polsce:

</doc>
<doc id="4691436" url="https://pl.wikipedia.org/wiki?curid=4691436" title="Tadataka Inō">
Tadataka Inō

 – japoński mierniczy i kartograf.
Urodził się w prowincji Kazusa (obecna prefektura Chiba), w małej wiosce rybackiej, jako . W wieku 17 lat został zaadoptowany przez bogatą rodzinę z Sawary (ob. część miasta Katori), przyjmując nazwisko Inō i imię Saburōzaemon (三郎右衛門), które później zmienił na Tadataka. Pracował jako nadzorca rodzinnego interesu, obejmującego handel i produkcję sake. W wieku 49 lat porzucił dotychczasowe zajęcie, poświęcając się studiom nad astronomią, geografią i matematyką. Uczył się u astronoma Yoshitoki Takahashiego, który wprowadził go w arkana wiedzy zachodniej. Na zlecenie siogunatu dokonał poprawy kalendarza, a także prowadził obserwacje astronomiczne. W 1797 roku jako pierwszy Japończyk zaobserwował kulminację Wenus.
Dziełem jego życia był zainicjowany w 1800 roku projekt przeprowadzenia oficjalnych pomiarów gruntu. Do swojej śmierci przemierzył ponad 35 tys. kilometrów, sporządzając na podstawie zebranych danych serię wielkoskalowych, niezwykle dokładnych map całej Japonii, ukazujących przebieg linii brzegowej oraz ważniejszych rzek i dróg. W przeciwieństwie do swoich poprzedników zerwał z tradycyjnymi względami politycznymi i historycznymi, sięgając przy tworzeniu map do najnowszych dostępnych zdobyczy techniki, koncentrując się na geograficznej i matematycznej precyzji pomiarów. Po śmierci Inō projekt był kontynuowany przez jego współpracowników, którzy w 1821 roku doprowadzili do wydania kompletnego atlasu w 214 arkuszach pod tytułem . Część z tych map skopiował podczas swojego pobytu w Japonii i rozpowszechnił później na Zachodzie Philipp Franz Balthasar von Siebold.
W Sawarze znajduje się poświęcone mu muzeum.

</doc>
<doc id="4691437" url="https://pl.wikipedia.org/wiki?curid=4691437" title="Stojan Apostołow (kierowca)">
Stojan Apostołow (kierowca)

Stojan Apostołow (bułg. Стоян Апостолов, ur. 3 marca 1948) – bułgarski kierowca rajdowy i wyścigowy.
Biografia.
W latach 70. zadebiutował w rajdowych mistrzostwach Bułgarii. Początkowo rywalizował Trabantem oraz Ładą 2101, natomiast w 1979 roku rozpoczął starty Škodą 130 RS. W roku 1980 startem w Rajdzie Złote Piaski zadebiutował w mistrzostwach Europy oraz Pucharze Pokoju i Przyjaźni; zajął w tym rajdzie szesnaste miejsce. W 1981 roku zadebiutował w mistrzostwach świata, kiedy to wystartował w Rajdzie Akropolu. W sezonie 1982 był dziewiąty w zaliczanym do mistrzostw Europy rajdzie Hebros.
Jednocześnie w latach 80. skoncentrował się na startach samochodami wyścigowymi. W latach 1982–1989 uczestniczył w wyścigowym Pucharze Pokoju i Przyjaźni. Ścigał się również w Bułgarskiej Formule Easter, zostając mistrzem serii w 1987 roku.
W latach 90. Apostołow kontynuował karierę rajdową. W latach 1992–1994 rywalizował Volkswagenem Golfem GTi 16V, a następnie Fordem Sierrą RS Cosworth. W 1998 roku Bułgar zajął drugie miejsce w zaliczanym do mistrzostw Europy Rajdzie Interspeed, był również piąty w klasyfikacji rajdowych mistrzostw kraju. W 2000 roku zmienił pojazd na Hondę Civic i zajął dziewiąte miejsce w mistrzostwach Bułgarii. W 2004 roku ścigał się Fordem Escortem RS Cosworth, a następnie Hondą Civic Type-R i Subaru Imprezą WRX.
Życie prywatne.
Jego żona Elena, córki Gergana i Pawlina oraz wnuczka Sania pełniły funkcję jego pilotek.

</doc>
<doc id="4691442" url="https://pl.wikipedia.org/wiki?curid=4691442" title="Inō Tadataka">
Inō Tadataka



</doc>
<doc id="4691445" url="https://pl.wikipedia.org/wiki?curid=4691445" title="Billy Preston (ur. 1946)">
Billy Preston (ur. 1946)



</doc>
<doc id="4691446" url="https://pl.wikipedia.org/wiki?curid=4691446" title="Billy Preston (ur. 1997)">
Billy Preston (ur. 1997)



</doc>
<doc id="4691449" url="https://pl.wikipedia.org/wiki?curid=4691449" title="Jarosław Śliwa">
Jarosław Śliwa

Jarosław Śliwa (ur. ok. 1690 w Pawłowicach - zm. 18 czerwca 1785 w Warszawie) – polski muzyk ludowy, dudziarz.
Życiorys.
Śliwa pochodził z Pawłowic na Mazowszu. Jego dokładna data urodzenia jest nieznana, najprawdopodobniej urodził się między 1688 a 1693. Jego ojciec miał na imię Franciszek lub Jerzy, a matka Małgorzata. Miał starszych braci, Pawła i Macieja. Od młodości grał na dudach, prawdopodobnie nauczył go tego miejscowy muzyk. W 1713 pojechał do Warszawy, na dwór króla Augusta Mocnego. Grał na dudach podczas balów wystawianych na Zamku Królewskim. Był królewskim muzykiem do śmierci tego władcy w 1733 roku. Mieszkał w pobliżu zamku, jednak kilkukrotnie odwiedził swoje rodzinne Pawłowice.
Jego żoną była Ewa z domu Styczyńska. Mieli troje dzieci, które nie dożyły dorosłości. Małżonka Śliwy zmarła w 1734 roku, pogrążając go w głębokiej żałobie. Po jej śmierci nie grał na dudach przez około rok.
Po ukończeniu posługi na dworze królewskim Śliwa był nadal znanym muzykiem w Warszawie. Mieszkańcy nazywali go żartobliwie "Śliwowicą". Często zdarzało mu się chodzić po ulicach i grać. Zwykle ciągle powtarzał jedną melodię, jednak większości ludzi to się podobało. Robił to przez wiele lat. Kiedy się zestarzał, niemal całkowicie stracił wzrok i cierpiał na różne dolegliwości, jednak nie zaprzestał gry. Zmarł w 1785, w bardzo podeszłym wieku, przeżył między 92 a 97 lat.
Po jego śmierci anonimowy warszawianin napisał o nim piosenkę:
"Był raz stary grajek Śliwowica,"
"Który mieszkał we wsi Pawłowicach."
"Gdy młody był, to grał przed królem Sasem, "
"A zagrać umiał tylko jeden dźwięk."
"Ten stary grajek Śliwowica,"
"Który mieszkał we wsi Pawłowicach,"
"On w końcu zmarł i poszedł w ciemny dół,"
"A jego dusza grała jeden dźwięk."
"A gdy diabeł go tam zauważył,"
"Wrzucił go do kotła, by się smażył."
"Rzekł: "Jak się cieszę, że grajek już zmarł,"
"Niech z innymi gra ten dźwięk"".

</doc>
<doc id="4691451" url="https://pl.wikipedia.org/wiki?curid=4691451" title="Le Héros (1932)">
Le Héros (1932)

Le Héros (Q170) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 14 października 1932 roku w stoczni Arsenal de Brest w Breście, a do służby w Marine nationale wszedł we wrześniu 1934 roku. Podczas wojny jednostka pełniła służbę na Morzu Śródziemnym, Atlantyku i Oceanie Indyjskim, a od zawarcia zawieszenia broni między Francją a Niemcami znajdowała się pod kontrolą rządu Vichy. 7 maja 1942 roku okręt został zatopiony u wybrzeży Madagaskaru przez brytyjskie samoloty z lotniskowca HMS „Illustrious”.
Projekt i budowa.
„Le Héros” zamówiony został w ramach programu rozbudowy floty francuskiej z lat 1928/1929. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Okręty typu "Redoutable" miały duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętów był inż. Jean-Jacques Roquebert. „Le Héros” należał do 2. serii jednostek, które otrzymały silniki Diesla o większej mocy, dzięki czemu osiągały one na powierzchni prędkość 19 węzłów.
„Le Héros” zbudowany został w Arsenale de Breście. Stępkę okrętu położono 11 sierpnia 1930 roku, a zwodowany został 14 października 1932 roku.
Dane taktyczno–techniczne.
„Le Héros” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Sulzer o łącznej mocy 7200 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 19 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów w zanurzeniu. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76. Jednostka wyposażona też była w hydrofony.
Załoga okrętu składała się z 4 oficerów oraz 57 podoficerów i marynarzy.
Służba.
„Le Héros” został przyjęty do służby w Marine nationale 12 września 1934 roku. Jednostka otrzymała numer burtowy Q170. W momencie wybuchu II wojny światowej okręt pełnił służbę na Morzu Śródziemnym, będąc jednostką flagową 1. dywizjonu 3. eskadry 1. Flotylli okrętów podwodnych w Tulonie (w skład której wchodziły ponadto siostrzane „Le Conquérant”, „Le Glorieux” i „Le Tonnant”). Dowódcą jednostki był w tym okresie kmdr ppor. R.E. Courson. Na początku listopada 1939 roku „Le Héros”, „Achéron” i „Le Conquérant” opuściły Tulon i w eskorcie niszczyciela „Cassard” udały się do Casablanki, docierając do miejsca przeznaczenia 7 listopada. W dniach 19 grudnia 1939 roku – 19 stycznia 1940 roku okręt wziął udział w poszukiwaniach niemieckiego rajdera „Admiral Graf Spee”, a po jego samozatopieniu – okrętu zaopatrzeniowego „Altmark”.
W czerwcu 1940 roku okręt znajdował się w Dakarze w składzie 1. dywizjonu okrętów podwodnych (wraz z „Le Glorieux”), a jego dowódcą był nadal kmdr ppor. R.E. Courson. 4 lipca, po ataku Brytyjczyków na Mers el-Kebir, stacjonujące w Dakarze okręty podwodne „Le Héros” i „Le Glorieux”, niszczyciele „Milan” i „Épervier” oraz cztery krążowniki pomocnicze wyszły w morze po otrzymaniu rozkazu zaatakowania brytyjskiej żeglugi. 2 listopada 1940 roku „Le Héros”, „Le Glorieux” oraz dwa parowce wyszły z Casablanki i w eskorcie awiza „La Batailleuse” pokonały Cieśninę Gibraltarską, docierając 5 listopada do Oranu. W listopadzie 1940 roku „Le Héros” znalazł się w Tulonie w składzie 1. grupy okrętów podwodnych (wraz z „Le Conquérant”, „Le Glorieux” i „Le Tonnant”), gdzie został rozbrojony zgodnie z warunkami zawieszenia broni między Francją a Niemcami.
17 listopada 1941 roku, podczas rejsu z Dakaru na Madagaskar, okręt przeprowadził skuteczny atak torpedowy na norweski parowiec „Thode Fagelund” o pojemności 5757 BRT. Statek zatonął bez strat w ludziach 35 Mm na wschód od East London, na przybliżonej pozycji . Le Héros” stacjonował w bazie Diégo Suarez. W momencie desantu Aliantów na Madagaskar okręt (pod dowództwem por. mar. Remy’ego Lemaire’a) eskortował statek płynący z zaopatrzeniem do Dżibuti, a po zmianie rozkazów pojawił się 7 maja 1942 roku w rejonie walk. Jednostka usiłowała przeprowadzić atak torpedowy na brytyjski lotniskowiec HMS „Illustrious”, jednak została wykryta i zaatakowana bombami głębinowymi przez korwetę HMS „Genista”, a następnie przez samoloty z grupy lotniczej „Illustriousa”. Okręt zatonął o godzinie 5:00 nieopodal Diégo Suarez na pozycji , zginęły 24 z liczącej 63 osoby załogi.

</doc>
<doc id="4691457" url="https://pl.wikipedia.org/wiki?curid=4691457" title="Polska na Zimowych Światowych Wojskowych Igrzyskach Sportowych 2010">
Polska na Zimowych Światowych Wojskowych Igrzyskach Sportowych 2010

Polska na Zimowych Światowych Wojskowych Igrzyskach Sportowych 2010 – reprezentacja Polski podczas zimowych igrzysk wojskowych liczyła 8 żołnierzy (w tym 4 kobiet i 4 mężczyzn). 
Multidyscyplinarne zawody dla sportowców-żołnierzy organizowane przez Międzynarodową Radą Sportu Wojskowego (CISM), które odbyły się we włoskim regionie Dolina Aosty w okresie od 20 do 25 marca 2010 roku. Polskę reprezentowali tylko biathloniści (kobiety i mężczyźni), którzy rywalizowali w dwóch dyscyplinach sportowych w biathlonie oraz w patrolu wojskowym. Byli zgłoszeni do biegów "(zarówno kobiety i jak i mężczyźni)" w cross-country, ale nie wystartowali w tej dyscyplinie sportu.
Zdobyte medale.
Reprezentanci Polski zdobyli ogółem 3 medale (2 złote oraz 1 brązowy). Pierwszą Polską złotą medalistką "(w dodatku podwójną)" zimowych igrzysk wojskowych została Krystyna Pałka w biatlonowym sprincie na dystansie 7,5 km "(indywidualnie i drużynowo)"&lt;ref name="Biathlon/pl"&gt;&lt;/ref&gt;.
Polscy multimedaliści na zimowych igrzyskach wojskowych 2010.
W sumie 4 polskich sportowców na zimowych igrzyskach wojskowych zdobyło co najmniej dwa medale, w tym 1 złoty.
Skład reprezentacji.
Biathlon.
Polskę w zimowych igrzyskach wojskowych reprezentowało czterech biathlonistów i cztery biathlonistki.
Patrol wojskowy.
Polskę w zimowych igrzyskach wojskowych reprezentowało czterech zawodników i cztery zawodniczki.
Cross-country.
Do zwodów zgłoszonych było czterech zawodników i cztery zawodniczki, lecz nie stanęli na starcie.

</doc>
<doc id="4691458" url="https://pl.wikipedia.org/wiki?curid=4691458" title="Lęgajny">
Lęgajny



</doc>
<doc id="4691461" url="https://pl.wikipedia.org/wiki?curid=4691461" title="Alina Nowak">
Alina Nowak



</doc>
<doc id="4691463" url="https://pl.wikipedia.org/wiki?curid=4691463" title="Joanna Sobczak">
Joanna Sobczak



</doc>
<doc id="4691465" url="https://pl.wikipedia.org/wiki?curid=4691465" title="Piotr Borowski (reżyser)">
Piotr Borowski (reżyser)

Piotr Borowski (ur. 1957) – polski aktor, reżyser teatralny, pedagog, twórca niezależnej warszawskiej sceny Studium Teatralne.
Życiorys.
W 1975 roku brał udział w działaniach parateatralnych Teatru Laboratorium Jerzego Grotowskiego. W latach 1977–1983 aktor Ośrodka Praktyk Teatralnych „Gardzienice”. W 1985 roku wyjechał do Włoch, gdzie rozpoczął trwającą do 1993 roku bliską współpracę z Jerzym Grotowskim w Workcenter of Jerzy Grotowski w Pontederze, biorąc m.in. udział w „Akcji”. W 1996 roku założył na warszawskiej Pradze niezależny zespół Studium Teatralne, w którym zrealizował kilkanaście autorskich spektakli. W 2008 roku wyreżyserował film dokumentalny "Koniec pieśni" poświęcony zmierzchowi kultury ludowej na Białostocczyźnie.

</doc>
<doc id="4691474" url="https://pl.wikipedia.org/wiki?curid=4691474" title="Golgota z 1911 roku w Toruniu">
Golgota z 1911 roku w Toruniu

Golgota z 1911 roku w Toruniu − zespół architektoniczno-rzeźbiarski przedstawiający ukrzyżowanie Chrystusa.
"Golgota" przedstawia ukrzyżowanego Chrystusa, Marię i św. Jana Ewangelistę stojących po jego bokach i klęczącą u stóp Marię Magdalenę. Pomysł na umieszczenie figur pojawił się w 1910 roku. Grupę figuralną umieszczono na terenie cmentarza św. św. Piotra i Pawła rok później za sprawą ks. Józefa Domachowskiego. Figury powstały we francuskiej wytwórni Institut Catholique de Vaucouleurs – Union Artistitique Internationale. Pośrednikiem pomiędzy ks. Domachowskim a wytwórnią była Drukarnia i Księgarnia św. Wojciecha w Poznaniu. Koszt figur wyniósł 3185 marek niemieckich. Montaż instalacji przeprowadził częściowo przedsiębiorca budowlany Julian Wykrzykowski. Według hipotezy Katarzyny Kluczwajd wyniku konfliktu pomiędzy Wykrzykowskim a ks. Domachowskim (duchowny zalegał z wypłatami dla przedsiębiorcy) Wykrzykowski nie dokończył prac. Cokół, różniący się od projektu Wykrzykowskiego, mógł być dokończony przez inną osobę.

</doc>
<doc id="4691475" url="https://pl.wikipedia.org/wiki?curid=4691475" title="Renata Domżał-Drzewicka">
Renata Domżał-Drzewicka

Renata Anna Domżał-Drzewicka (ur. 6 października 1972 w Lublinie) – polska pielęgniarka, urzędniczka państwowa i nauczyciel akademicki, doktor nauk medycznych, w latach 2004–2005 wicewojewoda lubelski.
Życiorys.
W 1996 ukończyła studia pielęgniarskie na Akademii Medycznej w Lublinie. Następnie była na tej uczelni asystentką w Katedrze Środowiskowej Opieki Zdrowotnej Wydziału Pielęgniarstwa i Nauk o Zdrowiu, pracowała także w Państwowej Wyższej Szkole Zawodowej w Ciechanowie. Kształciła się na podyplomowo w zakresie zarządzania i marketingu na Politechnice Lubelskiej, uzyskała też specjalizację z medycyny społecznej i pielęgniarstwa opieki długoterminowej oraz dyplom nauczyciela naturalnego planowania rodziny. W 2005 obroniła doktorat z nauk medycznych (specjalność biologia medyczna). 
Pracowała zawodowo m.in. jako asystent do spraw jakości opieki pielęgniarskiej w Zespole Opieki Zdrowotnej w Bełżycach, została też członkiem rady i władz Okręgowej Izby Pielęgniarek i Położnych w Lublinie. Prowadziła również działalność gospodarczą. Związała się z Partią Ludowo-Demokratyczną (nie będąc formalnie jej członkiem). W 2001 z listy SLD kandydowała do Sejmu (zdobyła 1776 głosów). 3 października 2004 objęła stanowisko drugiego wicewojewody lubelskiego z rekomendacji Partii Ludowo-Demokratycznej, odpowiadała m.in. za politykę społeczną, oświatę, inspekcję farmaceutyczną i handlową. Zakończyła pełnienie funkcji pod koniec 2005.
W 2022 została odznaczona Srebrnym Krzyżem Zasługi.

</doc>
<doc id="4691476" url="https://pl.wikipedia.org/wiki?curid=4691476" title="Parafia św. Stanisława w Lubaczowie">
Parafia św. Stanisława w Lubaczowie



</doc>
<doc id="4691479" url="https://pl.wikipedia.org/wiki?curid=4691479" title="Czesław Jerzy Małkowski">
Czesław Jerzy Małkowski



</doc>
<doc id="4691480" url="https://pl.wikipedia.org/wiki?curid=4691480" title="Henryk Malesa">
Henryk Malesa

Henryk Malesa (ur. 9 stycznia 1950] w Szczecinie) – polski artysta fotograf. Członek rzeczywisty Okręgu Górskiego Związku Polskich Artystów Fotografików. Przewodniczący Głównej Komisji Rewizyjnej ZPAF w Warszawie. Prezes Zarządu Fundacji Fotografia Polska. Członek Rady Fundacji "Centrum Fotografii" w Bielsku-Białej. Członek Zarządu Polskiego Stowarzyszenia Jazzowego.
Życiorys.
Henryk Malesa jest absolwentem Wydziału Prawa i Administracji Uniwersytetu Warszawskiego. Związany ze śląskim środowiskiem fotograficznym zajmuje się fotografią filmową, fotografią muzyczną oraz fotografią teatralną, w dużej części powstającej w technice monochromatycznej. Miejsce szczególne w jego twórczości zajmuje fotografia dokumentalna, fotografia krajobrazowa oraz fotografia portretowa – w dużej części obrazująca koncertujących muzyków jazzowych takich jak (m.in.) Peter Beets, Aleksiey Krugłow, Tomasz Grochot, Jan Ptaszyn Wróblewski.
Henryk Malesa jest autorem kilkudziesięciu wystaw autorskich prezentowanych między innymi w Polsce, Rosji, na Słowacji, w Turkmenistanie oraz wielu wystaw zbiorowych w Polsce i za granicą. Jego fotografie były prezentowane między innymi w bielskiej Galerii "B&amp;B", Bibliotece Śląskiej w Katowicach, bielskim Biurze Wystaw Artystycznych, krakowskich Sukiennicach, Narodowym Muzeum Sztuki w Aszhabadzie. 
Henryk Malesa (m.in.) jako fotograf współpracuje między innymi z czasopismem "Jazz Forum", Galerią "B&amp;B" w Bielsku-Białej, Lotos Jazz Festiwal (Bielską Zadymką Jazzową), organizowany przez Stowarzyszenia Sztuka Teatr. Jest członkiem rzeczywistym Związku Polskich Artystów Fotografików (legitymacja nr 937), w którym pełni funkcję przewodniczącego Głównej Komisji Rewizyjnej ZPAF w Warszawie (kadencja na lata 2017–2020) oraz funkcję członka Sądu Koleżeńskiego Okręgu Górskiego ZPAF (kadencja na lata 2017–2020).
Wystawy (cykle).
Źródło.

</doc>
<doc id="4691482" url="https://pl.wikipedia.org/wiki?curid=4691482" title="Oldsmobile Cutlass (1997)">
Oldsmobile Cutlass (1997)

Oldsmobile Cutlass – samochód osobowy klasy średniej produkowany pod amerykańską marką Oldsmobile w latach 1997–1999.
Historia i opis modelu.
W 1997 roku Oldsmobile zdecydowało się wskrzesić niestosowaną od 1981 roku nazwę Cutlass dla bliźniaczej odmiany średniej wielkości sedana Chevrolet Malibu, która w dotychczasowej ofercie producenta zastąpiła model Achieva.
Samochód odróżniał się od niego innym wyglądem atrapy chłodnicy i przedniego zderzaka, a także innym wyglądem klapy bagażnika i tylnych lamp, które przyjęły formę jednoczęściowego pasa biegnącego przez całą szerokość nadwozia. Samochód dostępny był tylko jako 4-drzwiowy sedan.
Sprzedaż.
Oldsmobile Cutlass sprzedawany był z myślą o Stanach Zjednoczonych i Kanadzie. Produkcja modelu trwała tylko 2 lata, po czym Cutlass został zastąpiony przez zupełnie nową konstrukcją Alero.

</doc>
<doc id="4691485" url="https://pl.wikipedia.org/wiki?curid=4691485" title="Somali i Strażnik Lasu">
Somali i Strażnik Lasu

 – seinen-manga z gatunku fantasy autorstwa Yako Gureishi. Kolejne rozdziały ukazywały się w czasopiśmie „Web Comic Zenyon” wydawnictwa Tokuma Shoten od 2015 do 25 października 2019, kiedy to manga została anulowana. 
Na podstawie mangi w 2020 roku wyprodukowana została seria anime.
W Polsce manga wydana jest przez Studio JG, natomiast anime dostępne jest za pośrednictwem serwisu Crunchyroll z angielskimi napisami.
Manga.
Manga autorstwa Yako Gureishi ukazywała się w czasopiśmie „Web Comic Zenyon” wydawnictwa Tokuma Shoten od kwietnia 2015 roku. Ostatni rozdział w tym czasopiśmie ukazał się 25 października 2019, po czym wydawanie kolejnych rozdziałów zostało przerwane. W oświadczeniu wydanym 22 grudnia 2020 roku za pośrednictwem strony czasopisma podano do wiadomości, że ze względu na przedłużający się bardzo zły stan zdrowia autora mangi zdecydowano się na zakończenie publikacji komiksu.
W Polsce manga wydana jest przez Studio JG.
Anime.
22 marca 2019 roku ogłoszono powstawanie adaptacji anime. Premiera serii była pierwotnie przewidziana na jesień 2019 roku, ale ostatecznie przesunięta na styczeń 2020. Za wyreżyserowanie serii odpowiada Kenji Yasuda, natomiast projekty postaci wykonał Ikuko Ito; za scenariusze odpowiada Mariko Mochizuki. Seria powstaje we współpracy studia Satelight i HORNETS. Zaangażowanym w produkcję serii jest także Crunchyroll. Seria składa się z 12 odcinków.
Seria miała swoją premierę 9 stycznia 2020 na kanałach AbemaTV, Tokyo MX oraz 13 stycznia 2020 na BS-NTV. Seria miała także swoją premierę 2 stycznia 2020 na platformie Crunchyroll, także w Polsce.

</doc>
<doc id="4691488" url="https://pl.wikipedia.org/wiki?curid=4691488" title="Masaki Kashiwara">
Masaki Kashiwara

 – japoński matematyk. Główne dziedziny jego pracy to analiza algebraiczna, analiza mikrolokalna, teoria "D"-modułu, teoria Hodge'a teoria snopów. Laureat Nagrody Kioto w dziedzinie nauk podstawowych.
Życiorys.
Urodził się w Yūki w prefekturze Ibaraki w 1947 roku. W 1971 roku uzyskał tytuł magistra matematyki na Uniwersytecie Tokijskim, zaś w 1974 roku na Kyoto University zdobył doktorat pod okiem Mikio Satō, twórcy algebry analitycznej. Od 1974 do 1977 był profesorem nadzyczajnym na Uniwersytecie w Nagoi, zaś od 1978 do 1984 obejmował to samo stanowisko w Instytucie Badawczym Nauk Matematycznych (/RIMS) na Kyoto University. W latach 1984-2010 pełnił tam funkcję profesora, a w okresach 2001-2003 i 2007-2009 był dyrektorem instytutu. Od 2010 jest emerytowanym profesorem Uniwersytetu w Kioto i profesorem projektu w ramach RIMS. 

</doc>
<doc id="4691489" url="https://pl.wikipedia.org/wiki?curid=4691489" title="Sanctum sanctorum">
Sanctum sanctorum

Sanctum Sanctorum – fikcyjna budowla pojawiająca się w amerykańskiej serii komiksowej publikowanej przez Marvel Comics, będąca rezydencją Doktora Strange. Budynek ten po raz pierwszy pojawił się w "Dziwnych opowieściach" #110 (lipiec 1963 r.) i znajduje się pod adresem 177A Bleecker Street w dzielnicy Greenwich Village w Nowym Jorku – nazwa ulicy jest nawiązaniem do adresu mieszkania, który dzielili autorzy serii Roy Thomasa i Gary Friedrich.
Sanctum Sanctorum pojawiło się w różnych medialnych adaptacjach z wszechświata Marvela, w tym w Filmowym Uniwersum Marvela.
Historia publikacji.
Budynek, zanim pojawił się w komiksie Doctor Strange, miał swój debiut w "Dziwnych opowieściach" # 110 (lipiec 1963). Szczegóły budynku różniły się w zależności od artysty, a jeden recenzent zauważył w "Marvel Premiere # 3" (lipiec 1972 r.), że "[...] od gorących czasów Ditko, Sanctum Sanctorum Doktora pojawiało się w tak bogatych szczegółach, jakby wydawało się, że ma ciężki zapach kadzidła ". W komicznym zwrocie akcji w "Dziwnych opowieściach" # 147 inspektor budowlany informuje Strange'a, że ma sześć miesięcy na przemalowanie Sanctum Sanctorum i wykonanie innych napraw, w przeciwnym razie zostanie nałożona na niego grzywna .
Lokalizacja.
Sanctum Sanctorum to trzypiętrowa kamienica położona przy 177A Bleecker Street, "w samym sercu nowojorskiej Greenwich Village", co jest odniesieniem do adresu mieszkania udostępnionego w latach 60. XX wieku przez Roya Thomasa i Gary'ego Friedricha. W komiksie powiedziano o budynku, że został zbudowany na dawnym miejscu składania pogańskich ofiar, jest też punktem centralnym dla nadprzyrodzonych energii.
Architektura.
Obraz budynku zmieniał się na przestrzeni lat, ale niektóre elementy pozostawały spójne. Stałą cechą była iluzja, która sprawiała, że budynek jest mniejszy na zewnątrz niż jest rzeczywiście w środku. Niektóre korytarze tworzą labirynty, a układ pomieszczeń wydaje się sam zmieniać. Dom zawiera wiele potężnych magicznych przedmiotów, które często na pierwszy rzut oka mają niewinny wygląd. Niektóre są niebezpieczne, na przykład radio, które jest śmiertelne w dotyku. Piwnica zawiera schowek, piec i pralnię. Na pierwszym piętrze znajdują się salony, jadalnie i biblioteka ogólna. Na drugim piętrze znajdują się pokoje mieszkalne dla Strange'a, Wonga i wszystkich gości. Trzecie piętro budynku to Sanctum Sanctorum, ponieważ to tam Strange ma swoją salę medytacyjną i bibliotekę okultystyczną, w której przechowuje „Book of Vishanti” oraz ma miejsce repozytorium starożytnych artefaktów i przedmiotów o magicznej mocy, takiej jak Orb of Agamotto. Sanktuarium posiada okno zainstalowane w dachu o kolistym kształcie z czterema falującymi liniami; projekt ten pozostał przy budynku niezmiennie pomimo wielu zniszczeń okna. Konstrukcja okna jest w rzeczywistości Pieczęcią Vishanti – chroni Sanktuarium przed większością nadprzyrodzonych najeźdźców. Nazywane jest także „Window of the Worlds” lub Anomaly Rue. Niektórzy członkowie New Avengers zdają się to potwierdzać. Chemistro, super-czarny charakter, członek Armii Hooda, chociaż nie posiadał takiej mocy, by bezpośrednio złamać siłę Vishanti, był w stanie zmienić skład chemiczny drewna, które trzymało pieczęć, aby go złamać. W jednej historii Baron Mordo był w stanie przetransportować dom do innego wymiaru.
Mieszkańcy.
Głównymi mieszkańcami budynku, oprócz Strange'a, byli jego kochanka/uczeń Clea, jego służący Wong oraz uczeń-czarodziej Rintrah.
Sanctum Sanctorum przez pewien czas służyło za siedzibę New Avengers, będąc magicznie przebranym za opuszczony budynek, w którym w przyszłości miała mieścić się kawiarnia Starbucksa. W razie potrzeby zniszczone przebranie rozciągało się również na wnętrze budynku i było niewykrywalne nawet przez zbroję Extremis Iron Mana.
Budynek służył również jako siedziba Defenders.
Obrona.
Po wybudowaniu domu Doktor Strange rzucił trwałe, skomplikowane zaklęcie o magicznej mocy, aby go chronić. Mimo to, został on pozornie zniszczony podczas oblężenia przez siły mistyczne, w serii "Rise of The Midnight Sons", gdy różni bohaterowie, tacy jak Nightstalkers, Ghost Rider i Johnny Blaze ukrywali się w środku.
Z kolei w "World War Hulk" Sanctum zostało zaatakowane przez siły kosmity "Warbound", a jego obronne zaklęcia i iluzje zostały rozbite przez Hiroim. Po użyciu niedopuszczalnej ciemnej magii w walce z Hulkiem, Sanctum zostało zaatakowane przez armię Hooda, która ostatecznie została pokonana przy znacznych zniszczeniach budynku. Doktor Strange był zmuszony do wycofania się, gdy bitwa pozwala sankcjonowanym przez rząd Mighty Avengers przejąć Sanctum. Następnie Brother Voodoo został wezwany do zneutralizowania pozostałości magii obronnej. 
Przynajmniej raz Doktor Strange zniszczył obronę Sanctum, aby uniknąć wykorzystania jej poprzez wroga.

</doc>
<doc id="4691496" url="https://pl.wikipedia.org/wiki?curid=4691496" title="Sejm zwyczajny 1754">
Sejm zwyczajny 1754

Sejm 1754 – sejm zwyczajny I Rzeczypospolitej, został zwołany 5 lipca 1754 roku do Warszawy.
Sejmiki przedsejmowe w województwach odbyły się 19 sierpnia 1754 roku. Marszałkiem sejmu starej laski obrano Józefa Massalskiego, starostę grodzieńskiego.
Obrady sejmu trwały od 30 września do 31 października 1754 roku. Sejm został 19 października 1754 roku zerwany przez Michała Strawińskiego.

</doc>
<doc id="4691499" url="https://pl.wikipedia.org/wiki?curid=4691499" title="Cryptothylax">
Cryptothylax

Cryptothylax – rodzaj płaza bezogonowego z podrodziny Hyperoliinae w rodzinie sitówkowatych (Hyperoliidae). 
Zasięg występowania.
Rodzaj obejmuje gatunki występujące w leśnych bagnach i drogi wodne w dorzeczu Konga, na północ do prowincji Górne Uele (Demokratyczna Republika Konga) i na zachód do Kamerunu. 
Systematyka.
Etymologia.
"Cryptothylax": "kruptos" „ukryty”; θυλαξ "thulax", θυλακος "thulakos" „wór, sakwa”.
Podział systematyczny.
Do rodzaju należą następujące gatunki:
Przypisy.
 

</doc>
<doc id="4691501" url="https://pl.wikipedia.org/wiki?curid=4691501" title="Sejm zwyczajny 1752">
Sejm zwyczajny 1752

Sejm 1752 – sejm zwyczajny I Rzeczypospolitej, został zwołany 6 czerwca 1752 roku do Grodna.
Sejmiki przedsejmowe w województwach odbyły się 21 sierpnia 1752 roku. Marszałkiem sejmu obrano Józefa Massalskiego, starostę grodzieńskiego. 
Obrady sejmu trwały od 2 października do 26 października 1752 roku. Sejm został zerwany przez Kazimierza Morskiego.

</doc>
<doc id="4691506" url="https://pl.wikipedia.org/wiki?curid=4691506" title="5 Pułk Haubic Polowych Austro-Węgier">
5 Pułk Haubic Polowych Austro-Węgier



</doc>
<doc id="4691509" url="https://pl.wikipedia.org/wiki?curid=4691509" title="Łyżwiarstwo figurowe na Zimowych Igrzyskach Olimpijskich Młodzieży 2020 – pary taneczne">
Łyżwiarstwo figurowe na Zimowych Igrzyskach Olimpijskich Młodzieży 2020 – pary taneczne

Łyżwiarstwo figurowe na Zimowych Igrzyskach Olimpijskich Młodzieży 2020 – pary taneczne – rywalizacja w jednej z konkurencji łyżwiarstwa figurowego – parach tanecznych rozgrywanej na Zimowych Igrzyskach Olimpijskich Młodzieży 2020, która odbyła się 11 i 13 stycznia 2020 w hali CIG de Malley.

</doc>
<doc id="4691510" url="https://pl.wikipedia.org/wiki?curid=4691510" title="Jamki wirowe">
Jamki wirowe

Jamki wirowe – niewielkie zagłębienia na stropie, ścianach i dnie korytarzy jaskiń wytworzone przez burzliwie przepływającą wodę. Mają językowaty, asymetryczny kształt. Od strony płynącej wody ich brzegi są ostre, a jamka jest dość głęboka, natomiast na dolnej stronie (zaprądowej) jamka stopniowo wypłaszcza się i zanika. Dzięki temu można określić kierunek jakim płynęła woda w jaskini nawet długo po tym, gdy woda danym miejscem już nie płynie.
Jamki wirowe mają długość od kilku do kilkunastu cm. Są obserwowane również w osadach kopalnych jako odlewy na dolnej powierzchni ławic piaskowców (tzw. hieroglify).

</doc>
<doc id="4691511" url="https://pl.wikipedia.org/wiki?curid=4691511" title="Abraham Hartwich">
Abraham Hartwich

Abraham Hartwich (ur. 28 stycznia 1663 w Królewcu w Prusach Wschodnich, zm. w 1720 lub 6 stycznia 1721 w Bahrenhof koło Niedźwiedzicy) – niemiecki teolog protestancki, pedagog, historyk, autor trzytomowego dzieła o Żuławach Wiślanych. 
Życiorys.
Abraham Hartwich urodził się 28 stycznia 1663 w rodzinie Benjamina Hartwicha (zm. 1695) i Marii z domu Balck (zm. 1675). Był najmłodszym z dziewięciorga rodzeństwa. Od kwietnia 1681 roku studiował teologię na Uniwersytecie w Królewcu. Od 1693 pracował jako nauczyciel w gimnazjum w Lipniku (dzielnica Królewca), w ostatnim roku jako konrektor (wicedyrektor). W 1698 został pastorem we wsi Lipinka k. Nowego Stawu w Prusach Zachodnich. W 1712 przeprowadził się do Bahrenhof k. Niedźwiedzicy, gdzie objął probostwo i gdzie zmarł. Jego szczegółowy opis trzech pruskich regionów Werder w "Geographisch-Historische Landes-Beschreibung" został opublikowany w periodyku „Das Gelehrte Preussen” w roku 1722 (już po jego śmierci). Obszerna praca liczy łącznie 548 stron. 
"Geographisch-Historische Landes-Beschreibung".
"Geographisch-Historische Landes-Beschreibung" to trzytomowe dzieło o Żuławach Wiślanych. Już w tytule, Abraham Hartwich wyszczególnia podział Żuław na trzy regiony. Są to wg niego: Żuławy Gdańskie (Danziger Werder), Żuławy Elbląskie (Elbinger Werder) i Żuławy Malborskie (Marienburger Werder). Temu ostatniemu regionowi Hartwich poświęca najwięcej uwagi. W pierwszej części zawarta jest historia, geografia oraz demografia Żuław. Znajdują się tam m.in. informacje o ukształtowaniu terenu, strukturze agrarnej, zalesieniu, florze i faunie, usytuowaniu miejscowości, a także niezwykle bogaty opis życia mieszkańców tych terenów (m.in. charakter, używane języki, ubiór czy obyczaje). Najobszerniejsza jest druga część, poświęcona wydarzeniom religijnym na Żuławach. Liczy ona aż 270 stron. Księga trzecia liczy 236 stron i zawiera tematykę świecką, w tym m.in. kwestie polityczne, administracyjne i gospodarcze Żuław Malborskich, a także wydarzenia wojenne z lat 1719–1720.
W 2002 ukazał się reprint dzieła Abrahama Hartwicha z 1722 roku. Wydawca reprintu zachował oryginalną strukturę książki. Dokładnie przeniesiono gotycki krój czcionki, stare formy niemieckojęzyczne, glosy na marginesie książki, ozdoby graficzne, mapy oraz zachowano oryginalny podział na rozdziały i paragrafy.
Linki zewnętrzne.
Pełny tytuł dzieła to: 

</doc>
<doc id="4691514" url="https://pl.wikipedia.org/wiki?curid=4691514" title="Jehor Kłymenczuk">
Jehor Kłymenczuk

Jehor Ołeksandrowycz Kłymenczuk, ukr. Єгор Олександрович Клименчук (ur. 11 listopada 1997 w Zaporożu) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek klubów Szachtar Donieck i Metałurh Zaporoże, barwy których bronił w juniorskich mistrzostwach Ukrainy (DJuFL). 30 maja 2015 rozpoczął karierę piłkarską w podstawowym składzie Metałurha Zaporoże. 10 lutego 2016 podpisał kontrakt z FK Mińsk. 7 lipca 2016 opuścił miński klub, a już wkrótce został piłkarzem Naftana Nowopołock, w którym grał do końcu roku. W lutym 2017 zasilił skład Kołosu Kowaliwka. W lutym 2018 przeszedł do Awanhardu Kramatorsk. 16 stycznia 2019 przeniósł się do Olimpiku Donieck. 25 grudnia 2019 opuścił doniecki Olimpik. 4 lutego 2020 podpisał kontrakt z FK Lwów.

</doc>
<doc id="4691515" url="https://pl.wikipedia.org/wiki?curid=4691515" title="Heterixalus">
Heterixalus

 
Heterixalus – rodzaj płaza bezogonowego z podrodziny Hyperoliinae w rodzinie sitówkowatych (Hyperoliidae). 
Zasięg występowania.
Rodzaj obejmuje gatunki występujące na Madagaskarze. 
Systematyka.
Etymologia.
"Heterixalus": "heteros" „inny”; ιξαλος "ixalos" „skaczący, zwinny”.
Podział systematyczny.
Do rodzaju należą następujące gatunki:
Przypisy.
 

</doc>
<doc id="4691522" url="https://pl.wikipedia.org/wiki?curid=4691522" title="Łyżwiarstwo figurowe na Zimowych Igrzyskach Olimpijskich Młodzieży 2020 – soliści">
Łyżwiarstwo figurowe na Zimowych Igrzyskach Olimpijskich Młodzieży 2020 – soliści

Łyżwiarstwo figurowe na Zimowych Igrzyskach Olimpijskich Młodzieży 2020 – soliści – rywalizacja w jednej z konkurencji łyżwiarstwa figurowego – jeździe indywidualnej mężczyzn rozgrywanej na Zimowych Igrzyskach Olimpijskich Młodzieży 2020, która odbyła się 10 i 12 stycznia 2020 w hali CIG de Malley.

</doc>
<doc id="4691525" url="https://pl.wikipedia.org/wiki?curid=4691525" title="Hans-Jürgen Vogel">
Hans-Jürgen Vogel

Hans-Jürgen Vogel (ur. 8 października 1950) – niemiecki kierowca wyścigowy.
Biografia.
Karierę sportową rozpoczął w 1966 roku od startów motocyklem MZ. Samochodami ścigał się od 1969 roku, początkowo na trasach rajdowych. Uczestniczył Zaporożcem m.in. w mistrzostwach NRD, mistrzostwach Europy oraz rajdowym Pucharze Pokoju i Przyjaźni. W 1974 roku zadebiutował w wyścigach samochodowych, początkowo w LK II (klasie drugiej) Wschodnioniemieckiej Formuły Easter. W 1982 roku awansował do LK I, a w 1985 roku został członkiem drużyny narodowej NRD. W 1991 roku zakończył karierę sportową, jednak w późniejszym czasie uczestniczył jeszcze w pojedynczych wyścigach.

</doc>
<doc id="4691529" url="https://pl.wikipedia.org/wiki?curid=4691529" title="Łyżwiarstwo figurowe na Zimowych Igrzyskach Olimpijskich Młodzieży 2020 – solistki">
Łyżwiarstwo figurowe na Zimowych Igrzyskach Olimpijskich Młodzieży 2020 – solistki

Łyżwiarstwo figurowe na Zimowych Igrzyskach Olimpijskich Młodzieży 2020 – solistki – rywalizacja w jednej z konkurencji łyżwiarstwa figurowego – jeździe indywidualnej kobiet rozgrywanej na Zimowych Igrzyskach Olimpijskich Młodzieży 2020, która odbyły się 11 i 13 stycznia 2020 w hali CIG de Malley.

</doc>
<doc id="4691530" url="https://pl.wikipedia.org/wiki?curid=4691530" title="Le Conquérant (1934)">
Le Conquérant (1934)

Le Conquérant (Q171) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 26 czerwca 1934 roku w stoczni Ateliers et Chantiers de la Loire w Nantes, a do służby w Marine nationale wszedł we wrześniu 1936 roku. Podczas wojny jednostka pełniła służbę na Morzu Śródziemnym, Atlantyku i Oceanie Indyjskim, a od zawarcia zawieszenia broni między Francją a Niemcami znajdowała się pod kontrolą rządu Vichy. 13 listopada 1942 roku okręt został zatopiony u wybrzeży Maroka przez amerykańskie samoloty.
Projekt i budowa.
„Le Conquérant” zamówiony został na podstawie programu rozbudowy floty francuskiej z lat 1928/1929. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Okręty typu "Redoutable" miały duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętów był inż. Jean-Jacques Roquebert. „Le Conquérant” należał do 2. serii jednostek, które otrzymały silniki Diesla o większej mocy, dzięki czemu osiągały one na powierzchni prędkość 19 węzłów.
„Le Conquérant” zbudowany został w stoczni Ateliers et Chantiers de la Loire w Nantes. Stępkę okrętu położono 16 sierpnia 1930 roku, a zwodowany został 26 czerwca 1934 roku.
Dane taktyczno–techniczne.
„Le Conquérant” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Sulzer o łącznej mocy 7200 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 19 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów w zanurzeniu. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76. Jednostka wyposażona też była w hydrofony.
Załoga okrętu składała się z 4 oficerów oraz 57 podoficerów i marynarzy.
Służba.
„Le Conquérant” został przyjęty do służby w Marine nationale 7 września 1936 roku. Jednostka otrzymała numer burtowy Q171. W momencie wybuchu II wojny światowej okręt pełnił służbę na Morzu Śródziemnym, wchodząc w skład 1. dywizjonu 3. eskadry 1. Flotylli okrętów podwodnych w Tulonie (wraz z siostrzanymi jednostkami „Le Héros”, „Le Glorieux” i „Le Tonnant”). Dowódcą jednostki był w tym okresie kpt. mar. H.M.P. Bazin. Na początku listopada 1939 roku „Le Conquérant”, „Achéron” i „Le Héros” opuściły Tulon i w eskorcie niszczyciela „Cassard” udały się do Casablanki, docierając do miejsca przeznaczenia 7 listopada. 1 grudnia 1939 roku dowództwo jednostki objął kpt. mar. P.G.L. Le Gall. 21 kwietnia 1940 roku okręt eskortowany przez niszczyciel „Tornade” wyszedł z Casablanki, docierając do Oranu dwa dni później.
W czerwcu 1940 roku okręt znajdował się w Tulonie w składzie 1. dywizjonu okrętów podwodnych, a jego dowódcą był nadal kpt. mar. P.G.L. Le Gall (jednostka przechodziła remont). 22 czerwca, w dniu zawarcia zawieszenia broni między Francją a Niemcami, po zakończonym remoncie „Le Conquérant” znajdował się w Hyères. W listopadzie 1940 roku „Le Conquérant” znajdował się w Tulonie w składzie 1. grupy okrętów podwodnych (wraz z „Le Héros”, „Le Glorieux” i „Le Tonnant”), gdzie został rozbrojony.
W listopadzie 1942 roku, kiedy doszło do lądowania aliantów w Afryce Północnej, „Le Conquérant” przechodził remont w Casablance. 8 listopada niesprawny okręt (bez peryskopu i uzbrojenia) opuścił port, chcąc przedrzeć się do Dakaru. 13 listopada jednostka została jednak dostrzeżona i zaatakowana przez dwie amerykańskie Cataliny z dywizjonu VP-92. „Le Conquérant” został zatopiony nieopodal Villa Cisneros na pozycji , a na jego pokładzie śmierć poniósł dowódca – kmdr ppor. Jean Eugene Leon Lefevre.

</doc>
<doc id="4691531" url="https://pl.wikipedia.org/wiki?curid=4691531" title="Polityka konkurencji w Unii Europejskiej">
Polityka konkurencji w Unii Europejskiej

Polityka konkurencji Unii Europejskiej polega na kontroli rynku w granicach Unii Europejskiej w celu ochrony konkurencji przed zakłóceniami. Ma wyeliminować zachowania antykonkurencyjne, m.in. zapobiega powstawaniu karteli i monopoli. Europejskie prawo o konkurencji obecnie opiera się głównie na artykułach od 101 do 109 traktatu o funkcjonowaniu Unii Europejskiej.
Instytucje nadzorujące.
Parlament Europejski.
W parlamencie europejskim kwestiami konkurencji zajmują się obecnie 2 komisje:
Rada Europejska.
Rada Europejska w porozumieniu z Parlamentem Europejskim zatwierdza komisarza ds. konkurencji.
Rada Unii Europejskiej.
Ministrowie z poszczególnych państw regularnie spotykają się, aby omawiać kwestie związane z konkurencją, w ramach tzw. Rady ds. Konkurencyjności.
Komisja Europejska.
Komisja Europejska czuwa nad prawidłowym stosowaniem unijnych przepisów w sprawie konkurencji. Monitoruje, a w razie potrzeby uniemożliwia:
W tym celu komisja europejska ma szerokie uprawnienia w zakresie kontroli, a rządy państw członkowskich mają obowiązek informować komisję o udzielanej pomocy państwowej z wyprzedzeniem. Od 2004 roku również krajowe organy ds. konkurencji mogą egzekwować stosowanie art. 101 i 102 TFUE. Wdrażając politykę konkurencji, komisja uwzględnia interes konsumentów.
Europejski Trybunał Sprawiedliwości.
Sprawami związanymi z konkurencją zajmuje się aktualnie Sąd UE, a odwołania rozpatruje Trybunał Sprawiedliwości. Sądy krajowe mogą zwracać się do Trybunału Sprawiedliwości w celu otrzymania interpretacji unijnego prawa o konkurencji w konkretnej sytuacji.
Europejski Bank Centralny.
Z Bankiem Centralnym konsultowane są wszystkie kwestie z zakresu konkurencji związane z sektorem bankowym.
Trybunał Obrachunkowy.
Trybunał ma prawo weryfikowania kar nałożonych na firmy, które uznano za winne praktyk antykonkurencyjnych w sprawach prowadzonych przez Komisję.
Europejski Komitet Ekonomiczno-Społeczny.
W Komitecie istnieje specjalny dział zajmujący się polityką konkurencji i ochroną konsumentów (Sekcja ds. Jednolitego Rynku, Produkcji i Konsumpcji – INT).
Europejska Sieć Konkurencji.
W każdym kraju Unii Europejskiej istnieje organ stojący na straży unijnego prawa o konkurencji. Instytucje te mogą wstrzymać zawarte umowy między przedsiębiorstwami, które mogą ograniczać konkurencje. Mają również prawo nałożyć kary na przedsiębiorstwa łamiące unijne prawo ds. konkurencji. Organy te wymieniają się przydatnymi informacjami z Komisją Europejską na temat wdrażania reguł konkurencji UE poprzez Europejską sieć konkurencji. W egzekwowaniu prawa biorą również udział krajowe sądy orzekając jej zgodność z wymogami Unii Europejskiej.
Przykłady spraw z zakresu polityki konkurencji UE.
Motoryzacja.
Likwidacja kartelu producentów szyb samochodowych.
W latach 1998–2003 przedsiębiorstwa o łącznym udziale w rynku szyb samochodowych sięgającym ok. 90 proc. nawiązały nielegalne kontakty w celu omówienia pułapów cenowych oraz podziału rynku i klientów. W 2008 r. Komisja nałożyła na 4 przedsiębiorstwa karę w wysokości niemal 1,4 mld euro, co jest najwyższą w historii karą zarówno dla pojedynczego przedsiębiorstwa (896 mln euro dla przedsiębiorstwa Saint Gobain, które dopuściło się wykroczenia po raz kolejny), jak i dla całego kartelu.
Volkswagen.
Po otrzymaniu kilku skarg od Niemców i Austriaków, którzy doświadczali problemów z kupnem nowego pojazdu we Włoszech (gdzie ceny były niższe), Komisja odkryła, że Volkswagen nielegalnie zniechęcał sprzedawców do sprzedaży pojazdów klientom zamieszkałym w innych państwach UE. Volkswagen został obciążony karą 90 mln euro. Na innych producentów również nałożono kary za podobne praktyki – Mercedes (72 mln euro), Opel Nederland (43 mln euro) i Peugeot (niemal 50 mln euro).
Telewizja.
W latach 2001–2006 azjatyccy producenci ekranów LCD utworzyli kartel, na forum którego ustalali ceny i przekazywali sobie zastrzeżone informacje na temat dużych ekranów do telewizorów i komputerów. Ukaranych zostało sześciu producentów:
Kartel ten wywierał bezpośredni wpływ na sytuację europejskich konsumentów, jako że większość ciekłokrystalicznych telewizorów, monitorów komputerowych i notebooków produkowana jest właśnie w Azji. Komisja nałożyła na przedsiębiorstwa karę w wysokości 649 mln euro. Kary uniknął Samsung, jako że zgłosił istnienie kartelu i dostarczył cennych dowodów.
Muzyka.
Ceny muzyki w internetowym sklepie Apple’a różniły się w poszczególnych krajach. Na podstawie danych z kart kredytowych klientów iTunes określał, co można kupić i w jakiej cenie. W następstwie dochodzenia Komisji, wszczętego w związku ze skargą stowarzyszenia konsumentów, Apple odszedł od dyskryminacyjnego systemu cenowego.
Komputery.
Komisja wszczynała postępowania przeciwko koncernowi Microsoft w wielu przypadkach, szczególnie w związku z praktyką dołączania aplikacji do systemu operacyjnego Windows. Uniemożliwia to konkurencji wejście na rynek tych aplikacji, ponieważ użytkownicy systemu Windows nie mają potrzeby uzyskiwania konkurencyjnych aplikacji. Microsoft odmawiał również dzielenia się z konkurencyjnymi sprzedawcami informacjami, które umożliwiłyby ich produktom kompatybilność z produktami Microsoftu. Jak dotąd Microsoft został obciążony kwotą 1,68 mld euro.
Lotnictwo.
W 2006 r. tani przewoźnik Ryanair powiadomił Komisję o zamiarze przejęcia krajowego przewoźnika irlandzkiego Aer Lingus. Komisja zbadała potencjalny wpływ transakcji na konkurencję i konsumentów, zwłaszcza na ponad 14 mln pasażerów podróżujących co roku do Irlandii i z powrotem. W wyniku połączenia obu linii lotniczych powstałoby przedsiębiorstwo posiadające monopol lub dominującą pozycję na 35 trasach do lub z Irlandii, co doprowadziłoby do ograniczenia wyboru dla konsumentów i prawdopodobnie do podwyższenia cen. Ryanair otrzymał możliwość zaproponowania sposobów na przywrócenie konkurencji na tych trasach, jednak jego propozycje były niewystarczające, więc Komisja nie zatwierdziła przejęcia.

</doc>
<doc id="4691535" url="https://pl.wikipedia.org/wiki?curid=4691535" title="Łyżwiarstwo figurowe na Zimowych Igrzyskach Olimpijskich Młodzieży 2020 – pary sportowe">
Łyżwiarstwo figurowe na Zimowych Igrzyskach Olimpijskich Młodzieży 2020 – pary sportowe

Łyżwiarstwo figurowe na Zimowych Igrzyskach Olimpijskich Młodzieży 2020 – pary sportowe – rywalizacja w jednej z konkurencji łyżwiarstwa figurowego – parach sportowych rozgrywanej na Zimowych Igrzyskach Olimpijskich Młodzieży 2020, która odbyła się 10 i 12 stycznia 2020 w hali CIG de Malley.
Rekordy świata.
W trakcie zawodów ustanowiono następujące rekordy świata juniorów (GOE±5):

</doc>
<doc id="4691536" url="https://pl.wikipedia.org/wiki?curid=4691536" title="Dysforia płciowa">
Dysforia płciowa

Dysforia płciowa (), dawniej zaburzenie tożsamości płciowej – cierpienie odczuwane przez daną osobę z powodu niedopasowania jej tożsamości płciowej do płci przypisanej w chwili urodzenia. Osoby, które doświadczają dysforii płciowej, są zazwyczaj transpłciowe. Określenie diagnostyczne "zaburzenie tożsamości płciowej" było używane w DSM do czasu jego zmiany na "dysforię płciową" w 2013 roku wraz z pojawieniem się DSM-5. Nazwę zmieniono, aby usunąć stygmatyzację związaną z określeniem tego jako „zaburzenie”.
Leczenie dysforii płciowej może polegać na wspieraniu osoby w procesie zmiany ekspresji płciowej. Aby wspomóc takie zmiany, można zastosować terapię hormonalną lub operację korekty płci. Terapia może również obejmować konsultacje psychologiczne lub psychoterapię.

</doc>
<doc id="4691537" url="https://pl.wikipedia.org/wiki?curid=4691537" title="Symbole narodowe Azerbejdżanu">
Symbole narodowe Azerbejdżanu

Oficjalne symbole narodowe Azerbejdżanu to flaga, godło, hymn narodowy, deklaracja niepodległości, konstytucja kraju uchwalona 12 listopada 1995 roku oraz odznaczenia państwowe.

</doc>
<doc id="4691538" url="https://pl.wikipedia.org/wiki?curid=4691538" title="Gimnastyka na Letnich Igrzyskach Olimpijskich 1928 – wielobój drużynowy mężczyzn">
Gimnastyka na Letnich Igrzyskach Olimpijskich 1928 – wielobój drużynowy mężczyzn

Wielobój drużynowy był jedną z konkurencji gimnastycznych rozgrywanych podczas Letnich Igrzysk Olimpijskich 1928. W zawodach wzięli udział zawodnicy z jedenastu państw. Zawody zostały rozegrane pomiędzy 8 - 10 sierpnia 1928 r.
Do końcowego wyniku drużyno zaliczano sześć najlepszych wyników zawodników z drużyny oraz doliczano ocenę za ćwiczenia.

</doc>
<doc id="4691539" url="https://pl.wikipedia.org/wiki?curid=4691539" title="Kelly Loeffler">
Kelly Loeffler

Kelly Loeffler (ur. 27 listopada 1970) – amerykańska bizneswoman i polityk, w latach 2020-2021 senator Stanów Zjednoczonych ze stanu Georgia, członkini Partii Republikańskiej.
Urodziła się w rodzinie zamożnych farmerów w Bloomington, w stanie Illinois, jej ojciec posiadał duże gospodarstwo role. Ukończyła studia na University of Illinois w 1992 roku. W 1997 roku rozpoczęła studia MBA na DePaul University. W trakcie swojej kariery zawodowej pracowała w Atlancie, jako managerka w firmie Intercontinental Exchange, należącej do New York Stock Exchange. Jest współwłaścicielką klubu WNBA Atlanta Dream. Jest żoną Jeffreya Sprechera, prezesa New York Stock Exchange.
W 2019 roku Loeffler została wskazana przez gubernatora Georgii Briana Kempa do kontynuowania kadencji senatora Johnny'ego Isaksona, który rezygnował z urzędu ze względu na zły stan zdrowia. Loeffler objęła urząd 6 stycznia 2020 roku, stając się pierwszą od 97 lat kobietą reprezentującą Georgię w Senacie Stanów Zjednoczonych.

</doc>
<doc id="4691542" url="https://pl.wikipedia.org/wiki?curid=4691542" title="Laura, The Prairie Girl">
Laura, The Prairie Girl



</doc>
<doc id="4691548" url="https://pl.wikipedia.org/wiki?curid=4691548" title="Piotr Borowski">
Piotr Borowski



</doc>
<doc id="4691552" url="https://pl.wikipedia.org/wiki?curid=4691552" title="Kolej Transandyjska">
Kolej Transandyjska



</doc>
<doc id="4691557" url="https://pl.wikipedia.org/wiki?curid=4691557" title="Marcos Antônio (ur. 2000)">
Marcos Antônio (ur. 2000)

Marcos Antônio, właśc. Marcos Antônio Silva Santos (ur. 13 czerwca 2000 w Poções, w stanie Bahia) – brazylijski piłkarz, grający na pozycji pomocnika we włoskim klubie Lazio.
Kariera piłkarska.
Kariera klubowa.
Wychowanek klubu Athletico Paranaense. W 2018 rozpoczął karierę piłkarską w GD Estoril Praia. 
21 grudnia 2018 podpisał kontrakt z Szachtarem Donieck.
Kariera reprezentacyjna.
Od 2017 bronił barw juniorskiej reprezentacji Brazylii, a od 2018 młodzieżowej.

</doc>
<doc id="4691558" url="https://pl.wikipedia.org/wiki?curid=4691558" title="Marcos Antônio">
Marcos Antônio



</doc>
<doc id="4691560" url="https://pl.wikipedia.org/wiki?curid=4691560" title="Spektroskopia hiper-Ramana">
Spektroskopia hiper-Ramana

Spektroskopia hiper-Ramana – rodzaj oscylacyjnej spektroskopii Ramana, której efekt rozpraszania nieelastycznego opiera się na rozszerzeniu teorii polaryzowalności Placzka o człon nieliniowy rozwinięcia indukowanego momentu dipolowego względem natężenia pola elektrycznego:
μind = α E + formula_1 β E2
μind – indukowany moment dipolowy
E – natężenie pola elektrycznego
α – polaryzowalność
β – pierwsza hiperpolaryzowalność (inaczej: polaryzowalność drugiego rzędu)
Efekt hiper-ramanowski jest zjawiskiem trójfotonowym, w którym wiązka światła rozproszonego charakteryzuje się częstotliwością niewiele niższą od dwukrotności częstotliwości wiązki padającej. W rezultacie dwa fotony wiązki wzbudzającej przekształcane są w jeden foton rozproszonego światła Ramana i jeden fonon. Widma hiper-ramanowskie mogą dostarczać informacje o drganiach cząsteczek, które w liniowym efekcie Ramana i/lub w podczerwieni są nieaktywne, tłumione poprzez kryteria symetrii (tzw. drgania uśpione).
W rozproszeniu hiper-Ramana uczestniczą dwa kwantowe stany pośrednie. Zatem,aby pasma w widmie miały niezerową intensywność każdy z trzech momentów przejścia musi być różny od zera. W przypadku spektroskopii Ramana decyduje o tym zmiana tensora polaryzowalności podczas przejścia do danego stanu oscylacyjnego, dlatego reguła wyboru zjawiska hiper-Ramana jest analogią do reguły wyboru liniowego rozpraszania nieelastycznego:
formula_2 Q=0 ≠ 0
Q – współrzędna normalna drgania
Efekt hiper-Ramana jest bardzo słabym efektem, od 105 do 107 razy słabszym od klasycznego efektu Ramana, w związku z tym istnieje wiele technik badawczych mających na celu wzmocnienie intensywności sygnału, np. rezonansowy efekt hiper-Ramana, czy powierzchniowo wzmocnione rozpraszanie hiper-ramanowskie z ang. Surface-enhanced hyper-Raman scattering (SEHRS).

</doc>
<doc id="4691566" url="https://pl.wikipedia.org/wiki?curid=4691566" title="Australian Drivers’ Championship 1984">
Australian Drivers’ Championship 1984

Australian Drivers' Championship 1984 – dwudziesty ósmy sezon Australian Drivers' Championship.

</doc>
<doc id="4691570" url="https://pl.wikipedia.org/wiki?curid=4691570" title="Jerzy Kędzierski (kolejarz)">
Jerzy Kędzierski (kolejarz)

Jerzy Kędzierski (ur. 1948) – polski kolejarz, działacz związkowy, przewodniczący Federacji Związków Zawodowych Pracowników PKP.
Z zawodu maszynista i działacz związkowy. Pełnił obowiązki przewodniczącego Federacji Związków Zawodowych Pracowników PKP (2004-2008), oraz członka rady nadzorczej PKP S.A..

</doc>
<doc id="4691571" url="https://pl.wikipedia.org/wiki?curid=4691571" title="2020 w filmie">
2020 w filmie

2020 w filmie to 132. rok w historii kinematografii.

</doc>
<doc id="4691573" url="https://pl.wikipedia.org/wiki?curid=4691573" title="Mary Blume">
Mary Blume

Mary Blume (ur. 1950 w Nowym Jorku, Stany Zjednoczone) – amerykańska historyk kultury i biografka. 
Życiorys.
Przez wiele lat była korespondentką amerykańskich czasopism w Paryżu, w którym zamieszkała na stałe. Prowadziła stałą rubrykę kulturalną w International Herald Tribune, jej teksty publikowały francuskie i brytyjskie magazyny.

</doc>
<doc id="4691574" url="https://pl.wikipedia.org/wiki?curid=4691574" title="Petar Nikolajević Moler">
Petar Nikolajević Moler

Petar Nikolajević Moler, cyr. Петар Николајевић Молер (ur. 1775 w Babinej Luce, zm. 1816 w Belgradzie) – serbski polityk i malarz, w latach 1815–1816 premier Serbii.
Życiorys.
Był synem Hadži Ruvimy, który zginął w walce z Turkami. Swój przydomek Moler zawdzięczał umiejętnościom artystycznym – jego dzieła zdobiły kilka klasztorów w Serbii, a także rezydencję Jerzego Karadziordziewicia w Topoli. Wyróżnił się w czasie I powstania serbskiego w 1812, w bitwie, która rozegrała się pod wsią Jelenče. Jako dowódca oddziału w 1813 brał udział w obronie Loznicy przed wojskami osmańskimi. Po upadku powstania uciekł do Austrii, skąd powrócił w 1815, kiedy wybuchło II powstanie serbskie. Zasłynął z tego, że udało mu się uruchomić działo zdobyte na Turkach, które wykorzystano w walce. Wyróżnił się w walkach w rejonie Valjeva i Požarevaca.
W 1815 objął stanowisko przewodniczącego kancelarii narodowej (odpowiednika szefa rządu), którą to funkcję pełnił do 1816. Wspólnie z Melentije Niksiciem na zgromadzeniu serbskich dostojników wystąpił przeciwko władzy księcia Miłosza Obrenovicia za co został uwięziony w więzieniu w Belgradzie i uduszony.
Był żonaty (żona Miljana), miał czworo dzieci (dwóch synów i dwie córki).

</doc>
<doc id="4691575" url="https://pl.wikipedia.org/wiki?curid=4691575" title="Jerzy Bąbała">
Jerzy Bąbała

Jerzy Bąbała (ur. 3 maja 1909 we Lwowie, zm. 8 kwietnia 1943 na Majdanku) – polski polonista i slawista. Ukończył Gimnazjum Państwowe Męskie im. Jana Kochanowskiego w Radomiu, studiował na Uniwersytecie Warszawskim i Uniwersytecie Karola w Pradze i tu się doktoryzował. Jest autorem opracowania "Zagad­nienia łącznego badania literatur słowiańskich" (1938) oraz wydanej drukiem pracy doktorskiej "Zygmunt Miłkowski a Słowiańszczyzna" (1939).
W 1931 wziął udział w Pierwszym Kongresie Naukowym Polskiej Młodzieży Akademickiej. W czasie okupacji uczył języka polskiego w I Miejskim Gimnazjum Mechanicznym im. Michała Konarskiego w Warszawie, był zaangażowany w prowadzenie tajnych wykładów. Został aresztowany przez Gestapo podczas wykładu filologii czeskiej. Trafił najpierw na Pawiak, a następnie 17 stycznia 1943 został przewieziony do obozu koncentracyjnego na Majdanku, gdzie zmarł na tyfus.
Profesor Juliusz Krzyżanowski określił Jerzego Bąbałę mianem "jednego z pionierów nowego ruchu naukowego", a polski historyk literatury słowiańskiej Tadeusz Stanisław Grabowski stwierdził, że jego śmierć to "najdotkliwsza strata, jaką poniosła w ostatniej wojnie slawistyka polska na odcinku historii literatury". Osoba Jerzego Bąbały pojawia się także kilkakrotnie we wspomnieniach chorwackiego pisarza, tłumacza i leksykografa Juljusza Benešicia "Osiem lat w Warszawie" jako "bardzo dobrze zapowiadający się slawista".

</doc>
<doc id="4691579" url="https://pl.wikipedia.org/wiki?curid=4691579" title="Wiktor Czysz">
Wiktor Czysz

Wiktor Czysz (ur. 9 października 1896 w Poznaniu, zm. 18 stycznia 1966 tamże) – kapitan obserwator Wojska Polskiego.
Życiorys.
Syn Józefa i Antoniny z Manickich. Był członkiem konspiracyjnego Stowarzyszenia Samokształceniowego Młodzieży Polskiej „Iskra” oraz drużyny skautów im. Władysława Jagiełły.
W 1914 roku został powołany do armii cesarstwa niemieckiego. Ukończył kurs mechaników na Ławicy oraz kurs lotniczo-radiowy i bombowy w Berlinie. Od sierpnia 1914 do marca 1916 roku służył jako mechanik w Feldflieger-Abtailung 36, następnie do lutego 1917 r. w Flieger Ersatz Abtailung 7. 2 lutego 1917 roku został przeniesiony do Inspektion der Fliegertruppen w Berlinie, skąd w styczniu 1918 r. został przeniesiony do fabryki lotniczej w Stuttgarcie na stanowisko odbiorcy sprzętu radiowego.
Przedostał się do rodzinnego Poznania, gdzie wstąpił do Polskiej Organizacji Wojskowej. Podczas Powstania wielkopolskiego brał udział w walkach o Poznań i Stację Lotniczą Ławica. Wstąpił do Armii Wielkopolskiej i w lutym 1919 roku został skierowany na miesięczny kurs obserwatorów lotniczych, po jego ukończeniu objął stanowisko adiutanta 2 wielkopolskiej eskadry lotniczej. Wykonywał loty rozpoznawcze nad polsko–niemiecką linią demarkacyjną, podczas których były zrzucane ulotki propagandowe adresowane do Polaków tam zamieszkujących.
Został przydzielony do 3. wielkopolskiej eskadrze lotniczej, następnie trafił do 21. eskadry niszczycielskiej z którą wziął udział w wojnie polsko-bolszewickiej jako obserwator.
W 1921 roku brał udział w lotach nad obszarem plebiscytowym na Górnym Śląsku, podczas których polskie lotnictwo zrzucało ulotki propagandowe.
W Wojsku Polskim służył do 15 lipca 1923 roku kiedy został przeniesiony do rezerwy. Założył własną firmę handlową ale nie zerwał kontaktów z lotnictwem. W latach 1923-1933 należał do Związku Lotników Polskich. Na stopień podporucznika został mianowany ze starszeństwem z 1 lipca 1925 w korpusie oficerów rezerwy aeronautyki. Posiadał przydział w rezerwie do 3 pułku lotniczego w Poznaniu. Brał udział w ćwiczeniach lotniczych rezerwy. Działał w Stronnictwie Narodowym, z jego ramienia w 1938 roku został radnym miasta Poznania.
24 sierpnia 1939 roku został zmobilizowany i skierowany do 3. pułku lotniczego na stanowisko dowódcy 71. plutonu lotniskowego. Odpowiadał za organizowanie lotnisk polowych dla lotnictwa Armii „Poznań”. Po kampanii wrześniowej przekroczył granicę polsko-rumuńską i został internowany w Rumunii. W styczniu 1940 roku udało mu się uciec i przedostać do Francji. Pełnił funkcje dowódcy eskadr zapasowych w Camp de Carpiagne i Septfonds. Po upadku Francji przez Afrykę Północną został ewakuowany do Wielkiej Brytanii, gdzie wstąpił do RAF. Otrzymał numer służbowy P-1274.
Z uwagi na wiek nie został zaliczony do personelu latającego, służył na stanowisku dowódcy eskadr zapasowych w polskich bazach lotniczych w Blackpool, a następnie w Dunholme Lodge. Był też oficerem do spraw transportu i adiutantem stacji lotniczej.
Po zakończeniu wojny został zdemobilizowany w polskim stopniu porucznika i angielskim Fligt Lieutenanta. W 1946 roku zdecydował się na repatriację do Polski, wrócił do Poznania.
Założył sklep z galanterią skórzaną, który został w 1950 roku znacjonalizowany. Zatrudnił się w Poznańskich Zakładach Ceramiki Czerwonej. Jako były żołnierz Polskich Sił Zbrojnych został poddany operacyjnemu rozpracowaniu przez WUBP Poznań. W latach 1950-1951 i w 1952 przebywał w więzieniu, z którego został zwolniony braku dowodów. Aby uniknąć dalszych represji symulował chorobę psychiczną, przez pół roku przebywał w Zakładzie Psychiatrycznym w Gnieźnie. Po politycznej odwilży w 1956 roku odnowił kontakty z kolegami mieszkającymi na emigracji w Wielkiej Brytanii oraz w kraju. W latach 1958-1961, na Międzynarodowych Targach Poznańskich, był kierownikiem polskiego personelu w pawilonie USA. Ponowne zainteresowanie ze strony Służby Bezpieczeństwa, zmusiło go do rezygnacji z tego stanowiska.
Zmarł w Poznaniu 18 stycznia 1966 roku i został tam pochowany na Cmentarzu Junikowo (pole 12-B-2-25).
Ordery i odznaczenia.
Za służbę otrzymał odznaczenia:

</doc>
<doc id="4691582" url="https://pl.wikipedia.org/wiki?curid=4691582" title="Bazylika św. Teresy z Ávili w Rzymie">
Bazylika św. Teresy z Ávili w Rzymie

Bazylika św. Teresy z Ávili w Rzymie () – rzymskokatolicki kościół tytularny w Rzymie. 
Świątynia ta jest kościołem parafialnym oraz kościołem tytularnym, mającym również rangę bazyliki mniejszej.
Lokalizacja.
Bazylika znajduje się w III dzielnicy Rzymu – Pinciano (Q III) przy "Corso d’Italia" 37.
Patronka.
Patronką świątyni jest św. Teresa z Ávili – hiszpańska karmelitanka, mistyczka, reformatorka zakonu karmelitów, Doktor Kościoła, żyjąca w latach 1515–1582.
Historia.
Projekt kościoła w stylu neoromańskim z wpływami północnoeuropejskimi jest dziełem Tullio Passarelli. Kamień węgielny pod budowę kościoła został położony w 1901 roku. Budynek był gotowy już w 1902 roku. W 1906 roku świątynia stała się kościołem parafialnym i jednocześnie nową parafię powierzono karmelitom bosym.
W dniu 29 października 1951 roku kościół otrzymał godność bazyliki mniejszej od papieża Piusa XII.
Architektura i sztuka.
Kościół wzniesiono z czerwonej cegły, z detalami architektonicznymi z wapienia. Został zbudowany na planie krzyża łacińskiego, ma trzy nawy, transept i półkolistą apsydę.
Fasada ma dwie kondygnacje. Na pierwszej kondygnacji znajduje się wejście, do którego prowadzi sześć stopni. Ma ono dwuspadowy ganek wsparty na dwóch szarych marmurowych kolumnach o rzeźbionych kapitelach. W tympanonie nad drzwiami umieszczono płaskorzeźbą przedstawiającą Chrystusa błogosławionego św. Teresę. Drzwi z brązu zostały zamontowane w 1983 roku. Ich autorem jest Serafino Melchiore, zdobiące je płaskorzeźby przedstawiają sceny z życia św. Teresy. Górna część pierwszej kondygnacji została ozdobiona niewysoką arkadą, nad którą wystaje gzyms, na obu jego końcach umieszczono rzeźbione marmurowe lwy autorstwa Armando Brasiniego.
Druga kondygnacja jest dwuspadowa z dużym centralnym oknem w szerokiej ramie i trzema małymi prostokątnymi kamiennymi tablicami ułożonymi wokół niego w trójkącie. Nad oknem znajduje się otwór w kształcie greckiego krzyża obramowany kamieniem.
Nawa główna ma sklepienie krzyżowe.
Kardynałowie prezbiterzy.
Bazylika św. Teresy z Ávili jest jednym z kościołów tytularnych nadawanych kardynałom-prezbiterom ("Titulus Sanctae Theresiae Virginiss"). Tytuł ten został ustanowiony 5 maja 1962 roku przez papieża Jana XXIII.

</doc>
<doc id="4691583" url="https://pl.wikipedia.org/wiki?curid=4691583" title="Zimokwiat">
Zimokwiat

Zimokwiat ("Chimonanthus" Lindl.) – rodzaj roślin należący do rodziny kielichowcowatych ("Calycanthaceae"). Obejmuje 6 gatunków. Wszystkie są endemitami Chin, występując w ich środkowej, południowo-wschodniej i wschodniej części. Wszystkie gatunki rosną w lasach i zadrzewieniach górskich, rzadziej nad strumieniami i na przydrożach, na terenach skalistych na rzędnych od 200 do 2500 m n.p.m. Kwiaty zapylane są przez chrząszcze.
Popularny w uprawie jest zimokwiat wczesny. Gatunek jest jedną z nielicznych i najbardziej efektownie kwitnących roślin w okresie zimowym, od dawna uprawianą jako ozdobna w Chinach i Japonii. Do Europy sprowadzony został w 1766, a do Polski w 1820. Ceniony jest mimo tego, że wzrost od nasienia do pierwszego kwitnienia trwać może przez 12–14 lat. Pachnące kwiaty były podobnie jak kwiaty lawendy przechowywane z tkaninami i bielizną, dla nadania im przyjemnego aromatu.
Nazwa rodzajowa, zarówno zwyczajowa, jak i naukowa, powstała ze złożenia słów odnoszących się do specyficznego terminu kwitnienia. W przypadku nazwy naukowej utworzono ją z greckich słów "cheimon" znaczącego „zima” i "anthos" znaczącego „kwiat”.
Systematyka.
Jeden z rodzajów z podrodziny "Calycanthoideae" w obrębie rodziny kielichowcowatych "Calycanthaceae".

</doc>
<doc id="4691584" url="https://pl.wikipedia.org/wiki?curid=4691584" title="Chimonanthus">
Chimonanthus



</doc>
<doc id="4691585" url="https://pl.wikipedia.org/wiki?curid=4691585" title="XXV Puchar Gordona Bennetta (balonowy)">
XXV Puchar Gordona Bennetta (balonowy)

XXV Puchar Gordona Bennetta – zawody balonów wolnych zorganizowane w Brukseli 20 czerwca 1937 roku.
Historia.
Po wygraniu w Warszawie zawodów przez Ernesta Demuyter'a zawody o puchar Gordona Bennetta w 1937 roku organizował Aeroklub Belgii. Termin ustalono na 20 czerwca, inaczej niż w poprzednich latach gdy organizowano były jesienią.
Udział Polaków.
Początkowo przewidywano zgłoszenie tylko dwóch balonów Warszawa i Polonia. Balon L. O. P. P., który w 1936 roku wylądował w tundrze pozostał w Rosji i dopiero w lutym 1937 roku wrócił do Polski. Ostatecznie zgłoszono 3 balony. "LOPP" na którym poleciał kpt. Z. Burzyński z porucznikiem B. Koblańskim (klub Balonowy Guma w Sanoku), który był zwycięzcą zawodów im.Wańkowicza w 1937 roku, "Polonia II" z załogą kpt. A. Januszem i inżynierem L. Krzyszkowskim z Mościckiego Klubu Balonowego. Jako trzeci zgłoszono balon "Warszawa II" z kpt. Franciszkiem Hynkiem i inżynierem Franciszkiem Janikiem z Aeroklubu Warszawskiego.
Start balonów nastąpił ze stadionu Heysel w Brukseli. Prognozy meteorologiczne do momentu startu zakładały, że balony polecą w kierunku Morza Północnego, dopiero w ostatnim biuletynie wydanym już podczas startu informowano o zmianie wiatru na południowo-wschodni. 
Podczas napełniania balonów pękł belgijski balon "Belgica", ale udało się go naprawić. Większość balonów wylądowała na terenie Czechosłowacji, jednak dwa niemieckie balony Chemnitz X i Alfred Hildenbrant zostały przez wojskowe samoloty zmuszone do lądowania. W związku z tym Niemcy złożyły wniosek o unieważnienie zawodów.
Nagrody.
Aeroklub Belgii przewidział nagrody pieniężne dla 5 najlepszych załóg. Za pierwsze miejsce 25 000 franków belgijskich (około 4 500 złotych), za drugie 10 000, za trzecie 7 5000, za czwarte 5000 i za piąte 2500. Dodatkowo przewidziano nagrody za przebyte kilometry. Każdy pokonany kilometr został wyceniony na kwotę 1 franka. 

</doc>
<doc id="4691591" url="https://pl.wikipedia.org/wiki?curid=4691591" title="A9 (zespół muzyczny)">
A9 (zespół muzyczny)



</doc>
<doc id="4691594" url="https://pl.wikipedia.org/wiki?curid=4691594" title="Wiewióra cejlońska">
Wiewióra cejlońska

Wiewióra cejlońska ("Ratufa macroura") – gatunek gryzonia z rodziny wiewiórkowatych (podrodzina Ratufinae). Po raz pierwszy został opisany przez walijskiego przyrodnika Thomasa Pennanta w 1769 w publikacji „Indian zoology” jako "Sciurus macrourus". Typowa lokalizacja: Cejlon, Wybrzeże Malabarskie, Malakka, Goa i Amboina. Do rodzaju "Ratufa" gatunek włączył brytyjski zoolog John Edward Gray w 1867. Wiewióra cejlońska występuje na Sri Lance (wyspa Cejlon na obszarach o łącznej powierzchni ok. 312 km² (na wysokości do 500 m n.p.m.) oraz w indyjskich stanach Kerala i Tamilnadu (na wysokości do ok. 150–500 m n.p.m.). Na Półwyspie Indyjskim wiewióry są znane z kilku bardzo rozdrobnionych lokalizacji. Międzynarodowa Unia Ochrony Przyrody (IUCN) wymienia "Ratufa macroura" w Czerwonej księdze gatunków zagrożonych jako gatunek bliski zagrożenia (NT – "near threatened"). "R. macroura" obejmuje 3 podgatunki.
Systematyka.
Po raz pierwszy został opisany przez walijskiego przyrodnika Thomasa Pennanta w 1769 w publikacji „Indian zoology” jako "Sciurus macrourus". Typowa lokalizacja: Cejlon, Wybrzeże Malabarskie, Malakka, Goa i Amboina. W 1933 brytyjski zoolog William Phillips zawęził lokalizację do centralnych wyżyn i prowincji Uwa. Do rodzaju "Ratufa" włączył gatunek brytyjski zoolog John Edward Gray w 1867. 
W obrębie gatunku "Ratufa macroura" wyróżniane są 3 podgatunki:
Nazewnictwo.
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” dla gatunku "Ratufa macroura" zastosowano nazwę wiewióra cejlońska.
Budowa ciała.
Część grzbietowa wiewióry cejlońskiej jest wybarwiona na kolory od kremowoszarego do brązowawoszarego. Na policzkach małe czarniawe łaty. Przedramiona, nadgarstki i kończyny mają barwę jasnobiałą z kremowymi przebarwieniami. Łapy zakończone są palcami wybarwionymi na kolory od ciemnoszarego do brązowego. Ogon jest długi, szeroki i pokryty włosem. Uszy są małe, ledwo zauważalne. Mają długość ok. 5 mm.
Formy kolorystyczne podgatunków:
Naukowcy odnotowali fakt – prawdopodobnie sporadycznej – hybrydyzacji "R. m. dandolena" z podgatunkiem wiewióry dekańskiej ("R. indica maxima") w południowo-wschodnim indyjskim stanie Tamilnadu.
Tryb życia.
"R. macroura" jest samotna i terytorialna. Siedliska obejmują obszary o powierzchni 0,82–10 ha. Wiewióry cejlońskie wiodą dzienny tryb życia. Gniazdo opuszczają około godziny 6 rano. Pierwszy szczyt aktywności przypada na okres od świtu do godziny 10, a drugi po godzinie 14.30. Na żerowanie poświęcają około 38%, a na odpoczynek około 26% dziennej aktywności.
Rozród.
Po ciąży trwającej 26–28 dni samica rodzi zwykle jedno młode. Poród następuje około grudnia. Mniej więcej do końca lutego matka karmi młode, które zyskują samodzielność po osiągnięciu wieku 4–6 miesięcy. Gniazdo opuszczane jest w okresie od maja do lipca. Długość życia wiewiór cejlońskich wynosi 7–8 lat.
Rozmieszczenie geograficzne.
Typowa lokalizacja: Cejlon, Wybrzeże Malabarskie, Malakka, Goa i Amboina. W 1933 lokalizację zawęził do centralnych wyżyn i Prowincji Uwa brytyjski zoolog William Phillips.
Wiewióra cejlońska występuje na Sri Lance (wyspa Cejlon, gdzie spotykana jest na obszarach o łącznej powierzchni ok. 312 km²) na wysokości do 500 m n.p.m. oraz w indyjskim stanie Kerala i Tamilnadu na wysokości do ok. 150–500 m n.p.m. Na Półwyspie Indyjskim wiewióry są znane z kilku bardzo rozdrobnionych lokalizacji. Zasięg kilku indyjskich populacji został poznany i opisany przez naukowców stosunkowo niedawno. Są to lasy w okolicy Hosur (2011), las w rejonie Tiruvannamalai (2014) i rezerwat leśny Pakkamalaf (2018). 
Szczegóły lokalizacji poszczególnych podgatunków są zawarte w sekcji "Systematyka".
Ekologia.
W skład diety wiewióry cejlońskiej wchodzą głównie nasiona. Aż 45% diety wiewióry stanowią nasiona młodych owoców. Okresowo żeruje ona także na owocach, spożywa korę, soki, nektar, pyłki, kwiaty i liście. Chętnie zjada młode liście tamaryndowca indyjskiego i albicji, które stanowią 25–30% diety. W jej skład wchodzą także termity. Wiewióra cejlońska nie gromadzi pokarmu. Żeruje na drzewach.
Siedlisko.
Wiewióra cejlońska zasiedla zimozielone lasy liściaste Indii i Sri Lanki. Na Sri Lance odnotowano obecność tych zwierząt w suchych i wilgotnych lasach, raczej nisko położonych, porośniętych tamaryndowcami indyjskimi. Siedliska ze wschodniej części Ghatów Zachodnich porastają nadbrzeżne lasy zdominowane przez migdałeczniki, tamaryndowce indyjskie, "Pongamia", albicje, mango indyjskie, czapetki. Wiewióra lubi zarośla i suche lasy liściaste położone na wysokości do ok. 500 m n.p.m.
Wiewióra wiedzie życie w baldachimie drzew, na wysokości około 20 m nad poziomem terenu. W górnej części baldachimu buduje kuliste gniazdo z gałązek. Gniazdo jest mocowane do środkowych i górnych gałęzi baldachimu za pomocą pnączy i lian.
Ochrona.
Międzynarodowa Unia Ochrony Przyrody (IUCN) wymienia "Ratufa macroura" w Czerwonej księdze gatunków zagrożonych jako gatunek bliski zagrożenia (NT – "near threatened").

</doc>
<doc id="4691595" url="https://pl.wikipedia.org/wiki?curid=4691595" title="Ratufa macroura">
Ratufa macroura



</doc>
<doc id="4691660" url="https://pl.wikipedia.org/wiki?curid=4691660" title="Trois Rivières">
Trois Rivières

Trois Rivières – rum typu "agricole" pochodzący z Martyniki. Jego nazwa oznacza łączące się trzy rzeki: Bois d’Inde, Oman i St. Pierre.

</doc>
<doc id="4691707" url="https://pl.wikipedia.org/wiki?curid=4691707" title="StepStone.pl">
StepStone.pl



</doc>
<doc id="4691781" url="https://pl.wikipedia.org/wiki?curid=4691781" title="Marcin Sychowski">
Marcin Sychowski

Marcin Przemysław Sychowski (ur. 7 czerwca 1974) – polski prawnik i urzędnik państwowy, w latach 2005–2007 wicewojewoda zachodniopomorski.
Życiorys.
Absolwent Wydziału Prawa i Administracji Uniwersytetu Gdańskiego, uzyskał uprawnienia radcy prawnego. Pracował m.in. jako prawnik w Okręgowym Inspektoracie Służby Więziennej i Urzędzie Miejskim w Mielnie. Został także szefem Civitas Christiana w Koszalinie.
Zaangażował się w działalność polityczną w ramach Prawa i Sprawiedliwości, został szefem jego struktur powiatowych w Koszalinie. W 2002 kandydował do sejmiku zachodniopomorskiego, a w 2004 – do Parlamentu Europejskiego. W 2005 kierował kampanią partii w wyborach parlamentarnych w okręgu koszalińskim. 21 grudnia 2005 został powołany na stanowisko wicewojewody zachodniopomorskiego. Zakończył pełnienie funkcji pod koniec 2007, w tym samym roku bez powodzenia wystartował do Sejmu (wkrótce później opuścił partię).
W 2010 poparł kandydaturę związanego z Platformą Obywatelską Piotra Jedlińskiego na prezydenta Koszalina. Później zaangażował się w działalność Polski Razem, zostając jej koordynatorem okręgowym i startując w wyborach do Parlamentu Europejskiego w 2014. W tym samym roku ubiegał się o mandat w radzie miejskiej Koszalina z listy KWW Prawica i Wolność (w ramach współpracy PR z Kongresem Nowej Prawicy). W 2018 był kandydatem do sejmiku województwa z listy komitetu Kukiz’15.

</doc>
<doc id="4691811" url="https://pl.wikipedia.org/wiki?curid=4691811" title="Ekspedycja 63">
Ekspedycja 63

Expedition 63 – długa misja na Międzynarodową Stację Kosmiczną, która rozpoczęła się 17 kwietnia 2020 r. Wraz z oddokowaniem statku kosmicznego Sojuz MS-15. Ekspedycja miała się składać z amerykańskiego dowódcy Chrisa Cassidy’ego, a także rosyjskich inżynierów lotniczych Nikołaja Tichonowa i Andrija Babkina. Jednak Nikołaj Tichonow doznał urazu oka i rosyjska agencja Roskosmos podjęła decyzję o zastąpieniu obu kosmonautów, załogą rezerwową, którą tworzyli: Anatolij Iwaniszyn i Iwan Wagner. W trakcie trwania ekspedycji do załogi dołączyło dwóch amerykańskich astronautów Douglas Hurley i Robert Behnken z testowej misji SpaceX DM-2. Ekspedycja zakończyła się w dniu 21 października 2020 r. wraz z oddokowaniem statku Sojuz MS-16.
Spacer kosmiczny.
Ponieważ opóźnienia programu US Commercial Crew mogły przyczynić się do pozostawienia Cassidy’ego na dłużej jako jedynego członka załogi na USOS (US Orbital Segment), Tichonow (i jego zastępca Anatolij Iwaniszin) przeprowadzili szkolenie w skafandrach kosmicznych US EMU. W przypadku kiedy trzeba byłoby odbyć nieplanowany spacer kosmiczny, zanim jakikolwiek nowy członek załogi USOS dotarłby na stację, jeśli Tichonow uczestniczyłby w takim spacerze w EMU, to zostałby pierwszym rosyjskim kosmonautą, który skorzystał z EMU od czasów Jurija Malenczenki (który podczas Ekspedycji 16 wykonał EVA wraz z astronautką NASA Peggy Whitson), tj. 2007 r. Z tego samego powodu Babkin musiał trenować obsługę ramienia USOS (Canadarm 2), aby móc zapewnić wsparcie ramienia podczas możliwych spacerów kosmicznych prowadzonych przez Cassidy'ego i Tichonowa. W trakcie wizyty astronautów NASA, którzy przybili z misji Spacex DM-2, ostały przeprowadzone 4 spacery kosmiczne z udziałem astronautów Bob Behnken i Chris Cassidy.

</doc>
<doc id="4691964" url="https://pl.wikipedia.org/wiki?curid=4691964" title="Rhett Butler">
Rhett Butler

Rhett Kershaw Butler – główny bohater powieści Margaret Mitchell "Przeminęło z wiatrem".
Historia.
„Przeminęło z wiatrem” autorstwa Margaret Mitchell.
Przed wojną.
Na początku noweli, Rhett – R.K.B. – zjawia się w posiadłości rodziny Wilkes, „Dwunastu Dębach”, podczas barbecue, gdzie zostaje opisany jako gość z Charlestonu. „Czarna owca”, wydalona z akademii West Point i nie jest przyjmowana przez żadnego członka rodziny z określoną reputacją w Charleston i możliwe, że w całej Południowej Karolinie. W książce wspomniane jest tylko, że ma ojca, matkę i siostrę Rosemary oraz brata i szwagierkę. Jest także prawnym opiekunem pewnego przystojnego chłopca w Nowym Orleanie. Jego dziadek był natomiast piratem. Oprócz siostry, Mitchell nie nadała im imion w swej powieści. Zyskali je dopiero w kontynuacji, pt „Scarlett”, od innej autorki.
Podczas wojny.
Grywał też hazardowo w karty i uchodził za człowieka bez zasad. Po wybuchu wojny secesyjnej opowiedział się co prawda po stronie Konfederacji, ale bez obowiązkowego – wśród jego południowych znajomych – patriotycznego uniesienia.
Nie zaciągnął się początkowo do armii. Stąd bywał uważany za tchórza. Na własną rękę prowadził tajne operacje związane z łamaniem narzuconej przez Północ blokady gospodarczej. Dorobił się olbrzymiego majątku na kontrabandzie. Scarlett wzdychała za Ashleyem Wilkesem, lecz ten zaręczył się z Melanią Hamilton. W akcie złości, Scarlett poślubiła brata Melanie, Charlesa, tuz przed rozpoczęciem wojny secesyjnej. Została wdową, gdyż Charles Hamilton zmarł na odrę. Podczas zabawy w Atlancie, Rhett pojawił się i bezwstydnie zaoferował 150 dolarów w złocie za taniec tylko ze Scarlett, na co ona się zgodziła.
Podczas bitwy pod Atlantą, Rhett znalazł Scarlett, Wade'a Hamilton, Melanie (żonę Ashleya), Beau Wilkes (syna Ashleya) i Prissy (służącą Scarlett), po czym wywiózł ich przez nie zamkniętą oblężeniem część miasta w kierunku Tary. Następnie porzucił ich po drodze by włączyć się do walki.
Po wojnie.
Po kapitulacji Południa, Scarlett zrozumiała, że cena bawełny skoczy w górę. Życie w Tarze zaczęło wracać do normy ale kontrybucja nałożona na pokonanych groziła odebraniem kobiecie domu. Postanowiła odwiedzić Rhetta, ale ten był zamknięty w areszcie jankeskim, gdyż zabił wyzwolonego Afroamerykanina gdyż zbytnio nadstawiał się damie. Jego pieniądze, bezpieczne, były jednak nieosiągalne. Wpadła na pomysł by wyjść za bogatego właściciela drewutni, Franka Kennedy'ego, który był narzeczonym „Suellen” i przedsiębiorcą, zarabiającym krocie na odbudowie domów. Suellen znienawidziła za to swą siostrę.
Rhett został wypuszczony z więzienia, gdyż zbyt dużo wiedział o nadużyciach rządu federalnego i strach przed tym, że coś wyjawi zmusiła odpowiednich ludzi do wypuszczenia go z więzienia.
Ojciec mężczyzny zmarł w grudniu 1866 roku. Wtedy też mógł kupić matce i siostrze dom po tym jak ich plantacja spaliła się a ojciec odmawiał pomocy i kontaktu z pierworodnym synem.
Scarlett została napadnięta przez wyzwoleńca co wywołało furię Franka i jego odwet wraz z Ku Klux Klanem. Został postrzelony w głowę. Rhett dał przedstawienie Jankesom i wrócił do domu udając pijanego z Ashleyem i Dr Meade a ich fałszywą historię potwierdziła Belle Watling, kierowniczka domu publicznego. Żony mężczyzn, choć zgorszone, były wdzięczne za ocalenie życia małżonkom.
Rhett w końcu nakłonił Scarlett na ślub gdy była w żałobie po Franku co wywołało burzę plotek w mieście. W 1869 roku Scarlett urodziła mu córkę, Eugenie Victorię „Bonnie Blue” Butler. Pomimo to, małżeństwo nie układa się. Pośród ciągłych kłótni i walk między małżonkami, Rhett skupił się na rozpieszczaniu małej „Bonnie Blue”, gdyż Scarlett oświadczyła mu, że nie chce więcej dzieci, więc poczęli spać w osobnych łóżkach. Po jakimś czasie dotarły do niego plotki, od siostry Ashleya Indii Wilkes, że on i Scarlett mają romans. Rhett był bardziej pijany niż Scarlett kiedykolwiek go widziała. Wrócił z przyjęcia długo po swej małżonce. Doszło do kolejnej kłótni po której on brutalnie zabrał ją do swojej sypialni. Scarlett była tak zaskoczona jego zachowaniem, że uległa mu i do gwałtu nie doszło. Nazajutrz Rhett wyjechał z Bonnie a Scarlett wciąż nie była pewna czy kocha go. Dowiedziała się, za to, że jest w czwartej ciąży. Po powrocie, przekazała mu tę nowinę, ale gdy doszło do kolejnego starcia, Scarlett stała na górze schodów i gdy próbowała uderzyć męża, ten zrobił unik, przez co spadła na sam dół, co doprowadziło do poronienia. Przerażony tym, że mógł ją zabić, sprowadził Melanię. Ta powiedziała mu, że Scarlett jest nieprzytomna i nie pytała o niego. Wywnioskował, że wciąż kocha Ashleya i chciał to powiedzieć Melanie, ale w ostatniej chwili się wycofał.
Scarlett odbyła rekonwalescencję z Wadem i Ellą w Tarze. Po powrocie do Atlanty, odkryła, że postawa Rhetta wyraźnie się zmieniła. Jest trzeźwy, uprzejmy i na pozór bezinteresowny. Choć czasami tęskni za starym Rhettem, Scarlett jest zadowolona, że może zostawić go w spokoju. W drodze powrotnej do domu, podpuszczona przez Rhetta, zdecydowała się sprzedać tartaki Ashleyowi. Wilkes uzyskał pieniądze z niewiadomego mu źródła, a właściwie od Rhetta, o czym wiedziała tylko Melania.
W międzyczasie, Rhett miał niesprzyjającą towarzyską pozycję pośród mieszkańców Atlanty. Przez wiele lat przerzucał dla nich towary codziennego użytku za wysoką cenę. Sam przyznawał się wiele razy, że nie wierzy w świętą Sprawę Południa przez co do siebie zraził wiele osób. Bogacił się gdyż koniunktura mu na to pozwalała. Przestawał z Jankesami, grał z nimi w karty i sam prowadził z nimi interesy. Zmienił się pod wpływem Bonnie, gdyż coraz rzadziej przestawał z poprzednim towarzystwem, powoli i sukcesywnie wracając do starych Konfederatów. sam przyznał się, że uszczknął i ukrył co nieco z wielomilionowego skarbca Konfederacji i po wojnie, wbrew „Rekonstrukcji”, finansować powrót demokratów do władzy w stanie Georgia. Kontaktując się z kobietami Konfederacji, przyznał się, że służył jako artylerzysta w ostatnim okresie wojny. Dolly Merriweather sprawdziła to zyskał tym jej uznanie i szacunek, Wszystko to robił dla „Bonnie Blue” by w przyszłości mogła poznać dobrą partię i bywać w towarzystwie, w przeciwieństwie do jej matki, Scarlett, z którego to ją dawno wykluczono.
Bonnie miała cztery lata w 1873 roku. Ożywiona i rozmyślna, miała ojca owiniętego wokół palca i spełniającego każde jej żądanie. Nawet Scarlett była zazdrosna o uwagę „Bonnie Blue”. Rhett jeździł konno po mieście z Bonnie przed sobą i wkrótce także ją nauczył jeździć konno na kucyku. To doprowadziło wkrótce do tragedii, gdyż uparta dziewczyna nie posłuchała ojca i chciała pokazać co potrafi na zwierzęciu. Ten nie przeskoczył przeszkody tylko strącił z siodła „Bonnie Blue” przez co złamała kark i zmarła. Rhett zastrzelił kucyka i popadł w depresję. Dopiero śmierć Melanie uzmysławia Scarlett, że nie kochała Ashleya, tylko męża. Było już jednak za późno i Butler opuścił ich dom, wypowiadając do Scarlett słowa „mam już to gdzieś” (ang. „I don't give a damn”).
„Scarlett”.
Książka autorstwa Alexandry Ripley.
Po śmierci Melanie, Scarlett doświadczyła kolejnej straty. Umierała Mammy, jej wieloletnia niania. Wróciła do Tary i podszywając się pod szwagra, sprowadziła Rhetta na miejsce. Mammy wymusiła na nim, by opiekował się Scarlett ale ten nie zamierzał dochować przyrzeczenia. Po śmierci czarnoskórej przyjaciółki, Scarlett i Rhett znowu się pokłócili co doprowadziło do odejścia Rhetta. Scarlett postanowiła odzyskać go. W tym celu odwiedziła Charleston by wygrać na swą stronę matkę Rhetta, Eleanor. Podczas pobytu, namówiła go by udali się w podróż łodzią, która to znalazła się w środku sztormu. Dopływają na wyspę, gdzie doszło do seksualnego zbliżenia w jednym z domów na plaży. W końcu przyznał, że kocha żonę, ale nie chce znowu zatracić siebie i zmieniać się dla niej. Zostawił ją w pół żywą w domu swej matki z listem, że podziwia jej odwagę, ale nie chce jej już widzieć. Scarlett zostawiła list dla teściowej, który to jej szwagierka Rosemary spaliła. Wkrótce sama Scarlett otrzymała dokument orzekający o rozwodzie z Rhettem. Zaskoczył ją, gdy usłyszała, ze ożenił się z Anne Hampton, przypominającą Melanie Wilkes pod względem osobowości.
Spotkali się kilkukrotnie po tym i przekonali, że wciąż się kochają. Scarlett dowiedziała się jednak, że Anne jest w ciąży i sama przyjęła oświadczyny Lorda Fentona. Wiadomość o jej zaręczynach przedostała się do wiadomości publicznej. Pijany Rhett obraził byłą żonę ją, gdy wpadł na nią niego podczas wyścigu konnego. Scarlett dowiedziała się, że Anne i dziecko zmarły, a ona pospieszyła z powrotem do Ballyhary, mając nadzieję, że Rhett będzie ją szukać. Znalazła tam Brytyjczyków z nakazem aresztowania swego kuzyna, księdza Columa O'Hara, który był szefem grupy irlandzkich terrorystów, Fenian. Colum został zamordowany a w odwecie został podpalony angielski arsenał. Wieśniacy, myśląc, że Scarlett sprzyja Anglikom, spalili jej dom. Rhett przybył jej na ratunek i próbował przekonać ją do ucieczki razem z nim, ale Scarlett szukała córki i krzyczała za nią. Kiedy wyjawiła Rhettowi, że jest ojcem Katie Colum, pomógł jej szukać. Po znalezieniu dziewczynki wspięli się na wysoką wieżę na Ballyharze i zostali tam na noc. Rhett i Scarlett powiedzieli sobie „kocham cię”. Obudzili się następnego ranka, gotowi do wspólnego życia i opuszczenia Irlandii.
Miniserial w reżyserii Johna Ermana.
Postać lorda Fentona (Sean Bean) jest o wiele bardziej zła niż w powieści. Zmusza służącą Mary Boyle (Tina Kellegher) do uprawiania z nim seksu, a także zgwałcił Scarlett (Joanne Whalley-Kilmer). Mary zabiła go w odwecie, ale Scarlett została oskarżona o zbrodnię. Fabuła w tym momencie całkowicie odwraca się od powieści. Kiedy Scarlett zostaje postawiona przed sądem, Rhett (Timothy Dalton) pojawia się by ją bronić i dowiaduje się o swej córce Katie. Wychodzi też na jaw również, że ksiądz Colum (Colm Meaney) został zabity przez Lorda Fentona, gdy Colum chciał, aby Fenton wspierał Mary, która była w ciąży z dzieckiem Fentona. Mary próbowała popełnić samobójstwo, topiąc się w rzece, ale traci ciążę a Rhett ratuje ją. Podczas procesu Mary nadal niechętnie przyznaje się do zabicia Fentona, ale czyni to po tym, jak Scarlett zostaje uznana za winną morderstwa. Później Rhett i Scarlett łączą się ze sobą i postanawiają podróżować po świecie ze swą córeczką (Apryl O'Shaughnessy).
„Rhett Butler” autorstwa Donalda McCaig.
Obejmuje lata 1841 – 1874.

</doc>
<doc id="4692110" url="https://pl.wikipedia.org/wiki?curid=4692110" title="Zaburzenia identyfikacji płciowej w dzieciństwie">
Zaburzenia identyfikacji płciowej w dzieciństwie



</doc>
<doc id="4692116" url="https://pl.wikipedia.org/wiki?curid=4692116" title="Porfiry (Skikos)">
Porfiry (Skikos)



</doc>
<doc id="4692119" url="https://pl.wikipedia.org/wiki?curid=4692119" title="Knajpa">
Knajpa



</doc>
<doc id="4692123" url="https://pl.wikipedia.org/wiki?curid=4692123" title="Natalia Marek-Trzonkowska">
Natalia Marek-Trzonkowska

Natalia Maria Marek-Trzonkowska (ur. 1980) – polska okulista, immunolog, profesor nauk medycznych.
Życiorys.
18 lutego 2010 obroniła pracę doktorską "Wybrane mechanizmy aktywacji układu immunologicznego w cukrzycy typu 1", 27 czerwca 2013 habilitowała się na podstawie dorobku naukowego i pracy zatytułowanej "Limfocyty T regulatorowe- jako narzędzie terapeutyczne w cukrzycy typu 1". Została zatrudniona na stanowisku adiunkta w Katedrze Medycyny Rodzinnej na Wydziale Lekarskim, oraz w Międzynarodowym Centrum Badań nad Szczepionkami Przeciwnowotworowymi na Uniwersytecie Medycznym w Gdańsku.
25 czerwca 2019 nadano jej tytuł profesora w zakresie nauk medycznych.

</doc>
<doc id="4692125" url="https://pl.wikipedia.org/wiki?curid=4692125" title="Białołęka (ujednoznacznienie)">
Białołęka (ujednoznacznienie)

W Polsce

</doc>
<doc id="4692126" url="https://pl.wikipedia.org/wiki?curid=4692126" title="Lista dzieł Iannisa Xenakisa">
Lista dzieł Iannisa Xenakisa

Lista wszystkich kompozycji Iannisa Xenakisa.

</doc>
<doc id="4692127" url="https://pl.wikipedia.org/wiki?curid=4692127" title="Valdemar Bjørn Vangså">
Valdemar Bjørn Vangså

Valdemar Bjørn Vangså, pseud. "valde" (ur. 12 czerwca 1995) – duński profesjonalny gracz Counter-Strike: Global Offensive, będący riflerem dla organizacji OG. Były reprezentant takich drużyn jak Team Singularity, Team X, Copenhagen Wolves, Heroic czy North. 20. najlepszy gracz CS:GO 2018 roku.
Życiorys.
Kariera Valdemara zaczęła się 29 lutego 2016 roku, kiedy dołączył do PRIES, lecz po słabych wynikach postanowili rozwiązać drużynę. 23 maja 2016 valde dołączył do Copenhagen Wolves, jednak 2 tygodnie później organizacja rozwiązała skład i zaprzestała działania. 19 czerwca 2016 valde oraz gla1ve zagrali z SK Gaming na DreamHack Summer 2016, za Pimpa i Magiskb0Y'a. 3 dni później skład SK Gaming opuścił organizacje i w ten dzień postanowili, że gla1ve i valde dołączą do ich składu. Zespół ten nazwano Semper Fi. 30 czerwca 2016 roku Semper Fi zostało przemianowane na Team X, a 2 miesiące później skład Team X stworzył organizację o nazwie Heroic. 18 lipca 2017 valde oficjalnie opuszcza szeregi Heroic, a miesiąc później, 21 sierpnia dołączył do North. 29 lipca 2019 Valdemar wraz z North dostał się na turniej StarLadder Major Berlin, gdzie zajęli 12/14 miejsce. 2 grudnia 2019 valde został sprzedany do OG. Gra pod barwami tej organizacji do dnia dzisiejszego.

</doc>
<doc id="4692132" url="https://pl.wikipedia.org/wiki?curid=4692132" title="Grażyna Przybylska-Wendt">
Grażyna Przybylska-Wendt

Grażyna Przybylska-Wendt (ur. 13 stycznia 1935 w Chojnicach, zm. 7 stycznia 2020 w Płocku) – polska lekarka, działaczka opozycji w PRL, członek prezydium Komisji Krajowej NSZZ „Solidarność” w 1981.
Życiorys.
Urodziła się 13 stycznia 1935 r. w Chojnicach. Uczęszczała do szkół w Krakowie, a potem w Białymstoku, gdzie zdała maturę. Była absolwentką kierunku lekarskiego na Akademii Medycznej w Łodzi i przez 16 lat była wykładowcą na Wojskowej Akademii Medycznej w tym mieście. Uzyskała doktorat w dziedzinie nauk medycznych i specjalizację z anestezjologii i medycyny sądowej. Od 1973 r. wraz z mężem mieszkała i pracowała w Płocku jako zastępca ordynatora anestezjologii i intensywnej terapii.
Od września 1980 r. działała w NSZZ „Solidarność”, organizując m.in. struktury związku w swoim szpitalu i w sektorze ochrony zdrowia. W 1981 r. została delegatką na I Krajowy Zjazd Delegatów „Solidarności” w Gdańsku, gdzie została wybrana jako jedyna kobieta do prezydium Komisji Krajowej (liczącej 107 osób), w którym odpowiadała za branże ochrony zdrowia, oświaty i kultury. Po ogłoszeniu stanu wojennego została internowana 13 grudnia 1981 r. po obradach w Stoczni Gdańskiej z całą Komisją Krajową – najpierw w Strzebielinku, a potem Bydgoszczy, Gołdapi i Darłówku. Z internowania została zwolniona w marcu 1982 r. i wróciła do pracy w szpitalu. Z czasem zaczęła działać w podziemnych strukturach „Solidarności” i w latach 1986–1989 szefowała Zarządowi Organizacji Regionu Płockiego „Solidarności”. Sprzeciwiała się porozumieniom Okrągłego Stołu.
Od 1989 r. weszła w skład Zjednoczenia Chrześcijańsko-Narodowego jako jedna z jego założycieli i jedyna kobieta w zarządzie oraz radzie naczelnej tej partii. W latach 1990–1994 była wiceprzewodniczącą rady miejskiej Płocka z listy ZChN. W 1990 r. przeszła na emeryturę. W latach 2000–2007 udzielała się w organizacji Caritas Diecezji Płockiej – Hospicjum Domowe i Hospicjum Stacjonarne.
Autorka sztuki teatralnej "trzynasty dwunasty" o internowanych kobietach i bohaterka filmu "Życie solidarnością pisane".
Była żoną laryngologa Jana Wendta. Zmarła 7 stycznia 2020 r. Została pochowana 11 stycznia 2020 r. na Cmentarzu Komunalnym w Płocku.

</doc>
<doc id="4692135" url="https://pl.wikipedia.org/wiki?curid=4692135" title="Nacieki lodowe">
Nacieki lodowe

Nacieki lodowe – rodzaj nacieku jaskiniowego powstającego w jaskiniach. Powstają w zamarzających częściach jaskiń głównie na wiosnę. 
Kształtem są bardzo podobne do niektórych nacieków twardych grawitacyjnych. Na stropach i ścianach jaskiń tworzą stalaktyty lodowe (sople), stalagmity lodowe (chłopki) lub lodowe stalagnaty (kolumny lodowe). Woda zamarzając na dnie jaskiń tworzy lód podłogowy, a na pochyłych korytarzach pochylnie lodowe.
Istnieją jaskinie, w których lód utrzymuje się przez cały rok. Są to jaskinie lodowe.

</doc>
<doc id="4692136" url="https://pl.wikipedia.org/wiki?curid=4692136" title="Serbia na Mistrzostwach Europy w Lekkoatletyce 2014">
Serbia na Mistrzostwach Europy w Lekkoatletyce 2014

Serbia na Mistrzostwach Europy w Lekkoatletyce 2014 – reprezentacja Serbii podczas Mistrzostw Europy w Zurychu liczyła 11 zawodników – 6 mężczyzn i 4 kobiet.

</doc>
<doc id="4692143" url="https://pl.wikipedia.org/wiki?curid=4692143" title="Lata 1610.">
Lata 1610.



</doc>
<doc id="4692145" url="https://pl.wikipedia.org/wiki?curid=4692145" title="Lata 1730.">
Lata 1730.



</doc>
<doc id="4692146" url="https://pl.wikipedia.org/wiki?curid=4692146" title="George Erskine">
George Erskine

George Watkin Eben James Erskine (ur. 23 sierpnia 1899 w Hascombe, zm. 29 sierpnia 1965 w Rusper) − brytyjski wojskowy, uczestnik obu wojen światowych, generał, najbardziej znany z dowodzenia 7 Dywizją Pancerną w latach 1943–1944. Prowadził także działania wojsk brytyjskich podczas tłumienia powstania Mau Mau w latach 1952–1955.
Wczesne lata i I wojna światowa.
Erskine był synem generała dywizji George'a Elphinstone'a Erskine'a i jego drugiej żony, Evie Constance Sarah, córki pastora Ebenezera Wooda Edwardsa. Był potomkiem znanego XVIII-wiecznego prawnika Johna Erskine'a z Carnock.
Erskine kształcił się w Charterhouse School, a następnie wstąpił do Royal Military College w Sandhurst i został powołany na stanowisko podporucznika w Królewskim Korpusie Strzelców w 1918 r. Służył w końcowym okresie I wojny światowej we Francji i Belgii, po czym uczęszczał do Staff College w Camberley od 1929 do 1930 r. W latach 30. służył w Indiach, ale wrócił do Wielkiej Brytanii w 1937 r., by zostać zastępcą kwatermistrza generalnego Dowództwa Wschodniego.
II wojna światowa.
W 1939 r. Erskine został oficerem sztabu generalnego 1 Dywizji Londyńskiej Armii Terytorialnej. W 1941 r. mianowano go dowódcą 2. batalionu Królewskiego Korpusu Strzelców, który był wówczas częścią 69 Brygady Piechoty i razem z nią wysłana go do Afryki Północnej, gdzie został odznaczony Orderem Wybitnej Służby w 1942 r.. Pełnił funkcję szefa sztabu Brygady w XIII Korpusie, dowodzonym przez gen. Williama Gotta i jego dawnego przełożonego z Królewskiego Korpusu Strzelców, a następnie przez gen. Briana Horrocksa i gen. Milesa Dempseya w 1942 r. Następnie Erskine został awansowany na najniższy stopień generalski 24 stycznia 1943 r. i objął dowództwo nad 7 Dywizją Pancerną. Służył z nią przez resztę kampanii afrykańskiej, a później we Włoszech i w Normandii w latach 1943–1944.
Podczas kampanii normandzkiej w czerwcu i lipcu 1944 r. dowódca brytyjskiej 2 Armii, gen. Miles Dempsey, nie był zachwycony wynikami 7 Dywizji Pancernej, a dowódca VIII Korpusu, gen. Richard O'Connor, uważał jej działania podczas operacji Goodwood za zbyt ostrożne. Wkrótce potem, w trudnym terenie "bocage" podczas operacji Bluecoat, 7 Dywizja Pancerna nie osiągnęła swoich celów, a Erskine został zwolniony ze stanowiska i zastąpiony przez gen. Geralda Lloyda-Verneya. Pomimo jego średniego występu jako dowódcy polowego, Erskine posiadał cechy, które pomagały mu w innych rach, a ten wypadek tylko chwilowo pogorszył jego karierę. Erskine został kierownikiem misji SHAEF w Belgii w 1944 r., a następnie dowódcą 43 Dywizji Piechoty (Wessex) w 1945 r.
Powojenna kariera.
Po wojnie Erskine był dowódcą sił brytyjskich w Hongkongu w 1946 r., dowódcą generalnym Armii Terytorialnej w latach 1948–1949 i dowódcą sił brytyjskich w Egipcie w 1949 r. Po powrocie do Wielkiej Brytanii stanął na czele Dowództwa Wschodniego w 1952 r., a rok później został mianowany pełniącym obowiązku szefa Dowództwa Wschodnioafrykańskiego, gdzie był odpowiedzialny za zarządzanie tłumieniem powstania Mau Mau w Kenii i operację Anvil w Nairobi w kwietniu 1954 r. Był szefem Dowództwa Południowego w latach 1955–1958 r., po czym przeszedł na emeryturę. Był honorowym generałem-adiutantem królowej Elżbiety II w latach 1955–1965.
Erskine został Rycerzem Orderu Imperium Brytyjskiego w 1950 r., Rycerzem Orderu łaźni w 1952 r., a wielkim Krzyżem Rycerskim Orderu Łaźni odznaczono go w 1955 r. W latach 1958–1963 Erskine był gubernatorem wojskowym wyspy Jersey.
Rodzina.
Erskine poślubił Ruby de la Rue, córkę Evelyn de la Rue, w 1930 r. Mieli dwóch synów i jedną córkę.

</doc>
<doc id="4692148" url="https://pl.wikipedia.org/wiki?curid=4692148" title="Victoria Pratt">
Victoria Pratt

Victoria Ainslie Pratt (ur. 18 grudnia 1970) – kanadyjska aktorka, modelka fitness i pisarka.
Biografia.
Ukończyła z wyróżnieniem studia humanistyczne na York University w Toronto. Po studiach pracowała na uniwersytecie w Human Performance Lab, gdzie przeprowadzano testy na elitarnych sportowcach. W tym okresie otrzymała propozycję stypendium na studia magisterskie z fizjoterapii na University of Toronto, jednak odmówiła.
W latach 90. XX wieku, Pratt stała się rozpoznawalna jako modelka fitness. Jej zdjęcia pojawiały się w licznych magazynach o fitnessie i kulturystyce. Pratt była też współautorką niektórych książek na temat fitnessu.
Sukcesy w modelingu skłoniły Pratt do spróbowania sił w aktorstwie. Pierwsze lekcje aktorstwa pobierała w Toronto. W 1998 roku zadebiutowała w telewizyjnych serialach science fiction "Once a Thief", "Cleopatra 2525" oraz "Mutant X". W 2004 roku była nominowana w kategorii najlepszej aktorki drugoplanowej serialu telewizyjnego do nagrody Saturn.
Pratt ma niebieski pas w karate Shōtōkan i jest również kickboxerką. W 2015 roku opublikowała powieść "Double Down".
W latach 2000-2016 była żoną reżysera T. J. Scotta. Małżeństwo zakończyło się rozwodem. Od 2019 jej mężem jest Trace Adkins.

</doc>
<doc id="4692149" url="https://pl.wikipedia.org/wiki?curid=4692149" title="Lata 1740.">
Lata 1740.



</doc>
<doc id="4692153" url="https://pl.wikipedia.org/wiki?curid=4692153" title="Lata 1750.">
Lata 1750.



</doc>
<doc id="4692154" url="https://pl.wikipedia.org/wiki?curid=4692154" title="Plan jaskini">
Plan jaskini

Plan jaskini – zrzutowane na płaszczyznę i pomniejszone przedstawienie jaskini wraz z objaśnieniami. Jest rodzajem planu i wchodzi w skład dokumentacji jaskini. Wykonanie planu wymaga wykonania pomiarów. Ponieważ jaskinie są tworem trójwymiarowym na pełny plan jaskini składają się:
Plan jaskini podobnie jak mapy powinien być zorientowany w kierunku północnym. Ważnym jego elementem jest opis. Oprócz opisu symbolicznego powinien to być także opis słowny. Ponieważ plan jaskini jest rzutem na płaszczyznę poziomą, pochyłe odcinki korytarzy są na nim skrócone, a skrócenie to jest proporcjonalne do ich nachylenia.

</doc>
<doc id="4692159" url="https://pl.wikipedia.org/wiki?curid=4692159" title="Andora na Mistrzostwach Europy w Lekkoatletyce 2016">
Andora na Mistrzostwach Europy w Lekkoatletyce 2016

Andora na Mistrzostwach Europy w Lekkoatletyce 2016 – reprezentacja Andory podczas Mistrzostw Europy w Amsterdamie liczyła 3 zawodników (2 mężczyzn i 1 kobietę).

</doc>
<doc id="4692164" url="https://pl.wikipedia.org/wiki?curid=4692164" title="Pogrom chojnicki">
Pogrom chojnicki

Pogrom chojnicki – manifestacje przeciwko ludności żydowskiej Chojnic wiosną i latem 1900 roku, będące następstwem zabójstwa ucznia gimnazjalnego z pobliskiego Przechlewa, Ernesta Wintera. Skutkiem były ciągłe prześladowania społeczności żydowskiej (2 centra), oraz zdemolowanie synagogi.
Dnia 11.03.1900 r. dokonano mordu na Erneście Winterze, 13.03 odnaleziono na dnie jeziora tułów młodego człowieka bez głowy i rąk, tułów przepiłowany poniżej żeber. Dopiero 15.03 znaleziono prawy tułów, nieopodal bramy cmentarza, a głowę odnaleziono 15.04, przez bawiące się na łąkach pod miastem dzieci (żydowskie święto wielkanocne przypadało na 14.04. – 21.04.). Pomimo licznych zeznań obciążających żydów, jedynym oskarżonym w sprawie został rzeźnik Hoffman. Społeczeństwo domagało się postawienia zarzutów żydowskiemu rzeźnikowi Lewiemu, w którego piwnicy świadkowie widzieli domniemany mord. 29.05. zeznania złożył nowy świadek (Mezolf), który owego wieczoru widział Lewiego i innych topiących zwłoki w jeziorze. Miasto żyło informacją o ważnych zeznaniach, co też wyraziło na ulicach wielotysięcznym tłumem, żądającym zwolnienia Hoffmanów (także córka 14-letnia była przesłuchiwana). Policja, pod presją tłumu wypuściła Hoffmana, lecz wieczorem miasto ożyło plotką o ponownym zamiarze jego aresztowania. W okolicach godziny 22:00 na ulicach miasta można było usłyszeć: Hep! Hep! (hasło do pogromu). Około godziny pierwszej w nocy zaczęto wybijać szyby w domach żydowskich przy ul. Gdańskiej. W krótkim czasie kilkuset ludzi liczący tłum wybił wszystkie szyby kamieniami, wyrwanymi z bruków ulicznych. Burmistrz miasta wezwał wojsko z Grudziądza do uspokojenia sytuacji. Aresztowano 3 osoby.
Po tych zajściach coraz częściej mówiono o tym że Ernest Winter został zamordowany przez żydów (wszystkie poszlaki wskazywały na to). W mieście wrzało, często na ulicach miast zbierał się tłum wyrażający swoje oburzenie wobec protekcji żydów, przez wymiar sprawiedliwości.
10.06 mieszkańcy Chojnic nie wytrzymali znieważania przez służby państwowe. Doszczętnie zniszczono synagogę, wraz z księgami liturgicznymi i Torą (rzucone na ziemię i podeptane). Około 22:00 do miasta przybyło wojsko, które rozpędziło tłum (użyto bagnetów, a broń naładowano ostrą amunicją). Ranny w starciach został także znienawidzony, przez miejscowych komendant policji Block. Wojsko zostało w Chojnicach na czas nieokreślony, a sytuacja w mieście uspokoiła się.
Całą sprawę na bieżąco relacjonowała Gazeta Toruńska (rok: 1900. numery 62 – 125).
Konstruktywną krytykę, oraz rozwinięcie tematu przedstawia praca: CHOJNICE 1900 – PRZYPADEK OSKARŻENIA O MORD RYTUALNY W ŚWIETLE POLSKIEJ PRASY, Mateusza Pielki.
Wydarzenie chojnickie było wykorzystywane przez pewne konserwatywne i nacjonalistyczne gazety w Niemczech jako pomocne do wywołania demonstracji, które nasiliły się latem i wczesną jesienią, obejmując wiele okolicznych miejscowości: oprócz Chojnic miały miejsce w Słupsku, Bytowie, Człuchowie i innych miejscowościach regionu. W lutym 1902 roku o tym zdarzeniu dyskutowano zarówno na forum Reichstagu, jak i pruskiego parlamentu krajowego. Pogrom sprawił, że wielu Żydów zdecydowało się na opuszczenie miasta, tak więc ludność Chojnic wyznania mojżeszowego w krótkim czasie zmniejszyła się o połowę.

</doc>
<doc id="4692170" url="https://pl.wikipedia.org/wiki?curid=4692170" title="Lata 1760.">
Lata 1760.



</doc>
<doc id="4692171" url="https://pl.wikipedia.org/wiki?curid=4692171" title="Lata 1770.">
Lata 1770.



</doc>
<doc id="4692172" url="https://pl.wikipedia.org/wiki?curid=4692172" title="Jerzy Wasiak">
Jerzy Wasiak

Jerzy Januariusz Wasiak (ur. 11 marca 1924 w Skórzewie (pow. kutnowski), zm. 12 listopada 2012 w Łodzi) – polski nauczyciel, pedagog specjalny, kierownik placówek kształcenia dzieci głuchych w Łodzi. 
Do szkoły powszechnej uczęszczał w Kutnie. Edukację przerwał wybuch II wojny, w czasie okupacji hitlerowskiej pracował przymusowo w niemieckim gospodarstwie rolnym. Po wojnie był uczniem gimnazjum i Liceum Pedagogicznego w Kutnie, które ukończył 1949. Wówczas przeniósł się do Łodzi, by podjąć studia w Wyższej Szkole Gospodarstwa Wiejskiego, lecz uczelnię przeniesiono z Łodzi do Olsztyna.
22 marca 1949 rozpoczął pracę dydaktyczną w Szkole Podstawowej dla Dorosłych nr 5 w Łodzi, przy ul. Wierzbowej 37/39, którą kierowała Alicja Napiórkowska). 
W latach 1951-52 studiował w Państwowym Instytucie Pedagogiki Specjalnej, w dziale kształcenia nauczycieli dzieci głuchych, pod kierunkiem prof. dr Marii Grzegorzewskiej. Po ukończeniu PIPS, od 1952 pracował w łódzkim szkolnictwie specjalnym: w Zakładzie Dzieci Głuchych w Łodzi oraz wchodzącej w jego skład Szkole Podstawowej Specjalnej nr 97, mieszczącej się przy ul. Sienkiewicza 35, a następnie od 1959, przy ul. Mostowej 47 (później – po zmianie nazwy ulicy – Zelwerowicza 47/57; obecnie placówka nosi nazwę Specjalny Ośrodek Szkolno-Wychowawczy nr 4 w Łodzi i funkcjonuje w tym samym budynku, choć pod adresem – ul. Krzywickiego 20).
Wobec ograniczeń myślenia abstrakcyjnego dzieci głuchych w swej pracy nauczycielskiej szczególny nacisk kładł na przedmioty odwołujące się do doświadczenia, praktyki, obserwacji: przyrodę i biologię. Brał udział w latach sześćdziesiątych XX w. w pracach Ministerstwa Oświaty nad programem nauczania tych przedmiotów w szkołach dla dzieci głuchych.
W pracy wychowawczej stosował metodę harcerską: już w 1952 był opiekunem organizacji harcerskiej w Szkole Podstawowej nr 97 dla dzieci głuchych. Przez dziesięciolecia współpracował z Referatem Nieprzetartego Szlaku Chorągwi Łódzkiej Związku Harcerstwa Polskiego, zwłaszcza z hm. Władysławą Matuszewską i hm. Bolesławem Majewskim, w organizowaniu dla swych podopiecznych rajdów, biwaków i obozów. Wykorzystywał każdą sposobność, by głusi uczniowie podnosili swą sprawność fizyczną, umieli radzić sobie w trudnych sytuacjach, uczyli się współdziałania w rozwiązywaniu problemów. 
1 grudnia 1958 powierzono J. Wasiakowi obowiązki kierownika Szkoły Podstawowej nr 97 przy Państwowym Zakładzie Wychowawczym dla Dzieci Głuchych w Łodzi, którą to funkcję pełnił do 31 sierpnia 1965. W 1963 – jako kierownik szkoły dla głuchych – wraz z doc. dr hab. med. Stanisławem Kmitą z Oddziału Otolaryngologii Dziecięcej ówczesnej Akademii Medycznej w Łodzi – był inicjatorem utworzenia oddzielnej klasy dla niedosłyszących, która stała się zalążkiem specjalistycznej placówki kształcącej dzieci słabosłyszące. Założeniem była integracja niedosłyszących ze słyszącymi i przeciwdziałanie dominowaniu komunikacji za pomocą języka migowego, którym posługują się głusi.
Od 1 września 1972 do 31 sierpnia 1977 sprawował funkcję dyrektora Państwowego Zakładu Wychowawczego dla Dzieci Głuchych w Łodzi, równocześnie pełniąc obowiązki kierownika Szkoły Podstawowej nr 97, wchodzącej w skład Zakładu. 
Od 1 marca 1953 był członkiem Polskiego Związku Głuchoniemych i ich Przyjaciół, a od 1955 – po zmianach statutowych organizacji – członkiem Polskiego Związku Głuchych (PZG). Dzięki jego zaangażowaniu rozwijała się współpraca kierowanej przez niego placówki z Poradnią PZG, zwłaszcza w zakresie przygotowania dzieci przedszkolnych do nauki w szkole dla głuchych oraz wspólnie organizowanych działań środowiskowych.
W 1964 z inicjatywy Zarządu Głównego Polskiego Związku Głuchych napisał "Monografię Zakładu Dzieci Głuchych w Łodzi" – opracowanie dziejów tej placówki, przygotowane w oparciu o dokumenty archiwalne, kroniki szkolne, relacje nauczycieli oraz zapiski i wspomnienia pierwszej nauczycielki szkoły - Stefanii Ulassowej (1897-1976). Do pracy tej wielokrotnie sięgali i cytowali ją pedagodzy i historycy oświaty; korzystali z niej m.in. redaktorzy książek: "90 lat Specjalnego Ośrodka Szkolno-Wychowawczego dla Dzieci Niesłyszących w Łodzi 1915-2005" (Łódź 2005), "Stulecie szkoły dla głuchych w Łodzi 1915-2015" (Łódź 2015), zamieszczając fragmenty monografii.
Od 1 października 1951 należał do Związku Nauczycielstwa Polskiego, w latach 1972-76 był ławnikiem sądu rodzinnego w Okręgu Sądu Wojewódzkiego w Łodzi.
Laureat nagród i odznaczeń: Nagroda Ministra Oświaty i Wychowania I stopnia (1973) i II stopnia (1979), Krzyż Kawalerski Orderu Odrodzenia Polski (1983), Złoty Krzyż Zasługi (1974), Srebrny Krzyż Zasługi (1971), Złota Odznaka ZNP (1969), Honorowa Odznaka Ruchu Przyjaciół Harcerstwa (1971), Złota Odznaka Honorowa Polskiego Związku Głuchych (1973), Odznaka Przyjaciela Dziecka, nadana przez Towarzystwo Przyjaciół Dzieci (1976). 
Żonaty z Izabelą z Przanowskich, miał dwoje dzieci: Wandę (1953-2018), germanistkę i Marka (ur. 1959).
Pochowany na cmentarzu w Łodzi – Łagiewnikach.

</doc>
<doc id="4692176" url="https://pl.wikipedia.org/wiki?curid=4692176" title="Obóz pracy w Bełżcu">
Obóz pracy w Bełżcu

Obóz pracy w Bełżcu – niemiecki nazistowski obóz pracy funkcjonujący od maja do listopada 1940 roku we wsi Bełżec.
Obóz w Bełżcu był centralnym ośrodkiem dla grupy obozów pracy zorganizowanych przez Niemców we wschodniej części dystryktu lubelskiego Generalnego Gubernatorstwa. Zsyłano doń przede wszystkim Żydów, a obok nich także Romów i Sinti oraz Polaków. Więźniowie byli skoszarowani w zabudowaniach miejscowej parowozowni, folwarku i młyna. Przez obóz i jego filie przeszło łącznie kilkanaście tysięcy osób. Więźniowie pracowali przy budowie rowu przeciwczołgowego na ówczesnej granicy niemiecko-sowieckiej. Wielu poniosło śmierć na skutek głodu, chorób, wyczerpania i brutalności strażników.
Prawdopodobnie doświadczenia związane z funkcjonowaniem obozu pracy miały wpływ na późniejszą decyzję Niemców o ulokowaniu w Bełżcu obozu zagłady dla Żydów.
Geneza.
Od pierwszych dni okupacji niemieckie władze wojskowe, policyjne i cywilne zmuszały Żydów do wykonywania rozmaitego rodzaju robót przymusowych. Swoistym poligonem doświadczalnym był pod tym względem dystrykt lubelski Generalnego Gubernatorstwa. Tamtejszy Dowódca SS i Policji, SS-Brigadeführer Odilo Globocnik, podejmował bowiem liczne zabiegi, aby przejąć z rąk administracji cywilnej kontrolę nad żydowską siłą roboczą. To właśnie z jego inicjatywy w grudniu 1939 roku przy ul. Lipowej w Lublinie zorganizowano pierwszy obóz pracy dla Żydów w Generalnym Gubernatorstwie. Tylko w 1940 roku na terenie dystryktu lubelskiego powstało 58 podobnych obozów, z czego 50 było przeznaczonych wyłącznie dla Żydów. Do końca okupacji Niemcy zorganizowali w tym regionie łącznie 137 obozów pracy.
Jednocześnie kierownictwo SS forsowało koncepcję budowy wielkiego rowu przeciwpancernego ("Grenzwall") na ówczesnej granicy niemiecko-sowieckiej. W styczniu 1940 roku Reichsführer-SS Heinrich Himmler zaproponował Naczelnemu Dowództwu Wojsk Lądowych wykorzystanie 2,5 mln żydowskich robotników przymusowych do pracy przy budowie umocnień przygranicznych. Owe fortyfikacje miały docelowo zabezpieczyć 140-kilometrowy odcinek granicy niemiecko-sowieckiej, rozciągający się pomiędzy Bugiem a Sanem.
W tym samym czasie Niemcy rozważali również przekształcenie Lubelszczyzny w gigantyczny „żydowski rezerwat”. W związku z planami masowych przesiedleń Żydów z III Rzeszy i ziem wcielonych SS-Gruppenführer Reinhard Heydrich zaproponował w styczniu 1940 roku utworzenie sieci obozów pracy w Generalnym Gubernatorstwie. Zakładano osadzenie w nich kilkuset tysięcy Żydów, którzy zostaliby następnie zatrudnieni przy budowie nadgranicznych umocnień lub do innych robót.
Owe trzy przesłanki – dążenie do wyegzekwowania obowiązku pracy od ludności żydowskiej, potrzeby militarne oraz niezrealizowany ostatecznie plan utworzenia „żydowskiego rezerwatu” na Lubelszczyźnie – leżały zdaniem Tadeusza Radzika u genezy utworzenia obozu pracy w Bełżcu.
Struktura i administracja obozu.
Obóz pracy w Bełżcu powstał wiosną 1940 roku. Początkowo mieścił się w zabudowaniach miejscowego folwarku, a jego więźniami byli Romowie i Sinti. „Obóz cygański” przez dwa miesiące funkcjonował równolegle do „obozu żydowskiego”. Podczas narady w dniu 18 lipca 1940 roku gubernator dystryktu lubelskiego Ernst Zörner poinformował jednak, że pozostający jeszcze przy życiu Sinti zostaną wywiezieni do gminy Hańsk. Nadal zamierzano natomiast zsyłać do Bełżca polskich Romów.
Wiosną 1940 roku Odilo Globocnik powołał do życia tzw. komórkę umocnień granicznych (niem. "SS-Grenzsicherungs-Baukommando"), która miała nadzorować prace fortyfikacyjne na granicy niemiecko-sowieckiej. Siedzibę „komórki” ulokowano w Bełżcu. 29 maja wysłano tam pierwszą grupę żydowskich robotników przymusowych.
Komendantem obozu pracy w Bełżcu był SS-Obersturmbannführer Hermann Dolp. Cieszył się on opinią wyjątkowego sadysty i był odpowiedzialny za śmierć wielu więźniów. Zastępcą Dolpa był SS-Hauptscharführer Franz Bartetzko. W skład personelu "SS-Grenzsicherungs-Baukommando" weszło także m.in. dwóch oficerów SS, którzy odegrali później istotną rolę w operacji wymordowania Żydów w Generalnym Gubernatorstwie: Georg Michalsen i Richard Thomalla.
W sierpniu 1940 roku do Bełżca skierowano tak dużą liczbę Żydów, że wykorzystywane dotąd obiekty uległy całkowitemu zapełnieniu. Wymusiło to na Niemcach zorganizowanie kilku obozów filialnych i podobozów. W ten sposób Bełżec stał się centralnym ośrodkiem dla grupy obozów pracy utworzonych w strefie przygranicznej. Przez długi czas w skład kompleksu obozowego wchodziło sześć placówek:
Przez krótki czas, w październiku 1940 roku, centralnemu ośrodkowi w Bełżcu podlegał także podobóz w Dzikowie Starym. Z obozu w Cieszanowie przetransferowano tam wtedy około tysiąca więźniów. Komendantem podobozu w Dzikowie Starym był Oskar Dirlewanger.
W praktyce – wyjąwszy jedynie przełom maja i czerwca 1940 roku, kiedy to obóz znajdował się w fazie organizacji – administracja obozowa znajdowała się w rękach żydowskich. Społeczność żydowską obciążono również całością kosztów utrzymania obozu i jego więźniów. Już na początku czerwca komendantura obozu powołała do życia tzw. Gremium, którego przewodniczącym został inż. Henryk Bekker – piastujący jednocześnie stanowisko prezesa Judenratu w Lublinie. „Gremium” funkcjonowało do 21 sierpnia 1940 roku. Jego zadaniem było przygotowanie kwater dla więźniów, zapewnienie środków materialnych na utrzymanie obozu (w tym dostaw żywności), organizowanie transportu robotników przymusowych, przekazywanie korespondencji. Początkowo w skład żydowskiej obsługi obozu wchodził jeden lekarz, jeden inżynier i trzech urzędników administracyjnych. Od czerwca w obozie stale przebywali również delegaci lubelskiego Judenratu: Leon Zylberrajch i Wolf Fajgeles.
21 sierpnia 1940 roku do Bełżca przybył prezes Bekker wraz z dwoma innymi członkami lubelskiego Judenratu. Podjęto wtedy decyzję o utworzeniu Centralnej Rady Obozowej z Zylberrajchem jako przewodniczącym. W składzie Rady znalazł się ponadto Fajgeles, pełniący jednocześnie funkcję naczelnego lekarza obozowego, a obok niego także Jakub Glat z Zamościa i Szmul Orgun z Hrubieszowa. Początkowo Centralna Rada zatrudniała dziesięciu urzędników, z czasem ich liczba wzrosła do piętnastu. Podlegały jej ponadto rady żydowskie podobozach w Cieszanowie, Lipsku i Płazowie, z których każda zatrudniała od 4 do 12 urzędników. W samym Bełżcu nie powołano osobnej rady obozowej – jej funkcję spełniała Centralna Rada. Organem wykonawczym Centralnej Rady była Kancelaria Główna, którą kierował G. Wajsman. Kancelaria odpowiadała za ewidencję więźniów i prowadzenie wszelkiego rodzaju korespondencji. Nadzorowała także pracę czterech wydziałów: pocztowego, aprowizacyjnego, buchalteryjnego i magazynowego.
Bekker liczył, że powołanie Centralnej Rady usprawni niesienie pomocy więźniom. W praktyce okazała się ona jednak instytucją nieudolną i skorumpowaną. Większość urzędników została bowiem zatrudniona dzięki protekcji, a swą pracę traktowała jako źródło zarobku oraz synekurę chroniącą od wyczerpującej pracy przy budowie umocnień. Janusz Peter – polski lekarz, który utrzymywał stały kontakt z więźniami leczonymi w Tomaszowie Lubelskim – twierdził, powołując się na relacje tych ostatnich, że urzędnicy Rady wymuszali łapówki od więźniów, którzy starali się o skierowanie do lżejszych prac. Urzędnicy zatrudnieni w wydziale pocztowym mieli także okradać wysyłane więźniom paczki lub żądać łapówek za ich wydanie. Naczelny lekarz Wolf Fajgeles miał nawet domagać się wysokich łapówek za wystawienie skierowania do szpitala w Tomaszowie.
Więźniowie.
Liczba i narodowość.
Liczba więźniów, których przetrzymywano w obozie pracy w Bełżcu i jego filiach ulegała zmianom się skutek zwolnień, zgonów oraz przeniesień. W listopadzie 1940 roku, tj. w okresie likwidacji, przebywało tam około 8 tys. osób. Całkowitą liczbę więźniów, którzy przewinęli się przez obozy podległe „komórce umocnień granicznych”, historycy szacują na kilkanaście tysięcy.
Pierwszymi więźniami byli Romowie i Sinti. Wśród tych ostatnich było 1140 osób, które w ostatniej dekadzie maja 1940 roku wysiedlono z obszaru III Rzeszy i Protektoratu Czech i Moraw, w szczególności z Hamburga i Lubeki. Obok Sinti w Bełżcu osadzano także polskich Romów ujętych na terenie Generalnego Gubernatorstwa, prawdopodobnie pochodzących przede wszystkim z terenów Lubelszczyzny i Podkarpacia.
29 maja z Lublina skierowano do Bełżca pierwszą stuosobową grupę Żydów. Były to osoby, które tego dnia na wezwanie władz niemieckich zgłosiły się do pracy w obozie przy ul. Lipowej. Dwa tygodnie później liczba więźniów żydowskich sięgała już 190. Kolejny transport ze 150 Żydami przybył 8 lipca, natomiast do 14 sierpnia do Bełżca skierowano jeszcze 350 więźniów z Lublina i Piask. Globocnik szybko doszedł jednak do wniosku, że liczba robotników przymusowych jest absolutnie niewystarczająca, jeśli wziąć pod uwagę zakres planowanych prac fortyfikacyjnych. Szacował, że dla ukończenia robót potrzebować będzie 30 tys. robotników niewykfalifikowanych i 1 tys. robotników wykwalifikowanych, a dodatkowo jeszcze 3 tys. robotników w samym obozie centralnym w Bełżcu. Jako że administracja cywilna, której formalnie podlegały urzędy pracy, początkowo opierała się jego żądaniom, Globocnik polecił podległym sobie formacjom SS i policji przeprowadzić w Lublinie szeroko zakrojoną łapankę. W jej wyniku ujęto 300 Żydów (22–23 lipca). Owa metoda nacisku okazała się skuteczna. 9 sierpnia wydział pracy w urzędzie generalnego gubernatora zgodził się wysłać na Lubelszczyznę dodatkowe kontyngenty żydowskich robotników przymusowych z dystryktów krakowskiego, radomskiego i warszawskiego. Uzgodniono ponadto, że Globocnik będzie mógł podejmować „zwiększone wysiłki w celu pozyskiwania zdolnych do pracy Żydów”, przy czym urzędy pracy miały być z wyprzedzeniem informowane o planowanych łapankach i uczestniczyć w „rozdzielaniu schwytanych Żydów”.
Od tego momentu napływ żydowskich więźniów nabrał charakteru masowego. Do końca sierpnia z miast dystryktu radomskiego wysłano na Lubelszczyznę 24 transporty, w których przywieziono 8298 Żydów. Większość trafiła do Bełżca i jego podobozów. Do końca września z dystryktu radomskiego przybyło kolejnych pięć transportów z 1073 Żydami. W sierpniu do obozów pracy na Lubelszczyźnie wysłano także cztery transporty z dystryktu warszawskiego, w których znalazło się 2,8 tys. Żydów. Do grudnia liczba deportowanych wzrosła do 5253 osób, z czego 4118 pochodziło z Warszawy. Żaden transport nie przybył z dystryktu krakowskiego.
Globocnik nie zrezygnował także z pozyskiwania przymusowej siły roboczej we własnym dystrykcie. W nocy z 13 na 14 sierpnia przeprowadzono w Lublinie wielką łapankę. Następnego dnia do Bełżca wywieziono 1362 żydowskich mężczyzn. Akcję przeprowadzono w takim pośpiechu, że wśród ujętych znaleźli się starcy, dzieci, a nawet osoby chore i inwalidzi. Tej samej nocy wielką łapankę, ochrzczoną kryptonimem "Stieglitz", przeprowadzono w pozostałych miastach dystryktu lubelskiego (Biłgoraj, Chełm, Hrubieszów, Krasnystaw, Tarnogród, Tomaszów Lubelski, Werbkowice, Zamość). Rezultaty akcji okazały się jednak skromniejsze od zakładanych, gdyż wielu młodych Żydów zdołało zawczasu zbiec. Część schwytanych została ponadto zwolniona ze względu na wiek i stan zdrowia lub wyreklamowana przez administrację cywilną z uwagi na ich fachowe umiejętności. Do Bełżca wysłano ostatecznie około 850 osób.
Część robotników przymusowych przybyłych z dystryktów radomskiego i warszawskiego zgłosiła się na ochotnika, zachęcona obietnicami płacy i wyżywienia. Wśród wywiezionych przeważali najubożsi, gdyż zamożniejsi Żydzi zazwyczaj mieli możliwość uniknięcia wywózki dzięki uiszczeniu łapówki. Lubelscy Żydzi mogli z kolei uzyskać zwolnienie z obozu pod warunkiem, że Judenrat wyznaczy i skieruje do obozu zastępcę, w zamian za co oni sami lub ich rodziny uiszczą w kasie gminnej odpowiednią opłatę. Proceder ten wiązał się z licznymi nadużyciami i doprowadził do sytuacji, w której o skierowaniu do obozu, czy też jakichkolwiek prac przymusowych, decydował status materialny. W sierpniu 1940 roku prezes Henryk Bekker zdołał przeforsować uchwałę, która głosiła, że Judenrat nie będzie więcej zajmować się wyznaczaniem zastępców dla robotników przymusowych. Dla rady było to jednak bardzo ważne źródło dochodów, stąd mimo sprzeciwu Bekkera już miesiąc później decyzję tę uchylono. Ustalono jednocześnie, że 50 proc. przychodów z opłat za wyznaczenie zastępców zasili kasę Judenratu, 25 proc. zostanie przekazane na pomoc więźniom, a kolejne 25 proc. na wsparcie dla rodzin najuboższych więźniów. Spotkało się to z oburzeniem lubelskich Żydów.
Obok Żydów i Romów do obozu w Bełżcu trafiali również polscy rolnicy z terenów dystryktu lubelskiego, aresztowani pod zarzutem niedostarczenia kontyngentów żywnościowych.
Warunki bytowe i traktowanie.
Od samego początku fatalne warunki panowały w „obozie cygańskim”. Jego więźniowie masowo umierali na skutek chorób i okrucieństwa strażników, którzy bili ich i mordowali pod byle pretekstem. Według Janusza Petera sytuacja w obozie była tak tragiczna, że „matki oddawały noworodki mężom udającym się do kąpieli, by je potopili”. Z kolei według niemieckiej Sinti, która przeżyła pobyt w obozie, Niemcy mieli potajemnie mordować małe dzieci podając im zatrute mleko i chleb.
Fatalne warunki panowały także w obozach pracy utworzonych na potrzeby budowy umocnień przygranicznych. Brakowało tam urządzeń sanitarnych i najpotrzebniejszych przedmiotów, nie wyłączając nawet ubrań. Sytuację sanitarną pogarszał fakt, że mimo licznych przypadków biegunki komendant Dolp zakazał Żydom korzystania z ustępów w godzinach nocnych. Gdy w połowie sierpnia 1940 roku gwałtownie zwiększyła się liczba więźniów, Niemcy z zaledwie półgodzinnym wyprzedzeniem poinformowali administrację żydowską o spodziewanych transportach. W rezultacie tysiące Żydów musiały przez kilka dni koczować pod gołym niebem, zanim skierowano ich do nowo utworzonych podobozów.
Dzienna racja żywnościowa wynosiła oficjalnie 500 gramów chleba, 400 gramów kartofli, 100 gramów mięsa i 40 gramów kawy. W rzeczywistości więźniom wydawano znacznie mniejsze racje żywnościowe. Według Janusza Petera na śniadanie otrzymywali jedynie kubek kawy i 300 gram chleba, a na obiad – pół litra cienkiej zupy. Ta ostatnia często była gotowana na bazie zgniłych warzyw, stęchłej mąki lub zarobaczonych głów krowich. W konsekwencji w obozach panował głód, szerzyła się wszawica i choroby zakaźne, w szczególności dyzenteria. Codziennie opieki medycznej wymagało 400 więźniów, a co tydzień kilkudziesięciu zwalniano z przyczyn zdrowotnych.
Głównym zadaniem więźniów była budowa rowu przeciwpancernego na granicy ze Związkiem Radzieckim. Docelowo miał on mieć 7,5 metra szerokości i 2,5 metra głębokości. Prace prowadzono na odcinku o długości 50 kilometrów – od Bełżca do Dzikowa Starego. Część więźniów zatrudniono także przy budowie dróg i regulacji rzek. Pewna ich liczba pracowała ponadto w obozowych warsztatach i administracji. Więźniowie byli zmuszeni pracować przez siedem dni w tygodniu, nawet po dziesięć godzin dziennie, bez względu na warunki atmosferyczne. Pracę rozpoczynano między godziną 4:00 a 6:00 rano, kończono natomiast o godzinie 16:00. Warunki pracy w połączeniu z niskimi racjami żywnościowymi szybko doprowadzały do wyniszczenia organizmów więźniów. Według Petera: „już po miesiącu pracy przymusowej Żydzi byli widmami chodzącymi w łachmanach”. Inne źródło podaje natomiast, że po kilku tygodniach spędzonych w obozie dorośli mężczyźni ważyli 30 kilogramów.
Wielu więźniów ginęło na skutek brutalności strażników. Okrucieństwem wyróżniał się zwłaszcza komendant Dolp. Pod pretekstem konieczności poprawienia stanu higieny zarządził, aby Żydzi dwa razy dziennie kąpali się w bełżeckim stawie. Jego „rozrywką” było przy tym zmuszanie Żydów do całkowitego zanurzenia; tych którzy wynurzyli się zbyt szybko jego podwładni zabijali na miejscu. Dolp miał także w zwyczaju strzelać do Żydów maszerujących w kolumnach roboczych lub do przypadkowo napotkanych Polaków z okolicznych wsi. Niektórzy Żydzi próbowali zbiec na drugą stronę granicy. Niedoszłych uciekinierów zazwyczaj chwytała jednak sowiecka straż graniczna i oddawała w ręce Niemców, którzy próby ucieczek karali natychmiastowym rozstrzelaniem.
Obóz był wizytowany przez delegację Czerwonego Krzyża. Niemcy na dwa dni poprawili wtedy wyżywienie więźniów, wydali im także koce, sienniki i ubrania robocze. Po wyjeździe delegatów sytuacja wróciła do stanu poprzedniego. Członkowie Centralnej Rady Obozowej nie odważyli się poinformować przedstawicieli Czerwonego Krzyża o rzeczywistych warunkach panujących w obozie.
Według Roberta Kuwałka liczbę zmarłych i zabitych więźniów należy liczyć w setkach. Zwłoki ofiar grzebano w rowie przeciwpancernym, w masowych grobach na prowizorycznych cmentarzach, a także na cmentarzu żydowskim w Tomaszowie Lubelskim.
Akcja pomocy więźniom.
Już 1 czerwca 1940 roku lubelski Judenrat powołał do życia Wydział Zamiejscowych Obozów Pracy, który miał sprawować opiekę nad Żydami przetrzymywanymi w Bełżcu i innych obozach pracy. Niedługo później z inicjatywy komendantury obozu zorganizowano wspomniane „Gremium” na czele z Henrykiem Bekkerem. „Gremium” zwróciło się do 57 rad żydowskich z prośbą o partycypację w pokrywaniu kosztów funkcjonowania obozu. Podobny apel wystosował później komendant Dolp. Zaledwie dziewięć Judenratów odpowiedziało jednak pozytywnie na te apele. W niektórych wypadkach aktywność rad żydowskich ograniczyła się wyłącznie do starań o zwolnienie uwięzionych krewnych. W rezultacie ze środków w wysokości 37 178 złotych, które „Gremium” zdążyło wydatkować do 1 września 1940 roku, zaledwie 10 525 złotych pochodziło z wpłat gmin żydowskich. Pozostałe środki przekazał lubelski Judenrat, uzyskując je poprzez nałożenie dodatkowych podatków lub organizację dobrowolnych zbiórek pieniężnych. Dodatkową i wymierną pomoc stanowiły dla więźniów paczki dostarczane przez rodziny.
Znaczne zwiększenie liczby więźniów wymusiło zmiany w instytucjonalnej strukturze akcji pomocowej. 20 sierpnia w Lublinie został powołany dziesięcioosobowy Komitet Pomocy dla Pracujących w Obozach. Do momentu likwidacji obozu Komitet zdołał dostarczyć więźniom 10 ton chleba, a także 2228 kilogramów warzyw i innych produktów spożywczych. Wydatkowano na ten cel 54 715 złotych. Ponadto zakupiono lekarstwa za kwotę 5147 złotych, dostarczono kilkaset sztuk bielizny, odzieży i obuwia oraz surowce do ich reperacji. W obozach zorganizowano cztery izby chorych na 65 miejsc, w których pracowało jedenastu żydowskich lekarzy. Zaaranżowano także zwolnienie z przyczyn zdrowotnych blisko 1,3 tys. więźniów, przy czym dla 180 osób wyasygnowano zapomogi na powrót do domu, a dla 727 osób przepustki na bezpłatną podróż koleją. Komitet przejął ponadto obowiązek dostarczania korespondencji do obozu. Za jego pośrednictwem więźniom przekazano około 50 tys. listów, 28,3 tys. paczek oraz przekazy pieniężne na kwotę 69 422 złotych.
Komitet Pomocy czterokrotnie zwrócił się z apelem o wsparcie do Judenratów działających w miejscowościach, z których pochodzili więźniowie Bełżca. W Lublinie i Warszawie zorganizowano nawet w tej sprawie specjalne konferencje gmin żydowskich. Istotne wsparcie Komitet uzyskał jednak wyłącznie od Judenratów z Warszawy, Piotrkowa, Kielc i Częstochowy. Pozostałe rady zignorowały apele lub ograniczyły się do wysłania jednorazowych dostaw żywności, co częściowo można jednak wytłumaczyć ich trudną sytuacją materialną. Ostatecznie koszty finansowania obozu i pomocy dla więźniów pokrył w 60 proc. lubelski Judenrat – mimo iż Żydzi z Lublina stanowili zaledwie 15 proc. wszystkich więźniów.
Likwidacja obozu.
W październiku 1940 roku Niemcy przystąpili do likwidacji obozu i jego filii. Proces ten odbywał się w atmosferze nieporozumień pomiędzy Globocnikiem a cywilnymi władzami dystryktu lubelskiego. Zdaniem Dariusza Libionki przyczyn decyzji o zlikwidowaniu obozu należy doszukiwać się w fakcie, że „nie spełnił pokładanych w nim przez Globocnika i władze SS nadziei”.
Likwidacja obozu trwała co najmniej kilkanaście dni. Z dokumentów niemieckich wynika, że obóz był zlikwidowany lub znajdował się w stanie likwidacji w dniu 21 października. "Sprawozdanie z działalności Gremium Bełżeckiego oraz Komitetu Pomocy dla Pracujących w Obozach Pracy" informuje natomiast, że prace w Bełżcu i jego filiach trwały do połowy listopada. Robert Kuwałek jako datę ostatecznej likwidacji obozu wskazywał początek listopada.
W Bełżcu i jego filiach przetrzymywano wówczas około 8 tys. osób. Część więźniów, w szczególności pochodzących z dystryktów radomskiego i warszawskiego, została zwolniona, przy czym zadaniem zorganizowania podróży powrotnej obarczono Judenraty w ich rodzimych miejscowościach. Między innymi w ośmiu transportach odesłano do dystryktu radomskiego 3740 osób (październik). Pozostałych więźniów przeniesiono do innych obozów pracy w Generalnym Gubernatorstwie. Proces „opróżniania” obozu nie przebiegał jednak sprawnie. Wiadomo między innymi, że spośród 920 więźniów, których wysłano z Bełżca transportem do Hrubieszowa, do miejsca przeznaczenia dojechało niespełna pięciuset. Pozostali prawdopodobnie uciekli po wcześniejszym przekupieniu eskorty. Z kolei w jednym z transportów do Radomia znalazło się zaledwie szesnastu mieszkańców tego miasta, a zarazem wielu Żydów z Lublina, którzy mieli później liczne trudności z powrotem do miejsca zamieszkania. Niemieccy urzędnicy określili tę sytuację mianem „cyrku”.
Obóz pracy w Bełżcu był jednym z największych tego typu obozów w okupowanej Polsce. W ocenie Tadeusza Radzika stanowił „modelową egzemplifikację funkcjonowania systemu pracy przymusowej”.
Epilog.
Prawdopodobnie doświadczenia związane z funkcjonowaniem obozu pracy miały wpływ na późniejszą decyzję Globocnika o ulokowaniu w Bełżcu obozu zagłady dla Żydów. Jego budowę rozpoczęto w listopadzie 1941 roku. W latach 1942–1943, podczas akcji „Reinhardt”, w obozie bełżeckim zamordowano około 450 tys. Żydów.
Pamięć o tragicznych warunkach, które panowały w obozie pracy, była żywa wśród lubelskich Żydów. Gdy w marcu 1942 roku rozpoczęły się deportacje z getta w Lublinie, wieść o tym, że miejscem docelowym transportów jest Bełżec, wzbudziła grozę wśród mieszkańców, mimo że nie byli oni jeszcze świadomi, iż wywiezionych morduje się w komorach gazowych nowo otwartego obozu zagłady.
Pozostałości rowu przeciwpancernego budowanego przez więźniów obozu pracy w Bełżcu zachowały się do czasów dzisiejszych w okolicach Bełżca, Narola czy Płazowa. Jeden z jego fragmentów przylega bezpośrednio do terenu Muzeum – Miejsca Pamięci w Bełżcu.
W Bełżcu zachowały się także dwa prowizoryczne cmentarze ofiar obozu pracy. Pierwszy, składający z dwóch masowych mogił i kryjący szczątki Romów i Sinti, znajduje się w dawnym parku dworskim, nieopodal drogi na Jarosław. Drugi znajduje się najprawdopodobniej w lesie nieopodal dawnego młyna.

</doc>
<doc id="4692181" url="https://pl.wikipedia.org/wiki?curid=4692181" title="Kanał McClintocka">
Kanał McClintocka

Kanał McClintocka (również: "Kanał M'Clintocka", ) – cieśnina zlokalizowana w regionie Kitikmeot, w terytorium Nunavut w Kanadzie. Kanał znajduje się na Oceanie Arktycznym, oddziela Wyspę Wiktorii od Wyspy Księcia Walii. Cieśnina została nazwana na cześć Francisa Leopolda McClintocka, irlandzkiego odkrywcy w służbie brytyjskiej Royal Navy, znanego z jego odkryć w terytoriach arktycznych Kanady. Kanał ma 274 km długości, co sprawia, że jest jedną z najdłuższych cieśnin w Archipelagu Arktycznym, oraz od 105 do 209 km szerokości.
Kanał McClintocka łączy Zatokę Ommanneya oraz Kanał Parry'ego na północnym zachodzie z Cieśniną Larsena na południowym wschodzie. Na południowy wschód od kanału leży Wyspa Gateshead.

</doc>
<doc id="4692191" url="https://pl.wikipedia.org/wiki?curid=4692191" title="Żuwaczkowce">
Żuwaczkowce

Żuwaczkowce (Mandibulata) – klad stawonogów, obejmujący wije, skorupiaki i sześcionogi (dwie ostatnie grupy składają się na Pancrustacea).
Apomorfią od której klad ten bierze swą nazwę jest obecność żuwaczek. O homologiczności żuwaczek u wijów, skorupiaków i sześcionogów świadczą ich powstawanie przez modyfikację odnóży drugiego segmentu zaczułkowego (segment żuwaczkowy), formowanie ich krawędzi gnatalnych przez wyrostki dosiebnych części tych odnóży (świadczą o tym badania nad ekspresją genu "Distal-less" w zawiązkach przydatków gębowych) oraz podział tychże krawędzi na część tnącą () oraz część molarną (). Inne cechy charakterystyczne obejmują obecność szczęk I pary oraz gruczołów wylinkowych.
Jako apomorfię żuwaczkowców często podaje się także fasetki oczu mające aparat dioptryczny zbudowany z kutykularnej soczewki i stożka krystalicznego lub jego prekursora, przy czym stożek krystaliczny złożony z czterech komórek stożkowych (komórek Sempera) jest cechą apomorficzną przynajmniej dla obejmujących większość współczesnych gatunków Pancrustacea (stąd ich synonimiczna nazwa Tetraconata). Oczy złożone o fasetkach zbudowanych z soczewki i stożka krystalicznego występowały jednak również u trylobitów, co podważa uznawanie tej cechy za apomorfię żuwaczkowców i wskazywać może na siostrzaną ich relację z trylobitami lub wywodzenie się od nich. Strausfeld i współpracownicy w pracy z 2016 sugerowali nawet obecność takich oczu u zajmujących bazalną pozycję wśród stawonogów Radiodonta, co oznaczać by musiało ich wtórną utratę w linii rozwojowej szczękoczułkowców.
Monofiletyzm żuwaczkowców potwierdzają wyniki licznych molekularnych analiz filogenetycznych, w tym: Regiera i innych w 2010, Oakley’a i innych z 2013, Schwentnera i innych z 2017 oraz Lozano-Fernandeza i innych z 2019. Badania metodą zegara molekularnego przeprowadzone przez Schwentnera i innych w 2017 wskazują, że pojawiły się one w ediakarze.
W przypadku wyróżniania żuwaczkowców jako taksonu, pozostałe stawonogi bywają grupowane w takson bezżuwaczkowców.
Alternatywą dla żuwaczkowców jest hipoteza Myriachelata – kladu obejmującego wije i szczękoczułkowce.

</doc>
<doc id="4692192" url="https://pl.wikipedia.org/wiki?curid=4692192" title="Mandibulata">
Mandibulata



</doc>
<doc id="4692194" url="https://pl.wikipedia.org/wiki?curid=4692194" title="Sava Grujić">
Sava Grujić

Sava Grujić, cyr. Сава Грујић (ur. 25 listopada 1840 we wsi Kolari, zm. 21 października/3 listopada 1913 w Belgradzie) – serbski generał i polityk, pięciokrotny premier Serbii w latach 1888-1906.
Kariera wojskowa.
Urodził się we wsi Kolari k. Smedereva, był synem Dimitrija Grujicia. W 1856 wstąpił do Serbskiej Szkoły Artylerii w Belgradzie. Szkołę ukończył w stopniu podporucznika, a naukę kontynuował w Akademii Wojennej (Kriegsakademie) w Berlinie, kształcącej oficerów sztabowych. W 1863 Grujić wspólnie z Dimitrije Đuriciem miał wziąć udział w powstaniu styczniowym. W 1864 rozpoczął służbę w armii rosyjskiej, otrzymując przydział do 23 Brygady Artylerii w Sankt Petersburgu. W 1865 odbywał specjalizację w Michajłowskiej Akademii Artylerii, by przez następne dwa lata służyć w arsenale petersburskim. W 1870 wrócił do Serbii, został przyjęty do służby w stopniu kapitana II klasy i otrzymał przydział do arsenału państwowego w Kragujevacu, pełniąc funkcję eksperta d.s. artylerii.
Początki działalności politycznej.
W czasie pobytu w Rosji Grujić działał w organizacji Opština, kierowanej przez Dimitrije Đuricia, która działała na rzecz zbliżenia rosyjsko-serbskiego w celu uzyskania wsparcia Rosji dla modernizacji państwa serbskiego. Po powrocie do kraju związał się z tajną organizacją działającą w Kragujevacu, która miała na celu wyzwolenie wszystkich ziem zamieszkanych przez Serbów. W 1873 grupa zaczęła wydawać czasopismo "Javnost", którym kierował Grujić. W grudniu 1873 w czasopiśmie ukazał się artykuł krytyczny wobec panującego księcia, który przekonywał, że naród serbski ma prawo obalić księcia, jeśli ten nie spełnia jego oczekiwań. Decyzją ministra wojny Kosty Proticia pismo zostało zamknięte, a Grujić zdymisjonowany i usunięty ze służby.
Wojna z Turcją.
Po wybuchu powstania chłopów w Hercegowinie, książę Serbii Milan Obrenowić zdecydował się 28 czerwca 1876 wypowiedzieć wojnę Imperium Osmańskiemu. Serbskie siły zbrojne przypominały w tym czasie milicję, były słabo uzbrojone i nie posiadały przeszkolenia wojskowego odpowiedniego do prowadzenia działań przeciwko regularnej armii. Przywrócony do służby Grujić przygotował plan działań wojennych, zakładający zaskoczenie i zniszczenie przeciwnika, zanim ten zmobilizuje i skoncentruje swoje oddziały. W ostatniej chwili, na życzenie władz serbskich plan ofensywy zmieniono. Zamiast uderzenia w jednym miejscu całością sił, podjęto decyzję o rozproszeniu sił i zaatakowaniu Turków na kilku frontach. Sava Grujić otrzymał funkcję dowódcy artylerii, a naczelnym dowódcą armii serbskiej został gen. Michaił Czerniajew, Rosjanin, który przyjął serbskie obywatelstwo. Za zasługi w czasie prowadzonych działań wojennych pod koniec 1876 Grujić uzyskał awans na pułkownika. Nie ziściły się nadzieje Serbów na przystąpienie Rosji do wojny, a kolejne ataki na ufortyfikowane pozycje tureckie w rejonie Niszu i nad Driną nie przyniosły sukcesów. W krytycznym momencie wojny, 4 listopada 1876 Grujić objął stanowisko ministra wojny w gabinecie Stevčy Mihailovicia. 31 października 1876 pod naciskiem Rosji, strona osmańska zgodziła się na podpisanie zawieszenia broni.
24 kwietnia 1877 Rosja wypowiedziała wojnę Turcji, a wkrótce dołączyły do niej Serbia i Czarnogóra. Grujić przeprowadził reorganizację armii serbskiej, na wzór pruski, zwiększając zarazem jej liczebność i poziom wyszkolenia. Oznaczało to także stopniowe przejście od formacji milicyjnej w kierunku stałej armii. W początkach 1878 jednostki serbskie osiągnęły znaczne sukcesy zdobywając Vranje i Leskovac i docierając do okolic Preševa i Vitiny. Wojnę zakończył traktat w San Stefano, w wyniku którego Serbia stała się w pełni niepodległym państwem, ale jej zdobycze terytorialne z czasów wojny znacząco zredukowano.
W służbie dyplomatycznej.
Po zakończeniu wojny Grujić rozpoczął pracę w dyplomacji. W 1879, kiedy nawiązano stosunki dyplomatyczne między Bułgarią, a Serbią został pierwszym przedstawicielem dyplomatycznym Serbii w Sofii, a następnie w latach 1882-1884 kierował poselstwem serbskim w Atenach. W latach 1885-1887 pracował w poselstwie serbskim w Petersburgu, uczestnicząc zarazem w rosyjskich misjach dyplomatycznych. W 1887 uzyskał awans na stopień generalski.
Powrót do polityki.
W roku 1887 Grujić wstąpił do Partii Radykalnej, kierowanej przez Nikolę Pašicia. W tym samym roku partia po raz pierwszy weszła do rządu koalicyjnego, a Grujić objął stanowisko ministra wojny w gabinecie, kierowanym przez Jovana Risticia. 19 grudnia 1887 radykałowie utworzyli samodzielnie nowy gabinet, a na jego czele stanął gen. Sava Grujić, zachowując w swoich rękach także ministerstwo wojny. Jako premier podpisywał ustawę konstytucyjną w grudniu 1888. W tym samym roku dokonał kolejnej reorganizacji armii serbskiej, która miała odtąd stanowić połączenie armii zawodowej i armii obywatelskiej. Narastający konflikt z królem, którego kulminację była odmowa podpisana przez monarchę ustawy municypalnej, przyjętej przez Skupsztinę doprowadził do dymisji Grujicia z funkcji szefa rządu (26 kwietnia 1888). W 1889 Grujić po raz kolejny stanął na czele rządu i kierował nim przez dwa lata. W 1891 podał się do dymisji u wyjechał z misją dyplomatyczną do Stambułu, gdzie przebywał przez dwa lata. Ponownie stanął na czele rządu w grudniu 1893 sprawując ten urząd niespełna dwa miesiące.
W latach 1897-1903 ponownie poświęcił się służbie dyplomatycznej, początkowo w Sankt Petersburgu (1897-1899), a następnie w Stambule (1900-1903). W czerwcu 1903 w Serbii doszło do zamachu stanu i zamordowania króla Aleksandra i jego żony Dragi. W tym samym roku Skupsztina uchwaliła nową konstytucję Serbii, a na czele państwa stanął Piotr I Karadziordziewić. W październiku 1903 na czele rządu koalicyjnego stanął ponownie Sava Grujić. Konflikt w obrębie rządzącej koalicji zmusił go do ustąpienia w grudniu 1904. Ostatni raz na czele rządu stanął 7 marca 1906 i sprawował ten urząd przez niespełna dwa miesiące. W 1907 wyjechał do Hagi, gdzie reprezentował Serbię w czasie obrad Haskiej Konferencji Pokojowej. Od roku 1906 nie prowadził aktywnej działalności politycznej, zachował jedynie godność przewodniczącego Rady Państwa (do 1910).
Twórczość.
Grujić był autorem podręczników z zakresu wojskowości, a także opracowań historycznych. W 1874 wydał dzieło "Vojna organizacija Srbije" (Wojskowa organizacja Serbii), a w 1880 "Osnovi vojnog uređenja kneževine Bugarske" (Podstawy organizacji wojskowej księstwa Bułgarii). Był także autorem czterotomowej historii wojen serbsko-tureckich. Od 1875 był członkiem Serbskiej Akademii Nauk i Umiejętności.
Życie osobiste.
W 1867 Grujić poślubił Milicę Magazinović, z którą miał córkę Angelinę. Po śmierci pierwszej żony, jego kolejną wybranką była Milica Radovanović, z którą miał czworo dzieci (Boro, Alek, Marija i Olga). Jego synowie, podobnie jak ojciec wybrali karierę wojskową.
Pamięć.
Imię Savy Grujicia nosi jedna z ulic w zachodniej części Belgradu.

</doc>
<doc id="4692198" url="https://pl.wikipedia.org/wiki?curid=4692198" title="Gerard Bucknall">
Gerard Bucknall

Gerard Corfield Bucknall (ur. 14 września 1894 w Rock Ferry, zm. 7 grudnia 1980 w Cheam) – brytyjski wojskowy, generał porucznik, uczestnik obu wojen światowych, dowódca 5 Dywizji Piechoty, a później XXX Korpusu podczas kampanii normandzkiej w 1944.
Wczesne lata i I wojna światowa.
Gerard Bucknall urodził się 14 września 1894 r. w Rock Ferry w hrabstwie Cheshire w Anglii jako syn Harry'ego Corfielda Bucknalla i Alice Frederica Oakshotta. Kształcił się w Repton School i West Downs School. Po wstąpieniu do Royal Military College w Sandhurst w 1913 r., Bucknall został powołany na stanowisko podporucznika Pułku Middlesex w dniu 25 lutego 1914 r. Podczas I wojny światowej Bucknall, awansowany do stopnia porucznika czasu wojny 5 października 1914 r. (na stałe 11 grudnia 1914 r.), służył z 1. batalionem Pułku Middlesex we Francji i w Belgii z wyróżnieniem, w szczególności podczas bitwy nad Sommą 25 sierpnia 1916 r., gdzie objął dowodzenie batalionem po poległym dowódcy i otrzymał za to Krzyż Wojskowy. Od 16 czerwca 1917 r. pełnił obowiązki dowódcy brygady ze 114 Brygadą, będącą częścią 38 Dywizji Walijskiej aż do końca wojny, a w 1918 r. otrzymał powtórne nadanie Krzyża Wojskowego i został wymieniony w dyspozycjach.
Okres międzywojenny.
W okresie międzywojennym Bucknall początkowo służył ze swoim starym batalionem w Niemczech, w później z armią egipską. Następnie wrócił do 1. batalionu Pułku Middlesex i pozostał z nim, dopóki nie wysłano go do Staff College w Camberley, gdzie uczył się w latach 1928–1929. Jego koledzy z roku to m.in. John Harding, Gerald Templer, Richard McCreery, Gordon MacMillan, czy Alexander Galloway. Po powrocie do swojego pułku otrzymał stanowisko w Biurze Wojennym od 21 stycznia 1931 r. do 30 sierpnia 1932 r., kiedy powrócił do Sandhurst, aby dowodzić kompanią kadetów.
Został awansowany do stopnia podpułkownika 1 stycznia 1936 r. i uczęszczał do Royal Naval College w Greenwich. Od 13 marca 1937 r. do 12 kwietnia 1939 r. pełnił funkcję instruktora w Royal Military College of Canada, przejmując obowiązki od Gordona MacMillana, gdzie nawiązał kontakt z niektórymi kanadyjskimi generałami następnej wojny, takimi jak Harry Crerar, ówczesny komendant Royal Military College, czy oraz Eedsonem Burnsem i Guyem Simandsem, obaj byli wówczas instruktorami. Bucknall wrócił do Wielkiej Brytanii w 1939 r. i został dowódcą 2. batalionu Pułku Middlesex. Był jednak z batalionem tylko przez kilka miesięcy, zanim otrzymał awans na pułkownika 1 sierpnia (ze starszeństwem od 1 stycznia 1939 r.) i został asystentem kwatermistrza generalnego w Biurze Wojennym.
II wojna światowa.
Bucknall wciąż był na tym stanowisku w momencie wybuchu II wojny światowej, kiedy we wrześniu 1939 r. Brytyjskie Siły Ekspedycyjne wyjechały do Francji. Następnie dowodził 138 Brygadą Piechoty, a w dniu 29 lipca 1941 r. awansował na generała dywizji stanu wojny i został mianowany dowódcą 53 Walijskiej Dywizji Piechoty. Jego stopień generała dywizji został zatwierdzony na stałe 29 lipca 1942 r. Niedługo po tym, 12 września 1942 r. Bucknall został awansowany do stopnia generała porucznika (generała broni) i zastąpił gen. Johna Crockera jako dowódcę XI Korpusu we wschodniej Anglii. Pełnił tę funkcję do kwietnia 1943 r., kiedy to zastąpił gen. Fredericka Morgana na stanowisku dowódcy I Korpusu, który został wyznaczony jako formacja szturmowa przeznaczona do inwazji na Normandię, mając w swym składzie kanadyjską 3 Dywizją Piechoty oraz brytyjską 3 i 49 Dywizją Piechoty West Riding. Bucknall został kawalerem Orderu Łaźni 2 czerwca 1943 r.
Sfrustrowany przedłużającym się szkoleniem żołnierzy i chcąc dowodzić wojskiem na polu bitwy, Bucknall poprosił o obniżenie swojego stopnia do generała dywizji czasu wojny, aby mógł dowodzić dywizją. Spełniono jego prośbę i wysłano go nad Morze Śródziemne, gdzie jego szansa nadeszła 3 sierpnia 1943 r. Wtedy to został dowódcą 5 Dywizji Piechoty w końcowych etapach alianckiej operacji na Sycylii. Później kierował dywizją podczas inwazji aliantów na Włochy i na wczesnych etapach kampanii włoskiej. Jego stopień generała dywizji został zatwierdzony na stałe 21 grudnia 1943 r.
Bucknall zrobił wrażenie na gen. Bernardzie Montgomerym, dowódcy 21 Grupy Armii, a kiedy został wybrany do operacji Overlord, alianckiej inwazji na Normandię, został mianowany dowódcą XXX Korpusu; Bucknall objął to stanowisko 27 stycznia 1944 r. ponownie jako generał porucznik czasu wojny. 11 marca jego stopień generała porucznika został zatwierdzony na stałe. Jednak szef Imperialnego Sztabu Generalnego, gen. Alan Brooke uważał, że Bucknall nie nadaje się do dowodzenia na tym poziomie. W sierpniu 1944 r. został usunięty ze stanowiska, ze względu na stosunkowo słabe wyniki bojowe XXX Korpusu, w szczególności porażkę w operacji Perch, i został zastąpiony przez gen. Briana Horrocksa. Montgomery przyznał później, że popełnił błąd, mianując Bucknalla na to stanowisko, a ten w listopadzie 1944 r., ponownie zdegradowany do stopnia generała dywizji, otrzymał dowództwo sił niebojowych w Irlandii Północnej. Sprawował je aż do przejścia na emeryturę wojskową 4 marca 1948 r., po czym otrzymał honorowy awans na generała porucznika.
Po wojnie.
W 1952 r. Bucknall otrzymał funkcję honorowego pułkownika swego macierzystego Pułku Middlesex, którą pełnił do 1959 r. Zmarł w wieku 86 lat 7 grudnia 1980 r. w domu spokojnej starości w londyńskim Cheam.

</doc>
<doc id="4692206" url="https://pl.wikipedia.org/wiki?curid=4692206" title="Jan Jerzy Pinzel">
Jan Jerzy Pinzel



</doc>
<doc id="4692210" url="https://pl.wikipedia.org/wiki?curid=4692210" title="Fala Radcliffe’a">
Fala Radcliffe’a

Fala Radcliffe’a () – monolityczna struktura gazowa w kształcie fali w Drodze Mlecznej, zbudowana z połączonych ze sobą obszarów gwiazdotwórczych.
Odkrycie.
Odkryta przez naukowców z Uniwersytetu Harvarda podczas tworzenia trójwymiarowej mapy obszarów gwiazdotwórczych w Drodze Mlecznej, na podstawie danych zebranych w 2013 przez sondę Gaia. Nazwa obiektu pochodzi od nazwy instytutu Radcliffe Institute for Advanced Study, którego pracownicy dokonali odkrycia. Oryginalną pracę opublikowano w „Nature” 7 stycznia 2020.
Charakterystyka.
Fala Radcliffe’a jest długą, cienką strukturą gazu o masie 3 milionów mas Słońca, długości około 9000 i szerokości około 400 lat świetlnych, która unosi się w kształcie sinusoidy z maksymalną amplitudą 521 lat świetlnych nad i pod płaszczyznę dysku galaktycznego Drogi Mlecznej, średnim okresem 6523 lat świetlnych, nachyloną do dysku pod kątem 20°. Fala ta obejmuje wiele obszarów formowania się gwiazd, które wcześniej uważano za składowe Pasa Goulda.
Słońce oddziałuje z falą Radcliffe’a, przeszło przez jej strukturę 13 mln lat temu i przejdzie za kolejne 13 mln lat.

</doc>
<doc id="4692212" url="https://pl.wikipedia.org/wiki?curid=4692212" title="Robert Godek">
Robert Godek

Robert Czesław Godek (ur. 13 sierpnia 1967 w Jaśle) – polski samorządowiec i nauczyciel, wieloletni starosta strzyżowski (1998–2005, 2006–2018), w latach 2005–2006 wicewojewoda podkarpacki.
Życiorys.
W 1991 ukończył studia polonistyczne na Wydziale Filologicznym Uniwersytetu Jagiellońskiego, kształcił się też w studium filozoficzno-etycznym w Wyższej Szkole Pedagogicznej w Rzeszowie. Od 1991 do 1998 pracował jako nauczyciel w zespole szkół. Został działaczem NSZZ „Solidarność”.
Zaangażował się w działalność polityczną: początkowo do 2002 w ramach Ruchu Społecznego Akcji Wyborczej Solidarność, a od 2005 – w Prawa i Sprawiedliwości. W 1997 wystartował do Sejmu. W 1998 i 2002 uzyskiwał mandat radnego powiatu strzyżowskiego, dwukrotnie wybierano go jego starostą. Pod koniec 2005 został powołany na stanowisko wicewojewody podkarpackiego, odpowiedzialnego m.in. za ochronę środowiska, rolnictwo i geodezję. W 2006 wybrano go do sejmiku podkarpackiego, jednak nie objął mandatu. Zdecydował się zrzec stanowiska wicewojewody i powrócił do fotela starosty. W 2010, 2014 i 2018 ponownie wybierano go do rady powiatu, pozostawał starostą IV i V kadencji (do 2018). Został wiceprezesem Związku Powiatów Polskich i członkiem Komitetu Regionów. W 2007 i 2019 bez powodzenia kandydował do Sejmu. W 2010 prezydent RP Lech Kaczyński powołał go na członka Narodowej Rady Rozwoju.
Żonaty z Beatą, ma pięcioro dzieci.
Odznaczenia.
Odznaczony Srebrnym Medalem „Za Zasługi dla Pożarnictwa” (2002), Złotym Krzyżem Zasługi (2009) i Krzyżem Kawalerskim Orderu Odrodzenia Polski (2014). W 2013 otrzymał Nagrodę im. Grzegorza Palki w dziedzinie działalności samorządowej w wymiarze ogólnokrajowym.

</doc>
<doc id="4692215" url="https://pl.wikipedia.org/wiki?curid=4692215" title="Kim Ui-tae">
Kim Ui-tae



</doc>
<doc id="4692216" url="https://pl.wikipedia.org/wiki?curid=4692216" title="Tetê">
Tetê

Mateus Cardoso Lemos Martins (ur. 15 lutego 2000 w Alvoradzie) – brazylijski piłkarz występujący na pozycji napastnika w angielskim klubie Leicester City, do którego jest wypożyczony z Szachtara Donieck. Wychowanek Grêmio. Młodzieżowy reprezentant Brazylii.

</doc>
<doc id="4692217" url="https://pl.wikipedia.org/wiki?curid=4692217" title="O Seung-rip">
O Seung-rip



</doc>
<doc id="4692218" url="https://pl.wikipedia.org/wiki?curid=4692218" title="Radosław Nawrot">
Radosław Nawrot

Radosław Nawrot (ur. 8 stycznia 1973) – polski dziennikarz specjalizujący się w tematyce sportowej oraz przyrodniczej, z wykształcenia prawnik.
Życiorys.
Radosław Nawrot pochodzi z Poznania. Jest absolwentem VI LO im. Ignacego Jana Paderewskiego. Od najmłodszych lat planował zostać dziennikarzem. Przez większość życia zawodowego związany był z poznańską redakcją Gazety Wyborczej, współpracuje także z magazynem „Logo”. W 1997 roku ukończył studia prawnicze na Uniwersytecie Adama Mickiewicza w Poznaniu. Przez niemal 29 lat prowadził w poznańskim Radiu Afera magazyn filmowy "Pół żartem, pół serio". Od stycznia 2021 roku redaktor oraz wydawca w dziale sport portalu Interia.pl. Prowadzi bloga o tematyce filmowej. 
Autor książek o Lechu Poznań i sporcie: "Okoń" (fabularyzowana biografia Mirosława Okońskiego), "Najsłynniejsze mecze Lecha Poznań", czy też serii komiksów "Słynni polscy olimpijczycy" oraz komiksu "Jedenastka z Bułgarskiej" o meczach Lecha Poznań z FC Barcelona, jak również publikacji spoza zakresu sportu, w tym historii, geografii, filmu i zoologii. Autor powieści "Szachownica" o powstaniu wielkopolskim, powieści "Gaspar da Gama", której akcja rozgrywa się w XVI wieku, oraz książki "Australia, no worries!", której pierwszy tom z 2020 roku poświęcony jest Tasmanii. 
Laureat I nagrody w konkursie literackim "Którędy na Targi" za powieść "W nogi, panie prezydencie!", której akcja ma miejsce w latach 1928-1929 w Poznaniu i Berlinie. 
Uczestnik i prelegent panelu naukowego w Berlinie o relacjach polsko-niemieckich w piłce nożnej na przestrzeni lat, jaki odbył się przed mistrzostwami Europy w piłce nożnej Euro 2012. W swoim dorobku ma również współpracę z poznańskimi uczelniami w obszarze dziennikarstwa sportowego. 
Hobbystycznie uprawia turystykę. Zwycięzca teleturnieju Wielka gra.

</doc>
<doc id="4692219" url="https://pl.wikipedia.org/wiki?curid=4692219" title="Jang Eun-Gyeong">
Jang Eun-Gyeong



</doc>
<doc id="4692220" url="https://pl.wikipedia.org/wiki?curid=4692220" title="Jo Jae-Gi">
Jo Jae-Gi



</doc>
<doc id="4692222" url="https://pl.wikipedia.org/wiki?curid=4692222" title="Kim Jae-Yeop">
Kim Jae-Yeop



</doc>
<doc id="4692224" url="https://pl.wikipedia.org/wiki?curid=4692224" title="An Byeong-geun">
An Byeong-geun



</doc>
<doc id="4692225" url="https://pl.wikipedia.org/wiki?curid=4692225" title="Bezżuwaczkowce">
Bezżuwaczkowce

Bezżuwaczkowce (Amandibulata) – takson stawonogów obejmujący podtypy szczękoczułkowców i wymarłych trylobitokształtnych.
Cechą charakterystyczną tych stawonogów miałby być brak żuwaczek. Ewentualnemu monofiletyzmowi bezżuwaczkowców przeczą niektóre dane morfologiczne. U trylobitów, podobnie jak u żuwaczkowców a przeciwnie niż u szczękoczułkowców, oczy złożone mają fasetki z aparatem dioptrycznym zbudowanym z kutykularnej soczewki i stożka krystalicznego. Wskazywać to może na siostrzaną relację żuwaczkowców z trylobitami lub wywodzenie się od nich. Aczkolwiek Strausfeld i współpracownicy w pracy z 2016 sugerowali obecność takich oczu u zajmujących bazalną pozycję wśród Euarthropoda Radiodonta, co oznaczać by musiało ich wtórną utratę w linii rozwojowej szczękoczułkowców.

</doc>
<doc id="4692226" url="https://pl.wikipedia.org/wiki?curid=4692226" title="Radcliffe wave">
Radcliffe wave



</doc>
<doc id="4692227" url="https://pl.wikipedia.org/wiki?curid=4692227" title="Lee Gyeong-geun">
Lee Gyeong-geun



</doc>
<doc id="4692234" url="https://pl.wikipedia.org/wiki?curid=4692234" title="Truńce">
Truńce

Truńce (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Izabelin.
W XIX w. wieś i chutor. W dwudziestoleciu międzywojennym wieś i osada Truńce leżały w Polsce, w województwie białostockim, w powiecie wołkowyskim, w gminie Izabelin.

</doc>
<doc id="4692235" url="https://pl.wikipedia.org/wiki?curid=4692235" title="Hyperolius">
Hyperolius

Hyperolius – rodzaj płaza bezogonowego z podrodziny Hyperoliinae w rodzinie sitówkowatych (Hyperoliidae). 
Zasięg występowania.
Rodzaj obejmuje gatunki występujące na sawannach, w buszu i w lasach Afryki, na południe od Sahary.
Systematyka.
Podział systematyczny.
Do rodzaju należą następujące gatunki:

</doc>
<doc id="4692238" url="https://pl.wikipedia.org/wiki?curid=4692238" title="Jeong Seon-yong">
Jeong Seon-yong



</doc>
<doc id="4692243" url="https://pl.wikipedia.org/wiki?curid=4692243" title="Ulezły">
Ulezły

Ulezły (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Izabelin, przy drodze republikańskiej .
W dwudziestoleciu międzywojennym leżał w Polsce, w województwie białostockim, w powiecie wołkowyskim, w gminie Izabelin.

</doc>
<doc id="4692245" url="https://pl.wikipedia.org/wiki?curid=4692245" title="Stanisław Długosz (wicewojewoda)">
Stanisław Długosz (wicewojewoda)

Stanisław Marek Długosz (ur. 1958) – polski polityk i menedżer, w latach 2003–2005 wicewojewoda podkarpacki.
Życiorys.
Ukończył studia z administracji na Wydziale Prawa i Administracji Uniwersytetu Marii Curie-Skłodowskiej w Lublinie (filia w Rzeszowie). Od 1983 pracował w Centrali Produktów Naftowych i później PKN Orlen. W 2000 został dyrektorem podległej mu spółki Orlen Transport w Rzeszowie.
Zaangażował się w działalność polityczną w ramach Unii Pracy, został szefem jej struktur w województwie podkarpackim. W 1997 2001 bez powodzenia kandydował do Sejmu (odpowiednio z listy UP oraz koalicji SLD-UP). 3 czerwca 2003 został powołany na stanowisko wicewojewody podkarpackiego (od 2004 pierwszego po powołaniu Franciszka Wosia). Zakończył pełnienie funkcji pod koniec 2005. W tym samym roku bez powodzenia startował do parlamentu z listy Socjaldemokracji Polskiej (w ramach porozumienia z UP), a w 2006 – do rzeszowskiej rady miejskiej z ramienia Lewicy i Demokratów. Później przez około 10 lat kierował biurem kontroli w Urzędzie Miejskim w Rzeszowie.

</doc>
<doc id="4692249" url="https://pl.wikipedia.org/wiki?curid=4692249" title="Monety Jana II Kazimierza Wazy">
Monety Jana II Kazimierza Wazy

Monety Jana II Kazimierza Wazy (1649–1668) – monety bite w okresie panowania Jana II Kazimierza Wazy:
W okresie panowania Jana II Kazimierza, wskutek ciągłych wojen, w Rzeczypospolitej Obojga Narodów panował pogłębiający się chaos monetarny, postępował upadek gospodarczy. Prawie idealny, zunifikowany system monetarny Stefana Batorego, został poddany w czasach Zygmunta III wpływowi niekorzystnych czynników zewnętrznych:
Reforma zygmuntowska z 1623 r. doprowadziła ostatecznie do swoistej konserwacji systemu, kontynuowanej w okresie panowania Władysława IV. Jednak trzeci z Wazów – Jan II Kazimierz zmuszony został do przeprowadzenia reform, do niezbędności których przyczynił się wprowadzony w 1627 r. zakaz bicia drobnej monety – otworzono w ten sposób rynek dla szelągów i półtoraków wybijanych przez Szwedów w Rydze, a to wywołało inflację bilonową, której rzeczywistym beneficjentem była Szwecja.
Próba wprowadzenia w okresie panowania Jana II Kazimierza monety pełnowartościowej na podstawie ordynacji z 1650 r. nie powiodła się, ponieważ nowy system nie dawał dochodów skarbowi. Brak pieniędzy na pokrycie wydatków wojennych, a szczególnie zaległego żołdu, powodował wydawanie stale zmieniających się ordynacji menniczych, wprowadzających coraz gorszy pieniądz. Rozpoczęto bicie monet miedzianych nieemitowanych od czasów Kazimierza Wielkiego.
Stałe obniżanie wartości pieniądza wymuszało ustalanie kursu przymusowego dla gatunków poniżej talara. Dotyczyło to szczególnie szelągów miedzianych zwanych "boratynkami", bitych w celu umożliwienia skarbowi pokrycia długów. Drugą wprowadzoną podwartościową monetą były złotówki zwane "tymfami". Wypuszczenie do obiegu tymfów i boratynek spowodowało powszechne niezadowolenie ludności i pogłębiło chaos gospodarczy.
Rys historyczny.
Lata 1649–1650.
W 1649 r. trwał jeszcze tzw. „post deflacyjny”. Odbywały dyskusje nad uporządkowaniem spraw menniczych. Konsekwencjami różnic poglądów wobec nieustannie importowanej inflacji oraz twardego trzymania się polityki deflacyjnej była bierność i bezradność.
Ordynacja z 1650 r..
Sejm warszawski 1649 r., widząc napływ
podjął decyzję o otworzeniu mennic w:
Wobec nierealności postulatu redukcji, czyli przywrócenia ordynacji Stefanowskiej z 1580 r., postanowiono ustabilizować istniejący kurs grosza względem talara i dukata poprzez pełnowartościowe emisje. 16 maja 1650 r. komisja do spraw menniczych, złożona wyłącznie z przedstawicieli Korony:
Talary odpowiadały stopie cesarskiej, mniejsze zaś monety srebrne miały proporcjonalny do nich standard kruszcowy, pomniejszony jedynie o koszty bicia. Liczona według talara stopa mennicza oznaczała, że z grzywny krakowskiej wybijano 24 złote (8 talarów) w pełnowartościowej monecie. Przy okazji ostatecznie ustalono podwyższoną masę grzywny krakowskiej na poziomie 201,866 grama.
Ordynacja z 1650 r. obejmowała również mennice miejskie, które
i księcia pruskiego (ale kurlandzkiego pominięto).
Otworzono też mennicę wschowską.
Dużym realizmem wykazano się w stosunku do monety obcej, która na rynku dominowała. Uznano więc ważność wszystkich:
zgodnych z obecną stopą menniczą Rzeczypospolitej.
System monetarny.
W szczegółach system monetarny czasów panowania Jana II Kazimierza obowiązujący ok. 1650 r. przedstawiono w tabeli:
Lata 1650–1658.
Kursy monet wprowadzone przez ordynację z 1650 r. nie przyjęły się jednak w obrocie, zwłaszcza przy płaceniu podatków i już w styczniu 1651 r. dokonano korekty. Wiadomo też, że dla utrzymania rentowności produkcji nieoficjalnie obniżano standardy monetarne. W rezultacie w latach 1652–1653 emisja monety o nominałach mniejszych od półtalara zamarła lub została skorygowana według innej, lżejszej stopy. W Poznaniu pojawiły się denary i kwartniki uformowane jak bilonowe szelągi (łącznie z inicjałem „S” Zygmunta III) i oznaczeniem prawdziwego nominału jedynie słownie.
Nie mogąc zwalczyć w obiegu szwedzkich szelągów, starano się przynajmniej wycenić je poprawnie. Po 1644 r. zawartość srebra w szelągach bitych w Rydze nie sięgała nawet połowy kruszcu, który według obowiązującej ordynacji powinien był być w dotychczasowym szelągu Rzeczypospolitej, toteż w uniwersale podskarbiego z 1650 r. oceniono te pierwsze jako kwartniki. Niewiele to pomogło, skoro w latach 1650–1654 do konkurencji weszła książęca mennica w Cieszynie, w której zaczęto wybijać miedziane monety o nieużywanym tam od ćwierć wieku nominale halerza, uformowane tak, by wyglądały jak szelągi Rzeczypospolitej.
Emisja miedzi w 1650 r. była nieznaczna i nie mogła zastąpić masy obiegających monet.
Już jednak w 1654 r. sejm oficjalnie obniżył standard monety drobnej.
Tragiczne wydarzenia polityczne:
sprawiły, że władza centralna długo nie była w stanie reagować na zachodzące zmiany.
W maju 1654 r. nastąpił najazd moskiewski. 7 sierpnia 1655 r. Moskale wkroczyli do Wilna i okupowali je przez 6 lat. To było początkiem końca stołecznej roli tego miasta w Wielkim Księstwie Litewskim, przejętej później przez Grodno. 13 września 1655 r. car Aleksy Michajłowicz ogłosił się w Wilnie wielkim księciem litewskim, ale imiennych monet z tego tytułu nie wybił.
Słabość Rzeczypospolitej pokazał następny najazd – tym razem ze strony Szwecji. W ciągu trzymiesięcznej kampanii późnym latem i jesienią 1655 r. Szwedom udało się zająć całą zachodnią część Rzeczypospolitej, a we wrześniu oblegli Kraków, broniony przez Stefana Czarnieckiego. W Krakowie działała mennica, w której przebijano na żołd dla obrońców zawartość skarbca zamkowego i nieco sreber kościelnych. Miasto skapitulowało 19 października 1655 r., a stemple mennicze zostały przejęte i wykorzystane przez okupantów. Szwedzi stacjonując w Krakowie do czerwca 1657 r., przebijali głównie łupy, cały czas pod imieniem Jana Kazimierza.
Podbój Rzeczypospolitej przez protestancką Szwecję i prawosławną Moskwę został źle odebrany przez kościół katolicki. Kuria Rzymska 1 stycznia 1656 r. postanowiła wypożyczyć na obronę Rzeczypospolitej srebro kościelne z obszaru Polski i Litwy. Ponieważ mennice państwowe były w rękach Szwedów i Moskali, nową, prowizoryczną mennicę zorganizowano we Lwowie, gdzie w lutym 1656 r. zatrzymał się król. W kwietniu nadeszła do przebicia pierwsza partia srebra z greckokatolickiej eparchii przemyskiej i ruszyło bicie:
rażących znacznym prymitywizmem wykonania.
Mennicę lwowską zamknięto ze względów bezpieczeństwa po tumulcie szlacheckim w styczniu 1657 r., a zapasy surowca przewieziono przez okupowany przez Szwedów kraj do Opola.
Jedynym miastem pruskim, które nie wpuściło najeźdźców ze Skandynawii, był Gdańsk, skoncentrowany na mennictwie złota, w tym również donatywy z dramatycznego 1656 r. W srebrze nie bito grubych nominałów, a jedynie orty – wszystko niezmiennie na najwyższym poziomie artystycznym.
Dopiero w 1657 r. pojawił się nowy gdański szeląg bilonowy, nieuwzględniany w polskich ordynacjach, ale wzorowany na miedzianych szelągach z 1650 r., z monogramem króla na awersie i poziomym napisem:
na rewersie.
Była to moneta drobna, ale stała się wyznacznikiem przez następne stulecie z górą standardu szeląga pruskiego. Jej skromny, ale dopracowany schemat ikonograficzny został przyjęty później na monety:
Ordynacja z 1658 r..
Wyzwalanie kraju spod podwójnej okupacji trwało długo i utrudniało odbudowę aparatu skarbowego oraz mennictwa. Ogromne straty materialne nakładały się na pilne potrzeby – spłaty długów wobec wojska. Główna mennica królewska wciąż funkcjonowała w Krakowie, pomocniczy zakład pracował w Poznaniu.
Aby wyjść z zapaści finansów publicznych, już w 1656 r. obniżono próbę ortów i szóstaków, a w 1658 r. drobniejszych nominałów. To ostatnie wiązało się z kontraktem na bicie monety, który 23 marca zawarto z uczonym sekretarzem królewskim, Tytusem Liwiuszem Boratynim (przed indygenatem: Tito Livio Burattini).
Nowa ordynacja mennicza przewidywała:
Lata 1659–1668.
Nowe półtoraki były bite, jak się przypuszcza, w Poznaniu, ale skierowano je przede wszystkim na ziemie ukrainne, gdzie nazywano je "czechami." Jest prawdopodobne, że wznowienie emisji tego gatunku było elementem pacyfikacji stosunków z kozacką Rusią, która wtedy właśnie otrzymała w Hadziaczu status trzeciego państwa Rzeczypospolitej.
Grubego srebra nie wybijano wcale, sądząc po rocznikach zachowanych w XXI w. monet, bito za to złoto, i to więcej w dwudukatach niż dukatach, co świadczyło o potrzebie szybkiego i taniego przebicia znacznych ilości kruszcu.
Na rynku faktycznie dominowała moneta obca, bo monety Zygmunta III wypadły już w dużej mierze z obiegu.
Rzeczpospolita pozostawała z nieopłaconym wojskiem, które – wciąż będąc pod bronią – mogło egzekwować siłą swoje należności. W 1659 r. zawarło w tym celu konfederację Związek Braterski.
Sejm starał się zwiększyć dochody podatkowe i celne. Powołana komisja mennicza postanowiła, wedle projektu Boratyniego, wybić po milionie złotych polskich w szelągach miedzianych, którym jednak, w przeciwieństwie do nieudanej próby z 1650 r., przypisano przymusowy kurs ⅓ grosza, a miedzi miały zawierać jedynie symboliczną ilość. Cały dochód planowano przeznaczyć dla wojska.
Stany pruskie z Gdańskiem na czele silnie protestowały przeciwko emisji pieniądza kredytowego, lecz potrzeby fiskalne państwa były bardziej palące. W Prusach Królewskich nowe orty i szóstaki koronne, bite według ordynacji z 1658 r., zdewaluowano do 16 i do 5 groszy odpowiednio oraz zapowiedziano, że miedziane szelągi „nie zostaną do ziemi wpuszczone”.
W Koronie nowe szelągi wprowadzono do obiegu 1 grudnia 1659 r. Zostały one wybite w prowizorycznej mennicy na Zamku Ujazdowskim pod Warszawą (część emisji, na sumę złotych polskich, ulokowano w koronnej mennicy w Krakowie).
Wilno wciąż było zajęte przez Moskali (do 1661 r.), więc mennicę dla wojska litewskiego zorganizowano w Brześciu. Ostatecznie jednak szelągi litewskie bito również w Ujazdowie.
Akcja mennicza, rozpoczęta w 1659 w Koronie i 1660 r. na Litwie, została zakończona po wypełnieniu kontraktu w 1661 r.
Pierwsza emisja szelągów Boratyniego wypełniła zakładane cele – najpilniejsze pretensje zostały zaspokojone, co w 1660 r. dało podstawę do udanego początku kampanii wojennych przeciwko Moskwie.
Produkcja monetarna tych lat nie ograniczała się jedynie do miedzi. W 1660 r. uruchomiono ponownie mennice:
pracowały też zakłady:
Wybijano w nich:
a w 1661 r. w Bydgoszczy i Lwowie także po wyjątkowym talarze.
Roszczenia wojska nie został jednak w pełni spłacone, a to przeszkodziło chociażby w zwycięskim doprowadzeniu do końca kampanii moskiewskiej. Jesienią 1661 r. zawiązano nową, bardzo już zdesperowaną konfederację wojskową – Związek Święcony. Wobec groźby zamachu stanu wprowadzono w 1662 r. nadzwyczajne pogłówne na wszystkich mieszkańców. Sejm powołał kolejną komisję do spraw menniczych, tym razem we Lwowie ("Komisję Lwowską"), która wyszła z założenia, że „"więcej dobrego jest jeszcze lepsze"” i wparła w Boratyniego, używając nawet króla do wywarcia presji, kontrakt na nową emisję szelągów miedzianych, Nowy kontrakt podpisano 28 stycznia 1663 r. Opiewał on na kwotę złotych polskich oraz dodatkowo złotych polskich na koszty własne oraz wierzytelności skarbu Rzeczypospolitej. Analogiczny kontrakt na monetę litewską otrzymał 23 lutego 1663 r. Andreas Georg von Horn, który jednak nie wywiązał się z niego w pełni, skoro później zaangażował się w to zadanie także Boratyni.
W lutym 1663 r., w parę tygodni po zawarciu kontraktu z Boratynim na drugą, ogromną emisję małych szelągów miedzianych do Lwowa przyjechał Andrzej Tymf (Andreas Timpe lub Timphe z północnoniemieckiej rodziny mincerskiej, od 1 lipca 1662 r. posiadacz rocznego kontraktu na dzierżawę "Mennicy Generalnej Krakowskiej", czyli wszystkich mennic w Koronie) z projektem bicia kredytowych złotówek. Miały to być nominalnie monety 30-groszowe, czyli złotówki polskie, jednak o takiej zawartości srebra, że na grosz przypadałoby tylko 0,112 grama czystego kruszcu, gdy w orcie bitym według ordynacji z 1658 r. – 0,219 grama. Parytet kruszcowy złotówki miał zatem stanowić tylko 51% parytetu orta – 30-groszówka zawierać miała srebra za 15 groszy i 1 szeląg (cały czas liczonego według orta, bo według talara wyglądałoby to jeszcze gorzej).
Andrzej Tymf rozdał komisji monety próbne, argumentując, że dochód z nich będzie większy i szybszy niż z szelągów miedzianych. Mimo przestróg Boratyniego komisja zrewidowała zawarty już z nim kontrakt, decydując się na zasilenia skarbu obydwoma gatunkami pieniądza kredytowego (podwartościowego). Tymf z bratem Thomasem mieli otworzyć jedną lub dwie mennice w Krakowie lub Bydgoszczy i sami troszczyć się o ich zaopatrzenie w srebro, aby wybić złotych polskich w nowej monecie. Nie wolno im było przetapiać srebrnych monet z obiegu, lecz mieli sprowadzać pagament z zagranicy.
Mennice do złotówek Tymfa zwano "ekstraordynaryjnymi". Obie uruchomiono w październiku 1663 r., ale nowe złotówki zaczęto bić we Lwowie już 10 kwietnia – tak postanowiła komisja, by emisję zacząć jak najszybciej – wojsko groziło buntem, znowu nie dotrzymano terminu płatności. Zamiast proponowanego na próbach zwykłego królewskiego popiersia, komisja zdecydowała wzmocnić kredytową wartość złotówek sentencją:
(pol. "Wartość [tej monecie] nadaje ocalone dobro [Rzeczypospolitej], a to droższe jest od metalu").
Oprócz monet „ekstraordynaryjnych” mennice koronne biły wciąż normalne gatunki, według obowiązującej ordynacji menniczej, zwłaszcza:
W Poznaniu pojawiły się dwudukaty z 1661 r. z królem w laurze i tryumfalnymi dewizami:
(I Regum 2.4, „"Łuk mocarzy skruszony jest"”) i
(I Regum 2.2, „"Nie masz tak mocnego jako Bóg nasz"”) nie bez związku z odparciem agresji moskiewskiej, które zresztą spotkały się z naganą.
Na Litwie po odzyskaniu Wilna w jego mennicy w 1664 r. bito podobne do koronnych gatunki srebra, z dodatkiem
Po krwawej, bratobójczej bitwie pod Mątwami (13 lipca 1666 r.) zawarto w Łęgonicach między królem a rokoszanami Lubomirskiego ugodę, w której między innymi monarcha zobowiązał się przerwać bicie szelągów miedzianych i złotówek Tymfa – tak też się stało, choć dopiero 20 listopada z powodu fiskalnej konieczności tych emisji. 28 grudnia 1666 r. podobny zakaz wydano na Litwie. Jako odszkodowanie za zerwanie kontraktu Boratyni w 1667 r. otrzymał dzierżawę mennic w Krakowie i Bydgoszczy. Za obowiązującą uznano ordynację menniczą z 1658 r. i nakazano bić:
W rzeczywistości bito z tego tylko szóstaki, orty i znowu podwójne dukaty zamiast pojedynczych, jednak emisja szóstaków również zaczynała budzić protesty.
Czynione wysiłki zmierzające do naprawy systemu pozostawiły kilka próbnych złotówek z lat 1665–1668, z których ostatnia – najwyraźniej nastawiona na ustabilizowanie kursu złotego na poziomie wyznaczonym przez orty – była de facto pożegnaniem króla Jana Kazimierza.
20 maja 1668 r. uchwała sejmowa nakazała zamknąć mennice w Koronie i na Litwie. Po abdykacji króla konwokacja w listopadzie 1668 r. ponowiła ten nakaz – nikt jeszcze wtedy nie wiedział, że oznaczało to kres krajowego mennictwa Wielkiego Księstwa Litewskiego.
W XVII w., ale i wcześniej, było w Europie wiele prób wprowadzenia monety miedzianej. Praktycznie wszystkie kończyły się inflacją. Taki był też rezultat nadmiernej emisji szelągów Boratyniego, które wyodrębniły się bardzo szybko w osobną walutę miedzianą, w której grosz miedzią, czyli trzy szelągi, był mniej wart od grosza srebrem, czyli 1/6 szóstaka albo 1/18 orta. Ciężkie zadłużenie państwa i niewydolność aparatu skarbowego były obiektywną rzeczywistością, której trzeba było jednak jakość sprostać.
Rola Andrzeja Tymfa była dużo bardziej szkodliwsza. W Prusach Królewskich i Książęcych jego złotówki początkowo wyceniano na 18 groszy – zatem przyznano im nieco wartości kredytowej równając je z ortami – ale w końcu 12 lutego 1666 r. całkowicie unieważniono. W Koronie ich kurs był oderwany zarówno od innych monet srebrnych, jak i miedzianych – w rezultacie powstała jeszcze trzecia waluta, nazwana ostatecznie właśnie "tymfem", a to pogłębiło chaos i pozbawiło pieniądz publicznego zaufania.
Obu „wynalazców monetarnych” postawiono w 1667 r. przed trybunałem skarbowym za nadużycia. Boratyni się wybronił, być może jednak miał zapłacić dużą kwotę na rzecz skarbu. Andrzej Tymf uciekł do Brandenburgii. Jego nazwisko przetrwało jako nazwa obiegowej monety aż do 1839 r., właśnie w Prusach.
Do kosztów emisji inflacyjnych zaliczyć trzeba również zerwanie, a przynajmniej poważne nadwątlenie, unii monetarnej z Prusami, które nie zaakceptowały żadnego z dwóch gatunków monet kredytowych. Na początku XVII w. złoty polski był na Zachodzie „"złotym gdańskiej waluty"” – alienacja monetarna Prus od reszty ziem Rzeczypospolitej była więc wydarzeniem szczególnie niepomyślnym.
Używana w XXI w. powszechnie nazwa „"boratynki"”, jest znacznie późniejsza, w epoce jej nie znano. XVII-wieczną metrykę – ale też późniejszą – ma tylko określenie "boratyńczyk".
Monety.
Koronne.
Monety koronne były bite w sześciu głównych mennicach.
Bydgoskie.
Mennica bydgoska, jedna z najpłodniejszych mennic, otwarta została w 1650 r. Do 1652 r. biła:
Na niektórych monetach z tej mennicy występuje nazwa miasta Bydgoszczy, mimo że zakład produkował wyłącznie koronne monety.
Ponownie mennica bydgoska została otwarta w 1660 r. Wybijała wtedy:
W okresie tym produkowała w przeważającej ilości złotówki – tymfy, których tylko w Bydgoszczy wybito około 6 milionów. Po ucieczce obu braci Tymfów w 1667 r. w mennicy bito jedynie szóstaki.
Krakowskie.
Mennica krakowska czynna była od początku panowania Jana Kazimierza, do 1650 r. Powitała na tronie nowego króla półtalarami i talarami z rozbudowaną tytulaturą obejmującą po staremu Smoleńsk, Siewierz, Czernihów i wreszcie dziedziczne królowanie u Szwedów, Gotów i Wandalów. Na jednym z typów dukata obyczajem węgierskim pokazano króla w pełnej postaci, w stroju koronacyjnym.
W pierwszym okresie w Krakowie wybijano:
W latach 1650–1655 zakład był nieczynny. Uruchomiono go ponownie w 1655 r. Do czasu zajęcia Krakowa przez Szwedów wybijano:
W czasie okupacji mennica nadal była czynna. Wybijano w niej różne gatunki monet wyłącznie polskich. Po wyzwoleniu Krakowa w 1658 r. w mennicy bito do końca panowania Jana Kazimierza:
Lwowskie.
Mennicę we Lwowie uruchomiono w czasie najazdu Szwedów na Rzeczpospolitą w 1656 r., w celu emisji ortów i szóstaków. W latach 1658–1660 mennica była zamknięta. Ponownie uruchomiono ją w 1660 r. Wybijała wtedy:
a od 1663 r. rozpoczęła bicie złotówek, czyli tymfów.
Po przebiciu całego zapasu srebra, z którego uzyskano tymfów, mennicę zamknięto.
Poznańskie.
Mennicę poznańską otworzono w 1650 r. Biła:
Na niektórych monetach z tej mennicy występowała nazwa miasta Poznania, mimo że produkowano jedynie monety koronne, a nie miejskie. Mennicę zamknięto w 1662 r. po przeprowadzeniu dochodzenia przeciwko ostatniemu jej dzierżawcy Mikołajowi Guli, który samowolnie umieszczał na dwudukatach napisy jak:
albo
oraz głowę króla nie w koronie, a w wieńcu laurowym.
Wschowskie.
Mennica wschowska była czynna od 1650 r. Wybijała:
oraz w niewielkich ilościach:
Z mennicy tej pochodziła też próba trojaka z 1650 r.
Monety bite do 1655 r. znaczono przeważnie literami MW. Ponieważ dzierżawcą mennicy wschowskiej i poznańskiej został Andrzej Tymf, monety z obu mennic trudno jest w latach późniejszych oddzielić.
Czynność mennicy wschowskiej ustała prawdopodobnie wraz z ustąpieniem Andrzeja Tymfa w 1659 r.
Ujazdowskie.
Mennica w Ujazdowie została otworzona w 1659 r. Wybijała tylko szelągi miedziane – boratynki. Krążki do nich sprowadzano z zagranicy i z mennicy w Oliwie. Wskutek ogólnych protestów mennicę zamknięto w 1665 r.
Litewskie.
Mennica wileńska pozostawała nieczynna od kilku już dekad. Potrzeby utrzymania armii najemnej wobec trwającego buntu kozackiego i zalew obcej emisji skłaniały i tutaj do aktywności. Litwa nie brała udziału w opracowaniu ordynacji menniczej z 1650 r. (tzw. warszawskiej), co dało znakomity pretekst, by tej jawnie już chybionej regulacji nie przyjmować. Zamiast ideologii, podskarbi ziemski litewski Gedeon Michał Tryzna kierował się zdrowym rozsądkiem, wprowadzając regulację monet zdawkowych tak, by mogły konkurować niską wartością z szelągami ryskimi, zachowując jednakże kurs grosza do talara ustanowiony w Koronie. W styczniu 1652 r. otworzono mennicę. Wydano serię monet, z których część miała zaznaczoną relacją do talara:
Co do tych ostatnich, nietrudno wyliczyć, że ich wartość nominalna stanowiła ¼ grosza – był to więc z jednej strony odpowiednik efemerycznego nowego, miedzianego szeląga koronnego o takim kursie, z drugiej zaś – czytelne nawiązanie, również ikonograficzne, do tradycyjnego litewskiego dwupieniądza (dwudenara), który w takiej właśnie relacji pozostawał do polskiego grosza. To z kolei rzuca nieoczekiwane światło na koronną ordynację z 1650 r., która usiłowała – chyba świadomie – złączyć szeląg z dwudenarem.
Wcześnie w 1653 r. mennictwo zakończono z powodu epidemii dżumy.
Mennicę ponownie uruchomiono w latach 1664–1666. Wybijano wtedy:
Poza mennicą wileńską w Wielkim Księstwie Litewskim uruchamiane były, jedynie do bicia boratynek, mennice w Kownie i Brześciu.
Miejskie.
Gdańska.
Mennica Gdańska była czynna przez cały czas panowania Jana Kazimierza.
W pierwszym roku panowania króla w Gdańsku bito:
Przystępując do reformy monetarnej z 1650 r. bito:
Z mennicy wypuszczano również:
Mennica w Gdańsku biła monety początkowo według królewskiej stopy menniczej z lat 1648 i 1650, a od roku 1656 rozpoczęła bicie również znacznie lepszych monet według własnej stopy monetarnej.
Torunia.
Mennica toruńska była czynna przez cały okres panowania Jana Kazimierza. W pierwszym roku panowania króla bito:
a od do reformy z 1650 r. – nowe orty, a w następnym roku dwugrosze.
Mennica biła monety według królewskiej stopy menniczej do 1654 r., w którym obniżyła wartość bitych ortów.
W okresie okupacji szwedzkiej mennica produkowała tylko monety z popiersiem Karola X Gustawa i trzema koronami szwedzkimi na rewersie. Po wyzwoleniu miasta, działalność mennicy znacznie się ożywiła. W 1665 r. Toruń, a w rok później Elbląg, wyprowadziły szelągi bilonowe, podobne do gdańskich sprzed niespełna dekady.
Generalnie w czasie działalności mennicy bito:
Elbląga.
Mennica elbląska została otwarta w 1650 r. Biła monety z imieniem króla i herbem miasta według ordynacji z 1650 r. Były to:
W tym czasie wybito również szereg monet nieobiegowych takich jak:
W 1656 r. w czasie okupacji szwedzkiej, mennica biła monety szwedzkie.
Po wyzwoleniu Elbląga w 1660 r. miasto wystąpiło o odnowienie przywileju menniczego i nie czekając na niego zaczęło bić monety z wizerunkiem Jana Kazimierza. Były to:
W 1666 r. Elbląg wyprowadził też szelągi bilonowe, podobne do gdańskich sprzed niespełna dekady i toruńskich wprowadzonych rok wcześniej. Emisję elbląską uznano za szczególnie złej jakości. Wywołało to protesty w Rzeczypospolitej i zmusiło miasto do zamknięcia mennicy w następnym roku.
Szelągi elbląskie z tego okresu były fałszowane w Oldenburgu.
Lenne.
Pruskie.
Ożywienie mennictwa wystąpiło także w Prusach Książęcych, którym ordynacja mennicza z 1650 r. (warszawska) nakazała wybijanie monet na przepisaną stopę,
Fryderyk Wiihelm wznowił działalność mennicy królewieckiej w 1651 r. Pojawiły się wtedy:
Od 1653 r. liczne bilonowe szelągi z inicjałami FW i Orłem pruskim z monogramem ICR ("Ioannes Casimirus Rex") oraz dość karykaturalne orty stanowiły wyłączne produkty monetarne zakładu królewieckiego aż do roku 1657, kiedy wydano całą serię monet i medali czczących uwolnienie Prus spod polskiej zwierzchności.
Przemiany polityczne nie zniosły oczywiście współzależności monetarnej między Polską i Prusami, uformowanej już w XIII w., sprowadzały ją jednak odtąd często na tory konfrontacyjne. Wzmocniły też nigdy nie wygasły separatyzm Prus Królewskich.
Kurlandzkie.
Kurlandia ucierpiała z powodu szwedzkiej inwazji nie mniej niż reszta Rzeczypospolitej:
Mimo to Jakub Kettler podjął się odbudowy.
W 1662 r. otworzono mennicę mitawską, by wybić unikatowy w XXI w. dukat z ładnym portretem księcia, po raz pierwszy w historii pozbawiony znaków polsko-litewskich. Zamiast nich rewers przedstawiał orła bez korony, z czwórdzielną, miniaturową tarczą kurlandzko-semigalską na piersi. Ze względu na zbieżność herbu można przypuszczać, że to wtedy wybito również niedatowany szeląg z taką figurą na awersie, a na rewersie z nowatorskim monogram IH (Jakob Herzog) pod mitrą, W otokach umieszczono tekst:
Szeląg przypuszczalnie naśladował monetę Fryderyka Wilhelma, z którego siostrą, Ludwiką Karoliną, książę był żonaty – taki byłby powód nowej kompozycji herbowej. Orzeł był najprawdopodobniej pruski – książę Jakub był synem Zofii pruskiej i wnukiem ostatniego Hohenzollerna z linii pruskiej, księcia Albrechta Fryderyka. Bijąc te monety, Jakub Kettler przypuszczalnie chciał czerpać z koniunktury ryskiej, ale ta właśnie kończyła się pod wpływem fałszerstw suczawskich i szelągów Boratyniego.
Opolsko-raciborskie.
Po śmierci Władysława IV księstwa opolskie i raciborskie objął w 1648 r. królewicz, kardynał Jan Kazimierz Waza, ale wstępując na tron polski przekazał je wkrótce młodszemu bratu i przegranemu rywalowi do korony, biskupowi wrocławskiemu Karolowi Ferdynandowi Wazie, kolekcjonerowi monet i kościelnych dostojeństw. Do celów ceremonialnych i zbierackich nowy książę używał dotychczas, jako biskup wrocławski, mennicy nyskiej. Zakład opolski uruchomił w 1653 r. Wybito tam w kilkunastu odmianach numizmaty duże i małe, w złocie i srebrze, często klipy, przedstawiające księcia przede wszystkim jako polsko-szwedzkiego królewicza, z pięciopolową tarczą Polski, Szwecji, Litwy i Götalandii, choć z zaznaczonym na rewersie tytułem opolsko-raciborskim.
Cechy obiegowe można przypisać okrągłemu talarowi o masie 26 gramów, ewidentnie zaniżonej – powinno być co najmniej 27,6 grama, a także:
Po przedwczesnej śmierci księcia-biskupa w 1655 r. wazowskie księstwa górnośląskie wróciły w ręce Jana II Kazimierza, któremu posłużyły jako schronienie poza Rzecząpospolitą w 1656 r. podczas inwazji szwedzkiej.
Król przepisał księstwa na żonę, Ludwikę Marię, ale monety wybijał, prawdopodobnie od końca 1656 r., pod własnym imieniem i herbami Rzeczypospolitej.
Na początku 1657 r. ewakuowano do Opola i przebito na monetę koronną w ortach i szóstakach zagrożone zapasy mennicy lwowskiej. Wiadomo też, że również bito tam polskie:
Do początku drugiego dziesięciolecia XXI w. nikt nie próbował wyróżnić tych monet spośród innych emisji polskich.
Te, o których wiadomo, że pochodzą z Opola, to były trzykrajcarowe grosze czeskie bite w latach 1657–1658 oraz 1660–1661. Miały one na rewersie Orła, opolskiego i polskiego jednocześnie, czasem z tarczką ze Snopkiem, herby podskarbich koronnych oraz jasną deklarację przynależności do Królestwa Polskiego:
Obok bardzo rozbudowanej i zarazem mocno skróconej tytulatury królewskiej
pozbawionej jednak wzmianki o Opolu, umieszczono w medalionie typowe dla Śląska oznaczenie wartości w krajcarach: „.3”.
W Opolu parę lat po groszach, w 1664 r., wybito analogiczne do nich piętnastokrajcarówki z oznaczeniem „XV”. Był to nowy nominał, wprowadzony w krajach austriackich po reformie monetarnej Leopolda I w 1659 r. Nazywano je półzłotkami śląskimi. W 1666 r. z powodu złej jakości zostały zdewaluowane przez cesarza do wartości sześciu krajcarów.
Znany jest też bardzo rzadki krajcar z 1666 r., z typową dla krajów habsburskich cyfrą wartości „I” na piersi Orła – z niezrozumiałego powodu w XXI w. uważany w polskiej literaturze numizmatycznej za grosza z mennicy bydgoskiej.
Śląska przygoda mennicza Wazów zakończyła się w 1666 r. z chwilą, gdy żona Jana II Kazimierza – Ludwika Maria przekazała zastawione księstwa opolskie i raciborskie w posagu swojej adoptowanej siostrzenicy Annie, a ta wyszła za mąż za francuskiego księcia d’Enghien. Habsburgowie spłacili Francuza kosztem 1,2 mln dukatów, realizując tym samym zobowiązania sprzed 21 lat.
Okupacyjne.
Elbląskie.
Ponownie pod okupację szwedzką dostał się Elbląg (1656–1659). Po epizodzie lat 1650–1651 mennica miejska była nieczynna. Otworzyli ją Szwedzi i, jak przed dwudziestu laty, wybijali zarówno:
jako inflacyjną złą monetę (tym razem jednak nie dopuszczano się tak jaskrawych manipulacji z typami monet – Karola X Gustawa na portrecie trudno pomylić z Janem Kazimierzem),
Większość monet miała stempel miejski, z herbem i nazwą miasta, ale – znów jak poprzednio – drobne monety nosiły znaki lub napisy wskazujące na Koronę szwedzką jako emitenta, zwłaszcza orty z herbową kompozycją z Lwa i Trzech Koron.
Toruńskie.
Okupacji szwedzkiej nie uniknął tym razem również Toruń (1656–1658). Mennica miejska została przejęta przez wojsko i wybijała orty bez oznaczeń pochodzenia, tylko z Trzema Koronami i nominałem „XVIII”. I te monety miały cechy szwedzkich monet królewskich, więc monet Prus szwedzkich. Były złej jakości i już na początku 1659 r. wywołano je z obiegu.
Jefimki s priznakom.
Emisja monetarna cara Aleksego Michajłowicza, który po zajęciu Wilna mianował się na wielkiego księcia litewskiego, miała inny, szczególny charakter – talarów z moskiewską kontrasygnaturą. W XX i XXI w. monety te nazywano potocznie "jefimkami" co nie do końca jest ścisłe. W XVII wieku w Moskwie "jefimkiem" (od "Joachimstaler") określano każdy talar zachodnioeuropejski, ten zaś, który otrzymał moskiewską kontrasygnaturę nazywany był: "jefimok s priznakom""."
Ów "priznak" składał się z odcisków dwóch stempli:
Wykonano je w tzw. Mennicy Angielskiej w Moskwie, jakoby wykorzystując zapasy nagromadzonych w ciągu kilku lat talarów z całej Europy, przybyłych, według opinii badaczy wschodnich, głównie przez Archangielsk i pierwotnie przeznaczonych do przebicia na kopiejki. Jednakże wbrew zakorzenionym we wschodniej literaturze poglądom, inwentarz znanych monet z kontrasygnaturami pokazuje, że pochodzą one głównie z rynku Rzeczypospolitej, bardzo możliwe, że z łupów wojennych.
Nie były też "jefimki s priznakom," wbrew opiniom badaczy rosyjskich, żadną próbą reformy monetarnej w Moskwie, ponieważ nie miały tam prawa obiegu – dotyczyło to także anektowanej jednostronnie w 1654 r. Smoleńszczyzny. Już sam fakt, że użyto na nich daty ery dionizyjskiej (od narodzenia Chrystusa), zapisanej cyframi arabskimi, a nie daty używanej na Rosji ery bizantyńskiej (od początku świata) i cyfr cyrylicznych (w Moskwie był to rok 7163), świadczy, że "priznak" nie był skierowany do Moskali.
Warte 50 kopiejek talary po otrzymaniu kontrasygnatury stawały się odpowiednikiem 64 kopiejek (istnieją domysły, że początkowo usiłowano wymusić ich kurs 100 kopiejek) i w tym charakterze były wypłacane jako żołd wojskom moskiewskim wysłanym do Rzeczypospolitej, w tym także na kozacką, zrewoltowaną Ukrainę. Wracały więc na rynek, z którego przyszły, wzbogacone "priznakom".
Fałszerstwa.
Szelągi wołoskie.
5 października 1660 r. po raz pierwszy odnotowano – i to w królewskim uniwersale – wiadomość o fałszywych „szelągach wołoskich”, w dużych ilościach wwożonych z Mołdawii do Rzeczypospolitej. Źródła mołdawskie przypisują działalność menniczą Eustachemu Dabiży (Dabija), osadzonemu przez Portę na tronie wojewodów Mołdawii dopiero 19 września 1661 r. Jednak produkcję fałszywych szelągów rozpoczęto za panowania któregoś z poprzedników:
Być może było to początkowo przedsięwzięcie prywatne, a dopiero Dabija przejął je jako państwowe. Najprawdopodobniej kontynuowali działalność fałszerską – może na mniejszą skalę lub z innym asortymentem – także następni władcy:
Zasadnicza, masowa produkcja wołoska trwała do 1664 r. Pozostałości po niej znaleziono w starej stolicy Mołdawii, Suczawie. Tłoczono tam na prasach walcowych monety miedziane, powlekane cyną, o średnicy 15–16 mm, masie około 0,6 grama. Niewielka część z nich nosiła imię hospodara i jego niezbyt czytelny tytuł, znakomita większość natomiast prezentowała monogramy i imiona królów Szwecji:
oraz Polski:
a także książąt Prus:
Na rewersach widniały herby:
Zdarzały się przypadki niezgodności pomiędzy tymi elementami oraz drobne błędy w legendach, a zwłaszcza w datach.
Wybite w ten sposób falsyfikaty transportowano do Rzeczypospolitej. Pojawiające się w XX i XXI w. literaturze przedmiotu oskarżenia o współudział w tym procederze Tytusa Liwiusza Boratyniego są bezpodstawne, ale bez wątpienia uczestniczył w nim – a możliwe, że go organizował – inny włoski przedsiębiorca menniczy, Giovan Battista Amoreti.
W pierwszej połowie XX w. znaleziono podobne do suczawskich resztki produkcji menniczej w drugim z księstw rumuńskich, w klasztorze Snagov pod Bukaresztem.
W Rzeczypospolitej szelągi wołoskie wyrządziły poważne straty, będąc jednym ze sposobów ogałacania kraju z kruszców, ale jednocześnie skompromitowały bilonowe szelągi jako pieniądz – w ten sposób przerwały prosperity szelężnych mennic szwedzkich i otworzyły rynek dla miedzianych szelągów Boratyniego. Te przynajmniej bite były z korzyścią dla skarbu i wojska Rzeczypospolitej, a nie obcych władców.
Boratynkowe.
Na masę obiegających w Rzeczypospolitej małych szelągów miedzianych składały się nie tylko emisje oficjalne, też po części liczniejsze niż to wyznaczono w kontraktach, ale również ogrom fałszerstw. Wśród tych ostatnich łatwo można wyróżnić prymitywne, ludowe wyroby, ale fałszerzy z wyższych sfer stać było na znacznie lepsze produkty:
Za fałszerstwa uznać też należy okazy z datami nieodpowiadającymi oficjalnym latom emisji.
Mennice.
Okresy działalności mennic i produkowane gatunki pieniądza zebrano w tabeli:
Ikonografia.
Talary z mennicy krakowskiej zostały przy starym wyglądzie, z czasów Władysława IV, ale jako zasadę przyjęto, że monety z czternastołutowego srebra przedstawiają zbrojne popiersie króla z profilu, w wieńcu laurowym zamiast dotychczasowej korony.
Na rewersach talarów i ortów umieszczano pięciopolowe tarcze herbowe, bez elementów szwedzkich, a na mniejszych był tylko sam Orzeł. W tym przypadku pojawiała się jednak niekonsekwencja:
Grosze i dwugrosze nawiązywały wyglądem do groszy Zygmunta I Starego, z Orłem otoczonym imieniem królewskim na awersie i poziomym napisem z nominałem pod koroną na rewersie.
Istotną innowacją był szeląg, pierwsza miedziana moneta polska od czasu ruskich puł z XIV w. Był wielkości szóstaka, z ukoronowanym monogramem królewskim ICR na awersie. Niestety i w tym przypadku nie ustalono właściwego wzoru rewersu, który na egzemplarzach z mennicy bydgoskiej przedstawiał Orła, a na części wschowskich – poziomy napis.
Uruchomienie lokalnych mennic zostało oznaczone napisami na niektórych monetach:
Mennica krakowska nie stosowała żadnych oznaczeń.
Ze względu na ogrom emisji szczegółowego omówienia wymagają monety Boratyniego. Miały one jednorodną formę:
albo
(z różnymi odmianami w skrótach).

</doc>
<doc id="4692252" url="https://pl.wikipedia.org/wiki?curid=4692252" title="Mistrzostwa Polski w Curlingu 2018">
Mistrzostwa Polski w Curlingu 2018

Mistrzostwa Polski w Curlingu 2018 rozegrane zostały w dniach 2-4 marca 2018 roku w Warszawie (kobiety) oraz w dniach 13-15 kwietnia 2018 roku w Opolu (mężczyźni). Turniej kwalifikacyjny mężczyzn odbył się w Warszawie w dniach 9-11 marca. W rywalizacji łącznie uczestniczyło 26 drużyn (8 kobiecych i 18 męskich).
W rywalizacji kobiet złote medale zdobyły zawodniczki POS "Curling Team Łódź" (skip Marta Szeliga-Frynia), które w finale pokonały AZS Gliwice "Petardy" (skip Elżbieta Ran) 5:3. Łodzianki obroniły tym samym tytuł sprzed roku. Na najniższym stopniu podium stanęła drużyna AZS Gliwice "Team Pluta" (skip Marta Pluta). Rywalizację mężczyzn wygrali zawodnicy AZS Gliwice "Ogień" (skip Tomasz Bosek), którzy w finale pokonali 9:4 ubiegłorocznych triumfatorów, ŚKC "Marlex" (skip Bartosz Dzikowski). Brązowe medale przypadły drużynie SCC "Sopot Curling Team" (skip Borys Jasiecki).
Medalistki i medaliści mistrzostw uzyskali prawo do uczestnictwa w jesiennych turniejach kwalifikacyjnych do Mistrzostw Europy 2018 (grupa B).
Eliminacje.
Z uwagi na liczbę zgłoszeń, rozegrano wyłącznie kwalifikacje do turnieju finałowego mężczyzn. O sześć wolnych miejsc rywalizowało dwanaście drużyn, które podzielone zostały na trzy grupy (A-C). Bezpośredni awans do turnieju finałowego uzyskali ich zwycięzcy oraz najlepsza drużyna z drugich miejsc. Pozostałe osiem drużyn zostało sklasyfikowanych w grupie D według liczby uzyskanych punktów na miejscach 5-12, po czym rozegrano baraże 5 vs 12, 6 vs 11, 7 vs 10, 8 vs 9, a dwie najwyżej sklasyfikowane drużyny uzupełniły stawkę finalistów. 
Baraże.
11 marca 2018; 16:30
11 marca 2018; 16:30
11 marca 2018; 20:00
11 marca 2018; 20:00
Do turnieju finałowego awansowały MCC Stolarek i WKSG Wars.
Turniej finałowy.
Kobiety.
Baraże o awans do półfinału.
3 marca 2018; 20:00
3 marca 2018; 20:00
Półfinały.
4 marca 2018; 9:00
4 marca 2018; 9:00
Mecze o miejsca.
Mecz o 7. miejsce.
4 marca 2018; 12:30
Mecz o 3. miejsce.
4 marca 2018; 16:00
Finał.
4 marca 2018; 16:00
Mężczyźni.
Baraże o awans do półfinału.
15 kwietnia 2018; 9:30
15 kwietnia 2018; 9:30
Półfinały.
15 kwietnia 2018; 12:45
15 kwietnia 2018; 12:45
Mecze o miejsca.
Mecz o 5. miejsce.
15 kwietnia 2018; 12:45
Mecz o 3. miejsce.
15 kwietnia 2018; 16:00
Finał.
15 kwietnia 2018; 16:00

</doc>
<doc id="4692253" url="https://pl.wikipedia.org/wiki?curid=4692253" title="Gwak Dae-seong">
Gwak Dae-seong



</doc>
<doc id="4692254" url="https://pl.wikipedia.org/wiki?curid=4692254" title="Chorużańce">
Chorużańce

Chorużańce (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Izabelin.
Dawniej wieś i okolica szlachecka. W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Izabelin.

</doc>
<doc id="4692256" url="https://pl.wikipedia.org/wiki?curid=4692256" title="Hyeon Suk-hui">
Hyeon Suk-hui



</doc>
<doc id="4692260" url="https://pl.wikipedia.org/wiki?curid=4692260" title="Jeong Seong-suk">
Jeong Seong-suk



</doc>
<doc id="4692263" url="https://pl.wikipedia.org/wiki?curid=4692263" title="Jo Min-seon">
Jo Min-seon



</doc>
<doc id="4692265" url="https://pl.wikipedia.org/wiki?curid=4692265" title="Filip Rodzik">
Filip Rodzik

Filip Rodzik (ur. 13 września 1980) – polski strzelec sportowy.
Życiorys.
W 2008 dwukrotnie wystartował w Igrzyskach Paraolimpijskich w Pekinie, natomiast w 2013 otrzymał tytuł Mistrza Europy, a także tytuł Mistrza Polski w konkurencji P1. W 2016 na Igrzyskach Paraolimpijskich w Rio w konkurencji P3 zdobył 21. miejsce.
W 2019 parastrzeleckich Mistrzostwach Świata w Sydney wywalczył brązowy medal.

</doc>
<doc id="4692267" url="https://pl.wikipedia.org/wiki?curid=4692267" title="Chorużewo">
Chorużewo

Chorużewo (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Izabelin.
Dawniej majątek ziemski i folwark. W dwudziestoleciu międzywojennym leżało w Polsce, w województwie białostockim, w powiecie wołkowyskim, w gminie Izabelin.
Urodził tu się płk. Antoni Mosiewicz.

</doc>
<doc id="4692288" url="https://pl.wikipedia.org/wiki?curid=4692288" title="Scoonie Penn">
Scoonie Penn

 
James Donell „Scoonie” Penn (ur. 9 stycznia 1977 w Yonkers) – amerykański koszykarz, występujący na pozycji rozgrywającego, po zakończeniu kariery zawodniczej trener koszykarski, obecnie asystent trenera Memphis Grizzlies.
Osiągnięcia.
¹ – 

</doc>
