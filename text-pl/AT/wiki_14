<doc id="4692297" url="https://pl.wikipedia.org/wiki?curid=4692297" title="Carli">
Carli



</doc>
<doc id="4692298" url="https://pl.wikipedia.org/wiki?curid=4692298" title="Puchar Świata Juniorów w saneczkarstwie 2018/2019">
Puchar Świata Juniorów w saneczkarstwie 2018/2019

Sezon 2018/2019 Pucharu Świata Juniorów w saneczkarstwie rozpoczął się 5 grudnia 2018 roku w amerykańskim Park City. Ostatnie zawody z tego cyklu zostały rozegrane w Niemczech 16 lutego 2019 roku na torze w Oberhofie.
Podczas sezonu 2018/2019 odbyły się dwie imprezy, na których rozdane zostały medale. Podczas zawodów Pucharu Świata w szwajcarskim Sankt Moritz odbyły się jednocześnie Mistrzostwa Europy Juniorów. Natomiast główną imprezą tego sezonu były Mistrzostwa Świata Juniorów w Igls.

</doc>
<doc id="4692300" url="https://pl.wikipedia.org/wiki?curid=4692300" title="Towucki">
Towucki

Towucki (Tauentzien, Tauenzin, Toucki, Towenzin, Jeleń, Brochwicz odmienny) − herb szlachecki, używany przez rodzinę osiadłą na Kaszubach. Herb własny rodziny Towuckich.
Opis herbu.
Herb znany przynajmniej w dwóch wariantach. Opisy z wykorzystaniem klasycznych zasad blazonowania:
Towucki: "Na tarczy dzielonej w skos, w polu górnym, srebrnym, pół jelenia wyskakującego, naturalnego, pole dolne szachowane czarno-srebrno. Klejnot: nad hełmem bez korony trzy ulistnione gałęzie zielone w wachlarz. Labry czarne, podbite srebrem."
Towucki odmienny: Inny klejnot: trzy lilie naturalne srebrne na ulistnionych łodygach zielonych, w wachlarz.
Najwcześniejsze wzmianki.
Herb w wersji podstawowej po raz pierwszy pojawił się na mapie Pomorza Lubinusa z 1618 roku oraz w tzw. "starym" herbarzu Siebmachera z XVII wieku. Następnie herb odnotowały herbarze: tzw. "nowy" Siebmacher ("Der abgestorbene Adel der Provinz Preußen", 1874), Bagmihla ("Pommersches Wappenbuch", 1847). Wariant odmienny przytaczany jest przez dwa wydania "nowego" Siebmachera (wymienione wcześniej i "Der Adel des Königreichs Preußen", 1906) oraz Żernickiego ("Der polnische Adel", 1900, "Die polnischen Stammwappen", 1904).
Herbowni.
Towucki (Tański, Taucki, Tauentzien, Tauenzien, Tauenzin, Tauwentzin, Tauwenzin, Tawenstein, Tawęciński, Toncki, Toucki, Touentzin, Touwentzin, Towentzin, Towenzin, Towski, Twencitowski, błędnie - Tauczin, Tanczin, Tęczyński), także z odmiejscowym nazwiskiem Świchowski (Schwichow).
Rodzina Towuckich.
Rdzenna szlachta kaszubska, początkowo drobna, biorąca nazwisko od wsi Tawęcino. Jej protoplastami mogli być Mikusz i Stefan z Tawęcina, wzmiankowani w 1397 roku. Innym wczesnym przedstawicielem tej rodziny mógł być wymieniony w 1485 Gneomar von Towenzin. W roku 1493 książę Bogusław nadał w lenno Świchowo i Świchówko kuzynom Gniewomirowi, Błażejowi, Stefanowi i Stanisławowi z Towęcina oraz braciom Henningowi i Georgowi Redcerken. Dwaj ostatni należeli zapewne do rodu Rezarków herbu Róża, którzy później nosili nazwisko Świchowski. Również Towuccy nosili to nazwisko odmiejscowe. W rękach rodu oprócz Świchowa i Świchówka oraz gniazdowego Towęcina, znajdowało się także Ryjewo. Prawa do tych dóbr potwierdzano członkom rodu wielokrotnie w XVII i XVIII wieku. Na początku XVIII wieku rodzina dzieliła się na sześć linii i miała dobra w kilku następnych wsiach. Jednakże w połowie XVIII Towuccy utracili gniazdo na rzecz Reksinów, a pod koniec XVIII wieku nie mieli już dóbr w ziemi lęborskiej. Praktycznie nie odnotowano wśród przedstawicieli rodu żadnych urzędników ziemskich, jednakże znana jest linia pruskich wojskowych. Z niej pochodził generał Friedrich Bogislav von Tauentzien, uczestnik wojny siedmioletniej i wojen śląskich. Jego syn Bogislav Friedrich Emanuel von Tauentzien walczył z Napoleonem i ostatecznie dosłużył się stopnia generała-porucznika. W roku 1792 otrzymał tytuł hrabiowski i rozszerzenie herbu (herb złożony), zaś w 1814 roku kolejne rozszerzenie wraz z prawem do używania nazwiska von Wittenberg za zdobycie twierdzy Wittenberga.

</doc>
<doc id="4692301" url="https://pl.wikipedia.org/wiki?curid=4692301" title="Sara bas Towim">
Sara bas Towim

Sara bas Towim (ur. pod koniec XVII wieku w Satanowie na Podolu) – żydowska autorka tchin (hebr. "tehinnot" – błagania) – pisanych w jidysz modlitw dla kobiet. Jej najsłynniejszym dziełem była „Tchine szlojszim szeorim” („Tchina trzech bram”), ciesząca się dużą popularnością w XVIII i XIX wieku. W tekstach w innowacyjny sposób wykorzystywała elementy autobiograficzne, łącząc zagadnienia domowe i eschatologiczne, co może wyjaśniać skalę zainteresowania jej twórczością.
Życiorys.
Wszystkie informacje, które są o niej znane, pochodzą bezpośrednio z jej tekstów. Pisze o sobie, że jest wnuczką rabbiego Mordocheusza z Brześcia, jednak imię jej ojca – prawdopodobnie Mordocheusza z Satanowa, stosowane jest zamiennie z imionami Jakub lub Izaak. Nie pojawiają się także żadne oficjalne wzmianki o jej mężu, co sprawia, że jej status cywilnoprawny jest trudny do ustalenia. Te niejasności wynikają z problemów bibliograficznych, charakterystycznych dla XVIII i XIX-wiecznych tchin wschodnioeuropejskich, z których większość była drukowana na słabej jakości papierze, nietrwałym drukiem, bez daty i miejsca publikacji. Możemy jednak uznać, że nawet jeśli Sara bas Towim zubożała na starość, pochodziła z bogatej rodziny. We wstępie do swoich tchin pisze, że kiedy przychodziła w młodości do synagogi „wszyscy ubrani byli w biżuterię”, często też zwraca się do bogatych kobiet z przypomnieniem o ich obowiązkach wobec ubogich i chorych.
O swoich tchinach, datowanych na XVIII w., Sara bas Towim pisze, że „zostały wyjęte ze świętych ksiąg”, tym samym podnosząc ich wartość merytoryczną. Jednocześnie nie wypiera się osobistego wkładu w ich powstawanie, pisząc, że „wyszły ze mnie”. Sama skomponowała tylko część ze swoich tekstów, resztę skompilowała z innych dzieł – co było charakterystyczne dla tego rodzaju literackiego. Wykorzystywała w nich także materiały ze swoich innych prac, przez co niektóre zdania powtarzają się wielokrotnie, co może być też skutkiem zmian i modyfikacji drukarskich.
Twórczość.
Jej najsłynniejszym dziełem była „Tchine szlojszim szeorim” („Tchina trzech bram”), poza którą napisała także „Tchine szaar ha-jiched al ojlemes” („Tchinę bramy zjednoczenia eonów”) – modlitwę odmawianą w poniedziałki, czwartki i w dni postu, opartą na Kabale. Tchiny pisane przez Sarę bas Towim opisują historię jej grzechu. Siebie z młodości przedstawia jako próżną kobietę, która zgrzeszyła rozmową w synagodze, za co ponosi konsekwencje na starość – błąkając się i żyjąc w ubóstwie. W przeciwieństwie do wielu jej współczesnych Sara nie krytykuje po prostu złego zachowania kobiet w synagodze, ale przyznaje się do niego i daje świadectwo jego konsekwencji. Cała tchina podzielona jest na trzy części – trzy bramy.
Pierwsza Brama.
Pierwsza Brama oparta jest na trzech micwach, które kobiety mają obowiązek spełniać. Ich pierwsze litery tworzą imię Ch – n – h, Chana, co tłumaczono: chala, nida, czyli przestrzeganie zasad czystości małżeńskiej, i hadlokes hanejr, czyli zapalanie świec. Jest to wielowiekowy rytuał, będący ludowym obrzędem żydowskich kobiet – podczas wszystkich jego etapów odmawiane były fragmenty tchiny Sary, z błaganiami przeznaczonymi również dla patriarchów Izraela. Wzywa ona pradziadków i prababki narodu żydowskiego do pomocy swoim potomkom w przeżyciu dostatnio Nowego Roku, a także przysłania Mesjasza i wskrzeszenia umarłych. Świece były palone zarówno z myślą o żywych, jak i o umarłych – akt zapalania świecy dla zmarłych w synagodze tworzył relację między kobietą a przodkami Izraela, pozwalając jej na ubieganie się o ich pomoc. Tchina ta ustanawia tym samym związek zależności między żywymi a zmarłymi, którzy mogą stać się ich potężnymi orędownikami – autorka po raz pierwszy określa tę wzajemność w Bramie Jedności. W modlitwie zawarte są prośby o mesjańskie odkupienie oraz o wystarczające środki utrzymania na nadchodzący rok, ale tylko wtedy, gdy Mesjasz jednak się nie pojawi – tym samym ustala hierarchię potrzeb.
Druga Brama.
Druga Brama to tchina błogosławieństwa na Rosz Chojdesz, początek miesiąca. Oparta jest w dużej mierze na źródłach kabalistycznych. Zaczyna się od wezwania proroków i Mesjasza do powstania i odkupienia Izraela, następnie czytana jest rozbudowana w języku jidysz parafraza hebrajskiej modlitwy, ogłaszającej Nowy Miesiąc. Potem kontynuowany jest opis raju dla kobiet i następuje ciąg modlitw z prośbami o zdrowie, przebaczenie grzechów i mesjańskie odkupienie.
Trzecia Brama.
Trzecia Brama poświęcona jest Jomim Nojroim – Strasznym Dniom, czyli okresowi refleksji nad własną grzesznością, pomiędzy świętem Rosz ha-Szana a Jom Kippur.
W XIX wieku Sara bas Towim stała się właściwie postacią legendarną, a jej imię zaczęło pojawiać się w innych tekstach literackich pisanych w jidysz. W opowiadaniu I. L. Pereca „Der ziveg; oder, Sore bas toyvim” występuje jako rodzaj wróżki-matki, pomagającej tym, którzy w skupieniu czytają jej dzieła. Napisana przez nią tchina pojawiła się także między innymi w twórczości Szaloma Jakuba Abramowicza (również pod pseudonimem Mendele Mojchera Sforima).

</doc>
<doc id="4692302" url="https://pl.wikipedia.org/wiki?curid=4692302" title="Dokumentacja jaskini">
Dokumentacja jaskini

Dokumentacja jaskini – komplet dokumentów dotyczących danej jaskini. Obejmuje plan jaskini, opis jaskini, mapę położenia, zdjęcia, ilustracje. Dokumentacja jaskiń gromadzona jest w państwowych katastrach oraz publikowana w czasopismach jaskiniowych, książkach, artykułach i portalach inetrnetowych. Każda jaskinia posiada nr inwentarzowy.
W Polsce dokumentację jaskiń gromadzi Polskie Towarzystwo Przyjaciół Nauk o Ziemi (PTPNoZ). Obejmuje ona "dane lokalizacyjne, morfometryczne, bibliograficzne, przyrodnicze (geologia, hydrologia, biologia, archeologia, klimatologia i ochrona środowiska), opisowe (historia badań, eksploracji i dokumentowania) oraz załączniki graficzne (plany, przekroje i zdjęcia) według stanu wiedzy na rok, w którym je opracowano lub zaktualizowano" (cytat). Dokumentacje jaskiń gromadzą także dyrekcje parków narodowych i krajobrazowych.
Dokumentacja jaskiń gromadzona przez PTPNoZ udostępniana jest przez serwis „Jaskinie Polski". Dokumentację jaskiń udostępnia także Państwowy Instytut Geologiczny – Państwowy Instytut Badawczy.

</doc>
<doc id="4692303" url="https://pl.wikipedia.org/wiki?curid=4692303" title="Robin Kool">
Robin Kool

Robin Kool, pseud. "ropz" (ur. 22 grudnia 1999) – estoński profesjonalny gracz , będący riflerem dla organizacji Faze Clan. Były reprezentant estońskiej formacji lokalnej – OnlineBOTS. 19 najlepszy gracz CS:GO 2018 roku. W swojej karierze zarobił ok. 443 tysiące dolarów.
Życiorys.
Kariera Robina zaczęła się 30 maja 2016 roku, kiedy dołączył do OnlineBOTS, lecz z powodu słabych wyników, opuścił ją 15 października tego samego roku. Najważniejszy moment w jego karierze nastał 12 kwietnia 2017 roku, kiedy dołączył do mousesports. W tej organizacji, ropz dostał się na najwyższy poziom sceny e-sportowej CS:GO. 1 lipca 2017 roku mousesports zakwalifikowało się na turniej PGL Major Kraków, gdzie ostatecznie zajęli 12/14 miejsce. 20 lipca 2019, Robin wraz z mousesports zakwalifikował się na StarLadder Major Berlin, gdzie przegrali potyczkę z Team Liquid i uplasowali się na 9/11 miejscu. Pod koniec 2019 roku mousesports wygrało takie turnieje jak cs_summit 5, ESL Pro League Season 10 Finals czy CS:GO Asia Championships. Tym samym organizacja znalazła się na 2 miejscu w zestawieniu najlepszych drużyn CS:GO, tworzonych przez serwis HLTV.

</doc>
<doc id="4692307" url="https://pl.wikipedia.org/wiki?curid=4692307" title="Wang Gi-chun">
Wang Gi-chun



</doc>
<doc id="4692308" url="https://pl.wikipedia.org/wiki?curid=4692308" title="Kim Jae-beom">
Kim Jae-beom



</doc>
<doc id="4692314" url="https://pl.wikipedia.org/wiki?curid=4692314" title="Jo Jun-ho">
Jo Jun-ho



</doc>
<doc id="4692317" url="https://pl.wikipedia.org/wiki?curid=4692317" title="Kim Seong-min">
Kim Seong-min



</doc>
<doc id="4692318" url="https://pl.wikipedia.org/wiki?curid=4692318" title="Malta na Mistrzostwach Europy w Lekkoatletyce 2016">
Malta na Mistrzostwach Europy w Lekkoatletyce 2016

Malta na Mistrzostwach Europy w Lekkoatletyce 2016 – reprezentacja Malty podczas Mistrzostw Europy w Amsterdamie liczyła 2 zawodników (1 mężczyznę i 1 kobietę).

</doc>
<doc id="4692323" url="https://pl.wikipedia.org/wiki?curid=4692323" title="Hrydki (przystanek kolejowy)">
Hrydki (przystanek kolejowy)

Hrydki (, ) – przystanek kolejowy w pobliżu miejscowości Hrydki, w rejonie kowelskim, w obwodzie wołyńskim, na Ukrainie. Leży na linii Kijów – Kowel – Brześć.

</doc>
<doc id="4692324" url="https://pl.wikipedia.org/wiki?curid=4692324" title="James Penn">
James Penn



</doc>
<doc id="4692325" url="https://pl.wikipedia.org/wiki?curid=4692325" title="Little Thurrock">
Little Thurrock

Little Thurrock – dzielnica miasta Grays w Anglii, w hrabstwie Essex, w dystrykcie (unitary authority) Thurrock. Leży 4 km od miasta Tilbury. W 1931 roku civil parish liczyła 4 428 mieszkańców. Little Thurrock jest wspomniana w Domesday Book (1086) jako "T(h)urrucca".

</doc>
<doc id="4692326" url="https://pl.wikipedia.org/wiki?curid=4692326" title="Kampanie PPC">
Kampanie PPC

Kampanie PPC (ang. "Pay Per Click") znane również jako CPC (ang. "Cost Per Click") – płatne działania marketingowe mające na celu pozyskanie ruchu dla strony internetowej rozliczane w modelu koszt za kliknięcie, najczęściej w wewnętrznym systemie reklam wyszukiwarki internetowej lub na innych stronach gdzie reklama jest klikalna np. Google Ads.
Sposób działania.
Systemy publikacji reklam operują na banerach graficznych, wideo lub formie tekstowej. W przypadku wyszukiwarek internetowych celem reklamy PPC jest wyświetlenie strony w obszarze wyników płatnych na konkretną frazę kluczową, takie wyniki powinny być odpowiednio oznaczone, aby użytkownik mógł odróżnić wyniki płatne od naturalnych organicznych. Dodatkową możliwością np. w przypadku Google Ads jest wyświetlanie klikalnych banerów graficznych powiązanych z treściami w obrębie innych stron internetowych korzystających z systemu Google AdSense. Te reklamy pojawiają się w miejscu ustalonym przez webmastera strony internetowej. Większość systemów reklamowych umożliwia zdefiniowanie wyświetlania reklam za pomocą wielu czynników bardziej zaawansowanych od zapytania użytego w wyszukiwarce np. fizycznej lokalizacji użytkownika, języka, urządzenia, godziny i daty. Dzięki temu można wyświetlić reklamę np. tym osobom, które poszukują pomocy drogowej w Poznaniu od poniedziałku do piątku w godzinach od 16 do 24.
Zabezpieczenia.
Systemy są odpowiednio muszą być zabezpieczone przez zautomatyzowanymi fałszywymi kliknięciami, które generuje nieuczciwa konkurencja w celu wykorzystania budżetu reklamodawcy.

</doc>
<doc id="4692327" url="https://pl.wikipedia.org/wiki?curid=4692327" title="Kazimierz Macur">
Kazimierz Macur

Kazimierz Macur (ur. 17 lutego 1915 w Łuczaju, Wileńszczyzna – zm. 30 stycznia 2001 w Gdańsku) – polski architekt specjalizujący się w konserwacji zabytków.
Życiorys.
W latach 1933–1937 pobierał nauki w Państwowej Szkole Technicznej im. Marszałka Józefa Piłsudskiego w Wilnie, podczas których poznał Jana Borowskiego, wykładowcę architektury na Wydziale Budowlanym. Po ukończeniu kursu podchorążych rezerwy przy 77. Pułku Piechoty w Lidzie (1937–1938), w okresie 1938–1939 studiował na Wydziale Sztuk Pięknych Uniwersytetu Stefana Batorego w Wilnie.
W latach 1937–1940, wykonywał zlecone przez ówczesnego wileńskiego konserwatora zabytków Jana Borowskiego prace inwentaryzacyjne obiektów zabytkowych (m.in. ruin zamku w Trokach i pałacu Güntherów w Dobrowlanach, kościoła pobernardyńskiego i budynków uniwersyteckich w Wilnie). Uczestnik kampanii wrześniowej (1–17 IX 1939). Współpracował z Związkiem Walki Zbrojnej. W Armii Krajowej pod pseudonimem „Tusz” zajmował się podrabianiem dokumentów.
W 1940 roku z ramienia Jana Borowskiego prowadził prace związane z częściową rekonstrukcją zamku na wyspie w Trokach. W latach 1940–1941 w Biurze Projektów Przemysłowych w Wilnie wykonał plany inwentaryzacyjne budynków przemysłowych w Wilnie, Landwarowie i Nowej Wilejce oraz kilku budynków mieszkalnych w Wilnie. W latach 1941–1942 na zlecenie Muzeum Kultury im. Witolda Wielkiego w Kownie wykonał pomiary i plany inwentaryzacyjne kościoła św. Anny w Wilnie. W okresie od lipca 1942 do maja 1943 roku, pracując jako technik budowlany w Urzędzie Powiatowym w Postawach, został przeniesiony do Przemysłowo-Budowlanego Oddziału Zarządu Rejonowego w Duniłowiczach, gdzie wykonał projekt odbudowy i adaptacji klasycystycznego pałacu Ogińskich w Łuczaju na Szkołę Rolniczą. Podczas pracy w Urzędzie Ochrony Zabytków Kultury w Wilnie w latach 1943–1944 wykonał plany inwentaryzacyjne kościoła pod wezwaniem Nawiedzenia Najświętszej Panny Marii i zamku lądowego w Trokach.
W Nowy Rok 1945, jako jeden z pierwszych repatriantów, przekroczył z rodziną granicę litewsko-polską. Po krótkim pobycie w Białymstoku, w lipcu 1945 przeniósł się do Grudziądza, a w sierpniu do Włocławka. Tam pracując w Inspektoracie Oświaty Rolniczej wykonał projekt adaptacji pałacu Grodzickich w Lubrańcu na szkołę. Na zaproszenie wojewódzkiego konserwatora zabytków Jana Borowskiego przenosi się do Gdańska, gdzie 17 lipca 1946 roku zostaje zatrudniony na stanowisku kontraktowego podrefendarza do spraw architektury zabytkowej przy Wydziale Kultury Urzędu Wojewódzkiego.
W latach 1947–1951 pracował w Państwowej Pracowni Konserwacji Zabytków powołanej przy Konserwatorze Wojewódzkim Gdańskim. W latach 1948–1952 studiował w gdańskiej Wieczorowej Szkole Inżynierskiej (dyplom inżyniera architekta uzyskał w 1952 roku). W latach 1951–1979 pracował w Przedsiębiorstwie Państwowym Pracownie Konserwacji Zabytków (PKZ) w Gdańsku jako wieloletni kierownik zespołu w pracowni projektowej. W 1958 roku uzyskał uprawnienia budowlane upoważniające do kierowania robotami budowlanymi i sporządzania projektów. W 1968 roku ukończył kurs konserwatorski w Katedrze Zabytkoznawstwa i Konserwatorstwa Uniwersytetu Mikołaja Kopernika w Toruniu. W 1978 roku uznany został specjalistą PKZ w dziedzinie projektowania konserwatorskiego z okresu baroku.
W latach 1946–1957 przynależał do Związku Zawodowego Pracowników Kultury i Sztuki, w którym przez pewien okres pełnił funkcję wiceprzewodniczącego zarządu okręgu. W latach 1946–1977 działał w Polskim Towarzystwie Turystyczno-Krajoznawczym, w którym był wiceprzewodniczącym Koła Zakładowego. Od roku 1957 do 1958 był członkiem Rady Zakładowej gdańskiego oddziału PKZ. Od roku 1968 należał do Stowarzyszenia Architektów Polskich, w którym do 1977 był przewodniczącym koła zakładowego. Przez kilka kolejnych kadencji pełnił społeczną funkcję ławnika ludowego w Sądzie Rejonowym w Gdańsku (w latach 1961–1981). 
Otrzymał m.in. odznakę honorową Zasłużonym Ziemi Gdańskiej (1970), złotą odznakę honorową Zasłużonym dla Warmii i Mazur (1973), został wybrany Gdańszczaninem 35-lecia w plebiscycie Czytelników „Wieczoru Wybrzeża” (1980), otrzymał Krzyż Kawalerski Orderu Odrodzenia Polski (1984).
Po przejściu na emeryturę w 1980 roku nie zaprzestał aktywności zawodowej, wykonywał projekty dla obiektów sakralnych prywatnie, a od roku 1992 w Autorskiej Pracowni MACUR oraz uczestniczył w posiedzeniach Diecezjalnej Komisji do spraw Budownictwa i Sztuki Kościelnej. W 1988 otrzymał tytuł Członka Honorowego Stowarzyszenia Konserwatorów Zabytków, a w 1995 został odznaczony Krzyżem Armii Krajowej. 
Zmarł 30 stycznia 2001 roku. Został pochowany na cmentarzu komunalnym w Gdańsku Łostowicach. Był żonaty z Heleną z domu Prusakowską (1919–1984), nauczycielką. Miał syna Andrzeja oraz córki Krystynę, Annę i Elżbietę.
Ważniejsze projekty konserwatorskie (1946-2002).
W Gdańsku: projekty rekonstrukcji elewacji Wielkiej Zbrojowni i Zielonej Bramy, hełmu i wnętrz Ratusza Głównego Miasta oraz pieca w Dworze Artusa, adaptacji zespołu Bramy Mariackiej na Muzeum Archeologiczne,projekty rekonstrukcji wież i hełmów kościołów: św. Barbary, św. Bartłomieja, św. Brygidy, św. Katarzyny oraz Wieży Więziennej. Projekty restauracji i adaptacji na muzeum zamków w Lidzbarku Warmińskim i Kętrzynie, Projekty rekonstrukcji fasad i wnętrz kamienic przy ulicach: Viru 2 i Vana Turg 6 w Tallinie, św. Ducha 3 w Elblągu oraz Straganiarskiej 32 i Świętojańskiej 50/51 w Gdańsku. Projekty rekonstrukcji hełmu kościoła św. Mikołaja i restytucji kościoła bł. Doroty w Elblągu oraz projekt Biskupiego Seminarium Duchownego w Oliwie.

</doc>
<doc id="4692328" url="https://pl.wikipedia.org/wiki?curid=4692328" title="Moszczona (stacja kolejowa)">
Moszczona (stacja kolejowa)

Moszczona (, ) – stacja kolejowa w pobliżu miejscowości Krasnowola, w rejonie kowelskim, w obwodzie wołyńskim, na Ukrainie. Leży na linii Kijów – Kowel – Brześć. Nazwa pochodzi od pobliskiej miejscowości Moszczona.
Stacja istniała przed II wojną światową.

</doc>
<doc id="4692331" url="https://pl.wikipedia.org/wiki?curid=4692331" title="Boskoop (miasto)">
Boskoop (miasto)

Boskoop – miasto w prowincji Holandia Południowa. W 2014 roku przyłączyła się do Alphen aan den Rijn, jednocześnie przestając być odrębną gminą. W 2020 roku miasto liczyło 16 130 mieszkańców. Zajmuje powierzchnię 7,29 km 2, z czego 1,39 km 2 to woda. Jest to największy na świecie połączony obszar uprawy kwiatów. 
Boskoop znane jest ze szkółek, zwłaszcza drzewiastych i bylinowych, z których około 774 znajduje się na długich odcinkach ziemi, podzielonych wąskimi kanałami. Przed II wojną światową prawie cały transport odbywał się wąskimi łodziami. Pozostało kilka wyjątkowo wysokich kładek przekraczających niektóre z szerszych (głównych) kanałów. W okresie międzywojennym dokonano przejścia od kultury owocowej do dekoracyjnych roślin ogrodowych i drzew. Jako źródło wiedzy technicznej na temat sztuki uprawy roślin ozdobnych, Boskoop pozostaje światowej sławy i wyjątkowy.
Nazwę „Boskoop” nadano odmianie jabłka, która jest szeroko rozpowszechniona w krajach nisko położonych, odmianie winogron, a także odmianie Calluna (Boskoop) i Weigela (Boskoop Glory) i czarnej porzeczce. 
Geografia.
Boskoop znajduje się w Zielonym Sercu w Randstad, rozciągając się po obu stronach rzeki Gouwe między Alphen aan den Rijn (na północy) i Waddinxveen (na południu). Gmina graniczy na wschodzie z Reeuwijk i Bodegraven, a na zachodzie z Rijnwoude. Pionowy most wyciągowy w centrum wioski łączy oba brzegi Gouwe.
Historia.
Zakłada się, że Boskoop pochodzi z osady Ten Bussche, założonej przez Wilhelma I hrabiego Holandii w 1204 r. W 1222 r. Opactwo Rijnsburg stało się właścicielem Boskoopu. Postanowiło powiększyć ekwipunek drzew i krzewów, zmuszając rolników do uprawy większej liczby drzew, niż potrzebowaliby na własne sady. Od XV do XVII wieku produkowano coraz więcej drzew i wprowadzano rośliny ozdobne. Pod koniec XIX wieku Boskoop rozpoczął eksport swoich produktów, a Niemcy były pierwszym klientem.
Na historię Boskoopu duży wpływ miało jego położenie na grubej warstwie torfu. Kiedy opactwo w Rijnsburgu stało się właścicielami Boskoopu, rozpoczęto zbiór torfu na paliwo. Ale w przeciwieństwie do innych miast w „Zielonym Sercu”, gdzie ekstensywne zbiory torfu doprowadziły do powstania dużych stawów i jezior, Boskoop był zbyt daleko od głównych miast, a zbiór torfu nie był opłacalny. Opactwo nie pozwalało również na wykopywanie warstwy torfu na jego ziemiach. Miasto wciąż ma żyzną glebę dla rolnictwa i ogrodnictwa.
Przeszkodą dla arborystyki był wysoki poziom wód gruntowych, który znajdował się tuż pod powierzchnią Boskoopu. Wiele kanałów i rowów zostało wykopanych w celu osuszenia wód opadowych, do 2000 km w jednym punkcie historii. W związku z tym dużo transportu odbyło się tymi drogami wodnymi. Dzięki wprowadzeniu nowych metod odwadniania, które obniżyły poziom wód gruntowych, wiele rowów można było ponownie wypełnić. Jednak na początku XXI wieku w Boskoop wciąż jest wiele kanałów, na których opiera się wiele szkółek. W rezultacie Boskoop jest czasem nazywany „Small Giethoorn”. Obecnie większość roślin jest uprawiana bezpośrednio w doniczkach, a nie na otwartym terenie i wysyłana na aukcje bezpośrednio ze szkółki. Zagrożona jest także rentowność branży szkółkarskiej w Boskoopie, ponieważ produkcja szkółek przeszła na produkcję pojemników, a nie na pola. Mały rozmiar żłobków, niezdolność do mechanizacji, regulacje rządowe, wysokie koszty gruntów i wysokie koszty pracy spowodowały wzrost presji ekonomicznej na przemysł szkółkarski Boskoopu.
Gmina Boskoop przez kilka lat znajdowała się w trudnej sytuacji finansowej, częściowo z powodu wysokich kosztów utrzymania ciągle tonących dróg, zanim została połączona z Alphen aan den Rijn. W dniu 1 stycznia 2014 r. gmina została połączona z Alphen aan den Rijn w tym samym czasie, co Rijnwoude. Po rozwiązaniu gmina liczyła 15 196 mieszkańców, a łączna powierzchnia wynosiła 16,95 km 2 (6,54 m2). 
Transport.
W Boskoopie funkcjonuje stacja kolejowa Boskoop, znajdująca się w zachodniej części miasta. W 2017 r. planowane jest otwarcie stacji kolejowej Boskoop Snijdelwijk. Miasto jest połączone z RijnGouweLijn, która biegnie od Alphen aan den Rijn do Gouda. Pociągi kursują co trzydzieści minut w obu kierunkach. W godzinach szczytu dodatkowe dwa pociągi kursują co godzinę w kierunku Gouda i Leide.
Atrakcje.
Most windowy (Waddinxveense hefbrug) w Boskoop jest jednym z trzech podobnych mostów nad Gouwe; pozostałe dwa znajdują się w Alphen aan den Rijn i Waddinxveen. Ze względu na swoje centralne położenie most przedstawia panoramę wsi. Podczas remontu na początku lat 90. do mostu dodano nową ścieżkę rowerową.
Zabytkowym budynkiem jest (obecnie częściowo rozebrana) wieża ciśnień Boskoop. Znajduje się w północno-wschodniej części wioski, na tej samej drodze, która przecina most wyciągowy.
W pobliżu dworca kolejowego znajduje się rozległy ogród różany (rosarium), z bezpłatnym dostępem i otwarty przez cały rok. Wystawianych jest tutaj ponad 160 rodzajów róż, a także liczne inne krzewy, drzewa i rośliny.
Ze względu na swoją historię Boskoop ma muzeum dla dzieci. Znajduje się w starej rezydencji żłobka z 1870 roku. Za muzeum znajduje się ogród różany z różnymi odmianami róż od XVII do XX wieku.
Od wiosny do jesieni organizowane są wycieczki statkiem po wielu kanałach Boskoop, które oprowadzają po żłobkach i obszarach przyrodniczych oraz dostarczają informacji o historii i okolicach Boskoop. 

</doc>
<doc id="4692332" url="https://pl.wikipedia.org/wiki?curid=4692332" title="Stowarzyszenie Nauczycieli Szkół Zawodowych">
Stowarzyszenie Nauczycieli Szkół Zawodowych

Stowarzyszenie Nauczycieli Szkół Zawodowych z siedzibą w Warszawie – przedwojenna organizacja powołana do życia 18 marca 1928 roku przez zjazd delegatów polskich szkół zawodowych. Początkowo w skład Zarządu Głównego weszło 7 osób, w tym: Wincenty Czerwiński, Kazimierz Wróblewski oraz inż. Kazimierz Silberbach. W późniejszym okresie skład zarządu poszerzono o dodatkowe dwie osoby.
W ramach Stowarzyszenia od samego początku prężnie działały koła Warszawskie, Bydgoskie, Krakowskie, Grudziądzkie i Wileńskie, a także sekcje: Szkół Handlowych, Szkół Technicznych, Dyrektorów Szkół Technicznych i Rzemieślniczych oraz Szkół Żeńskich. W pierwszych latach działalności utworzone zostały koła w Katowicach, Sosnowcu, Rybniku, Bielsku-Białej, Łodzi, Krakowie oraz Jarosławiu. W 1937 roku istniało już 31 kół i 5 placówek, do najliczniejszych zaliczano koła w Wilnie, Lwowie, Poznaniu, Krakowie, Łodzi, Katowicach i Warszawie.
W 1932 roku powołana została Kasa Pożyczkowo-Oszczędnościowa Stowarzyszenia, na czele której stanął Wacław Habdank-Wyczółkowski.
Organem Stowarzyszenia było pismo Głos Szkoły Zawodowej, wydawane od 1929 do 1939 roku najpierw jako kwartalnik, a następnie jako miesięcznik. Redaktorem naczelnym tego pisma był przez cały okres Kazimierz Wróblewski. Wydawano również w Poznaniu "Szkołę Zawodową" pod red. Ludwika Krąkowskiego (ukazało się co najmniej 10 numerów). We wrześniu 1935 roku Stowarzyszenie przejęło wydawanie czasopisma dla młodzieży "Młody kupiec". Od 1 stycznia 1938 r. ukazywały się też "Wiadomości Pedagogiczno-Handlowe".
Od stycznia 1935 r. aż do wybuchu wojny Stowarzyszenie prowadziło kursy korespondencyjne dla nauczycieli szkół handlowych.
Po wybuchu II Wojny Światowej przedstawiciele SNSZ weszli w skład powołanej w 1939 r. Tajnej Organizacji Nauczycielskiej. Byli to: Stanisław Wróblewski i jego zastępca Wincenty Czerwiński, prezes struktur konspiracyjnych Stowarzyszenia.

</doc>
<doc id="4692336" url="https://pl.wikipedia.org/wiki?curid=4692336" title="Werbka (stacja kolejowa)">
Werbka (stacja kolejowa)

Werbka (, ) – stacja kolejowa w miejscowości Kowel, w obwodzie wołyńskim, na Ukrainie. Leży na linii Kijów – Kowel – Brześć. Nazwa pochodzi od pobliskiej wsi Werbka.
Stacja istniała przed II wojną światową.

</doc>
<doc id="4692338" url="https://pl.wikipedia.org/wiki?curid=4692338" title="KS Elbasani">
KS Elbasani



</doc>
<doc id="4692347" url="https://pl.wikipedia.org/wiki?curid=4692347" title="Håvard Nygaard">
Håvard Nygaard

Håvard Nygaard, pseud. "rain" (ur. 27 sierpnia 1994) – norweski profesjonalny gracz , będący riflerem dla organizacji FaZe Clan. Były reprezentant takich formacji jak London Conspiracy, clutchIT, LGB eSports, Team Kinguin czy G2 Esports. Jest najdłużej utrzymującym się członkiem składu, który grał od czasu, gdy zespół powstał po raz pierwszy pod szyldem Team Kinguin. 4 najlepszy gracz CS:GO 2017 roku oraz najlepszy norweski e-sportowiec w historii gier serii Counter-Strike. W swojej dotychczasowej karierze zarobił ok. 711 tysięcy dolarów.
Życiorys.
Kariera Håvarda zaczęła się 5 lutego 2013 roku, kiedy dołączył do partyastronauts. Zajął w niej m.in. 3 miejsce na Assembly Winter 2013. 17 maja 2014 rain opuścił partyastronauts i dołączył do Team .no, który 4 czerwca tego samego roku został przejęty przez organizację London Conspiracy. 27 lipca 2014 rain ze składem London Conspiracy zakwalifikował się na turniej ESL One Cologne 2014, gdzie ostatecznie zajęli 13/16 miejsce. 27 grudnia 2014 roku London Conspiracy rozstało się z drużyną CS:GO, lecz już po 3 dniach skład dołączył do innej formacji, o nazwie LGB eSports, w której 15 lutego 2015 rain dostał się na ESL One Katowice, gdzie zajęli 9/12 miejsce. 5 maja 2015 Håvard opuścił LGB eSports i dołączył do europejskiego Team Kinguin. 20 dni później Team Kinguin zakwalifikowało się na ESL One Cologne, gdzie ostatecznie zajęli 5/8 miejsce. 11 września tego samego roku Team Kinguin zostało przejęte przez Gamers2, które później zmieniło nazwę na G2 Esports. 20 stycznia 2016 G2 Esports zostało przejęte przez formację FaZe Clan. To wydarzenie pozwoliło Håvardowi wzbić się na najwyższy poziom e-sportowy w CS:GO. W tej drużynie wygrał takie turnieje jak StarLadder i-League StarSeries Season 3, Esports Championship Series Season 3 Europe, ESL One: New York 2017, ELEAGUE CS:GO Premier 2017, Esports Championship Series Season 4 Finals, Intel Extreme Masters XIII Sydney, EPICENTER 2018, ESL One: Belo Horizonte 2018 czy ELEAGUE CS:GO Invitational 2019. Håvard reprezentuje FaZe Clan do dnia dzisiejszego.

</doc>
<doc id="4692350" url="https://pl.wikipedia.org/wiki?curid=4692350" title="Puchar Wyszehradzki w hokeju na lodzie">
Puchar Wyszehradzki w hokeju na lodzie

Puchar Wyszehradzki (ang. Visegrád Cup) – coroczne międzynarodowe rozgrywki klubowe w hokeju na lodzie, skupiające uczestników z państw grupy wyszehradzkiej.
W 2017 państwowe federacje hokeja na lodzie z Węgier i ze Słowacji powołały rozgrywki Pucharu Wyszehradzkiego. Pierwszy turniej rozpoczęto w sierpniu 2017. W pierwszych dwóch edycjach uczestniczyły zespoły węgierskie i słowackie. W trzeciej edycji w 2019 do rozgrywek dołączyły drużyny z Czech oraz z Polski.
Uczestnicy.
W pierwszej edycji występowało osiem zespołów (cztery słowackie i cztery węgierskie). Pierwszą edycję 2017/2018 wygrała HK Nitra w dwumeczu z DVTK Jegesmedvék (decydujący najazd wykonał Henrich Ruckay).
W drugiej edycji 2018/2019 brało udział sześć drużyn (trzy słowackie i trzy węgierskie).
W trzeciej edycji uczestniczyło osiem ekip (dwie słowackie, dwie węgierskie, trzy polskie i jedna czeska). Turniej zwyciężył polski klub JKH GKS Jastrzębie.

</doc>
<doc id="4692359" url="https://pl.wikipedia.org/wiki?curid=4692359" title="Kerem Tunçeri">
Kerem Tunçeri

 
Mehmet Kerem Tunçeri (ur. 14 kwietnia 1979 w Stambule) – turecki koszykarz, występujący na pozycji rozgrywającego, reprezentant kraju, multimedalista międzynarodowych imprez koszykarskich.

</doc>
<doc id="4692360" url="https://pl.wikipedia.org/wiki?curid=4692360" title="Siobhan Williams">
Siobhan Williams

Siobhan Williams (ur. 6 maja 1991 w Cambridge, Wielka Brytania) – brytyjsko-kanadyjska aktorka.
Życiorys.
Urodziła się w Cambridge, lecz w młodym wieku wyjechała wraz z rodziną do Kanady. Przez kilkanaście lat intensywnie trenowała w Szkole Alberta Ballet balet, jazz i taniec nowoczesny. Studiowała wokal, gitarę i teatr, a także od 7 roku życia grała na skrzypcach. Gdy zaangażowała się w film i telewizję rozpoczęła treningi różnych metod teatralnych i filmowych. Poza karierą aktorską rozwija swoje umiejętności muzyczne.
Kariera.
Swoją karierę rozpoczęła od roli w znanym na całym serialu CBC "Heartland". Kolejną rolą była postać Ginger w serialu "Level Up" na kanale Cartoon Network. Później grała główne role w wielu filmach fabularnych i serialach.
Filmografia.
Role główne:
Występy gościnne:
Nagrody i nominacje.
Leo Awards
Young Artist Awards

</doc>
<doc id="4692363" url="https://pl.wikipedia.org/wiki?curid=4692363" title="Kokotów (stacja kolejowa)">
Kokotów (stacja kolejowa)



</doc>
<doc id="4692371" url="https://pl.wikipedia.org/wiki?curid=4692371" title="Polska prezydencja w Radzie Unii Europejskiej">
Polska prezydencja w Radzie Unii Europejskiej



</doc>
<doc id="4692375" url="https://pl.wikipedia.org/wiki?curid=4692375" title="Vilhelm Ekelund">
Vilhelm Ekelund

Vilhelm Ekelund (ur. 14 października 1880 w Stehag, zm. 3 września 1949 w Saltsjöbaden) – szwedzki poeta, eseista i aforysta.
W młodości autor inspirowanych francuskim i niemieckim symbolizmem wierszy opisujących krajobrazy rodzimej Skanii. W późniejszym okresie twórczości zwrócił się ku tendencjom klasycystycznym.

</doc>
<doc id="4692383" url="https://pl.wikipedia.org/wiki?curid=4692383" title="Snoezelen">
Snoezelen

Snoezelen (w pol. także: "Sala Doświadczania Świata", także: "terapia doświadczania świata", "terapia Snoezelen") – metoda terapii zajęciowej oraz oryginalna koncepcja aranżacji pomieszczeń, skupiona na problematyce uzyskania dostępu (kontaktu) do pacjenta, z którym kontakt jest w różny sposób utrudniony, i który ma ograniczenia w zakresie odbierania otaczającego go świata, jak również własnej osoby w otoczeniu, poprzez zastosowanie bezzadaniowej i niedyrektywnej stymulacji polisensorycznej, opartej na przestrzeganiu ośmiu zasad sformułowanych przez twórców i propagatorów metody – Ada Verheula (terapeutę zajęciowego) i Jana Hulsegge (muzykoterapeutę).
Historia.
Metoda została zainicjowana w końcówce lat 70. XX wieku w Holandii. We wstępnej fazie rozwoju adresowano ją do chorych z głębokimi i sprzężonymi niepełnosprawnościami, którzy nie poddawali się łatwo innym metodom i formom terapii. Z czasem metoda stała się popularna na całym świecie, a jej stosowanie rozszerzono na inne grupy pacjentów, takie jak seniorzy demencyjni, osoby autystyczne, cierpiące na bóle przewlekłe, z urazami czaszkowo-mózgowymi, niepełnosprawnością fizyczną, a także z chorobami onkologicznymi. I tak w latach 80. XX wieku metodę implikowano w Wielkiej Brytanii, Szwecji, Kanadzie oraz Niemczech, a w 90. w całym świecie rozwiniętym, głównie w takich krajach, jak Dania, Belgia, Norwegia, Finlandia, Australia, Japonia, USA, Izrael i niektóre państwa Europy Środkowej. W Polsce pionierskie kroki wykonali pracownicy Domu Pomocy Społecznej dla Dzieci i Młodzieży Niepełnosprawnej Intelektualnie w Grabiu zarządzanego przez Zgromadzenie Sióstr św. Elżbiety, gdzie w 1994 uruchomiono jedną z pierwszych sal w kraju.
Charakterystyka.
Podstawami dla skutecznych działań terapeutycznych w ramach metody są specjalnie zaaranżowana przestrzeń (pomieszczenie, pokój) zwany Salą Doświadczania Świata z dobranymi sprzętami oraz profesjonalne prowadzenie sesji przez osobę odpowiednio przygotowaną merytorycznie. Efekt terapii jest podwójny – zarówno relaksacyjny, jak i aktywizacyjny. W związku z tym ze Snoezelen korzystają nie tylko chorzy i niepełnosprawni, ale też ludzie zdrowi – najczęściej w celu relaksacji i odprężenia.
Aranżacja sal.
Aranżację Sali Doświadczania Świata opisał Czesław Kupisiewicz, według którego jest to "pomieszczenie terapeutyczne wyposażone w urządzenia wytwarzające odpowiednio dobrane bodźce pobudzające zmysły (wzroku, słuchu, dotyku, itd.), np. kabina lustrzana, tor świetlno-dźwiękowy, zestaw światłowodowy, materac wibracyjny, generator baniek, tuba głosowa, służące stymulowaniu poznawania świata na poziomie sensorycznym. W s.d.ś prowadzone są zajęcia rewalidacyjne z osobami głębiej upośledzonymi umysłowo, ze sprzężonymi zaburzeniami, mające na celu stymulację polisensoryczną, pobudzanie zmysłów, wyzwalanie aktywności własnej osób poddanych terapii, zwiększenie ich możliwości nawiązania i utrzymania kontaktu z opiekunem, a także sprzyjających wyciszeniu emocjonalnemu, łagodzeniu stresów, relaksacji, odprężeniu oraz doświadczaniu poczucia bezpieczeństwa".
Głównymi atrybutami sal są różne urządzenia, które dzięki wyrazistym i intensywnym bodźcom zmysłowym pobudzają aktywność korzystających. Wyposażenie to jest atrakcyjne i przyjemne w percepcji dotykowej, słuchowej i wzrokowej, co wpływa na szczególną atmosferę sesji terapeutycznych, dodatkowo kreowaną przez spokojną muzykę w tle, przytłumione oświetlenie, wygodne miejsca, jak również porozumiewanie się szeptem.
Krytyka.
Część badań sugeruje korzystny wpływ terapii na odbiorców, część sugeruje brak takiego wpływu, a część sygnalizuje o zachowaniach niekorzystnych, np. nadmiernym pobudzeniu uczestników. O ile metoda jest przydatnym elementem relaksacji i doświadczeniem zmysłowym o pozytywnym charakterze, o tyle nie można jej traktować, jako skutecznego rodzaju długofalowej interwencji przeciwdziałającej trudnym zachowaniom pacjentów ze znacznym i głębokim stopniem niepełnosprawności intelektualnej. Z dobrymi efektami można stosować metodę w pracy terapeutycznej z osobami z zespołem Retta.

</doc>
<doc id="4692388" url="https://pl.wikipedia.org/wiki?curid=4692388" title="Koszykówka na Letniej Uniwersjadzie 2015">
Koszykówka na Letniej Uniwersjadzie 2015

Koszykówka na Letniej Uniwersjadzie 2015 – zawody koszykarskie rozgrywane podczas Letniej Uniwersjady 2015 w Gwangju. W programie znalazły się dwie konkurencje – turniej kobiet i mężczyzn.
Złoty medal w turnieju kobiet zdobyła reprezentacja Stanów Zjednoczonych, srebrny Kanady, a brązowy Rosji. W turnieju mężczyzn najlepsze okazały się, Stany Zjednoczone, które wyprzedziły Niemcy. Trzecią pozycję zajęła Rosja.

</doc>
<doc id="4692389" url="https://pl.wikipedia.org/wiki?curid=4692389" title="Parafia św. Mikołaja w Majdanie Sieniawskim">
Parafia św. Mikołaja w Majdanie Sieniawskim



</doc>
<doc id="4692391" url="https://pl.wikipedia.org/wiki?curid=4692391" title="Parafia Najświętszego Serca Jezusowego w Dobrej">
Parafia Najświętszego Serca Jezusowego w Dobrej



</doc>
<doc id="4692393" url="https://pl.wikipedia.org/wiki?curid=4692393" title="Czerkasy Wołyńskie">
Czerkasy Wołyńskie

Czerkasy Wołyńskie (, ) – przystanek kolejowy w pobliżu miejscowości Czerkasy, w rejonie kowelskim, w obwodzie wołyńskim, na Ukrainie.
Przystanek istniał przed II wojną światową.

</doc>
<doc id="4692397" url="https://pl.wikipedia.org/wiki?curid=4692397" title="Johanna Braddy">
Johanna Braddy

Johanna Braddy (ur. 30 sierpnia 1987 w Atlancie) – amerykańska aktorka.
Życiorys.
Jest córką przedszkolnej nauczycielki muzyki i wokalistki Jo Beth Braddy oraz inżyniera Steve'a Braddy'ego. Była kapitanem swojego zespołu tańca w liceum. Ukończyła McIntosh High School w Peachtree City, Georgia w 2005 roku.
Braddy zadebiutowała na ekranie w filmie telewizyjnym ABC Family Pop Rocks w roli Olivii Harden. Zadebiutowała głosem w w roli księżniczki Yue. Braddy grała także małe role w filmach Broken Bridges, Home of the Giants and Whore. W telewizji grała powtarzające się role w dramacie FX The Riches, komediowym dramacie dla nastolatków z ABC Family i VH1 Hit the Floor. Wystąpiła także gościnnie w Cold Case, Southland, CSI: Crime Scene Investigation, Suburgatory i Shameless.
W 2009 roku Braddy po raz pierwszy zagrała główną rolę w horrorze The Grudge 3, trzeciej części serii Grudge, wydanej bezpośrednio na wideo. W następnym roku zagrała drugoplanową rolę w komedii młodzieżowej Easy A z Emmą Stone. Miała role w horrorach Hurt, The Levenger Tapes, Paranormal Activity 3 i The Collection. Od 2012 do 2014 roku zagrała w serialu Video Game High School.
W 2013 roku Braddy zagrała u boku Constance Zimmer i Shiri Appleby w mrocznej komedii dramatycznej Lifetime Unreal. Premiera serii odbyła się 1 czerwca 2015 r. Również w 2015 r. Braddy została obsadzona jako aktorka regularna w thrillerze ABC Quantico wraz z Priyanką Choprą, Yasmine Al Massri, Grahamem Rogerem, Jake'm McLaughlinem i Aunjanue Ellis.
Filmografia.
Role główne:

</doc>
<doc id="4692399" url="https://pl.wikipedia.org/wiki?curid=4692399" title="Sejm zwyczajny 1748">
Sejm zwyczajny 1748

Sejm 1748 – sejm zwyczajny I Rzeczypospolitej, został zwołany 10 czerwca 1748 do Warszawy.
Sejmiki przedsejmowe w województwach odbyły się 19 sierpnia, a sejmik zatorski 12 sierpnia i sejmik powtórny kijowski 7 września 1748 roku. 
Marszałkiem sejmu obrano Wojciecha Siemieńskiego, referendarza koronnego. 
Obrady sejmu trwały od 30 września do 9 listopada 1748 roku.

</doc>
<doc id="4692400" url="https://pl.wikipedia.org/wiki?curid=4692400" title="Gustav Dallner">
Gustav Dallner

Gustav Dallner (ur. 15 maja 1933) – szwedzki cytolog. Członek zagraniczny Wydziału Nauk Biologicznych i Rolniczych Polskiej Akademii Nauk od 1994 roku. Profesor emerytowany Wydziału Biochemii i Biofizyki na Uniwersytecie Sztokholmskim. Jest także pracownikiem naukowym Laboratorium Arrheniusa, Instytutu Karolinska oraz Oddziału Patologii Szpitala Sabbatsberg.
Prowadzi badania nad biosyntezą i funkcjami Koenzymu Q10. Jego współpracownikami są Michael Tekle, Tadeusz Chojnacki oraz Ewa Kula-Świeżewska.
Publikacje naukowe.
Autor lub współautor następujących publikacji naukowych:

</doc>
<doc id="4692401" url="https://pl.wikipedia.org/wiki?curid=4692401" title="Ulica Wołyńska w Warszawie">
Ulica Wołyńska w Warszawie



</doc>
<doc id="4692406" url="https://pl.wikipedia.org/wiki?curid=4692406" title="9 Pułk Haubic Polowych Austro-Węgier">
9 Pułk Haubic Polowych Austro-Węgier



</doc>
<doc id="4692408" url="https://pl.wikipedia.org/wiki?curid=4692408" title="Linia kolejowa Kowel – Zabłocie">
Linia kolejowa Kowel – Zabłocie

Linia kolejowa Kowel – Zabłocie – linia kolejowa na Ukrainie łącząca stację Kowel ze stacją Zabłocie i granicą państwową z Białorusią. Znajduje się w obwodzie wołyńskim. Zarządzana jest przez Kolej Lwowską (oddział ukraińskich kolei państwowych).
Linia na całej długości jest jednotorowa i niezelektryfikowana (z wyjątkiem stacji Kowel, która posiada trakcję). W okresie międzywojennym była to linia dwutorowa.
Historia.
Powstała w XIX w. jako część Kolei Kijowsko-Brzeskiej. Początkowo leżała w Rosji, w latach 1918 - 1945 w Polsce, następnie w Związku Sowieckim (1945 - 1991) i od 1991 na Ukrainie.

</doc>
<doc id="4692409" url="https://pl.wikipedia.org/wiki?curid=4692409" title="Krystyna Gozdawa-Nocoń">
Krystyna Gozdawa-Nocoń

Krystyna Barbara Gozdawa-Nocoń (ur. 6 marca 1949 w Gdańsku, zm. 18 grudnia 2021 tamże) – polska polityk, inżynier i urzędniczka państwowa, w latach 2003–2006 wicewojewoda pomorski.
Życiorys.
Córka Antoniego i Ewy. Pochodziła z Gdańska, gdzie ukończyła II Liceum Ogólnokształcące. Została absolwentką studiów z inżynierii i organizacji przemysłu na Wydziale Mechaniczno-Technologicznym Politechniki Gdańskiej. Przez szereg lat (do przejścia na emeryturę w 2009) zatrudniona na macierzystej uczelni: jako pracownik organizacyjny, od 1974 jako asystent naukowo-badawczy w Zakładzie Organizacji Produkcji, następnie od 1976 jako wicedyrektor do spraw administracyjnych w Instytucie Technologii Budowy Maszyn. W latach 1979–1992 pozostawała pełnomocnikiem ministra pracy, płacy i polityki socjalnej ds. zatrudniania absolwentów szkół wyższych. Od 1993 do 2002 była dyrektorem administracyjnym Wydziału Architektury PG.
Zaangażowała się w działalność polityczną w ramach Unii Pracy, została przewodniczącą rady powiatowej partii w Gdańsku. W kwietniu 2003 została powołana na stanowisko wicewojewody pomorskiego. W lipcu 2004 utraciła rekomendację swojej partii, a w październiku tego roku wykluczono ją z ugrupowania. Pozostała na stanowisku wicewojewody do początku 2006. W 2005 kandydowała do Senatu z poparciem Sojuszu Lewicy Demokratycznej w okręgu nr 24 (zajęła 9. miejsce na 16 kandydatów, zdobywając 29 062 głosy). W 2006 startowała do gdańskiej rady miejskiej z ramienia Lewicy i Demokratów, a w 2010 – do sejmiku pomorskiego z listy SLD. W 2015 ubiegała się o mandat poselski z ramienia Nowoczesnej.
Była wdową, miała córkę.
Odznaczona Srebrnym Krzyżem Zasługi (1996).

</doc>
<doc id="4692416" url="https://pl.wikipedia.org/wiki?curid=4692416" title="Linia kolejowa Kowel – Jagodzin">
Linia kolejowa Kowel – Jagodzin

Linia kolejowa Kowel – Jagodzin – linia kolejowa na Ukrainie łącząca stację Kowel ze stacją Jagodzin i granicą państwową z Polską. Znajduje się w obwodzie wołyńskim. Zarządzana jest przez Kolej Lwowską (oddział ukraińskich kolei państwowych).
Linia na całej długości jest dwutorowa i niezelektryfikowana (z wyjątkiem stacji Kowel, która posiada trakcję). Perony na całej linii istnieją tylko przy jednym torze. Drugi tor jest w złym stanie technicznym.
Historia.
Linia powstała w XIX w. Początkowo leżała w Rosji, w latach 1918 - 1945 w Polsce, następnie w Związku Sowieckim (1945 - 1991) i od 1991 na Ukrainie.

</doc>
<doc id="4692420" url="https://pl.wikipedia.org/wiki?curid=4692420" title="Weronika Tropaczyńska-Ogarkowa">
Weronika Tropaczyńska-Ogarkowa

Weronika Tropaczyńska-Ogarkowa (ps. "Krystka z Mogilicy", "Wera", ur. 8 lub 9 stycznia 1908 w Zamarstynowie, zm. 9 maja 1957 w Warszawie) – polska poetka, prozaiczka, publicystka, nauczycielka, autorka podręczników do historii.
Biografia.
Pochodziła z wielodzietnej rodziny. Po ukończeniu dwuletniej szkoły zawodowej oraz państwowych kursów pedagogicznych w 1927 r. została wiejską nauczycielką w Mogilicy w powiecie baranowickim, gdzie rozpoczęła również działalność społeczną jako prezes lokalnego Ogniska Nauczycielskiego, organizatorka kursów dla analfabetów oraz założycielka gminnej biblioteki. Pełniła obowiązki instruktorki oświaty pozaszkolnej w Nowogródku w latach 1929–1930, a następnie pracowała w kuratorium oświaty w Lublinie. Debiutowała wierszami i opowiadaniami na łamach „Wici” oraz „Nowizny Wiciowej”. Za działalność w Związku Młodzieży Wiejskiej została zwolniona z pracy. Następnie pracowała jako nauczycielka w Uniwersytecie Ludowym w Tywonii (przeniesionym później do Grzędy). W 1935 r. zdała egzamin dojrzałości i rozpoczęła studia historyczne na KUL. W 1938 r. przeniosła się do Warszawy, gdzie kontynuowała naukę i działalność społeczną oraz pracowała w Centrali Kół Gospodyń Wiejskich. W okresie międzywojennym była także redaktorką „Płomyka”.
W okresie okupacji hitlerowskiej była czołową działaczką konspiracyjnego Ludowego Związku Kobiet, a w 1942 r. została redaktorką naczelną centralnego pisma LZK „Żywią”. Jednocześnie współredagowała „Biedronkę”, podziemne pisemko dla dzieci wiejskich. Na kartach „Żywii” Weronika Tropaczyńska-Ogarkowa zamieściła w 1942 r. list otwarty do gen. Sikorskiego „Nasz żołnierski meldunek”, który odbił się echem w kraju i za granicą. W 1943 r. w ramach konspiracyjnej Uczelni Kobiecej LZK, ukazały się drukiem w Warszawie trzy jej broszury pod wspólnym tytułem „Życie społeczne kobiet wiejskich”. Wchodziła w skład centralnego kierownictwa Ludowego Związku Kobiet i Zielonego Krzyża, a także udzielała pomocy Żydom. W mieszkaniu Weroniki Tropaczyńskiej-Ogarkowej na Sadybie w Warszawie haftowany był sztandar Batalionów Chłopskich, a ona sama była autorką wielu pieśni BCh.
Po wojnie działała w Ludowym Związku Kobiet, a po jego rozwiązaniu przeszła do Wydziału Kobiecego PSL. Od 1947 r. jako redaktor społeczny Polskiego Radia przygotowywała audycje dla wsi. Opublikowała kilka książek adresowanych głównie dla dzieci oraz młodzieży.
W latach 1945–48 należała do PSL, a w 1957 roku do PZPR.
Mężem Weroniki Tropaczyńskiej-Ogarkowej był kpt. Franciszek Ogarek, jeniec obozu w Ostaszkowie, zamordowany w Twerze w 1940 r., a jedyną córką koreanistka Halina Ogarek-Czoj (1931–2004). Pochowana na cmentarzu Powązki Wojskowe w Warszawie (kwatera A30-4-13).

</doc>
<doc id="4692423" url="https://pl.wikipedia.org/wiki?curid=4692423" title="Mirosław Kołakowski">
Mirosław Kołakowski

Mirosław Kołakowski (ur. 13 lipca 1959, zm. 12 grudnia 2008 w Morągu) – polski polityk, przedsiębiorca, menedżer i prawnik, w 1998 wicewojewoda łódzki.
Życiorys.
Syn Edmunda i Jadwigi. Pochodził z Mrągowa. Ukończył studia na Wydziale Prawa i Administracji Uniwersytetu Łódzkiego, specjalizował się w prawie europejskim. W okresie PRL działał w niezależnych organizacjach studenckich i opozycji demokratycznej. Jako przewodniczący Rady Osiedla UŁ był także organizatorem festiwalu studenckiego Łódźstock. W 1989 zajął się prowadzeniem kampanii wyborczej do parlamentu kandydatów NSZZ „Solidarność”. Został prezesem Fundacji Rozwoju Przedsiębiorczości Lokalnej, organizował także m.in. pokazy mody łódzkich projektantów i programy ściągające zagranicznych inwestorów do Łodzi. Działał jako przedsiębiorca w branży nieruchomości, prowadził też firmę doradczą. Zasiadał w radach nadzorczych Radia Łódź i Widzewa Łódź, kierował też radą Międzynarodowych Targów Łódzkich.
Zaangażował się w działalność polityczną w ramach Unii Wolności. We wrześniu 1998 został wicewojewodą „małego” województwa łódzkiego (wskutek konfliktu AWS–UW nominowano go jako 49. wicewojewodę w kraju po wcześniejszym odrzuceniu czterech innych kandydatur). Pełnił funkcję do końca roku, następnie przez kilka miesięcy pozostawał pełnomocnikiem wojewody łódzkiego ds. majątku stałego. Funkcję tę utracił po ostatecznym wykluczeniu z partii. Później zaangażował się w działalność Platformy Obywatelskiej, m.in. jako szef okręgowej komisji wyborczej.

</doc>
<doc id="4692426" url="https://pl.wikipedia.org/wiki?curid=4692426" title="San Antonio (Urugwaj)">
San Antonio (Urugwaj)

San Antonio – miasto w Urugwaju, w departamencie Salto.

</doc>
<doc id="4692427" url="https://pl.wikipedia.org/wiki?curid=4692427" title="San Bautista">
San Bautista

San Bautista – miasto w Urugwaju, w departamencie Canelones.

</doc>
<doc id="4692431" url="https://pl.wikipedia.org/wiki?curid=4692431" title="San Gregorio de Polanco">
San Gregorio de Polanco

San Gregorio de Polanco – miasto w Urugwaju, w departamencie Tacuarembó.

</doc>
<doc id="4692432" url="https://pl.wikipedia.org/wiki?curid=4692432" title="San Jacinto (Urugwaj)">
San Jacinto (Urugwaj)

San Jacinto – miasto w Urugwaju, w departamencie Canelones.

</doc>
<doc id="4692434" url="https://pl.wikipedia.org/wiki?curid=4692434" title="San Javier (Urugwaj)">
San Javier (Urugwaj)

San Javier – miasto w Urugwaju, w departamencie Río Negro.

</doc>
<doc id="4692435" url="https://pl.wikipedia.org/wiki?curid=4692435" title="San Luis (Urugwaj)">
San Luis (Urugwaj)

San Luis – miasto w Urugwaju, w departamencie Canelones.

</doc>
<doc id="4692437" url="https://pl.wikipedia.org/wiki?curid=4692437" title="San Luis al Medio">
San Luis al Medio

San Luis al Medio – miasto w Urugwaju, w departamencie Rocha.

</doc>
<doc id="4692439" url="https://pl.wikipedia.org/wiki?curid=4692439" title="Santa Catalina (Urugwaj)">
Santa Catalina (Urugwaj)

Santa Catalina – miasto w Urugwaju, w departamencie Soriano.

</doc>
<doc id="4692440" url="https://pl.wikipedia.org/wiki?curid=4692440" title="Santa Clara de Olimar">
Santa Clara de Olimar

Santa Clara de Olimar – miasto w Urugwaju, w departamencie Treinta y Tres.

</doc>
<doc id="4692444" url="https://pl.wikipedia.org/wiki?curid=4692444" title="Acanthixalus">
Acanthixalus

Acanthixalus – rodzaj płaza bezogonowego z podrodziny Kassininae w rodzinie sitówkowatych (Hyperoliidae). 
Zasięg występowania.
Rodzaj obejmuje gatunki występujące w lasach deszczowych Wybrzeża Kości Słoniowej, południowo-wschodniej Nigerii i Kamerunu do północno-wschodniej części Demokratycznej Republiki Konga i od Kamerunu na południe do skrajnego zachodniej części Demokratycznej Republiki Konga.
Systematyka.
Etymologia.
"Acanthixalus": "akantha" „cierń, kolec”, od ακη "akē" „punkt”; ιξαλος "ixalos" „skaczący, zwinny”.
Podział systematyczny.
Do rodzaju należą następujące gatunki:

</doc>
<doc id="4692445" url="https://pl.wikipedia.org/wiki?curid=4692445" title="Santa Rosa (Urugwaj)">
Santa Rosa (Urugwaj)

San Rosa – miasto w Urugwaju, w departamencie Canelones.

</doc>
<doc id="4692449" url="https://pl.wikipedia.org/wiki?curid=4692449" title="Sequeira">
Sequeira

Sequeira – miasto w Urugwaju, w departamencie Artigas.

</doc>
<doc id="4692450" url="https://pl.wikipedia.org/wiki?curid=4692450" title="Puchar Prezydenta Rzeczypospolitej Polskiej (1936)">
Puchar Prezydenta Rzeczypospolitej Polskiej (1936)

Puchar Prezydenta Rzeczypospolitej Polskiej w piłce nożnej 1936 – pierwsza edycja rozgrywek mających na celu wyłonienie zdobywcy Pucharu Prezydenta Rzeczypospolitej Polskiej, w której zagrało szesnaście zespołów, w tym czternaście reprezentacji okręgowych i dwie drużyny ligi Polskiego Związku Piłki Nożnej, nazwane odpowiednio A i B. Zespoły Polskiego Związku Piłki Nożnej tworzyli piłkarze ligowi, natomiast reprezentacje okręgowe miały zakaz wystawiania zawodników z klubów ligowych.
Rozgrywki toczyły się od 24 maja do 22 listopada 1936 roku. W sumie odbyło się siedemnaście spotkań, z których jedno powtórzono i cztery przedłużono o dogrywkę. W meczu 1/8 finału pomiędzy reprezentacją Lublina i Krakowa gra toczyła się do pierwszego trafienia ze względu na remisowy wynik. Dwudziestominutowa dogrywka nie wyłoniła jednak zwycięzcy, przez co mecz został przerwany i powtórzony 2 lipca. W sumie padło dziewięćdziesiąt jeden bramek, zaś ich autorami było pięćdziesięciu czterech piłkarzy. Najlepszym strzelcem rozgrywek o Puchar Prezydenta Rzeczypospolitej Polskiej był napastnik reprezentacji Poznania, Czesław Mikołajewski, strzelec sześciu goli. Puchar zdobyła reprezentacja Krakowa, która trofeum otrzymała na walnym zjeździe Polskiego Związku Piłki Nożnej. 
Mecze.
Finał.
 
ZDOBYWCA PUCHARU PREZYDENTA RZECZYPOSPOLITEJ POLSKIEJ 
Reprezentacja Krakowa PIERWSZY TYTUŁ

</doc>
<doc id="4692452" url="https://pl.wikipedia.org/wiki?curid=4692452" title="Solís de Mataojo">
Solís de Mataojo

Solís de Mataojo – miasto w Urugwaju, w departamencie Lavalleja.

</doc>
<doc id="4692454" url="https://pl.wikipedia.org/wiki?curid=4692454" title="Klekotnica">
Klekotnica

Klekotnica, krotalaria, gruchatka ("Crotalaria" L.) – rodzaj roślin należący do rodziny bobowatych. Obejmuje około 700 gatunków (715 gatunków o nazwach zweryfikowanych i zaakceptowanych wymienia baza danych "Plants of the World"). Największa ich liczba rośnie we wschodniej i południowej Afryce (ok. 500, w tym 34 endemity Madagaskaru), ale przedstawiciele rodzaju występują w całej strefie międzyzwrotnikowej oraz w przyległych obszarach strefy umiarkowanej. Rosną w okresowo suchych lasach tropikalnych i subtropikalnych, w kserofitycznych zaroślach i formacjach trawiastych, często na terenach zaburzonych, na glebach piaszczystych i skalistych.
Liczne gatunki z tego rodzaju to rośliny użytkowe – włóknodajne, paszowe, ozdobne, uprawiane na zielony nawóz i wykorzystywane leczniczo. Niektóre gatunki zawierają alkaloidy pirolizydynowe powodujące chroniczne zatrucia u zwierząt roślinożernych, karmionych paszą z nimi w składzie.
Zwyczajowa nazwa rodzaju pochodzi od rozdętych i drewniejących strąków, zawierających wysychające i w efekcie „klekoczące” lub „grzechoczące” nasiona.
Systematyka.
Rodzaj reprezentuje (zresztą jako rodzaj typowy) plemię "Crotalarieae" w obrębie podrodziny "Faboideae" i rodziny bobowatych "Fabaceae".
Zastosowania.
Klekotnica sitowata "C. juncea" dostarcza białawych włókien o długości ok. 1 m i małej higroskopijności, które wykorzystywane są do wyrabiania sznurów i lin, dodawane do tkanin i służą do wyrobu bibułek papierosowych oraz sieci rybackich. Mocnych włókien dostarcza także "C. spectabilis" a "C. cunninghamii" daje włókna, z których Aborygeni w Australii wykonują sandały umożliwiające poruszanie się po rozgrzanych piaskach i skałach pustyni.
"C. spectabilis" wykorzystywana jest leczniczo jako źródło monokrotaliny.
Jako rośliny paszowe i zielony nawóz stosuje się: "C. brevidens", "C. lancoelata", "C. pallida", "C. micans" i "C. usaramoensis".
Do nasadzeń przeciwerozyjnych wykorzystuje się: "C. brevidens", "C. lancoelata", "C. spectabilis". "C. pallida" sadzona jest jako uprawa okrywowa na plantacjach kokosów, herbaty i kauczukowców, w Chinach w podobnym celu uprawia się "C. usaramoensis".
Jako rośliny ozdobne uprawiane są: "C. spectabilis", klekotnica przylądkowa "C. capensis", "C. agatiflora", "C. semperflorens".

</doc>
<doc id="4692457" url="https://pl.wikipedia.org/wiki?curid=4692457" title="Toledo (Urugwaj)">
Toledo (Urugwaj)

Toledo – miasto w Urugwaju, w departamencie Canelones.

</doc>
<doc id="4692460" url="https://pl.wikipedia.org/wiki?curid=4692460" title="Tomás Gomensoro (miasto)">
Tomás Gomensoro (miasto)

Tomás Gomensoro – miasto w Urugwaju, w departamencie Artigas.

</doc>
<doc id="4692461" url="https://pl.wikipedia.org/wiki?curid=4692461" title="Tranqueras">
Tranqueras

Tranqueras – miasto w Urugwaju, w departamencie Rivera.

</doc>
<doc id="4692462" url="https://pl.wikipedia.org/wiki?curid=4692462" title="Oldsmobile Bravada">
Oldsmobile Bravada

Oldsmobile Bravada – samochód osobowy typu SUV klasy kompaktowej, a następnie klasy średniej oraz klasy wyższej produkowany pod amerykańską marką Oldsmobile w latach 1991 – 2004.
Pierwsza generacja.
Oldsmobile Bravada I został zaprezentowany po raz pierwszy w 1990 roku.
W 1990 roku General Motors zdecydowało się rozbudować ofertę kompaktowych SUV-ów o bliźniaczą, luksusową i lepiej wyposażoną alternatywę dla bliźniaczych modeli Chevrolet Blazer oraz GMC S-15 Jimmy. 
Bravada I zadebiutowała 8 lat później, różniąc się od pozostałych modeli jednokolorowym malowaniem nadwozia, innym wyglądem zderzaków, inną atrapą chłodnicy oraz odmiennymi wzorami alufelg. Ponadto, SUV Oldsmobile nie był oferowany w wariancie 3-drzwiowym, a jedynie jako 5-drzwiowy dłuższy model.
Druga generacja.
Oldsmobile Bravada II został zaprezentowany po raz pierwszy w 1993 roku.
Rok po prezentacji kolejnej generacji bliźniaczych SUV-ów Chevrolet Blazer oraz GMC Jimmy, dołączyła do nich zupełnie nowa odsłona Oldsmobile Bravada. Samochód powstał od podstaw na nowej platformie "GMT 330", stając się nie tylko wyraźnie większy, ale i przestronniejszy w środku. Bravada ponownie wyróżniała się szczególnie bogatym wyposażeniem, a także innym wyglądem atrapy chłodnicy i zderzaków.
Lifting.
W 1998 roku SUV-y Oldsmobile, Chevroleta i GMC przeszły gruntowną modernizację, w ramach której pojawił się zupełnie nowy pas przedni. W efekcie, Bravada II zyskała większe reflektory, przemodelowane zderzaki i inny, oryginalny wzór dwuczęściowej atrapy chłodnicy.
Trzecia generacja.
Oldsmobile Bravada III zostało zaprezentowane po raz pierwszy w 2001 roku.
Latem 2000 roku Oldsmobile przedstawiło trzecią generację Bravady, która przeszła gruntowną metamorfozę w stosunku do poprzedników, ponownie awansując o kolejny segment - tym razem do klasy wyższej. Tym razem SUV Oldsmobile stał się jedną aż z sześciu bliźniaczych konstrukcji General Motors, wraz z Buickiem Rainierem, Chevroletem TrailBlazerem, GMC Envoyem, Isuzu Ascenderem oraz Saabem 9-7X. 
Podobnie jak pozostałe konstrukcje, Oldsmobile Bravada III wyróżniało się innym wyglądem pasa przedniego - samochód otrzymał charakterystyczne, podłużne, krągłe reflektory i dwuczęściową atrapę chłodnicy.
Produkcja Bravady zakończyła się przedwcześnie w 2004 roku zaledwie po 3 latach produkcji z powodu przeprowadzenia likwidacji firmy Oldsmobile przez General Motors.

</doc>
<doc id="4692466" url="https://pl.wikipedia.org/wiki?curid=4692466" title="Tupambaé">
Tupambaé

Tupambaé – miasto w Urugwaju, w departamencie Cerro Largo.

</doc>
<doc id="4692469" url="https://pl.wikipedia.org/wiki?curid=4692469" title="Velázquez (miasto)">
Velázquez (miasto)

Velázquez – miasto w Urugwaju, w departamencie Rocha.

</doc>
<doc id="4692471" url="https://pl.wikipedia.org/wiki?curid=4692471" title="Vergara (Urugwaj)">
Vergara (Urugwaj)

Vergara – miasto w Urugwaju, w departamencie Treinta y Tres.

</doc>
<doc id="4692474" url="https://pl.wikipedia.org/wiki?curid=4692474" title="Lista gatunków z rodzaju klekotnica">
Lista gatunków z rodzaju klekotnica

Lista gatunków z rodzaju klekotnica "Crotalaria " – lista gatunków rodzaju roślin należącego do rodziny bobowatych ("Fabaceae"). Według bazy danych "Plants of the World online" rodzaj obejmuje 715 gatunków o nazwach zweryfikowanych i zaakceptowanych.

</doc>
<doc id="4692475" url="https://pl.wikipedia.org/wiki?curid=4692475" title="Crotalaria">
Crotalaria



</doc>
<doc id="4692476" url="https://pl.wikipedia.org/wiki?curid=4692476" title="Krotalaria">
Krotalaria



</doc>
<doc id="4692477" url="https://pl.wikipedia.org/wiki?curid=4692477" title="Vichadero">
Vichadero

Vichadero – miasto w Urugwaju, w departamencie Rivera. W mieście znajduje się port lotniczy Vichadero.

</doc>
<doc id="4692478" url="https://pl.wikipedia.org/wiki?curid=4692478" title="Young (Urugwaj)">
Young (Urugwaj)

Young – miasto w Urugwaju, w departamencie Río Negro.

</doc>
<doc id="4692481" url="https://pl.wikipedia.org/wiki?curid=4692481" title="Zapicán">
Zapicán

Zapicán – miasto w Urugwaju, w departamencie Lavalleja.

</doc>
<doc id="4692482" url="https://pl.wikipedia.org/wiki?curid=4692482" title="Karol Szymanowski (ur. 1960)">
Karol Szymanowski (ur. 1960)

Karol Szymanowski (ur. 1960) – polski kompozytor, dr hab. sztuk muzycznych, profesor nadzwyczajny Katedry Jazzu Wydziału Dyrygentury, Jazzu i Edukacji Muzycznej Akademii Muzycznej im. Feliksa Nowowiejskiego w Bydgoszczy.
Życiorys.
Ukończył studia na Wydziale Instrumentalnym Akademii Muzycznej w Bydgoszczy, a także na Wydziale Jazzu i Muzyki Rozrywkowej Akademii Muzycznej w Katowicach. 30 listopada 2005 obronił pracę doktorską, 18 grudnia 2013 habilitował się na podstawie dorobku naukowego i pracy. Otrzymał nominację profesorską.
Objął funkcję profesora nadzwyczajnego w Katedrze Jazzu na Wydziale Dyrygentury, Jazzu i Edukacji Muzycznej Akademii Muzycznej im. Feliksa Nowowiejskiego w Bydgoszczy.

</doc>
<doc id="4692483" url="https://pl.wikipedia.org/wiki?curid=4692483" title="Kassina">
Kassina

Kassina – rodzaj płaza bezogonowego z podrodziny Kassininae w rodzinie sitówkowatych (Hyperoliidae). 
Zasięg występowania.
Rodzaj obejmuje gatunki występujące w Czarnej Afryce.
Systematyka.
Podział systematyczny.
Do rodzaju należą następujące gatunki:

</doc>
<doc id="4692484" url="https://pl.wikipedia.org/wiki?curid=4692484" title="Archiwista (serial telewizyjny 2020)">
Archiwista (serial telewizyjny 2020)

Archiwista – polski serial kryminalny w reżyserii Macieja Żaka i Roberta Wichrowskiego, produkowany na zlecenie Telewizji Polskiej, nadawany w latach 2020 i 2023.
Fabuła.
Henryk Mikos jest emerytowanym pracownikiem archiwum obdarzonym niezwykłą inteligencją i pamięcią, który stara się rozwiązać niewyjaśnione sprawy kryminalne sprzed lat. Partneruje mu pełna energii, młoda policjantka Zuza, która po tym jak przypadkiem trafiła do archiwum, angażuje się w śledztwa prowadzone przez Mikosa. Do współpracy wciągają też policjanta, który podkochuje się w Zuzi.
Obsada.
Obsadę pierwszej serii serialu tworzyli:
W drugiej serii dołączyli Artur Żmijewski, Małgorzata Pieczyńska, Anna Kraszewska i Józef Pawłowski, odeszła zaś Paulina Gałązka.
Emisja serialu.
Pierwsza seria serialu, składająca się z 13 odcinków, ukazywała się na antenie TVP1 od 10 stycznia do 3 kwietnia 2020 roku w tygodniowych odstępach (w piątki o 21.30, z wyjątkiem odcinków 7–10, które nadawano o 20.35). Kolejne odcinki były ponadto udostępniane w serwisie TVP VOD. W czerwcu 2021 roku produkcja pojawiła się w bazie Netfliksa.
W przypadku drugiej serii serialu zapadła decyzja o jej dystrybucji w modelu "digital first" i w pierwszej kolejności dołączeniu do oferty TVP VOD.
Oglądalność w telewizji linearnej.
Pierwszą emisję pierwszego odcinka serialu na antenie TVP1 obejrzało 1,78 mln widzów. Średnia oglądalność pierwszych dziesięciu odcinków produkcji wyniosła 1,33 mln osób.

</doc>
<doc id="4692488" url="https://pl.wikipedia.org/wiki?curid=4692488" title="Marvin Esor">
Marvin Esor

Marvin Esor (ur. 21 lipca 1989 w Paryżu) – martynikański piłkarz występujący na pozycji obrońcy.
Kariera klubowa.
Esor rozpoczynał karierę w sezonie 2008/2009 w czwartoligowych rezerwach Girondins Bordeaux. W 2009 roku przeszedł do drugoligowego AC Arles-Avignon. W Ligue 2 zadebiutował 7 sierpnia 2009 w wygranym 2:1 meczu z zespołem Clermont Foot, do którego dołączył po sezonie 2009/2010. Reprezentując jego barwy, 27 sierpnia 2010 w wygranym 2:1 spotkaniu z Le Havre AC strzelił swojego pierwszego gola w Ligue 2. W połowie 2013 roku wygasł jego kontrakt z Clermont, a następny podpisał w styczniu 2014 z LB Châteauroux, również występującym w Ligue 2. Po sezonie 2013/2014 odszedł stamtąd do ligowego rywala, drużyny US Créteil-Lusitanos, w której grał do 2016 roku.
W 2018 roku został graczem klubu FC Bassin d'Arcachon. W sezonie 2018/2019 awansował z nim z szóstej ligi do piątej.
Kariera reprezentacyjna.
Esor rozegrał 3 spotkania w reprezentacji Francji U-20, z którą wziął udział w Turnieju w Tulonie 2010.
W reprezentacji Martyniki zadebiutował 5 września 2012 w wygranym 16:0 meczu kw. do Pucharu Karaibów 2012 z Brytyjskimi Wyspami Dziewczymi. W latach 2012–2014 w drużynie narodowej rozegrał 8 spotkań.

</doc>
<doc id="4692491" url="https://pl.wikipedia.org/wiki?curid=4692491" title="Dudley Lake">
Dudley Lake

Dudley Lake - jezioro na terenie hrabstwa Teton w stanie Wyoming.
Położenie i okolica.
Położenie.
Zbiornik wodny znajduje się na terenie Parku Narodowego Grand Teton. Od południowej strony znajduje się góra Bivouac Peak, od północy Eagle Rest Peak i strumień Moran Creek. W pobliżu znajduje się większe od niego jezioro Jackson Lake. Na jeziorze znajdują się dwie niezamieszkane i nienazwane wyspy.

</doc>
<doc id="4692492" url="https://pl.wikipedia.org/wiki?curid=4692492" title="Rumuńskie odznaczenia">
Rumuńskie odznaczenia



</doc>
<doc id="4692497" url="https://pl.wikipedia.org/wiki?curid=4692497" title="Žur">
Žur

Žur (serb. cyr. Жур, alb. "Zhur" lub "Zhuri") – wieś w Kosowie, w regionie Prizren i gminie o tej samej nazwie.
Historia.
Po zdobyciu Kosowa przez Królestwo Serbii w pierwszej wojnie bałkańskiej (1912 rok), Serbia zorganizowała administrację wojskową o nazwie Žur. Gmina wchodziła w skład okręgu Srez (serb. Šar) w okręgu Prizren. Podział administracyjny trwał do 6 stycznia 1929, po czym obszar ten stał się częścią banowiny wardarskiej w nowo utworzonym królestwie Jugosławii.
Geografia.
Žur znajduje się w południowo-zachodniej części Kosowa, pięć kilometrów na wschód od Moriny w Albanii i osiem kilometrów na zachód od Prizrenu. Sąsiednie wsie to Poslishta i Billusha na wschodzie, a także Shkoza na zachodzie. Górski krajobraz Koritnika zaczyna się na południe od wsi.
M-25 przechodzi bezpośrednio przez wieś, a R7 przechodzi na północ od wsi.
Mieszkańcy.
W Žur mieszkało 5909 osób (stan na 2011 rok), z czego 5897 mieszkańców to Albańczycy, a 6 mieszkańców to Boszniacy.
Religia.
5903 osób wyznaje islam, 1 osoba katolicyzm a druga wykazywała inną wiarę. 
Sport.
We wsi działa klub piłkarski KF Vëllazëria Žur. W sezonie 2001/02 debiutował w Superlidze, w której zajął ostatnie miejsce i spadł do niższej ligi. Aktualnie gra w Liga e Dytë e Kosovës (III liga).

</doc>
<doc id="4692499" url="https://pl.wikipedia.org/wiki?curid=4692499" title="Paracassina">
Paracassina

Paracassina – rodzaj płaza bezogonowego z podrodziny Kassininae w rodzinie sitówkowatych (Hyperoliidae). 
Zasięg występowania.
Rodzaj obejmuje gatunki występujące w środkowej Etiopii.
Systematyka.
Podział systematyczny.
Do rodzaju należą następujące gatunki:

</doc>
<doc id="4692503" url="https://pl.wikipedia.org/wiki?curid=4692503" title="Informacja dokumentacyjna">
Informacja dokumentacyjna

Informacja dokumentacyjna – w informacji naukowej termin używany w opozycji terminu informacja faktograficzna, obejmujący swym zakresem wszelką metainformację dotyczącą dokumentów, a więc np. opis formalny dokumentu, charakterystykę formalną dokumentu, charakterystykę słowną, charakterystykę wyszukiwaną dokumentu, analizę dokumentacyjną. Informację dokumentacyjną można uważać za podklasę informacji faktograficznej o zakresie organicznym do specyficznego rodzaju faktów, za jakie można uznać dokumenty.

</doc>
<doc id="4692506" url="https://pl.wikipedia.org/wiki?curid=4692506" title="Renata Marzec">
Renata Marzec

Renata Marzec – polska instrumentalistka, dr hab. sztuk muzycznych, profesor nadzwyczajny Katedry Instrumentów Smyczkowych i dziekan Wydziału Instrumentalnego Akademii Muzycznej im. Feliksa Nowowiejskiego w Bydgoszczy.
Życiorys.
Studiowała instrumentalistykę w Akademii Muzycznej im. Feliksa Nowowiejskiego w Bydgoszczy. Obroniła pracę doktorską, 14 maja 2003 habilitowała się na podstawie dorobku naukowego i pracy na Wydziale Instrumentalnym Akademii Muzycznej im. Feliksa Nowowiejskiego w Bydgoszczy. 20 czerwca 2018 nadano jej tytuł profesora w zakresie sztuk muzycznych.
Objęła funkcję profesora nadzwyczajnego w Katedrze Instrumentów Smyczkowych, a także dziekana na Wydziale Instrumentalnym Akademii Muzycznej im. Feliksa Nowowiejskiego w Bydgoszczy.
Od 2008 do 2012 piastowała stanowisko kierownika Studiów Doktoranckich.

</doc>
<doc id="4692507" url="https://pl.wikipedia.org/wiki?curid=4692507" title="Instytut Polski w Lipsku">
Instytut Polski w Lipsku



</doc>
<doc id="4692508" url="https://pl.wikipedia.org/wiki?curid=4692508" title="Phlyctimantis">
Phlyctimantis

Phlyctimantis – rodzaj płaza bezogonowego z podrodziny Kassininae w rodzinie sitówkowatych (Hyperoliidae). 
Zasięg występowania.
Rodzaj obejmuje gatunki występujące w południowej Tanzanii; od Liberii na wschód do Wybrzeża Kości Słoniowej i wschodniej Nigerii, zachodniego Kamerunu i Bioko (Gwinea Równikowa), a także lasy deszczowe w Demokratycznej Republice Konga; nie występują w pozornie odpowiednich siedliskach w Togo, Beninie i zachodniej Nigerii.
Systematyka.
Etymologia.
"Phlyctimantis": "phluktis", φλυκτιδος "phluktidos" „czyrak, wrzód”; μαντις "mantis", μαντεως "manteōs" „wieszcz, prorok” (tj. żaba drzewna).
Podział systematyczny.
Do rodzaju należą następujące gatunki:

</doc>
<doc id="4692510" url="https://pl.wikipedia.org/wiki?curid=4692510" title="Timothy Ta">
Timothy Ta

Timothy Ta, ps. autimatic (ur. 10 września 1996) – amerykański gracz , rifler i snajper w organizacji Gen.G Esports, były reprezentant formacji tj. Cloud9, Denial eSports, LunatiK, Tempo Storm, CompLexity, Team SoloMid. Zajął 17 miejsce w CS:GO w 2018 roku. Na swojej karierze zarobił ok. 418 tysięcy dolarów.
Życiorys.
Timothy zaczął swą karierę 5 maja 2013 roku, gdy dołączył do Frost Gaming. Wyniki drużyny były bardzo słabe, dlatego przeniósł się do SapphireKelownaDotCom i zajął m.in. 3/4 miejsce na John Wick Invitational. 30 grudnia 2014 automatic opuścił wcześniejszą drużynę i dołączył do LunatiK eSports, a 9 dni później skład tej drużyny dołączył do organizacji Denial eSports. 11 lipca 2015 roku dołączył do Tempo Storm, jednak po miesiącu formacja się rozpadła, dlatego 16 lipca Timothy dołączył do Maximum Effort, które po 8 dniach przejęło CompLexity. 19 stycznia 2016 roku autimatic, SEMPHIS, FNS, SicK i vice dołączyli do Team SoloMid, w którym wygrali m.in. Americas Minor Championship 2016 Cologne. 17 sierpnia tego roku dołączył do Cloud9, w którym wygrał m.in. CyberPowerPC Summer 2016 Pro Series, ESL Pro League Season 4 Finals, iBUYPOWER Invitational 2017 Spring, Subaru Invitational 2017, Americas Minor Championship 2017 Kraków, DreamHack Denver 2017, iBUYPOWER Masters 2017 i turniej w 2018 roku: ELEAGUE Major: Boston. Coraz słabsze wyniki, pogłębiający się kryzys spowodował, że Cloud9 rozpadło się, a autimatic od 6 grudnia 2019 roku jest w organizacji Gen.G Esports.

</doc>
<doc id="4692512" url="https://pl.wikipedia.org/wiki?curid=4692512" title="Winnipeg (rzeka)">
Winnipeg (rzeka)

Winnipeg (ang. "Winnipeg River", fr. "Rivière Winnipeg") – rzeka w Kanadzie płynąca na północny zachód z Jeziora Leśnego do jeziora Winnipeg, przez prowincje Ontario i Manitobę. Ma 235 km długości od źródła, koło miasta Kenora, do ujścia. Zlewnia rzeki ma powierzchnię 106 500 km², w większości znajduje się w Kanadzie, a około 29 000 km² leży na terenie północnej Minnesoty w Stanach Zjednoczonych.
Zlewnia rzeki Winnipeg rozciąga się 100 km na zachód od Jeziora Górnego. Została ona przyznana w 1670 roku Kompanii Zatoki Hudsona jako jej najbardziej wysunięte na południowy zachód tereny. Nazwa rzeki oznacza "mętna woda" w języku kri.
Szlak rzeczny Winnipeg był wykorzystywany przez tubylców tysiące lat przed kontaktem z Europejczykami. Francuscy i angielscy kolonizatorzy po dotarciu do centralnej Kanady również zaczęli korzystać z rzeki w celu transportu futer i skór wykorzystywanych w kuśnierstwie. Jest to jedyny spławny szlak wodny pomiędzy południową Manitobą a Ontario. Jednym z pierwszych odkrywców, który założył forty w celu handlu skórami był Pierre Gaultier de Varennes. Forty powstały w pobliżu obozów Indian Kanadyjskich, usytuowanych wzdłuż rzeki.
Główne dopływy rzeki Winnipeg: Black Sturgeon, English, Whitemouth, MacFarlane oraz Whiteshell.

</doc>
<doc id="4692515" url="https://pl.wikipedia.org/wiki?curid=4692515" title="Abd al-Malik al-Muzaffar">
Abd al-Malik al-Muzaffar

Abd al-Malik al-Muzaffar – pierwotnie zwany Sajf ad-Daula, później al-Muzaffar (zmarł 20 października 1008) - syn Almanzora i faktyczny władca Kalifatu Kordoby od 1002 do swojej śmierci.
Podobnie jak jego ojciec i poprzednik, Almanzor, był faktyczną siłą stojącą za Kalifem Kordoby. Siedmioletnie rządy Al-Muzaffara były okresem pokoju i dobrobytu. Późniejsi historycy porównywali je do "satibu al-arusa", pierwszych siedmiu dni małżeństwa, i wspominali je jako złoty wiek, zanim fitna andaluzyjska (wojny domowe) rozpoczęła się w 1009 r. Głównymi źródłami wiedzy o rządach al-Muzaffara są dzieła Zachira Ibn Bassama, Bajana Ibn Izariego i Ibn al-Chajba. 10 sierpnia 1002 r., zaledwie kilka dni po śmierci ojca, Abd al-Malik został mianowany przez kalifa Hiszama II na urząd hadżiba (kogoś w rodzaju wezyra lub pierwszego ministra). Obniżył podatki nałożone na obywateli Kordoby o jedną szóstą. Usunął także etnicznych arabskich arystokratów z administracji. Był w stanie łatwo poradzić sobie z kilkoma konspiracjami przeciwko niemu.
Z wojskowego punktu widzenia Abd al-Malik dokładnie przestrzegał polityki ojca. Kierował kampanią letnią (sa'ifa) lub zimową (szatija) przeciwko jednej z chrześcijańskich potęg leżących poza marszami (tughur) w każdym roku swojego rządu. W 1003 roku zaatakował południową Francję (dziś Katalonia), niszcząc okolicę wokół Barcelony i burząc 35 fortec. W 1005 roku zaatakował Kastylię. W 1006 roku zaatakował Nawarrę, prawdopodobnie zamierzając zająć Pampelunę, do której się zbliżył, ale nie zdobył. W 1007 roku ponownie zaatakował Kastylię w kampanii zwanej „zwycięskim nalotem” (Ghazat an-Nasr). Siłą zabrał Clunię i wyniósł ogromny łup. To osiągnięcie przyniosło mu zaszczytny tytuł, dzięki któremu znany jest jako „zwycięzca” (al-Muzaffar), zastępujący „miecz dynastii” (sajf ad-daula). Zimą 1007–1008 przechwycił zamek San Martin. Zmarł na dusznicę bolesną, przygotowując swoją następną kampanię przeciwko Kastylii. Jego następcą został jego brat Abd ar-Rahman Sanchuelo.

</doc>
<doc id="4692521" url="https://pl.wikipedia.org/wiki?curid=4692521" title="Wiesław Henryk Trzeciak">
Wiesław Henryk Trzeciak

Wiesław Henryk Trzeciak (ur. 5 stycznia 1934 w Poznaniu) – polski naukowiec, wykładowca, biochemik, profesor zwyczajny, doktor habilitowany nauk medycznych.
Życiorys.
Wiesław Henryk Trzeciak urodził się 5 stycznia 1934 roku w Poznaniu. Ukończył Gimnazjum i Liceum im. Hugona Kołłątaja w Krotoszynie oraz studia w Wyższej Szkole Wychowania Fizycznego we Wrocławiu (mgr WF). Po ukończeniu studiów na Wydziale Lekarskim Akademii Medycznej w Poznaniu w 1963, pracował w Katedrze Chemii Fizjologicznej AM (obecnie Katedra Biochemii i Biologii Molekularnej). W 1968 uzyskał stopień dr n. med. Studia po-doktoranckie odbywał w Katedrze Biochemii Uniwersytetu w Edynburgu, jako stypendysta British Council. Stopień dr hab. n. med. otrzymał w roku 1980. Pracował w uniwersyteckich laboratoriach badawczych w Wielkiej Brytanii, Niemczech, Francji, USA, Kanadzie i Australii (7 lat łącznie). W 1995 objął stanowisko Kierownika macierzystej Katedry, a w roku 1992 otrzymał tytuł profesora zwyczajnego. Od roku 1996 przez 7 lat pracował dodatkowo w Zakładzie Genetyki Człowieka PAN w Poznaniu. W roku 2004 przeszedł na emeryturę.
Zajmował się głównie regulacją dostarczania cholesterolu, substratu do syntezy hormonów steroidowych, w korze nadnerczy. Wykonał pierwszą analizę składu kropli lipidowych oraz dowiódł, że kortykotropina pobudza syntezę hormonów steroidowych w wyniku aktywacji lipazy/esterazy cholesterolowej (HSL), która hydrolizując estry cholesterolu, zawarte w kroplach lipidowych, dostarcza substratu do syntezy hormonów steroidowych. Wyjaśnił także mechanizm aktywacji HSL oraz regulację ekspresji genu LIPE, kodującego HSL. Wykazał, że glukokortykosteroidy hamują ekspresję genów CYP11A1 i CYP17, kodujących enzymy kluczowe dla syntezy hormonów steroidowych w korze nadnerczy oraz dowiódł, że niektóre czynniki wzrostu i neuropeptydy, indukując ekspresję genu CYP11A1, pobudzają różnicowanie komórek ziarnistych jajnika w kierunku komórek ciałka żółtego. Opisał także kilka nieznanych mutacji genu receptora androgenów (AR), powodujących zespół niewrażliwości na androgeny (AIS).
Jest autorem około 170 publikacji naukowych, których współczynnik oddziaływania (IF) wynosi łącznie 192.3, indeks Hirscha (h-index) 27, a liczba cytacji około 2200.
Był członkiem Komitetu Biochemii i Biofizyki PAN (1996–2001), Komisji PAN: Genetyki i Biologii Molekularnej, Patofizjologii Komórki oraz Endokrynologii Doświadczalnej i Klinicznej, a także Komisji Medycyny Doświadczalnej Poznańskiego Towarzystwa Przyjaciół Nauk. Był także członkiem Rady Naukowej Instytutu Genetyki PAN w Poznaniu oraz Rady Naukowo-Programowej Studium Medycyny Molekularnej UM w Warszawie. Jest członkiem kolegium redakcyjnego Journal of Applied Genetics.
Podczas pracy w Katedrze prowadził ćwiczenia, seminaria i wykłady z Biochemii dla studentów Wydziału Lekarskiego i Oddziału Stomatologii oraz dla studentów anglojęzycznych. Był promotorem 25. prac doktorskich. Czterech jego doktorantów uzyskało tytuły profesorskie.
Osiągnięcia naukowe.
Wykonanie pierwszej analizy składu chemicznego kropli lipidowych z kory nadnerczy.
Wyjaśnienie mechanizmu aktywacji enzymu lipazy/esterazy cholesterolowej z kory nadnerczy przez kortykotropinę (ACTH) oraz regulacji ekspresji genu LIPE kodującego ten enzym.
Wykazanie, że glukokortykosteroidy, za pośrednictwem ich receptora, hamują ekspresję genów CYP11A1 i CYP17, kodujących enzymy kluczowe dla syntezy hormonów steroidowych w korze nadnerczy.
Udowodnienie, że niektóre czynniki wzrostu i neuropeptydy, indukując ekspresję CYP11A1, pobudzają różnicowanie komórek ziarnistych jajnika w kierunku komórek ciałka żółtego.
Potwierdzenie, że u podłoża zespołu niewrażliwości na androgeny (AIS) leżą mutacje genu receptora androgenów (AR), ustalenie lokalizacji i charakteru mutacji oraz zaburzeń konformacji i funkcji receptora.
Nagrody krajowe i wyróżnienia zagraniczne.
Wielokrotnie nagrody Rektora AM za osiągnięcia naukowe; Nagroda Ministra Zdrowia i Opieki Społecznej indywidualna (1987); Nagroda Ministra Zdrowia I Opieki Społecznej zespołowa (1992); Nagroda Ministra Zdrowia i Opieki Społecznej indywidualna (1994); Zjazd Federacji Europejskich Towarzystw Biochemicznych (FEBS) Amsterdam (1971); Zjazd Amerykańskiego Towarzystwa Endokrynologicznego, Anaheim (1986); IV Kongres Europejskiego Towarzystwa Ginekologicznego, Madonna di Campiglio (1999); Zjazd Federacji Europejskich Towarzystw Biochemicznych (FEBS), Birmingham (2003); Złoty Krzyż Zasługi.
Osobiste.
Żona: Olga Żmuda-Trzebiatowska, Dr n. med.(Uniwersytet Medyczny, Poznań).
Dzieci: Joanna, PhD.(Litt) (University of Chicago), associate professor, Kent State University, Cleveland, USA; Tomasz Dr hab. (Uniwersytet Medyczny, Poznań) Kierownik Kliniki Ortopedii i Traumatologii Uniwersytet Medyczny, Poznań; Sergiusz PhD, (London School of Economics, UK), adiunkt, Collegium Civitas, Warszawa.

</doc>
<doc id="4692522" url="https://pl.wikipedia.org/wiki?curid=4692522" title="Abd ar-Rahman Sanchuelo">
Abd ar-Rahman Sanchuelo

Abd ar-Rahman Sanchuelo (ur. 983 w Kordobie, zm. 3 marca 1009 w Kordobie) – syn Almanzora i faktyczny władca Kalifatu Kordoby od 20 października 1008 aż do śmierci
Był synem Almanzora, głównego doradcy (hadżiba) kalifa Kordoby Hiszama II. Almanzor faktycznie miał całą władzę w rękach, ale nominalnie uznawał zwierzchnictwo kalifa. Jego syn i następca Abd al-Malik al-Muzaffar, działał w ten sam sposób, podobnie lecz bez powodzenia postępował Abd ar-Rahman.
Jego matką była Abda (pierwotnie chrześcijanka urodzona jako Urraca), córka Sancho II z Pampeluny, od którego pochodzi jego przydomek Sanchuelo (arab. Szandżul), będące zdrobnieniem od Sancho, ponieważ wyglądał jak jego chrześcijański dziadek.
Około 997 Królestwo Pampeluny zaatakowało Calatayud. W zemście Almanzor nakazał ścięcie 50 jeńców z Pampeluny. Według Ibn Darradża sam Sanchuelo ściął głowę wujowi, być może Gonzalo Sánchezowi z Aragonii.
Kiedy 20 października 1008 zmarł Abd al-Malik, jego młodszy przyrodni brat Abd ar-Rahman zastąpił go na stanowisku hadżiba. Wykorzystał swój wielki wpływ i w listopadzie 1008 zmusił słabego i bezdzietnego kalifa Hiszama II do wyznaczenia go na swojego następcę. Stało się to podczas ceremonii 13 stycznia 1009. Pięcioletni syn Abd ar-Rahmana, Abd al-Aziz, został ogłoszony hadżibem. Ludność Kordoby zareagowała negatywnie na taki rozwój wydarzeń. Już za rządów Almanzora narastało niezadowolenie mieszkańców, ponieważ ten zwerbował wielu berberskich najemników do swojej ochrony. Samego zaś Abd ar-Rahmana oskarżano o otrucie Abd al-Malika.
Kiedy w lutym 1009 Abd ar-Rahman udał się na wyprawę przeciw królowi Alfonsowi V z Leónu, mieszkańcy Kordoby wystąpili przeciwko niemu. Buntownikom przewodził Muhammad II al-Mahdi, wnuk Abd ar-Rahmana III, a zatem przedstawiciel dynastii Umajjadów. Al-Mahdi usunął swojego krewnego Hiszama II z tronu i sam został nowym kalifem. Następnie zniszczył rezydencje Abd ar-Rahmana. Z Al-Madina az-Zahira („kwitnące miasto”) wywieziono skarbiec, a Madinat az-Zahra ograbiono. Po otrzymaniu wiadomości o buncie i przewrocie Abd ar-Rahman wrócił spod Toledo do Kordoby, ale jego berberyjskie wojska go porzuciły. Został aresztowany, a następnie zamordowany na rozkaz al-Mahdiego. Śmierć Abd ar-Rahman zapoczątkowała dwudziestoletni okres walk i niepokojów, który doprowadził do upadku władzy Umajjadów w Hiszpanii.

</doc>
<doc id="4692529" url="https://pl.wikipedia.org/wiki?curid=4692529" title="Marktorientiertes Angebot Cargo">
Marktorientiertes Angebot Cargo

Marktorientiertes Angebot Cargo (MORA-C) – program, który miał za zadanie odtworzyć transport przesyłek jednowagonowych w Niemczech i tym samym uratować pewne linie kolejowe przed zamknięciem.
DB Cargo uruchomiło na przełomie XX i XXI w. ten program, aby przekształcić system transportu przesyłek jednowagonowych w celu większego pokrycia swoich kosztów. Program wynikał z tego, że znaczna liczba stacji (około 1000) obsługiwała niską liczbę wagonów towarowych odprawianych czy przyjętych.
Pomimo problemów z cenami narzucanymi przez DB Cargo oraz niskich dochodów z działalności na końcówkach przemysłowych, doprowadziło to do powstania kilkudziesięciu przedsiębiorstw, m.in. Hohenzollerische Landesbahn (HzL), Bentheimer Eisenbahn AG (BE) czy Ruhr-Lippe GmbH (RLG).
„MORA-C” był ekonomicznie rozsądnie przygotowany. Program został w pewnym stopniu zrealizowany, jednak w różnych regionach znaleziono inne rozwiązania obsługi przewozu wagonów towarowych na tzw. ostatniej mili, częściowo przez zlecanie przewozu wagonów innemu, regionalnemu przewoźnikowi. W większości tych przykładów chodziło o przewoźników już istniejących, które dzięki temu otrzymały od DB Cargo kontrakty na dwa lub pięć lat jako podwykonawcy. DB Cargo dziś regularnie robi „make or buy analysis” i decyduje, czy wykonuje dane przewozy „końcówkowe” sam, czy zleca to podwykonawcy. Z dzisiejszej perspektywy przekształcenie oferty przewozów przesyłek jednowagonowych można ocenić jako słuszne. W Niemczech dalej istnieje dość rozwinięty system takich przewozów.

</doc>
<doc id="4692530" url="https://pl.wikipedia.org/wiki?curid=4692530" title="Mistrzostwa Europy U-18 w Rugby Union Mężczyzn 2019">
Mistrzostwa Europy U-18 w Rugby Union Mężczyzn 2019

Mistrzostwa Europy U-18 w Rugby Union Mężczyzn 2019 – dwudzieste mistrzostwa Europy U-18 w rugby union mężczyzn, oficjalne międzynarodowe zawody rugby union o zasięgu kontynentalnym organizowane przez Rugby Europe mające na celu wyłonienie najlepszej w Europie męskiej reprezentacji narodowej złożonej z zawodników do lat osiemnastu. Zostały rozegrane w ośmiozespołowej obsadzie w dniach 14–21 kwietnia 2019 w Kaliningradzie.
Osiem uczestniczących reprezentacji rywalizowało w trzyrundowej fazie pucharowej, a rozstawienie nastąpiło na podstawie rankingu z poprzedniego roku. Tytuł mistrzów Europy obroniła Gruzja.

</doc>
<doc id="4692537" url="https://pl.wikipedia.org/wiki?curid=4692537" title="Compagnie ferroviaire régionale">
Compagnie ferroviaire régionale

Compagnie ferroviaire régionale ("CFR") – spółka akcyjna we Francji zapewniająca transport kolejowy na terenie Burgundii i Franche-Comté, jak również sprawowanie zarządu delegowanego na liniach zarezerwowanych do transportu towarów.
Akcjonariuszami spółki są Eiffage TP, Lafarge, grupa logistyczna Cassier oraz grupa twórców projektu, głównie pracowników CFR.
CFR stało się również delegowanym zarządcą infrastruktury na rzecz RFF i jego zadaniem jest wymiana 2 km torów rocznie oraz bieżące utrzymanie linii.

</doc>
<doc id="4692541" url="https://pl.wikipedia.org/wiki?curid=4692541" title="Jana Mařasová">
Jana Mařasová

Jana Mařasová (ur. 11 maja 1969 w Pradze) – czeska aktorka i piosenkarka.
Urodziła się w rodzinie aktorów i piosenkarzy, Jany Svobodovej i Luboša Svobody. W dzieciństwie uczyła się gry na fortepianie w ludowej szkole artystycznej (lidová škola umění). W wieku dziesięciu lat zaczęła występować z rodzicami w teatrze Semafor. W 1987 roku ukończyła praskie konserwatorium na wydziale muzyczno-dramatycznym.
Jeszcze podczas nauki w konserwatorium zagrała w dramacie biograficznym "Zastihla mě noc" (1985). W trakcie dalszej kariery wcieliła się w postać poetki Mai w słowackim musicalu "Fontána pre Zuzanu" (1985) oraz zagrała postać Pepiny w nowoczesnej bajce "Strašidla z vikýře" (1987). Występowała w serialu "Zajíc v pytli" (1987) oraz w spektaklu "Temná aréna" (1988).
Użyczyła głosu w wielu czeskich wersjach językowych filmów animowanych.

</doc>
<doc id="4692546" url="https://pl.wikipedia.org/wiki?curid=4692546" title="William Gott">
William Gott

William Henry Ewart Gott (ur. 13 sierpnia 1897 w Scarborough, zm. 7 sierpnia 1942 pod Aleksandrią) – brytyjski wojskowy, uczestnik obu wojen światowych. W sierpniu 1942 r. został mianowany następcą gen. Claude'a Auchinlecka na stanowisku dowódcy brytyjskiej 8 Armii. W drodze do objęcia dowództwa zginął, kiedy zestrzelono jego samolot. Śmierć gen. Gotta doprowadziła do mianowania na jego miejsce gen. Bernarda Montgomery'ego.
Kariera wojskowa.
Wykształcony w Harrow School, został powołany jako podporucznik do Królewskiego Korpusu Strzelców w 1915 roku i służył z wyróżnieniem w Brytyjskim Korpusie Ekspedycyjnym we Francji podczas I wojny światowej. Jego pseudonim „Strafer” był kalamburem na niemieckie hasło wojenne "Gott strafe England" (niem. "Bóg ukarze Anglię"). Awansował na stopień kapitana w styczniu 1921 r., a od stycznia 1931 r. uczęszczał do Staff College w Camberley. Został awansowany na majora w lipcu 1934 r., wcześniej w styczniu mianowany na brevet majora. Jego służba w okresie międzywojennym obejmowała oddelegowanie do batalionu terytorialnego oraz okres delegacji w Indiach jako oficer sztabu generalnego i zastępca asystenta kwatermistrza generalnego.
Kampania w Afryce Północnej.
Awansowany na podpułkownika w październiku 1938 r. do dowodzenia 1. batalionem Królewskiego Korpusu Strzelców, który po przeniesieniu z Birmy do Egiptu, stał się częścią Dywizji Mobilnej (później znanej jako 7 Dywizja Pancerna, „Pustynne Szczury”), Gott zajmował coraz wyższe stanowiska w oddziale; był kolejno głównym oficerem sztabu dywizji dowódcą Grupy Wsparcia jako pełniący obowiązki brygadiera, oraz dowódcą generalnym pełniącym obowiązki generała dywizji w 7 Dywizji Pancernej.
Pod dowództwem Gotta Grupa Wsparcia działała dobrze od początku kampanii; najpierw w potyczkach granicznych od czerwca 1940 r.; później poprzez przeprowadzenie zorganizowanego odwrotu we wrześniu podczas włoskiej inwazji na Egipt we wrześniu oraz podczas operacji Compass w grudniu, pod koniec której wojska brytyjskie przeszły do kontrataku, podbiły Cyrenajkę i zniszczyły włoską 10 Armię w lutym następnego roku.
Po przybyciu niemieckiego Afrika Korps pod dowództwem gen. Erwina Rommla i rozpoczęciu poważnej ofensywy sił Osi w kwietniu, Grupy Wsparcia 7 Dywizji Pancernej, która przechodziła reorganizację w Delcie Nilu, została wezwana do ustabilizowania frontu i przygrupowania wycofujących się sił, co zostało osiągnięte na granicy libijsko-egipskiej. W maju Gott dowodził połączonymi siłami siłami, aby zaplanować i przeprowadzić ambitną operację Brevity, podczas której ponownie zdobyto Przełęcz Halfaya, ale nie udało się osiągnąć szerszych celów. Kolejna operacja na większą skalę, operacja Battleaxe, w której uczestniczyła również Grupa Wsparcia, także zakończyła się niepowodzeniem i doprowadziła do reorganizacji dowództwa na Pustyni Libijskiej, w tym do awansowania Gotta na dowódcę 7 Dywizji Pancernej.
Podczas kolejnej dużej ofensywy Brytyjskiej Wspólnoty Narodów, operacji Crusader w listopadzie 1941 r. 7 Dywizja Pancerna została poważnie nadszarpnięta atakami Afrika Korps w bitwie pod Sidi Rezegh, ale utrzymała swoje pozycje i przyczyniła się do ostatecznego sukcesu brytyjskiej 8 Armii. Gotta został awansowany do pełnego pułkownika w październiku 1941 r., po czym awansowano go na generała porucznika i przyznano dowództwo XIII Korpusu na początku 1942 r.
Podczas bitwy pod Gazalą efekty działań 8 Armii zostały drastycznie ograniczone przez załamanie dowodzenia na wszystkich poziomach; w tym okresie w XIII Korpusie stosunki Gotta z jego podwładnym Danem Pienaarem, dowódcą południowoafrykańskiej 1 Dywizji Piechoty, były toksyczne nawet jak na ówczesne fatalne standardy. Spośród sukcesów XIII Korpusu w akcji godna uwagi jest jedynie utrzymani pozycji przez 150 Brygadę Piechoty i wydostanie się z okrążenia 50 Dywizji Piechoty, lecz punktem kulminacyjnym bitwy była utrata Tobruku wraz z całym garnizonem podczas odwrotu do Egiptu. XIII Korpus był w stanie wycofać się we w miarę dobrym stanie do pozycji w El-Alamein i odegrał kluczową rolę w walce z siłami Osi, by tam zatrzymać je w I bitwie o El Alamein.
Śmierć.
W sierpniu 1942 r. brytyjski premier Winston Churchill usunął gen. Claude'a Auchinlecka ze stanowiska naczelnego dowódcy wojsk brytyjskich na Bliskim Wschodzie i pełniącego obowiązki dowódcy 8 Armią. Agresywna, nieco porywcza osobowość Gotta spodobała się Churchillowi, a zdecydowanie polecił go Anthony Eden, który służył pod rozkazami Gotta podczas I wojny światowej. Dlatego to właśnie Gott został wybrany do przejęcia dowództwa nad 8 Armią. Stało się to pomimo zastrzeżeń Auchinlecka i gen. Alana Booke'a, szefa Imperialnego Sztabu Generalnego. Brooke bardzo dobrze znał Gotta i miał dobre zdanie na temat jego umiejętności. Jednak szereg czynników, w tym osobisty wywiad z Gottem w dniu 5 sierpnia (podczas którego Brooke zdał sobie sprawę, że Gott „...próbował większości swoich pomysłów na temat Boche…”), doprowadził Brooke'a do wniosku, że „Chcemy kogoś z nowymi pomysłami i dużą pewnością siebie...” oraz że Gott był zmęczony i chwilowo stracił zapał, będąc na pustyni od początku wojny. Uważał także, że Gott potrzebował więcej doświadczenia przed objęciem dowództwa armii.
Zanim zdążył objąć stanowisko, gen. Gott został zabity, gdy samolot transportowy, w którym podróżował, został zestrzelony i zniszczony podczas powrotu do Kairu z pola bitwy. Samolot, Bristol Bombay z 216 Dywizjonu RAF-u, pilotowany przez 19-letniego sierż. Hugh „Jimmy” Jamesa, został przechwycony i zestrzelony przez podoficerów Bernda Schneidera i Emila Clade'a z Jagdgeschwader 27. Bez obu silników pilot udał się na przymusowe lądowanie, ale dwa niemieckie myśliwców Messerschmitt Bf 109 zaatakowało rozbity samolot, ostrzeliwując go aż do całkowitego zniszczenia maszyny. Ci, którzy nie byli w stanie uciec z uziemionego samolotu (w tym gen. Gott), zostali zabici. Ciało Gotta pochowano na Cmentarzu Wojennym w El Alamein. Zastąpił go gen. Bernard Montgomery, który był preferowanym wyborem Brooke'a. Niemcy wiedzieli przed Brytyjczykami, że Gott nie żyje: niemieckie załogi lotnicze zostały powitane po powrocie do bazy: „Gratulacje, panowie. Właśnie zabiliście generała Strafera Gotta, nowego dowódcę 8 Armii!” Uważa się, że Niemcy złamali kod używany przez gadatliwego amerykańskiego attaché lotniczego w Kairze i przechwycili transmisję operacyjną.
Ocena.
Duży mężczyzna o agresywnej, towarzyskiej osobowości był popularny wśród swoich podwładnych, ale jako starszy dowódca był uważany przez niektórych za nieuprzejmego. John Bierman i Colin Smith twierdzą, że Gott był bardzo podziwiany za swoje osobiste cechy, ale brakowało mu prawdziwych umiejętności wojskowych. Był jednym z niewielu wyższych oficerów, który był „dobrze znany i lubiany przez szeregowców”. Jednak „zimna ocena jego żołnierstwa w Afryce Północnej nie ujawnia żadnego oszałamiającego pokazu taktyki w stylu Rommla, który podnosił rannych i wyczerpanych mężczyzn do woli urodzonego przywódcy”. Feldmarsz. Michael Carver, jeden z oficerów znających Gotta, miał podobne pogląd. Stwierdził, że Gott był jedyną osobą, do której „wszyscy wysoko i nisko zwracali się o radę, współczucie, pomoc i zachętę”, ale uważał również, że Gott był „zbyt dobrym człowiekiem, aby stać się naprawdę wielkim żołnierzem”. Jego opinie na temat Gotta, przedstawione Alanowi Brooke'owi, sprowadzały się do stwierdzenia, że był on nieodpowiednim człowiekiem do tego zadania, chociaż wystarczająco dobrym żołnierzem, aby się go podjąć, jeśli otrzyma taki rozkaz.

</doc>
<doc id="4692553" url="https://pl.wikipedia.org/wiki?curid=4692553" title="Peter Gruss">
Peter Gruss

Peter Gruss (ur. 28 czerwca 1949 w Alsfeld w kraju związkowym Hesja) – niemiecki profesor nauk biologicznych. Specjalizuje się w zagadnieniach z zakresu biologii molekularnej, biologii rozwoju, cytologii, mikrobiologii i neurobiologii. Prezes Okinawa Institute of Science and Technology oraz były prezes Towarzystwa Maxa Plancka (wybrany na to stanowisko w latach 2002–2008 oraz 2008–2014).
Członek zagraniczny Wydziału Nauk Biologicznych i Rolniczych Polskiej Akademii Nauk od 2005 roku.
Gruss prowadził swoje badania nad szeroko pojętym tematem rozwoju ssaków, szczególnie skupiał się na kształtowaniu ich układu nerwowego.
Biografia.
Gruss dorastał w miejscowości Alsfeld w niemieckim kraju związkowym Hesja. W 1968 roku rozpoczął studia biologiczne na Uniwersytecie Technicznym w Darmstadcie, które ukończył w 1974 pisząc w darmstadzkim Instytucie Mikrobiologii pracę dyplomową zatytułowaną "Chemical composition of peptidoglycan-(lipo)protein complexes in the cell wall of proteus mirabilis and their unstable L forms". Doktoryzował się w 1977 w Heidelbergu.
Profesor nadzwyczajny Uniwersytetu w Heidelbergu, dyrektor Wydziału Biologii Komórki w Instytucie Chemii Biofizycznej im. Maxa Plancka w Getyndze.
Nagrody i wyróżnienia.
Gruss zdobył wiele nagród i wyróżnień. Otrzymał m.in. nagrodę im. Gottfrieda Wilhelma Leibniza przyznawaną przez Deutsche Forschungsgemeinschaft oraz Louis-Jeantet Prize for Medicine. W 1999 został uhonorowany Niemiecką Nagrodą Przyszłości oraz (w 2009) Krzyżem Oficerskim Orderu Zasługi Republiki Federalnej Niemiec I Klasy.
Jest także zdobywcą:

</doc>
<doc id="4692554" url="https://pl.wikipedia.org/wiki?curid=4692554" title="Łyżwiarstwo figurowe na Zimowych Igrzyskach Olimpijskich Młodzieży 2016 – soliści">
Łyżwiarstwo figurowe na Zimowych Igrzyskach Olimpijskich Młodzieży 2016 – soliści

Łyżwiarstwo figurowe na Zimowych Igrzyskach Olimpijskich Młodzieży 2016 – soliści – rywalizacja w jednej z konkurencji łyżwiarstwa figurowego – jeździe indywidualnej mężczyzn rozgrywanej na Zimowych Igrzyskach Olimpijskich Młodzieży 2016, która odbyły się 13 i 15 lutego 2016 w hali Hamar Olympic Amphitheatre.

</doc>
<doc id="4692566" url="https://pl.wikipedia.org/wiki?curid=4692566" title="Łyżwiarstwo figurowe na Zimowych Igrzyskach Olimpijskich Młodzieży 2016 – solistki">
Łyżwiarstwo figurowe na Zimowych Igrzyskach Olimpijskich Młodzieży 2016 – solistki

Łyżwiarstwo figurowe na Zimowych Igrzyskach Olimpijskich Młodzieży 2016 – solistki – rywalizacja w jednej z konkurencji łyżwiarstwa figurowego – jeździe indywidualnej kobiet rozgrywanej na Zimowych Igrzyskach Olimpijskich Młodzieży 2016, która odbyły się 14 i 16 lutego 2016 w hali Hamar Olympic Amphitheatre.

</doc>
<doc id="4692567" url="https://pl.wikipedia.org/wiki?curid=4692567" title="RDP Antena 1">
RDP Antena 1

RDP Antena 1 – pierwszy program portugalskiego radia publicznego Radiodifusão de Portugal (RDP) gdzie jest częścią RTP. RDP Antena 1 opiera się na treściach ogólnych i programach autorskich, ze szczególnym naciskiem na informacje, sport i muzykę. Jako stacja publiczna mocno angażuje się w muzykę portugalską, zarówno na playliście, jak iw bardziej szczegółowych programach autorskich. W części muzycznej można ją uznać za stację radiową AC/Hot AC. Jest nadawcą osobnych kanałów lokalnych dla mieszkańców Wysp Azorskich oraz Madery. Nadaje także programy o tematyce naukowej, rozrywkowej i religijnej.
Historia.
Początki.
W latach 20–30, w związku z rozprzestrzenianiem się nadawców na całym świecie, przemysł radiowy stawiał czoła nowym wyzwaniom technologicznym, handlowym i politycznym. W kontekście europejskim polityka nadawania była z reguły restrykcyjna: w 1925 r. Niemieccy nadawcy zawsze mieli większościowy udział państwa, co wymagało uiszczenia opłat za nadawanie; W latach trzydziestych radio przeszło pod pełną kontrolę nazistowskiego reżimu. W Anglii z konsorcjum firm radiowych BBC utworzono w 1922 r. W celu promowania zakupu sprzętu, ale w 1927 r. Przeszedł pod kontrolę państwa. We Francji interesy publiczne i prywatne współistniały z niestabilnymi i źle zdefiniowanymi przepisami. We wszystkich tych krajach, a zwłaszcza w USA, przemysł radiowy specjalizuje się, starając się dostosować sprzęt do rosnących wymagań odbiorców. W Portugalii utworzenie Krajowego Nadawcy zbiegło się z potwierdzeniem Estado Novo, w dużej mierze określającym jego strukturę operacyjną i rodzaj programowania. W 1932 r. AGCT ogłosił przetarg na dostawę nadawcy fal średnich o mocy 20 kW, przyznany Międzynarodowej Standardowej Firmie Elektrycznej z siedzibą w Barcarena. W tym czasie planowano już zakup przekaźnika dla Porto i nadajnika krótkofalowego, który (...) przyniesie portugalskie słowo do wszystkich Portugalczyków w całym naszym ogromnym Imperium, Brazylii i Ameryce Północnej.
Posiada sieć nadajników FM i AM, obejmującą prawie 100% terytorium Portugalii. Dzięki organizacji usług radiowych i studiów krajowych nadawcy w czerwcu 1933 r. Wzmocniono interes publiczny nadawania i monopol państwowy, nie wykluczając działalności nadawców prywatnych, ale nakładając na wszystkich właścicieli obowiązek uiszczenia opłaty. nadajników lub odbiorników elektrycznych. Trzy studia nagrań i siedziba emitenta zostały zainstalowane w R. do Quelhas. Rozpoczęto nagrywanie koncertów orkiestry symfonicznej, grup muzycznych i wykładów. W kwietniu 1934 r. Rozpoczęły się eksperymentalne transmisje, aw czerwcu powołano National Broadcast Symphony Orchestra pod dyrekcją Maestro Pedro de Freitasa Branco. Eksperymentalne transmisje obejmowały relację z przemówienia wyborczego Salazara, które było transmitowane na żywo w różnych częściach kraju w grudniu 1934 r. 1 sierpnia 1935 r. Oficjalnie zainaugurowano Portugalską Stację Radiofonii i Telewizji wraz z pierwszym prezydentem Henrique Galvão. Okres eksperymentalny upłynął pod znakiem programu, który starał się odróżnić od „lekkich programów” prywatnych radiotelefonów, opartych głównie na transmisji muzyki klasycznej i przekazach mówionych, między przekazami dydaktycznymi a propagandą, które często nadawały temu tytułowi „pogromca narodowego”. Próbując uniknąć niektórych głównych zarzutów, Galvão przeformułował program, aby był bardziej dostępny i atrakcyjny dla społeczeństwa, przy jednoczesnym utrzymaniu orientacji pedagogicznej i kulturowej. W tych wczesnych latach EN śledziła międzynarodowy rozwój technologiczny, a nawet znajduje się w czołówce europejskich odpowiedników, na przykład w zakresie rejestrowania emisji, wprowadzonego w 1936 r. Techniczna centralna, automatyczna instalacja, która towarzyszyła służbie kontrolnej programy fal średnich i krótkofalowych były również pionierami w Europie. Pierwsza ustawa organiczna nadawcy krajowego, opublikowana we wrześniu 1940 r., Uniezależniła ją od AGCT, przewidując organizację usług, wdrożenie krajowego planu nadawania oraz utworzenie regionalnych nadawców w Porto, Coimbrze i Faro. W lutym następnego roku kierunek EN przejął António Ferro, który w końcu realizował plan włączenia nadawania publicznego w ogólną strategię reklamową. W 1944 r. EN zostało umieszczone w Sekretariacie Krajowego Sekretariatu Informacji, Kultury Popularnej i Turystyki Portugalii. BBC nadaje w języku portugalskim podczas II wojny światowej. GMD / RTP.Chociaż wewnętrzny poziom propagandowy jest dobrze znany z roli mediów, a zwłaszcza EN, w tłumaczeniu politycznego przesłania Estado Novo, ale także międzynarodowych kontekstów konfliktu, zwłaszcza hiszpańskiej wojny domowej i II wojny światowej, odzwierciedlają historię nadawcy w tym okresie, a przez to historię kraju. W kontekście wojny między aliancką i niemiecką propagandą, z uprzywilejowaną sceną w Portugalii, cenzura nasiliła się, co we wszystkich mediach i przez cały okres Estado Novo rozszerzył się na tym etapie na zakaz emisji amatorskich. Poszerzenie zdolności przesyłowych EN w wyniku wymagań nadawców kolonialnych i społeczności portugalskich, wraz z położeniem geograficznym kraju i terytoriów kolonialnych, nadało mu szczególną rolę w budowaniu zglobalizowanego świata. Co ważna, pierwszymi spikerami radia portugalskiego byli m.in. Áurea Rodrigues, Maria de Resende e Fernando Pessa.
Demokratyzacja Radia.
Po II wojnie światowej nastąpiły głębokie zmiany w rozwoju gospodarczym i współpracy międzynarodowej, z bardzo widocznymi skutkami politycznymi, społecznymi i kulturowymi. Rozwój badań naukowych w związku z technologią i przemysłem był gwałtowny, w połączeniu z bezprecedensowym wzrostem gospodarczym, który również ukształtował i promował sektor komunikacji. Ustanawiając epokę elektroniki, tranzystor, opracowany w laboratoriach Bell Company, umożliwił miniaturyzację odbiorników radiowych, a także znacznie zmienił ich koszt, co przełożyło się na prawdziwą demokratyzację radia. W kontekście portugalskim epoka powojenna naznaczona była oczekiwaniem odnowy politycznej – wkrótce upadła – wraz z pojawieniem się nowych sił opozycyjnych na poziomie politycznym i społecznym, ale także wymogami planowania gospodarczego i współpracy międzynarodowej. W krótkim okresie największym wyzwaniem dla ciągłości Estado Novo było pojawienie się ruchów wyzwoleńczych w Afryce i wybuch wojny kolonialnej w 1961 r. W historii Radia Portugalskiego i wraz z rozwojem technologicznym związanym z radiem lata 50. i 60. XX wieku były oznaczone wzmocnieniem zasięgu krajowego poprzez instalację nowych regionalnych nadawców i kontynentu amerykańskiego, gdzie znaczna część Wspólnoty portugalskie. W latach 1952–1956 badano również możliwości wprowadzenia częstotliwości modulowanej (FM), która zaczęła działać w 1956 r. Wraz ze strategią zasięgu narodowego rosnące napięcie w ramach kolonialnych doprowadziło do wzrostu emisji na terytoria zamorskie, szczególnie po inwazji wojsk Goa, Daman i Diu przez wojska Unii Indyjskiej. A zatem Instalacja „Overseas Broadcasting Center” została przyspieszona i zainaugurowana w Pegões w 1954 r. Do tego nadawcy dodano kolejną falę krótkofalową w 1957 r. I cztery kolejne w 1966 r. Wśród strategii zwiększania skuteczności programowania Najważniejsze były transmisje w języku angielskim mające na celu obronę pozycji kolonialnej reżimu. Rozszerzony zasięg wzmocnił również centralną pozycję EN na świecie, obejmując obszar, który dotarł do kontynentów amerykańskich, azjatyckich i afrykańskich. Chociaż inauguracja Telewizji Portugalskiej w 1957 r. Kolidowała z rolą, która wcześniej była oferowana wyłącznie dla radia, zdolność nadawcy krajowego do mobilizowania zasobów technicznych i ludzkich pozostała ważna w relacjach z wydarzeń i rejestrowaniu wydarzeń. odbiorców, będąc bardziej ekonomicznie dostępnymi dla ogółu społeczeństwa.
Rewolucja.
25 kwietnia 1974 r. Nastąpiło głębokie zerwanie w społeczeństwie portugalskim, natychmiast odzwierciedlając życie emitenta krajowego. Na początku rewolucji EN został zajęty przez Ruch Sił Zbrojnych, ale nie został użyty do transmisji pierwszych sygnałów muzycznych potwierdzających postęp operacji, których transmisja pochodziła z Radia Alfabet, ani pierwszej oficjalnej wypowiedzi MSZ, którą przeczytał Joaquim Furtado z CPR, tymczasem zajęty. Zastosowanie stacji alternatywnej do EN pozwoliło uniknąć możliwych nieporozumień dotyczących politycznej natury rewolucji. W ciągu 25 lat od Emisa odczytano dwie nowe informacje prasowe MSZ. Kolejne miesiące zmieniły na zawsze radio publiczne, które w grudniu 1975 r. Zostało ogłoszone nacjonalizacją mediów, przekształcając się w portugalską radiofonii i telewizji – spółkę publiczną – RDP grupę, która zgromadziła EN, RCP, stowarzyszonych nadawców z Lizbony, J. Ferreira i Cª. Lda, portugalskie towarzystwo radiofonii i telewizji, radio alfabetyczne i reklama, a także stacje nadawcze i przekaźnikowe portugalskiego klubu radiofonii, radia Graça, radia Peninsular i radia Voice of Lisbon. W procesie tym znalazły się Radio Altitude, Radio North Pole i Radio Renaissance. Zniesiono również pobieranie opłat za nadawanie. W okresie rewolucyjnym losy publicznego radia były zabezpieczane między komisją wojskową a komisją cywilną, której członkowie pochodzili głównie z gazety „La Republica”. W kwietniu 1976 r. Statut publicznego radia utworzył Zgromadzenie Radiofonii i Telewizji oraz Radę Informacyjną, która jednak nigdy nie weszła w życie. Następne lata upłynęły pod znakiem trudności finansowych, które doprowadziły do ogólnej reorganizacji. Od 1977 r. Liberalizacja pasma częstotliwości modulowanej (FM) stymulowała ruch wolnych radiostacji, wraz z pojawieniem się ponad 500 małych stacji, z których wiele jest lokalnych, w całym kraju: „radio pirackie”. Wśród nich było TSF Radio Jornal, później licencjonowane. Pod koniec lat siedemdziesiątych radio dotarło do ponad 80 procent populacji Portugalii, przy czym największy odsetek odbiorców stanowią RCP, Rádio Renascença i RDP Antena 1. W tym czasie wśród kanałów wyprodukowanych przez RDP był Rádio Comercial, utworzony w 1979 r., Z programem skierowanym bardziej do młodych ludzi.
Redakcyjna Cyfryzacja.
W latach osiemdziesiątych RDP potwierdził swoją rolę służby publicznej w demokracji, broniąc pluralizmu, obywatelskiej i uniwersalistycznej misji radia, a także powołania państwa do obrony języka i kultury portugalskiej. Emisje międzynarodowe obejmowały już Europę, Afrykę, Amerykę Południową (Brazylia i Wenezuelę), Amerykę Północną, a także emisje na Bliski Wschód / Indie i Daleki Wschód. Również w tych latach rosnąca liczba pirackich radiostacji wywołała debatę na temat roli państwa w regulacji przestrzeni radiowej, wraz z procesem legalizacji, który od 1987 r. Zamknął bezpłatne radiotelefony i rozpoczął ich licencjonowanie. W RDP nowym wyzwaniem było stworzenie regionalnych stacji w całym kraju, oprócz emisji krajowych. Z kolei lata dziewięćdziesiąte naznaczone były postępującą liberalizacją przestrzeni radiowej, która została narzucona przestrzeni europejskiej w taki sam sposób, jak inne media. Pojawienie się platform cyfrowych jako uprzywilejowanych mediów zmieniło i zróżnicowało logikę i kanały programowania, kształtując coraz bardziej obecne dziedzictwo tylko w świecie cyfrowym. Możliwość dostosowania radia publicznego, od lat dwudziestych do współczesności, pozwoliła nam znaleźć nowe sposoby przystosowania się do służby publicznej i zbliżenia się do zainteresowań odbiorców, specjalizujących się w tworzeniu własnych przestrzeni, czasem prawie zindywidualizowanych, zachowując z jednej strony podstawowe powołanie, język i kulturę portugalską, az drugiej stymulując kulturę własnych uczuć, które zbliżają się do odbiorców (coraz szerszych i różnorodniejszych) i radia od ponad ośmiu dekad.
W latach 1998–2011 RDP Antena 1 wraz z RDP Antena 2 i RDP Antena 3, nadawane w cyfrowym systemie radiowym DAB, zakończyły działalność z przyczyn technicznych 1 czerwca 2012 r. 4 sierpnia 2015 r. RDP Antena 1 świętowała 80. rocznicę powstania publicznej stacji nadawczej. Z tej okazji wyemitowano specjalny program poświęcony historii, teraźniejszości i przyszłości radia w Portugalii. A także uruchomiono specjalną stronę internetową poświęconą Historii Radia w Portugalii.
Audycje RDP Antena 1.
Nauka.
Wszystkie aktualne i archiwalne audycje i cała ramówka są dostępne na stronie RDP Antena 1

</doc>
<doc id="4692572" url="https://pl.wikipedia.org/wiki?curid=4692572" title="Massimo Carrera">
Massimo Carrera

Massimo Carrera (ur. 22 kwietnia 1964 w Sesto San Giovanni) – były włoski piłkarz występujący jako środkowy obrońca. Obecnie trener.
Kariera piłkarska.
Jest wychowankiem Pro Sesto, w którym spędził cała karierę juniorską i zadebiutował w piłce seniorskiej.
Jego piłkarska kariera nabrała rozpędu w Bari. Dobre występy w drużynie ze stolicy regionu Apulia, zaowocowały transferem do Juventusu. W drużynie ze stolicy Piemontu przez kilka lat był zawodnikiem pierwszego wyboru na pozycji prawego obrońcy. Jego dobra postawa zaowocowała powołaniem do reprezentacji Włoch. Po rozegraniu 166 spotkań i zdobyciu Mistrzostwa Włoch, Pucharu Włoch, Superpucharu Włoch, Pucharu UEFA i Ligi Mistrzów, odszedł w 1996 roku do Atalanty Bergamo, gdzie występował przez następne siedem lat.
Swoją karierę zakończył w 2008, w barwach Pro Vercelli.
Kariera reprezentacyjna.
Swój jedyny reprezentacyjny występ, piłkarz zaliczył 19 lutego 1992 w towarzyskim spotkaniu przeciwko San Marino (4-0).
Kariera trenerska.
Swoją karierę trenerską rozpoczął jako asystent Antonio Conte, najpierw w Juventusie Turyn, a potem w reprezentacji Włoch.
Od sierpnia 2016, do października 2018 był trenerem Spartaka Moskwa, z którym zdobył mistrzostwo i Superpuchar Rosji. Od grudnia 2019, przez rok był trenerem greckiego AEK Ateny. Od lutego 2021 do kwietnia 2021 roku był trenerem włoskiego Bari, którego barwy reprezentował wcześniej jako piłkarz.

</doc>
<doc id="4692576" url="https://pl.wikipedia.org/wiki?curid=4692576" title="Stephen Shingles">
Stephen Shingles

Stephen Shingles – brytyjski skrzypek i altowiolista, jego partie zagrane na altówce pojawiły się w dwóch utworach zespołu The Beatles: Eleonor Rigby i She's Leaving Home.
Rozpoczął karierę muzyczną jako solista chóru w katedrze w Norwich, a po otrzymaniu stypendium w Royal Academy of Music w Londynie, studiował skrzypce u znanego wirtuoza Rowsby Woofa, a następnie altówkę w klasie Winifred Copperwheat. Przez sześć lat był pierwszym skrzypkiem Londyńskiej Orkiestry Symfonicznej, przez 12 lat był członkiem Hirsch String Quartet. Od 1961 roku był jednym z głównych członków zespołu Academy of St. Martin in the Fields, z którym nagrał wiele płyt.
Od 1965 r. był członkiem Royal Academy of Music i profesorem altówki tamże. Jako muzyk pojawił się na ponad 60 albumach muzyki klasycznej i filmowej. Przez wiele lat grał na altówce Antonio Casiniego z Modeny, rocznik 1660, która ostatecznie została sprzedana na aukcji w 2015 roku za rekordową sumę 278.429,00 USD.

</doc>
<doc id="4692585" url="https://pl.wikipedia.org/wiki?curid=4692585" title="Diecezja Charkowa-Zaporoża">
Diecezja Charkowa-Zaporoża



</doc>
<doc id="4692588" url="https://pl.wikipedia.org/wiki?curid=4692588" title="Coquillettidia adamowiczi">
Coquillettidia adamowiczi

Coquillettidia adamowiczi – wymarły gatunek muchówki z rodziny komarowatych i rodzaju "Coquillettidia" opisany na podstawie okazu zachowanego w bałtyckim bursztynie z epoki eocenu i nazwany na cześć prezydenta Gdańska Pawła Adamowicza.
Gatunek ten opisany został w 2019 roku przez Ryszarda Szadziewskiego, Elżbietę Sontag i Jacka Szwedo na podstawie pojedynczego okazu samca zachowanego jako inkluzja w bursztynie bałtyckim, pochodzącym z epoki eocenu. Holotyp oznaczony MAI #5966 zdeponowano w Muzeum Inkluzji w Bursztynie Uniwersytetu Gdańskiego. Epitet gatunkowy nadano na cześć zamordowanego prezydenta Gdańska Pawła Adamowicza, w uznaniu jego zasług w promowaniu bursztynu bałtyckiego na świecie.
Jedyny znany samiec miał 6,4 mm długości ciała, z czego 2 mm przypadały na kłujkę, a 3,7 mm na tułów i odwłok. Głowa zaopatrzona była w stykające się ze sobą oczy złożone. Czułki miały biczyk o długości 1,68 mm, zbudowany z 13 członów. Pięcioczłonowe głaszczki szczękowe miały 2,3 mm długości; ostatni ich człon był wysmuklony, przedostatni zaś przysadzisty. Tułów miał trójpłatową tarczkę, a jego chetotaksja odznaczała się brakiem szczecinek zarówno przedprzetchlinkowych jak i zaprzetchlinkowych na anepisternach śródtułowia. Skrzydła miały 2,62 mm długości, a ich żyłki porośnięte były szerokimi łuskami, szczególnie dobrze zaznaczonymi w przypadku żyłek radialnych. Użyłkowanie cechowało się trzecią gałęzią żyłki radialnej (R3) dwukrotnie dłuższą niż wspólny pień tejże gałęzi i gałęzi drugiej (R2+3). Przednia para odnóży miała na spodzie nasadowej części piątego członu stopy silny wyrostek w kształcie rogu. W przypadku dwóch początkowych par odnóży stopy wieńczyły pazurki nierównej długości; zewnętrzny był większy i zaopatrzony w ząbek pośrodkowy, zaś wewnętrzny był mniejszy i miał tylko niewyraźną szczecinkę u nasady. Tylna para odnóży miała czwarty człon stopy 1,2 raza dłuższy od piątego; ten zaś zwieńczony pazurkami równych długości. Odwłok miał ósmy z tergitów wyposażony w grupkę płaskich szczecinek. Nasadowy płat niezmodyfikowanego gonokoksytu zaopatrzony był w silnie zbudowany, stępiony, być może podwójny kolec o ciemnej pigmentacji. Gonostyl miał w połowie długości grzbietowej strony duże, tępe i gładkie rozszerzenie, natomiast jego wierzchołek był szeroki i zaopatrzony w wyraźny ząbek.
W tym samym kawałku bursztynu co holotyp "C. adamowiczi" znajdują się także inkluzje dwóch osobników ochotkowatych, skoczogonka, roztocza i bliżej nieokreślonego stawonoga. Współcześni przedstawiciele rodzaju "Coquillettidia" są wektorami zarodźców wywołujących ptasią malarię i możliwe, że podobnie było w przypadku "C. adamowiczi".

</doc>
<doc id="4692589" url="https://pl.wikipedia.org/wiki?curid=4692589" title="Generał José de Urrutia">
Generał José de Urrutia

Generał José de Urrutia (hiszp. "El general don José de Urrutia") – obraz olejny hiszpańskiego malarza Francisca Goi. Portret przedstawiający wojskowego José de Urrutię y de las Casas (1739–1809) należy do zbiorów Muzeum Prado w Madrycie.
Okoliczności powstania.
Obraz został zamówiony w 1798 roku przez księstwo Osuny Pedra i Maríę Josefę Pimentel y Téllez-Girón, arystokratów należących do czołowych przedstawicieli hiszpańskiego oświecenia. Roztaczali mecenat nad naukowcami i artystami epoki, do których należał Francisco Goya. W latach 1785–1817 Goya namalował dla nich około 30 dzieł – portrety patronów i ich dzieci, sceny religijne, a także serię obrazów gabinetowych.
Owocem tego mecenatu jest także wizerunek generała Urrutii. Był on jedynym żołnierzem, który nie mając tytułu szlacheckiego osiągnął stopień kapitana-generała dzięki swoim osiągnięciom wojennym. Walczył przeciwko Francuzom w Pirenejach i został mianowany kapitanem-generałemu Katalonii w 1794 roku. Przyjaźnił się z księstwem Osuny, odkąd wyróżnił się w finansowanych przez nich oddziałach piechoty ("Infantería de Línea de América"). W ostatnich latach życia był marginalizowany, ponieważ poróżnił się z wpływowym sekretarzem stanu Manuelem Godoyem w kwestii reform wojska. W czasie, kiedy powstał portret, nie zajmował już żadnego oficjalnego stanowiska. Obraz zamówiony u prestiżowego nadwornego malarza był formą uznania dla jego zasłużonej osoby. Według pokwitowania z 27 czerwca 1798 Goya otrzymał za portret 6 tys. reali de "vellón".
Opis obrazu.
Generał został przedstawiony w całej postaci na tle skalistego pejzażu z szarym burzowym niebem. Jego władcza postura wskazuje, że jest przyzwyczajony do wydawania rozkazów. Ma na sobie mundur kapitana-generała: ciemnoniebieski kaftan podszyty na czerwono, białą kamizelkę, żółte spodnie ze skóry łosia i buty do jazdy konnej. Trzy galony odpowiadające jego wysokiej randze zostały wyhaftowane na mankietach i czerwonej szarfie noszonej w pasie. W lewej ręce trzyma trójgraniasty kapelusz i opiera się o swoją laskę dowódcy, a w prawej ręce ma lornetkę.
Skalisty pejzaż w tle może być nawiązaniem do Kraju Basków, z którego pochodził Urrutia, do służby w Katalonii lub symbolicznie odnosi się do trudów żołnierskiego życia. W oddali widoczne są także jego pułki, dlatego możliwe, że Goya nawiązuje do działań wojennych na Krymie, w których Urrutia odegrał ważną rolę. W uznaniu za kluczowe zajęcie Oczakowa caryca Katarzyna II Wielka w 1789 roku przyznała mu krzyż Orderu Świętego Jerzego. Generał nosi także Złotą Szablę zasługi dla Imperium Rosyjskiego, którą w obecności wojska podarował mu książę Potiomkin. Order Świętego Jerzego jest widoczny w klapie marynarki generała. Urrutia otrzymał w swojej karierze także inne honorowe odznaczenia: krzyż Orderu Karola III i Order Kalatrawy, ale na portrecie chciał być przedstawiony tylko z rosyjskim orderem. Być może pod wpływem goryczy wywołanej odsunięciem od publicznych stanowisk nie chciał eksponować hiszpańskich odznaczeń.
Jest to jeden z najbardziej wnikliwych portretów o psychologicznej głębi namalowanych przez Goyę. Malarz podkreśla zewnętrzne symbole rangi portretowanego: mundur, odznaczenia, laskę i szablę, a jednocześnie zgłębia osobowość i charakter generała. Jego figura jest pełna godności, zawziętości, zdecydowania i autodyscypliny. Twarz nosi ślady życiowych przejść i dokonań związanych z wojskową karierą: rysy są ostre, a na policzkach widać głębokie, pionowe zmarszczki. Spojrzenie jest surowe i zimne, chociaż jest w nim też element życzliwości.
Na skale w prawym dolnym rogu znajduje się inskrypcja: "Goya. al General / Urrutia" (Goya. Generałowi / Urrutii).
Technika.
Twarz generała nie wyróżnia się znacząco na tle pejzażu. Ponadto światło nie skupia się na twarzy portretowanego, lecz pada na całą postać w niemal jednolity sposób. W ten sposób zostały podkreślone odcienie czerwieni, bieli i żółci, które ożywiające portret i kontrastują z bardziej stonowanymi kolorami krajobrazu. Być może jest to aluzja do pragnienia pozostania w cieniu podczas rządów wpływowego Manuela Godoya. Istnieją liczne podobieństwa w kompozycji z "Portretem generała Antonia Ricardosa" z 1794 roku.
Podobnie jak na portretach markizy de Pontejos czy Tadei Arias de Enríquez widoczny jest wpływ angielskich portrecistów. Ryciny wykonane na podstawie XVIII-wiecznych brytyjskich portretów były szeroko rozpowszechnione w Europie, zwłaszcza te przedstawiające wojskowych. Typowym elementem tych portretów był pejzaż z burzowym niebem. Elizabeth Trapier wskazuje na podobieństwa z "Portretem Sir Johna Sinclaira" Henry’ego Reaburna. Reva Wolf uważa, że możliwą inspiracją była rycina wykonana na podstawie "Portretu admirała Geroge’a Rodneya" Reynoldsa, która ukazała się w "Gaceta de Madrid" w 1782 roku. Folke Nordström wskazuje na inny portret Reynoldsa przedstawiający majora generała Stringera Lawrence’a. Nawiązanie do angielskiego portretu może być odzwierciedleniem gustu jego zleceniodawców, księstwa Osuny.
Proweniencja.
Obraz znajdował się w kolekcji książąt Osuny, których majątek został w dużej części roztrwoniony przez ich spadkobierców, zwłaszcza XII księcia Osuny Mariana Téllez-Girón. W 1896 w Madrycie odbyła się publiczna licytacja posiadłości i kolekcji dzieł sztuki należących do rodziny. Portret generała został zakupiony przez ministerstwo rozwoju z przeznaczeniem do kolekcji Muzeum Prado za 50 tys. peset.

</doc>
<doc id="4692590" url="https://pl.wikipedia.org/wiki?curid=4692590" title="Coquillettidia gedanica">
Coquillettidia gedanica

Coquillettidia gedanica – wymarły gatunek muchówki z rodziny komarowatych i rodzaju "Coquillettidia" opisany na podstawie okazu zachowanego w bałtyckim bursztynie z epoki eocenu.
Gatunek ten opisany został w 2019 roku przez Ryszarda Szadziewskiego, Elżbietę Sontag i Jacka Szwedo na podstawie pojedynczego okazu samca zachowanego jako inkluzja w bursztynie bałtyckim, pochodzącym z epoki eocenu. Holotyp oznaczony MAI #5663 zdeponowano w Muzeum Inkluzji w Bursztynie Uniwersytetu Gdańskiego. Epitet gatunkowy nawiązuje do Zatoki Gdańskiej, gdzie znaleziono bursztyn.
Jedyny znany samiec miał 6,9 mm długości ciała, z czego 1,9 mm przypadało na kłujkę, a 4,7 mm na tułów i odwłok. Głowa zaopatrzona była w stykające się ze sobą oczy złożone. Pięcioczłonowe głaszczki szczękowe były dłuższe od kłujki; ostatni ich człon był wysmuklony, przedostatni zaś przysadzisty. Tułów miał trójpłatową tarczkę, a jego chetotaksja odznaczała się brakiem szczecinek zarówno przedprzetchlinkowych jak i zaprzetchlinkowych na anepisternach śródtułowia. Skrzydła miały 2,51 mm długości, a ich żyłki porośnięte były szerokimi łuskami, szczególnie dobrze zaznaczonymi w przypadku żyłek radialnych. Przednia para odnóży miała na spodzie nasadowej części piątego członu stopy silny wyrostek w kształcie rogu. W przypadku dwóch początkowych par odnóży stopy wieńczyły pazurki nierównej długości; zewnętrzny był większy i zaopatrzony w dwa ząbki – nasadowy i pośrodkowy, zaś wewnętrzny był mniejszy i miał tylko nasadowy z ząbków. Tylna para odnóży miała czwarty człon stopy 1,9 raza dłuższy od piątego; ten zaś zwieńczony pazurkami równych długości. Odwłok miał nasadowy płat niezmodyfikowanego gonokoksytu zaopatrzony w czarną szczecinkę wierzchołkową o kolcowatej formie. Gonostyl w ⅓ swej długości zakrzywiał się wyraźnie, a następnie rozwidlał na dwa ramiona, z których zewnętrzne było proste i smukłe, a wewnętrzne tęższe i zaopatrzone w ząbek u szczytu.
W tym samym kawałku bursztynu co holotyp "C. gedanica" znajdują się inkluzje innych stawonogów, w tym samicy z rodzaju "Coquillettidia" o niepewnej przynależności gatunkowej, a także dwóch osobników ochotkowatych, trzech robotnic mrówek, pięciu roztoczy i jednego chrząszcza. Współcześni przedstawiciele rodzaju "Coquillettidia" są wektorami zarodźców wywołujących ptasią malarię i możliwe, że podobnie było w przypadku "C. gedanica".

</doc>
<doc id="4692592" url="https://pl.wikipedia.org/wiki?curid=4692592" title="5 Brygada Kawalerii">
5 Brygada Kawalerii

Brygady jazdy (kawalerii) noszące numer „5” lub „V”:
Polskie:
Austro-węgierska:
Radziecka:

</doc>
<doc id="4692603" url="https://pl.wikipedia.org/wiki?curid=4692603" title="Ilija Rajacić">
Ilija Rajacić



</doc>
<doc id="4692605" url="https://pl.wikipedia.org/wiki?curid=4692605" title="6 Brygada Kawalerii">
6 Brygada Kawalerii

Brygady jazdy (kawalerii) noszące numer „6” lub „VI”:
Polskie:
Austro-węgierska:

</doc>
<doc id="4692607" url="https://pl.wikipedia.org/wiki?curid=4692607" title="Roman Kulczycki">
Roman Kulczycki

Roman Marian Kulczycki (ur. 2 sierpnia 1959 w Lwówku Śląskim) – polski samorządowiec, urzędnik i menedżer, były wiceburmistrz Lwówka Śląskiego, w latach 2005–2007 wicewojewoda dolnośląski.
Życiorys.
Ukończył studia na Akademii Rolniczej we Wrocławiu, kształcił się podyplomowo w zakresie administracji (na Uniwersytecie Warszawskim) i pedagogiki. W latach 80. pracował jako inspektor w oddziale PZU w rodzinnym mieście, a także w Wojewódzkim Ośrodku Doradztwa Rolniczego. Później pracował jako menedżer i członek rad nadzorczych różnych spółek, prowadził także własną działalność gospodarczą.
Należał do założycieli Komitetu Obywatelskiego „Solidarność” w Lwówku Śląskim. Później wstępował do Porozumienia Centrum, a w 2001 do Prawa i Sprawiedliwości. Przez dwie kadencje był radnym miejskim w Lwówku Śląskim, sprawował funkcję zastępcy jego burmistrza w latach 1998–2002. W 2002 ubiegał się o fotel burmistrza (zajął 3 miejsce na 7 kandydatów z 16,28% poparcia). Pod koniec 2005 został wicewojewodą dolnośląskim, którym pozostawał do 27 grudnia 2007.
W 2010 i 2014 wybierano go radnym powiatu lwóweckiego. W tych wyborach dwukrotnie ubiegał się o fotel burmistrza Lwówka Śląskiego (zajmował kolejno trzecie i drugie miejsce). W międzyczasie został prezesem stowarzyszenia „Dolnośląskie Dobro Wspólne”, a także naczelnikiem Wydziału Rozwoju Miasta w Urzędzie Miejskim w Głogowie. W 2008 objął kierownictwo nad szpitalem w Bogatyni, zaś w 2016 nad Uzdrowiskiem Cieplice. W 2005, 2007 i 2015 kandydował do Sejmu, a w 2011 – do Senatu w okręgu nr 1 (otrzymał 21,10% głosów, zajmując 3 miejsce na 6 kandydatów).

</doc>
<doc id="4692609" url="https://pl.wikipedia.org/wiki?curid=4692609" title="7 Brygada Kawalerii">
7 Brygada Kawalerii

Brygady jazdy (kawalerii) noszące numer „7” lub „VII”:
Polskie:
Austro-węgierska:

</doc>
<doc id="4692616" url="https://pl.wikipedia.org/wiki?curid=4692616" title="Prawo Hubble’a–Lemaître’a">
Prawo Hubble’a–Lemaître’a



</doc>
<doc id="4692620" url="https://pl.wikipedia.org/wiki?curid=4692620" title="Stowarzyszenie „Czysta Polska”">
Stowarzyszenie „Czysta Polska”

Stowarzyszenie Czysta Polska – stowarzyszenie założone w 2012 roku. Prezesem zarządu jest polski przedsiębiorca i sportowiec Rafał Sonik. Organizacja propaguje wśród społeczeństwa nawyki, które mają na celu ochronę środowiska naturalnego oraz popularyzowanie wiedzy na temat ekologii. Stowarzyszenie do swych akcji angażuje wolontariuszy.
Imprezy kulturalne.
Stowarzyszenie Czysta Polska inicjuje wiele imprez kulturalnych poświęconych środowisku. Są to m.in.:

</doc>
<doc id="4692621" url="https://pl.wikipedia.org/wiki?curid=4692621" title="Stanisław Janik (polityk)">
Stanisław Janik (polityk)

Stanisław Janik (ur. 1944) – polski samorządowiec i polityk, w latach 2003–2005 wicewojewoda dolnośląski.
Życiorys.
Działał w Zrzeszeniu Studentów Polskich. Absolwent Wydziału Nauk Przyrodniczych Uniwersytetu Wrocławskiego, kształcił się podyplomowo w zakresie prawa i administracji, planowania regionalnego oraz handlu zagranicznego. W latach 1971–1974 zasiadał w Prezydium Rady Narodowej miasta Wrocławia, pełnił funkcję jej rzecznika prasowego. Przez dziesięć lat pracował w KGHM Polska Miedź, kierował też wrocławskim oddziałem Polskiej Izby Handlu Zagranicznego. Od 1996 do 1997 był pełnomocnikiem wojewody wrocławskiego ds. strategii rozwoju społeczno-gospodarczego, później zajmował się konsultingiem.
Należał do Polskiej Zjednoczonej Partii Robotniczej, później do Partii Ludowo-Demokratycznej (objął funkcję wiceszefa jej struktur wojewódzkich). 3 maja 2003 został drugim wicewojewodą dolnośląskim, funkcję sprawował do grudnia 2005.
Życie prywatne.
Żonaty, ma syna.

</doc>
<doc id="4692622" url="https://pl.wikipedia.org/wiki?curid=4692622" title="Katarzyna Frank-Niemczycka">
Katarzyna Frank-Niemczycka

Katarzyna Frank-Niemczycka (ur. 6 stycznia 1951 w Kutnie) – polska psycholog, społeczniczka, współzałożycielka Fundacji Katarzyny Frank-Niemczyckiej Gwiazdy dla Dzieci. W latach 1993–1994 kierowała Radą Opiekuńczo-Doradczą Olimpiad Specjalnych, od 1995 do 2017 pełniła funkcję prezesa Stowarzyszenia Olimpiady Specjalne Polska. Prezes Honorowa Stowarzyszenia Olimpiad Specjalnych Polska. Od 1994 organizatorka imprez charytatywnych.
Życiorys.
W 1976 r. ukończyła studia psychologiczne na Wydziale Filozofii Chrześcijańskiej Uniwersytetu Kardynała Stefana Wyszyńskiego, a w 2002 r. studia podyplomowe w zakresie rehabilitacji dysfunkcji układu nerwowego na Wydziale Psychologii UW.
W latach 1985-1991 właścicielka i zarządzająca firmą konfekcyjną Netco. W 1994 powołała Fundację Gwiazdy dla Dzieci, która prowadziła działalność gospodarczą, m.in. w zakresie produkcji filmów, przedstawień teatralnych, koncertów i imprez charytatywnych. W latach 1995-99 inicjatorka i organizatorka koncertów Josego Carrerasa, z których dochód przeznaczony był na program przeszczepu szpiku kostnego stworzonego przez Fundusz Katarzyny Frank-Niemczyckiej. Dzięki temu powstał oddział przeszczepów szpiku kostnego w Szpitalu Banacha. Zakupiono również pojemniki azotowe na Oddziale Banku Krwi Pępowinowej w Szpitalu na Ursynowie. Powstał Oddział Około Przeszczepowy w Szpitalu Dziecięcym przy ulicy Litewskiej.
Wraz z mężem Zbigniewem Niemczyckim jest współzałożycielem Curtis Group, w skład której wchodzą: Curtis Development, Curtis Health Caps, Hotel Bryza oraz General Aviation.
Fundacja współpracowała z programem TVP1 i TVP2 produkując dla nich m.in.:
W latach 1998–2002 Fundacja Gwiazdy dla Dzieci przyznawała rocznie trzy stypendia roczne dla wybranych studentów Akademii Teatralnej w Warszawie.
Dzięki funduszom uzyskanym z imprezy Artyści Dzieciom dofinansowane zostały Olimpiady Specjalne i Dom Weterana Aktora w Skolimowie.
Dzięki koncertowi Ochmana sfinansowana została winda w Szpitalu Dziecięcym, ul. Litewska.
Dzięki imprezie Królewna Śnieżka i Krasnoludki (60 przedstawień) dofinansowane zostały Gniazda Żoliborskie dla Dzieci prowadzone przez Alinę Janowską oraz zakup pomp infuzyjnych dla Kliniki Hematologii Akademii Medycznej w Warszawie prowadzonej przez Prof. Kuratowską.
Rodzina.
Z mężem Zbigniewem Niemczyckim ma trzech synów. Michał (1981), Mikołaj (1991), Maximilian (1992).
Rodzice: Ksawery Frank, pochodzący z rodziny ziemiańskiej herbu Jelita. Uczestnik Powstania Warszawskiego. Odznaczony m.in. Krzyżem Powstańczym i Krzyżem AK. Wielokrotny mistrz Polski w rajdach i wyścigach samochodowych, uczestnik Powstania Warszawskiego; Halina Frank, z domu Lewińska, warszawianka, łączniczka AK odznaczona Krzyżem AK.

</doc>
<doc id="4692623" url="https://pl.wikipedia.org/wiki?curid=4692623" title="Kościół św. Stanisława Biskupa w Tursku">
Kościół św. Stanisława Biskupa w Tursku



</doc>
<doc id="4692625" url="https://pl.wikipedia.org/wiki?curid=4692625" title="Manuel Marrero Cruz">
Manuel Marrero Cruz

Manuel Marrero Cruz (ur. 11 lipca 1963) – kubański polityk i architekt. W latach 2004–2019 minister turystyki. Od 21 grudnia 2019 premier Kuby.

</doc>
<doc id="4692631" url="https://pl.wikipedia.org/wiki?curid=4692631" title="Gwiaździca">
Gwiaździca

Gwiaździca, nidularium ("Nidularium") – rodzaj roślin z rodziny bromeliowatych ("Bromeliaceae"). Obejmuje 50–54 gatunki. Wszystkie występują w Ameryce Południowej, we wschodniej i południowej części Brazylii. Są to rośliny epifityczne, ale też naziemne, rosnące w lasach deszczowych do 2000 m n.p.m. Rośliny te ze względu na oryginalny, atrakcyjny wygląd uprawiane są jako ozdobne, w szczególności gatunki: "N. fulgens", "N. innnocenti", "N. procerum" i "N. billbergioides".
W klimacie umiarkowanym rośliny te uprawiane są w pomieszczeniach. W gruncie uprawiane mogą być na obszarach, gdzie zimą temperatury spadają maksymalnie do -5°C (tyle toleruje najbardziej odporny "N. fulgens"). Rośliny najlepiej rosną w półcieniu i w dużej wilgotności – wymagają zraszania i podlewania wodą miękką, a wnętrza rozet od wiosny do jesieni powinny być wypełnione wodą.
Naukowa nazwa rodzajowa utworzona została z łacińskiego słowa "nidulum" znaczącego „małe gniazdko”.
Systematyka.
Rodzaj z rodziny bromeliowatych "Bromeliaceae", a w jej obrębie z podrodziny "Bromelioideae" . 
W różnych ujęciach wyłączane lub włączane są tu gatunki z rodzaju "Canistropsis".

</doc>
<doc id="4692632" url="https://pl.wikipedia.org/wiki?curid=4692632" title="Nidularium">
Nidularium



</doc>
<doc id="4692634" url="https://pl.wikipedia.org/wiki?curid=4692634" title="Miikka Kemppi">
Miikka Kemppi

Miikka Kemppi, ps. „suNny” (ur. 24 sierpnia 1994) – fiński profesjonalny gracz , będący riflerem dla organizacji ENCE eSports. Były reprezentant takich formacji jak Recursive eSports, ENCORE, Team ROCCAT, PENTA Sports, MIXCAT czy mousesports.
Jest on 16. najlepszym graczem CS:GO 2018 roku. W swojej dotychczasowej karierze zarobił ok. 307 tysięcy dolarów.
Życiorys.
Kariera suNny’ego rozpoczęła się 27 marca 2013 roku, kiedy dołączył do drużyny o nazwie TOOMUCHVIDEOGAMES, która 13 kwietnia tego samego roku została przejęta przez organizację ENCE eSports. 15 stycznia 2017 roku Miikka dołączył do formacji PENTA Sports, z którą dostał się na turniej PGL Major Kraków 2017, gdzie ostatecznie zajęli 12/14. miejsce, przegrywając z FlipSid3 Tactics. 4 sierpnia 2017 suNny opuścił PENTA Sports i dołączył do mousesports. To właśnie w tej organizacji Miikka wkroczył na najwyższy poziom sceny CS:GO, grając z najlepszymi zespołami na świecie. W mousesports wygrał m.in. ESG Tour Mykonos 2017, StarLadder &amp; i-League StarSeries Season 4, V4 Future Sports Festival Budapest 2018 czy też ESL One New York 2018. 14 marca 2019 Miikka został przesunięty na ławkę rezerwowych w mousesports. Wtedy zaczął poszukiwanie organizacji, która przyjmie go pod swoje skrzydła. Znalazł ją 23 sierpnia 2019, kiedy ponownie dołączył do fińskiej organizacji ENCE eSports.

</doc>
<doc id="4692638" url="https://pl.wikipedia.org/wiki?curid=4692638" title="Rung">
Rung

Rung (; ) – chutor na Białorusi, w obwodzie grodzieńskim, w rejonie wołkowyskim, w sielsowiecie Izabelin.
W dwudziestoleciu międzywojennym leżał w Polsce, w województwie białostockim, w powiecie wołkowyskim, w gminie Izabelin.

</doc>
<doc id="4692641" url="https://pl.wikipedia.org/wiki?curid=4692641" title="10,5 cm leFH 16 auf Geschützpanzer">
10,5 cm leFH 16 auf Geschützpanzer

10,5 cm leFH 16 auf Geschützpanzer – niemieckie działo samobieżne z okresu II wojny światowej.
Historia.
Po zajęciu Francji, Niemcy weszli w posiadanie wielu zdobycznych pojazdów. 6 czołgów typu Mark VI przejął 227. Pułk Artylerii, który zamontował w nich lekkie haubice polowe kalibru 10,5cm. Haubica 10,5cm leFH 16 była popularną, solidną, acz lekko przestarzałą konstrukcją. Wersja zamontowana w pojeździe nie mogła używać pocisków z największym ładunkiem (6), a przy używaniu pocisków z mocniejszymi ładunkami (4 i 5) korzystano z lemiesza, który po rozłożeniu z tyłu stabilizował pojazd.

</doc>
<doc id="4692643" url="https://pl.wikipedia.org/wiki?curid=4692643" title="Jadwiga Nowakowska">
Jadwiga Nowakowska



</doc>
<doc id="4692644" url="https://pl.wikipedia.org/wiki?curid=4692644" title="Przysięga (serial telewizyjny)">
Przysięga (serial telewizyjny)

Przysięga () – turecki serial obyczajowy emitowany na antenie Kanal 7 od 18 lutego 2019 do 9 października 2022. W Turcji liczba odcinków wynosi 503.
Polska premiera serialu odbyła się 3 września 2019 na antenie TVP1. Polski nadawca stosuje odmienny w stosunku do oryginału podział treści na odcinki; ma to związek z tym, że jeden odcinek tureckiego oryginału ma długość ok. 50–70 minut, a Telewizja Polska emituje produkcję w epizodach 45-minutowych.
Fabuła.
Reyhan urodziła się na wsi i dorastała w tradycyjnej rodzinie. Po śmierci matki, przybrany wuj Hikmet zabiera Reyhan do Stambułu i prosi, aby poślubiła jego syna, Emira. Początkowo Reyhan opiera się, lecz na wieść o chorobie wuja, przystaje na jego prośbę. Emir, prowadzący wolne i beztroskie życie, również nie jest zainteresowany małżeństwem. Ostatecznie przymuszony do ślubu mężczyzna dąży do zakończenia małżeństwa. Prawnik Kemal samotnie wychowuje córkę, Masal. Po rozstaniu z matką dziewczyny, mężczyzna unika relacji z kobietami, aż do momentu, gdy poznaje Leylę.

</doc>
<doc id="4692647" url="https://pl.wikipedia.org/wiki?curid=4692647" title="Transport kolejowy w Szwecji">
Transport kolejowy w Szwecji

Transport kolejowy w Szwecji – system transportu kolejowego działający na terenie Szwecji.
Rynek kolejowy.
Od końca lat 80. XX wieku w Szwecji odchodzono od monopolu państwowego w zakresie usług kolejowych. Pierwszą istotną zmianą dotychczasowego stanu rzeczy było rozdzielenie infrastruktury od działań operacyjnych w ramach procesu separacji pionowej dokonanej w roku 1988. Działanie to stało się pierwszym krokiem na drodze do liberalizacji rynku kolejowego w Szwecji i pełnej liberalizacji usług transportowych. Proces ten dokonał się w kilku etapach. Pierwszym z nich była całkowita liberalizacja przewozów towarowych w roku 1996, a ostatnim pełne otwarcie rynku przewozów pasażerskich w latach 2009–2011.
Oznaczało to definitywny koniec monopolu SJ AB, który pozostaje jednak największym operatorem w zakresie przewozów pasażerskich. Podobnie dominującą pozycję zachował operator przewozów towarowych Green Cargo AB. Oba przedsiębiorstwa pozostają w 100% własnością państwa.
Szwedzka sieć kolejowa składa się z około 11 900 km linii kolejowych, wykorzystywanych zarówno do przewozów pasażerskich – regionalnych i długodystansowych – oraz towarowych. 81% z nich jest zelektryfikowanych. Energia elektryczna zasilająca sieć trakcyjną jest zapewniana przez dostawców zewnętrznych – firmy energetyczne. Trafia do sieci trakcyjnej przez osiem stacji i 48 podstacji rozsianych na terenie całego kraju.
Za jej dostarczanie i dystrybuowanie w sieci kolejowej odpowiedzialny jest państwowy zarządca infrastruktury – Agencja ds. Transportu ("Trafikverket").
Kolej szwedzka jest przykładem czystego, instytucjonalnego rozdzielenia infrastruktury od przewozów. Infrastruktura stanowi niemal w całości własność państwa.
Trafikverket odpowiada za zarządzanie około 80% całości funkcjonującej infrastruktury. Do jej podstawowych zadań należy zarządzanie, planowanie i rozwój zrównoważonego systemu transportowego. Agencja odpowiedzialna jest także za utrzymywanie i rozwój sieci dróg i linii kolejowych. Działania związane z utrzymywaniem właściwego stanu technicznego są wykonywane głównie w postaci zamówień zlecanych innym podmiotom państwowym i prywatnym zazwyczaj w formie postępowania ofertowego.
W przewozach dominuje ruch pasażerski, który stanowi około 70% całości przewozów. Jest to szczególnie widoczne na obszarach gęsto zaludnionych w środkowej i południowej części kraju. W części północnej sytuacja jest odwrotna – przewozy towarowe stanowią około 80% całości przewozów.
Za regionalne przewozy pasażerskie odpowiedzialnych jest 21 regionalnych agencji transportu publicznego.
Sieć kolejowa.
W Szwecji sieć kolejowa dzieli się na linie główne (ok. 6300 km) oraz linie drugorzędne (ok. 3300 km), na których Regionalne Zarządy Transportowe zamawiają usługi publiczne. Ponadto w 1993 r. kontrolę nad 1000 km linii małoobciążonych przekazano lokalnym władzom. Poza tym funkcjonują sieci wydzielone z sieci krajowej.
Zarządcy infrastruktury kolejowej.
W Szwecji ustawa kolejowa przewiduje obowiązek licencjonowania zarządców infrastruktury, z wyjątkiem krajowego zarządcy Trafikverket. Licencję może otrzymać przedsiębiorca, którego:
1. uwzględniając umiejętności zawodowe, zdolność finansową i dobrą reputację uznaje się za właściwego do zarządzania infrastrukturą kolejową i obsługi instalacji należących do infrastruktury,
2. co do którego można się spodziewać, że będzie spełniać wymogi związane z ogólnymi wymogami bezpieczeństwa oraz w przepisach wskazanych przez rząd lub organ nadzoru rynku dotyczących bezpieczeństwa oraz kwestii technicznych.
Wymagania te mogą być dostosowane do rodzaju i zakresu prowadzonej działalności. Organ nadzoru określa w zezwoleniu, jak wymogi zostały dostosowane i jakiej działalności licencja dotyczy.
W Szwecji jest kilkuset zarządców infrastruktury kolejowej: większość z nich to podmioty małe – lecz własność linii należy do państwa, z wyjątkiem wielu tzw. ostatnich mil oraz linii "Inlandsbanan" przejętej przez samorządy lokalne. Zarządcy podlegają przepisom zawartym w ustawie kolejowej. Zarządcy nie mogą być jednak jednocześnie przewoźnikami, obowiązuje całkowity rozdział funkcji. Zarządca jest z mocy prawa również odpowiedzialny za czynności utrzymaniowe, aczkolwiek może zlecić te czynności innym podmiotom. Zarządcy mogą być jednocześnie właścicielami infrastruktury, należy jednak wskazać, że liczba zarządców spowodowana jest przede wszystkim faktem zakwalifikowania wszelkich elementów infrastruktury jako infrastruktura kolejowa (bocznice, terminale, „ostatnia mila”). Nie przewiduje się rozdziału funkcji zarządczych sensu stricto oraz utrzymania, choć zarządca może podzlecać wykonywanie tych czynności.

</doc>
<doc id="4692648" url="https://pl.wikipedia.org/wiki?curid=4692648" title="Wilhelm Habsburg (1895-1948)">
Wilhelm Habsburg (1895-1948)



</doc>
<doc id="4692650" url="https://pl.wikipedia.org/wiki?curid=4692650" title="Michał Faleńczyk">
Michał Faleńczyk

Michał Antoni Faleńczyk (ur. 1978) – polski urzędnik służby cywilnej i dyplomata, konsul RP w Montrealu (2016–2018).
Życiorys.
Michał Faleńczyk ukończył studia na Uniwersytecie Ekonomicznym w Katowicach oraz studia podyplomowe na Uniwersytecie Warszawskim. Od 2003 pracuje w administracji publicznej, m.in. w Rządowym Centrum Studiów Strategicznych, Ministerstwie Gospodarki. W latach 2008–2013 I sekretarz w Wydziale Promocji Handlu i Inwestycji Ambasady RP w Kijowie, w tym jako naczelnik wydziału. Od 2016 do lutego 2018 był Konsulem RP w Montrealu. Następnie kierował tamże Referatem ds. Konsularnych, Polonijnych i Administracyjno-Finansowych.
Zna francuski, angielski, rosyjski i ukraiński.

</doc>
<doc id="4692652" url="https://pl.wikipedia.org/wiki?curid=4692652" title="Jadwiga Nowakowska (wicewojewoda)">
Jadwiga Nowakowska (wicewojewoda)

Jadwiga Nowakowska, z domu Sośnicka (ur. 1 sierpnia 1948 w Makowie Mazowieckim) – polska samorządowiec i urzędniczka, działaczka partyjna i rolnicza, w latach 2003–2005 wicewojewoda małopolski.
Życiorys.
Córka Jana i Haliny. Absolwentka Akademii Rolniczo-Technicznej w Olsztynie oraz Międzywydziałowego Studium Pedagogicznego Akademii Ekonomicznej w Krakowie. Działała w Związku Socjalistycznej Młodzieży Polskiej, była przewodniczącą rady i zarządu tej organizacji w Krakowie. Od 1970 należała do Polskiej Zjednoczonej Partii Robotniczej, w latach 70. i 80. należała do jej egzekutywy w Komitecie Krakowskim. Piastowała stanowiska w administracji rolnej i samorządowej, m.in. dyrektora Wydziału Rolnictwa i Gospodarki Żywnościowej w Urzędzie Miasta Krakowa (1989) oraz wiceprezes zarządu wojewódzkiego Związku Kółek i Organizacji Rolniczych w Krakowie.
W III RP zaangażowała się w działalność polityczną w ramach Sojuszu Lewicy Demokratycznej. Prowadziła działalność gospodarczą, do 2003 była zastępcą dyrektora Wydziału Środowiska i Rolnictwa Małopolskiego Urzędu Wojewódzkiego. 14 kwietnia 2003 została drugim wicewojewodą małopolskim, funkcję sprawowała do grudnia 2005. W 2010, 2014 i 2018 kandydowała do sejmiku małopolskiego.

</doc>
<doc id="4692653" url="https://pl.wikipedia.org/wiki?curid=4692653" title="Kennerth Persson">
Kennerth Persson

Kennerth Persson (ur. 30 marca 1943) – szwedzki kierowca wyścigowy.
Biografia.
W 1971 roku zadebiutował w Szwedzkiej Formule 3, zajmując trzecie miejsce na torze Falkenberg. W 1972 roku był czwarty w International Castrol GTX Trophy. W latach 70. Persson rywalizował jednak głównie w Formule Super Vee. W sezonie 1973 był trzeci w klasyfikacji końcowej edycji europejskiej, a rok później został wicemistrzem. W 1975 roku zajął drugie miejsce w Złotym Pucharze Formuły Super Vee, za Mikko Kozarowitzkym. Rok później zajął trzecie miejsce w Europejskiej Formule Super Vee, w sezonie 1978 – drugie, a w 1979 ponownie trzecie. W 1981 roku zajął szóste miejsce w Szwedzkiej Formule 3 oraz drugie w Pucharze VW Castrol Europa. W roku 1983 wziął udział w jednym wyścigu serii Deutsche Rennsport Meisterschaft. W 1990 roku startował w Fińskiej Formule 4 i Pucharze Pokoju i Przyjaźni. 

</doc>
<doc id="4692656" url="https://pl.wikipedia.org/wiki?curid=4692656" title="Sielsowiet Izabelin">
Sielsowiet Izabelin

Sielsowiet Izabelin (; ) – sielsowiet na Białorusi, w obwodzie grodzieńskim, w rejonie wołkowyskim, z siedzibą w Izabelinie.
Według spisu z 2009 sielsowiet Izabelin zamieszkiwało 1679 osób, w tym 1300 Białorusinów (77,43%), 244 Polaków (14,53%), 76 Rosjan (4,53%), 30 Ukraińców (1,79%), 6 osób innych narodowości i 23 osoby, które nie zadeklarowały żadnej narodowości.

</doc>
<doc id="4692657" url="https://pl.wikipedia.org/wiki?curid=4692657" title="La Fan">
La Fan

La Fan – amerykańska telenowela z 2017 roku, produkcji Telemundo. Emitowana w Polsce od 8 kwietnia do 27 września 2019 przez AXN White.
Fabuła.
Serial przedstawia historię wesołej i pełnej wdzięku dziewczyny, Vale, która jest miłośniczką telenoweli i wielką fanką telewizyjnego gwiazdora, Lucasa Duarte. Przez przypadek spotykają się w prawdziwym życiu, a z początku niewinna znajomość przeradza się w wielkie uczucie.

</doc>
<doc id="4692660" url="https://pl.wikipedia.org/wiki?curid=4692660" title="Matchstick man">
Matchstick man

Matchstick Man – autobiograficzna akustyczna piosenka skomponowana i nagrana przez brytyjskiego muzyka rockowego Marka Knopflera. Została wydana przez British Grove Records – Virgin EMI 16 listopada 2018 na płycie "Down the Road Wherever". Opowiada historię z wczesnych lat kariery muzycznej muzyka, który w poranek bożonarodzeniowy usiłował autostopem wrócić na Święta do domu. Piosenka jest ostatnim utworem na płycie i całkowicie solowym, który Knopfler nagrał bez pomocy innych muzyków.
Podczas tournee promującego płytę "Down the Road Wherever" w 2019 roku artysta przedstawił inną wersję tego utworu, w wykonaniu której towarzyszyli mu muzycy folkowi Mike McGoldrick na flecie i John McCusker na skrzypcach, a także uznani instrumentaliści Nigel Hitchcock na saksofonie oraz Tom Walsh na trąbce.

</doc>
<doc id="4692661" url="https://pl.wikipedia.org/wiki?curid=4692661" title="Gruzja na Mistrzostwach Europy w Lekkoatletyce 2016">
Gruzja na Mistrzostwach Europy w Lekkoatletyce 2016

Gruzja na Mistrzostwach Europy w Lekkoatletyce 2016 – reprezentacja Gruzji podczas Mistrzostw Europy w Amsterdamie liczyła 2 zawodników (1 mężczyznę i 1 kobietę).

</doc>
<doc id="4692664" url="https://pl.wikipedia.org/wiki?curid=4692664" title="Łudzin (stacja kolejowa)">
Łudzin (stacja kolejowa)

Łudzin (, ) – stacja kolejowa w pobliżu miejscowości Ambuków, w rejonie włodzimierskim, w obwodzie wołyńskim, na Ukrainie. Nazwa pochodzi od pobliskiej wsi Łudzin.
Na stacji nie odbywa się ruch pasażerski. Jest to ostatnia ukraińska stacja przed granicą z Polską.

</doc>
<doc id="4692665" url="https://pl.wikipedia.org/wiki?curid=4692665" title="Andrzej Mucha">
Andrzej Mucha

Andrzej Sławomir Mucha (ur. 5 kwietnia 1970) – polski prawnik i polityk, radca prawny, w latach 2006–2007 wicewojewoda małopolski.
Życiorys.
Ukończył studia prawnicze na Uniwersytecie Jagiellońskim. Na tej uczelni kształcił się też w zakresie prawa autorskiego, odbył kurs praw człowieka przy Helsińskiej Fundacji Praw Człowieka. Zdał egzamin sędziowski, po czym rozpoczął wykonywanie zawodu radcy prawnego. Został wiceprezesem Stowarzyszenia Katon powiązanego ze Zbigniewem Ziobro. Kierował Centrum Pomocy Ofiarom Przestępstw w Krakowie, do 2006 pracował jako prawnik w Małopolskim Urzędzie Wojewódzkim. Później otworzył własną kancelarię, został także arbitrem przy Urzędzie Zamówień Publicznych w Warszawie i egzaminatorem dla różnych zawodów. Publikował liczne artykuły popularyzujące prawo.
Zaangażował się w działalność polityczną w ramach Prawa i Sprawiedliwości, został członkiem wojewódzkich władz partii. 13 stycznia 2006 powołano go na stanowisko pierwszego wicewojewody małopolskiego, funkcję sprawował do grudnia 2007. W sierpniu 2006 tymczasowo pełnił obowiązki wojewody po odwołaniu Witolda Kochana. Został następnie prawnikiem w starostwie powiatowym w Wadowicach. W lutym 2011 przeszedł do partii Polska Jest Najważniejsza, objął funkcję szefa jednego z jej krakowskich kół i pełnomocnika.
Życie prywatne.
Od 2006 żonaty z Kingą.

</doc>
<doc id="4692679" url="https://pl.wikipedia.org/wiki?curid=4692679" title="Hrubieszów Towarowy">
Hrubieszów Towarowy



</doc>
<doc id="4692681" url="https://pl.wikipedia.org/wiki?curid=4692681" title="Rafał Rostecki">
Rafał Rostecki

Rafał Klaudiusz Rostecki (ur. 1975) – polski polityk i urzędnik samorządowy, z wykształcenia prawnik, w latach 2006–2007 wicewojewoda małopolski.
Życiorys.
Absolwent I Liceum Ogólnokształcącego im. Juliusza Słowackiego w Przemyślu. Ukończył magisterskie studia prawnicze i podyplomowe z prawa ochrony środowiska na Wydziale Prawa i Administracji Uniwersytetu Jagiellońskiego. W latach 2009–2012 kierował małopolskim zarządem okręgowym Polskiego Czerwonego Krzyża. Należał też do Narodowej Rady Ekologicznej dwóch kadencji.
Zaangażował się w działalność polityczną w ramach Prawa i Sprawiedliwości (później jednak nie należał do partii). Od 2002 do 2006 kierował biurem poselskim Zbigniewa Wassermanna. 13 stycznia 2006 powołano go na stanowisko drugiego wicewojewody małopolskiego, funkcję sprawował do grudnia 2007. W tym samym roku bez powodzenia kandydował do Sejmu (otrzymał 341 głosów). Później został szefem Wojewódzkiego Inspektoratu Ochrony Środowiska i od 2012 Regionalnej Dyrekcji Ochrony Środowiska w Krakowie.
W 2006 odznaczony Medalem „Za zasługi dla obronności kraju” (co spotkało się z krytyką medialną, m.in. z powodu, że wniosek o nagrodzenie wysłał wojewoda Witold Kochan).
Życie prywatne.
Żonaty, ma dwóch synów.

</doc>
<doc id="4692682" url="https://pl.wikipedia.org/wiki?curid=4692682" title="Borki (gmina Kruklanki)">
Borki (gmina Kruklanki)



</doc>
<doc id="4692684" url="https://pl.wikipedia.org/wiki?curid=4692684" title="Wolisko (powiat giżycki)">
Wolisko (powiat giżycki)



</doc>
<doc id="4692685" url="https://pl.wikipedia.org/wiki?curid=4692685" title="Chmielewo (powiat giżycki)">
Chmielewo (powiat giżycki)



</doc>
<doc id="4692688" url="https://pl.wikipedia.org/wiki?curid=4692688" title="Jarosław Górniak">
Jarosław Górniak

Jarosław Józef Górniak – polski socjolog, dr hab. nauk humanistycznych, profesor nadzwyczajny Instytutu Socjologii i dziekan Wydziału Filozoficznego Uniwersytetu Jagiellońskiego.
Życiorys.
W 1985 ukończył studia ekonomiczne w Akademii Ekonomicznej w Krakowie, natomiast w 1987 studia socjologiczne na Uniwersytecie Jagiellońskim. 16 kwietnia 1993 obronił pracę doktorską "Innowacyjność organizacji gospodarczych", 30 listopada 2000 habilitował się na podstawie dorobku naukowego i pracy zatytułowanej "My i nasze pieniądze. Studium postaw wobec pieniądza". 6 grudnia 2013 nadano mu tytuł profesora w zakresie nauk społecznych. Został zatrudniony na stanowisku profesora w Wyższej Szkole Europejskiej im. ks. Józefa Tischnera w Krakowie.
Objął funkcję profesora nadzwyczajnego w Instytucie Socjologii i dziekana na Wydziale Filozoficznym Uniwersytetu Jagiellońskiego, kierownika w Centrum Ewaluacji i Analiz Polityk Publicznych Wydziału Filozoficznego Uniwersytetu Jagiellońskiego, a także członka Komitetu Naukoznawstwa na I Wydziale Nauk Humanistycznych i Społecznych Polskiej Akademii Nauk.

</doc>
<doc id="4692690" url="https://pl.wikipedia.org/wiki?curid=4692690" title="Jacek Adam Nowak">
Jacek Adam Nowak

Jacek Adam Nowak – polski socjolog, antropolog, dr hab. nauk społecznych, profesor nadzwyczajny Zakładu Antropologii Społecznej Instytutu Socjologii Uniwersytetu Jagiellońskiego.
Życiorys.
20 czerwca 1997 obronił pracę doktorską "Dynamika tożsamości Łemków wobec przemian w Europie Środkowej", 1 marca 2012 habilitował się na podstawie dorobku naukowego i pracy. Otrzymał nominację profesorską. Został zatrudniony na stanowisku adiunkta w Instytucie Socjologii na Wydziale Filozoficznym Uniwersytetu Jagiellońskiego.
Objął funkcję profesora nadzwyczajnego Zakładu Antropologii Społecznej Instytutu Socjologii Uniwersytetu Jagiellońskiego, a także prodziekana na Wydziale Filozoficznym Uniwersytetu Jagiellońskiego.

</doc>
<doc id="4692694" url="https://pl.wikipedia.org/wiki?curid=4692694" title="Anna Siewierska-Chmaj">
Anna Siewierska-Chmaj

Anna Maria Siewierska-Chmaj – polska politolog, dr hab. nauk społecznych, profesor nadzwyczajny Wyższej Szkoły Europejskiej im. ks. Józefa Tischnera w Krakowie, oraz Katedry Nauk o Administracji Wydziału Administracji i Nauk Społecznych Wyższej Szkoły Informatyki i Zarządzania z siedzibą w Rzeszowie.
Życiorys.
13 kwietnia 2005 obroniła pracę doktorską "Politologiczno-semantyczna analiza expose premierów Polski w latach 1919–2001", 5 czerwca 2017 habilitowała się na podstawie dorobku naukowego i pracy zatytułowanej "Mity w polityce. Funkcje i mechanizmy aktualizacji". Otrzymała nominację profesorską. Została zatrudniona na stanowisku adiunkta w Katedrze Mediów, Dziennikarstwa i Komunikacji Społecznej na Wydziale Administracji i Nauk Społecznych w Wyższej Szkole Informatyki i Zarządzania z siedzibą w Rzeszowie.
Objęła funkcję profesora nadzwyczajnego w Katedrze Nauk o Administracji Wydziału Administracji i Nauk Społecznych Wyższej Szkole Informatyki i Zarządzania z siedzibą w Rzeszowie, a także w Wyższej Szkole Europejskiej im. ks. Józefa Tischnera w Krakowie.
Jest rektorem w Wyższej Szkole Europejskiej im. ks. Józefa Tischnera w Krakowie.

</doc>
<doc id="4692699" url="https://pl.wikipedia.org/wiki?curid=4692699" title="Cross-country na Zimowych Światowych Wojskowych Igrzyskach Sportowych 2010">
Cross-country na Zimowych Światowych Wojskowych Igrzyskach Sportowych 2010

Cross-country na 1. Zimowych Światowych Wojskowych Igrzyskach Sportowych – jedna z zimowych dyscyplin sportu rozgrywanych podczas igrzysk wojskowych na terenie parku Gran Paradiso w miejscowości Cogne położonej w regionie Dolina Aosty we Włoszech w dniu 24 marca 2010.

</doc>
<doc id="4692700" url="https://pl.wikipedia.org/wiki?curid=4692700" title="Lista państw świata według wieku zgody">
Lista państw świata według wieku zgody

Wiek zgody to wiek, w którym uznaje się, że dana osoba jest prawnie kompetentna do wyrażania zgody na czynności seksualne i tym samym jest to minimalny wiek osób, z którymi inna osoba jest uprawniona do podejmowania czynności seksualnych. Szczególnym aspektem przepisów dotyczących wieku zgody jest to, że osoba poniżej minimalnego wieku jest uważana za ofiarę, a jej partner seksualny jest uważany za przestępcę, chyba że oboje są małoletni. Celem istnienia wieku przyzwolenia jest ochrona osoby niepełnoletniej przed wykorzystaniem seksualnym.
Tabela.
Poszczególne systemy prawne w zróżnicowany sposób definiują te kryteria. W niektórych podobnie jak w większości stanów australijskich, wiek zgody może wynosić 16 lat, z wyjątkiem sytuacji, gdy starszy partner sprawuje władzę nad młodszym. Zatem w rzeczywistości nieograniczony wiek przyzwolenia wynosi 18 lat. W innych podobnie jak w Argentynie można powiedzieć, że wiek przyzwolenia wynosi 18 lat, chyba że starszy partner nie ma władzy nad młodszym, bo wtedy jest to wiek 13 lat. Przedstawione poniżej dane odzwierciedlają to, co faktycznie wynika z ustawodawstwa każdego kraju, zamiast tego co pozornie jest w nich zawarte.

</doc>
<doc id="4692704" url="https://pl.wikipedia.org/wiki?curid=4692704" title="Kawerna Kostrze">
Kawerna Kostrze



</doc>
<doc id="4692705" url="https://pl.wikipedia.org/wiki?curid=4692705" title="Cross-country na Zimowych Światowych Wojskowych Igrzyskach Sportowych 2010 – bieg indywidualny mężczyzn">
Cross-country na Zimowych Światowych Wojskowych Igrzyskach Sportowych 2010 – bieg indywidualny mężczyzn

Cross-country na 1. Zimowych Światowych Wojskowych Igrzyskach Sportowych – indywidualny bieg narciarski mężczyzn jedna z zimowych konkurencji rozgrywana podczas igrzysk wojskowych w ramach cross-country, która odbyła się w dniu 24 marca 2010 w miejscowości Cogne położonej na terenie parku Gran Paradiso w regionie Dolina Aosty we Włoszech. Zawodnicy mieli do przebiegnięcia 15 kilometrów techniką dowolną. Do zwodów zgłoszonych było 4 Polaków; Mirosław Kobus, Adam Kwak, Krzysztof Pływaczyk i Łukasz Szczurek, lecz nie stanęli na starcie.
Terminarz.
Konkurencja rozpoczęła się w dniu 24 marca o godzinie 9:00 "(czasu miejscowego)". Bieg mężczyzn odbywał się na dystansie 15 km, równolegle z narciarskim biegiem kobiet na 10 km.
Uczestnicy.
W zawodach indywidualnych mężczyzn do cross-country zgłoszonych zostało 89 zawodników, ostatecznie wystartowało 76 z 24 państw. Drużyny narodowe mogły być reprezentowane przez nie więcej niż 4 zawodników. Drużyna aby być sklasyfikowana w zawodach drużynowych musiała liczyć minimum 3 zawodników "(4 jako rezerwowy zawodnik)". 

</doc>
<doc id="4692741" url="https://pl.wikipedia.org/wiki?curid=4692741" title="Albumy numer jeden w roku 2018 (Japonia)">
Albumy numer jeden w roku 2018 (Japonia)

Notowanie przedstawia najlepiej sprzedające się albumy w Japonii. Publikowane jest ono przez magazyn "Oricon Style", a dane skompletowane zostały przez Oricon w oparciu o cotygodniowe wyniki sprzedaży fizycznej albumów. Poniżej znajdują się tabele prezentujące najpopularniejsze albumy w danych tygodniach w roku 2018.
Notowanie Billboard Japan Hot Albums publikowane jest przez magazyn "Billboard", a dane kompletowane są w oparciu o sprzedaż albumów (fizyczną i cyfrową) oraz dane pochodzące z Gracenote – ile razy dana płyta została włożona do komputera.

</doc>
<doc id="4692744" url="https://pl.wikipedia.org/wiki?curid=4692744" title="9 Brygada Kawalerii">
9 Brygada Kawalerii

Brygady jazdy (kawalerii) noszące numer „9”:
Polskie:
Austro-węgierska:

</doc>
<doc id="4692752" url="https://pl.wikipedia.org/wiki?curid=4692752" title="Michał Rynkowski (urzędnik)">
Michał Rynkowski (urzędnik)

Michał Rynkowski – polski urzędnik państwowy i prawnik, doktor nauk prawnych, od 2017 dyrektor Polskiej Agencji Antydopingowej (POLADA).
Życiorys.
Absolwent Wydziału Prawa i Wydziału Prawa i Administracji Uniwersytetu Warszawskiego. W 2019 obronił na nim doktorat na podstawie pracy pt. "Postępowania dyscyplinarne w sprawach dopingowych – zagadnienia prawnomiędzynarodowe i prawnoporównawcze". Od 2009 roku zaangażowany w walkę z dopingiem w sporcie – najpierw w ramach Komisji do Zwalczania Dopingu w Sporcie, następnie od maja 2017 roku w Polskiej Agencji Antydopingowej (POLADA). W grudniu 2017 roku rozpoczął 5-letnią kadencję Dyrektora Polskiej Agencji Antydopingowej (POLADA).
Jest wiceprzewodniczącym Grupy Monitorującej Konwencję Antydopingową Rady Europy, członkiem Zarządu iNADO (Instytut Narodowych Agencji Antydopingowych) oraz wielu misji ewaluacyjnych realizowanych we współpracy z Radą Europy oraz Światową Agencją Antydopingową.
Autor publikacji poświęconych walce z dopingiem w sporcie oraz zagadnieniom prawnym związanych m.in. z postępowaniami dyscyplinarnymi w sprawach dopingowych.

</doc>
<doc id="4692754" url="https://pl.wikipedia.org/wiki?curid=4692754" title="Europa Christi">
Europa Christi



</doc>
<doc id="4692755" url="https://pl.wikipedia.org/wiki?curid=4692755" title="IPhone 11 Pro">
IPhone 11 Pro

iPhone 11 Pro i iPhone 11 Pro Max – następcy telefonów iPhone Xs i Phone Xs Max firmy Apple zaprezentowany 10 września 2019 r. podczas Apple Special Event. September 10, 2019. Jest to sztandarowy model firmy Apple, natomiast podczas tej samej konferencji zaprezentowano również tańszy model iPhone 11.
Jest dostępny w 4 kolorach – złoty, gwiezdna szarość, srebrny i nowy „nocna zieleń”.
Wyglądem jest podobny do poprzedniego modelu iPhone Xs. Przód nie zmienił się, tył telefonu został zrobiony z teksturowanego matowego szkła i otrzymał trzeci aparat.
Wprowadzenie iPhona 11 Pro spowodowało wycofanie z rynku modelu Xs.
Aparaty fotograficzne.
Po raz pierwszy Apple wprowadziło w swoim telefonie system trzech aparatów fotograficznych po 12MP każdy. 
Dodatkowo wprowadzono tryb nocny (Night Mode) umożliwiający fotografowanie ciemnych scenerii które następnie są rozjaśnianie, a efekt znacząco poprawia jakość zdjęcia. Usprawniono też tryb portretowy, Smart HDR i dodano technologię Deep Fusion, która używa systemu Neural Engine do lepszego przetwarzania wieloklatkowego w celu poprawienia jakości zdjęć.

</doc>
<doc id="4692768" url="https://pl.wikipedia.org/wiki?curid=4692768" title="Rajd Stomil 1973">
Rajd Stomil 1973

2. Rajd Stomil – 2. edycja Rajdu Stomil. Był to rajd samochodowy rozgrywany od 2 do 3 marca 1973 roku. Była to pierwsza runda Rajdowych Samochodowych Mistrzostw Polski w roku 1973. Rajd składał się z dwudziestu jeden odcinków specjalnych. Został rozegrany na nawierzchni asfaltowej i na śniegu. Zwycięzcą rajdu został Falke Jansen.

</doc>
<doc id="4692774" url="https://pl.wikipedia.org/wiki?curid=4692774" title="Witold Gwiazda">
Witold Gwiazda

Witold Józef Gwiazda (ur. 27 listopada 1971 w Sieradzu) – polski polityk i urzędnik samorządowy, w latach 2006–2007 wicewojewoda łódzki, były przewodniczący rady miejskiej Zduńskiej Woli.
Życiorys.
Absolwent studiów z chemii oraz organizacji i zarządzania na Politechnice Łódzkiej. Pracował m.in. w Urzędach Kontroli Skarbowej w Sieradzu i Łodzi, a później w banku i w dziale marketingu w przedsiębiorstwie handlowym.
Zaangażował się w działalność polityczną w ramach Prawa i Sprawiedliwości, został pełnomocnikiem partii w powiecie zduńskowolskim i szefem miejskich struktur w Zduńskiej Woli. W 2002 wybrano go radnym Zduńskiej Woli, został m.in. sekretarzem powiatu zduńskowolskiego, a później prezesem spółki komunalnej zarządzającej sieciami cieplnymi (w związku z czym w 2005 zrezygnował z mandatu). 18 lutego 2006 powołano go na stanowisko wicewojewody łódzkiego, odpowiedzialnego m.in. za finanse, spółki Skarbu Państwa i fundusze z Unii Europejskiej. Funkcję sprawował do grudnia 2007. W tym samym roku bez powodzenia kandydował do Sejmu. W kolejnym roku wstąpił do stowarzyszenia „Ziemia Łódzka XXI” (powiązanego z ruchem Ruchem Obywatelskim „Polska XXI”).
W 2014 ponownie wybrano go do rady miejskiej Zduńskiej Woli z listy PiS, objął następnie funkcję jej przewodniczącego. Od 2015 zarządzał Zakładem Ochrony Mienia w Sieradzu, a w 2017 został prezesem zarządu spółki Megazec. W 2018 nie ubiegał się o reelekcję. W 2019 powołano go w skład rady nadzorczej Łódzkiej Agencji Rozwoju Regionalnego.
Życie prywatne.
Żonaty, ma dwoje dzieci.

</doc>
<doc id="4692778" url="https://pl.wikipedia.org/wiki?curid=4692778" title="Tomáš Petrášek">
Tomáš Petrášek

Tomáš Petrášek (ur. 2 lutego 1992 w Rychnovie nad Kněžnou) – czeski piłkarz występujący na pozycji obrońcy w polskim klubie Raków Częstochowa.
Kariera klubowa.
FK Kolín.
1 lipca 2014 udał się na półroczne wypożyczenie do FK Kolín, w którym zadebiutował 3 sierpnia 2014 w meczu II ligi czeskiej przeciwko 1. SC Znojmo (0:4). Pierwszą bramkę w barwach klubu zdobył 22 listopada 2014 w meczu ligowym przeciwko Fastavowi Zlín (1:1). W sezonie 2014/15 jego zespół zajął ostatnie miejsce w tabeli i spadł do III ligi czeskiej.
FK Slavoj Vyšehrad.
1 lipca 2015 przeszedł do FK Slavoj Vyšehrad, w którym zadebiutował 2 sierpnia 2015 w meczu II ligi czeskiej przeciwko 1. SC Znojmo (0:4). Pierwszą bramkę zdobył 30 sierpnia 2015 w meczu Pucharu Czech przeciwko Zenitowi Čáslav (0:3). W sezonie 2015/16 jego zespół zajął ostatnie miejsce w tabeli i spadł do III ligi czeskiej.
Raków Częstochowa.
28 czerwca 2016 podpisał kontrakt z Rakowem Częstochowa, w którym zadebiutował 15 lipca 2016 w meczu Pucharu Polski przeciwko Wiśle Puławy (2:1). W II lidze zadebiutował 31 lipca 2016 w meczu przeciwko Olimpii Elbląg (2:2). Pierwszą bramkę w barwach klubu zdobył 20 sierpnia 2016 w meczu ligowym przeciwko Gryfowi Wejherowo (4:1). W sezonie 2016/17 jego zespół wywalczył mistrzostwo II ligi i awansował do wyższej klasy rozgrywkowej. W I lidze zadebiutował 6 sierpnia 2017 w meczu przeciwko Puszczy Niepołomice (2:3). Pierwszą bramkę w lidze zdobył 26 sierpnia 2017 w meczu przeciwko Zagłębiu Sosnowiec (2:2). W sezonie 2018/19 jego zespół dotarł do półfinału Pucharu Polski, w którym przegrał z Lechią Gdańsk (0:1), i wywalczył mistrzostwo I ligi, zapewniające awans do wyższej klasy rozgrywkowej. W Ekstraklasie zadebiutował 20 lipca 2019 w meczu przeciwko Koronie Kielce (0:1), a pierwszą bramkę zdobył 27 lipca 2019 w meczu przeciwko Jagiellonii Białystok (1:0).
W 2021 r. został wybrany przez redakcję portalu igol.pl oraz kibiców do jedenastki stulecia Rakowa.
Kariera reprezentacyjna.
W reprezentacji Czech zadebiutował 7 października 2020 w wygranym 2:1 meczu z Cyprem.

</doc>
<doc id="4692779" url="https://pl.wikipedia.org/wiki?curid=4692779" title="Porsche Carrera RS">
Porsche Carrera RS



</doc>
<doc id="4692782" url="https://pl.wikipedia.org/wiki?curid=4692782" title="Vestland">
Vestland

Vestland – jeden z okręgów Norwegii, położony w południowo-zachodniej części kraju, nad Morzem Północnym. Został utworzony 1 stycznia 2020 roku na podstawie ustawy z 8 czerwca 2017. Obszar Vestlandu pokrywa się z obszarem zlikwidowanych okręgów Hordaland i Sogn og Fjordane, z wyjątkiem gminy Hornindal, która została zlikwidowana i włączona do gminy Volda w okręgu Møre og Romsdal. Centrami administracyjnymi okręgu są Bergen, Leikanger i Førde.
Powierzchnia Vestlandu to 34 tys. km², tym samym jest piątym pod tym względem okręgiem Norwegii. Podzielony jest na 43 gminy.

</doc>
<doc id="4692784" url="https://pl.wikipedia.org/wiki?curid=4692784" title="Lata 1780.">
Lata 1780.



</doc>
<doc id="4692785" url="https://pl.wikipedia.org/wiki?curid=4692785" title="Izów (stacja kolejowa)">
Izów (stacja kolejowa)

Izów (, ) – stacja kolejowa w pobliżu miejscowości Rokitnica, w rejonie włodzimierskim, w obwodzie wołyńskim, na Ukrainie. Nazwa pochodzi od pobliskiej wsi Izów.
Jest to ostatnia stacja w ruchu pasażerskim. W stronę Polski odbywa się tylko ruch towarowy.
Historia.
Stacja istniała przed II wojną światową.
20 września 1930 prezydent RP Ignacy Mościcki przymusowo wywłaszczył grunty, będące własnością Teresy Rulikowskiej, pod budowę bocznicy od stacji kolejowej Iżów do cukrowni w Strzyżowie. Przebiegająca przez Bug bocznica została w 1945 przedzielona granicą polsko-sowiecką i następnie zlikwidowana.

</doc>
<doc id="4692786" url="https://pl.wikipedia.org/wiki?curid=4692786" title="Andrij Połtawcew">
Andrij Połtawcew

Andrij Jurijowycz Połtawcew, ukr. Андрій Юрійович Полтавцев (ur. 7 grudnia 1991) – ukraiński piłkarz grający na pozycji bramkarza.
Kariera piłkarska.
Kariera klubowa.
Wychowanek Szkoły Sportowej w Ługańsku, barwy której bronił w juniorskich mistrzostwach Ukrainy (DJuFL). 15 marca 2008 rozpoczął karierę piłkarską w drużynie rezerw Zorii Ługańsk, dopiero 28 lutego 2015 debiutował w podstawowym składzie klubu. 1 lutego 2016 został wypożyczony do Gurii Lanczchuti. 19 lutego 2017 podpisał kontrakt z Awanhardem Kramatorsk. W lipcu 2017 wrócił do Gurii Lanczchuti. 19 stycznia 2018 przeniósł się do Kolcheti-1913 Poti, w którym grał przez pół roku. 28 lutego 2019 zasilił skład Enerhii Nowa Kachowka. W sierpniu 2019 przeszedł do FK Nikopol.

</doc>
<doc id="4692787" url="https://pl.wikipedia.org/wiki?curid=4692787" title="Mateusz Cholewiak">
Mateusz Cholewiak

Mateusz Cholewiak (ur. 5 lutego 1990 w Krośnie) – polski piłkarz. Od 18 czerwca 2021 zawodnik Górnika Zabrze.

</doc>
<doc id="4692789" url="https://pl.wikipedia.org/wiki?curid=4692789" title="Rajd Dolnośląski 1973">
Rajd Dolnośląski 1973

17. Rajd Dolnośląski – 17. edycja Rajdu Dolnośląskiego. Był to rajd samochodowy rozgrywany od 18 do 20 maja 1973 roku. Była to druga runda Rajdowych Samochodowych Mistrzostw Polski w roku 1973. Rajd składał się z dwunastu odcinków specjalnych, jednej próby szybkości górskiej i jednej próby zwrotności. Został rozegrany na nawierzchni asfaltowej. Zwycięzcą rajdu został Sobiesław Zasada.

</doc>
<doc id="4692791" url="https://pl.wikipedia.org/wiki?curid=4692791" title="Michał Karbownik">
Michał Karbownik

Michał Karbownik (ur. 13 marca 2001 w Radomiu) – polski piłkarz, występujący na pozycji obrońcy w Fortunie Dusseldorf, do której jest wypożyczony z Brighton &amp; Hove Albion oraz w reprezentacji Polski.
Kariera klubowa.
Treningi piłkarskie rozpoczynał w szkółce piłkarskiej „Jaskółka” w Kowali, która jednak nie prowadziła żadnej drużyny juniorskiej. Pierwszym klubem Karbownika była więc Zorza Kowala, w której zespole młodzieżowym pojawił się w 2011 r.. W latach 2012–2015 trenował w Młodziku 18 Radom, a w 2015 r. został przyjęty do juniorskiej ekipy Legii Warszawa. W latach 2016–2019 występował w drugiej drużynie „Wojskowych”, a w sezonie 2018/19 rozpoczął treningi w pierwszym zespole. 25 sierpnia 2019 na Stadionie Miejskim w Łodzi zadebiutował w Ekstraklasie, rozgrywając cały mecz 6. kolejki sezonu 2019/20 przeciwko ŁKS Łódź (wygrana Legii 2:3). Przebojem wywalczył sobie miejsce w składzie Legii. W lutym 2020 r. podczas gali tygodnika Piłka Nożna został wybrany odkryciem sezonu, a Justyna Suchecka opisała go w książce „Young Power. 30 historii o tym, jak młodzi zmieniają świat”. W sezonie 2019/20 wraz z Legią Warszawa zdobył Mistrzostwo Polski.
UEFA umieściła go na liście pięćdziesięciu młodych piłkarzy, którzy w 2020 r. mogli odegrać znaczącą rolę na ligowych boiskach. Został doceniony za „uniwersalność”.
W październiku 2020 r. podpisał czteroletni kontrakt z Brighton &amp; Hove Albion i od razu został wypożyczony z powrotem do Legii. 28 sierpnia 2021 wypożyczono go do mistrza Grecji Olympiakosu Pireus, a 4 sierpnia 2022 – do Fortuny Düsseldorf z 2. Bundesligi, w której zadebiutował 14 sierpnia 2022 w meczu z Greuther Fürth (2:2). Premierową bramkę strzelił natomiast 11 listopada 2023 w zremisowanym 1:1 meczu przeciwko 1. FC Kaiserslautern.
Kariera reprezentacyjna.
Reprezentował Polskę w klasach wiekowych U-15, U-16, U-17, U-18 i U-19. Pierwszy nietowarzyski mecz międzynarodowy rozegrał 17 października 2017 w ramach eliminacji do Mistrzostw Europy U-17 w 2017 przeciwko San Marino. 24 sierpnia 2020 po raz pierwszy został powołany do seniorskiej reprezentacji Polski – na spotkania z Bośnią i Hercegowiną oraz Holandią w Lidze Narodów UEFA. W meczu kadry narodowej zadebiutował jednak dopiero 7 października 2020 w wygranym 5:1 pojedynku z Finlandią.
Statystyki kariery.
Reprezentacyjne.
"Aktualne na 24 marca 2023."

</doc>
<doc id="4692793" url="https://pl.wikipedia.org/wiki?curid=4692793" title="27 km (przystanek kolejowy w obwodzie wołyńskim)">
27 km (przystanek kolejowy w obwodzie wołyńskim)

27 km (, ) – przystanek kolejowy w pobliżu miejscowości Izów, w rejonie włodzimierskim, w obwodzie wołyńskim, na Ukrainie.

</doc>
<doc id="4692803" url="https://pl.wikipedia.org/wiki?curid=4692803" title="Conrado Buchanelli Holz">
Conrado Buchanelli Holz

Conrado Buchanelli Holz (ur. 3 kwietnia 1997 w Ajuricabie) – brazylijski piłkarz występujący na pozycji lewego obrońcy w polskim klubie Lechia Gdańsk.
Kariera klubowa.
Grêmio.
1 stycznia 2017 został przeniesiony z drużyn juniorskich do pierwszego zespołu Grêmio. W klubie zadebiutował 28 maja 2017 w meczu Série A przeciwko Sport Club do Recife (4:3). 
Oeste FC.
10 stycznia 2018 przeszedł do Oeste FC, w którym zadebiutował 5 maja 2018 w meczu Série B przeciwko Coritiba FBC (1:1). Pierwszą bramkę w barwach klubu zdobył 20 października 2018 w meczu ligowym przeciwko Avaí FC (1:1).
Figueirense FC.
3 października 2019 przeszedł do Figueirense FC, w którym zadebiutował 9 października 2019 w meczu Série B przeciwko Botafogo FC (0:0).
Lechia Gdańsk.
9 stycznia 2020 podpisał kontrakt z Lechią Gdańsk obowiązujący do 30 czerwca 2022, z opcją przedłużenia o dwa lata. Zadebiutował 7 lutego 2020 w meczu Ekstraklasy przeciwko Śląskowi Wrocław (2:2). Pierwszą bramkę zdobył 7 marca 2020 w meczu ligowym przeciwko Zagłębiu Lubin (4:4).

</doc>
<doc id="4692804" url="https://pl.wikipedia.org/wiki?curid=4692804" title="Ramię w ramię">
Ramię w ramię

Ramię w ramię – singel polskich piosenkarek Viki Gabor i Kayah. Utwór pochodzi z debiutanckiego albumu studyjnego Gabor pt. "Getaway (Into My Imagination)". Singel został wydany 7 stycznia 2020. Autorami piosenki są Dominic Buczkowski-Wojtaszek, Patryk Kumór, Małgorzata Uściłowska i Katarzyna Rooijens.
Kompozycja reprezentowała Polskę w plebiscycie OGAE Song Contest 2020, podczas którego w finale konkursu zajęła 16. miejsce i uzyskała 43 punkty.
Utwór znalazł się na 4. miejscu listy AirPlay – Top, najczęściej odtwarzanych utworów w polskich rozgłośniach radiowych. Nagranie otrzymało w Polsce status podwójnie platynowego singla, przekraczając liczbę 40 tysięcy sprzedanych kopii.
Geneza utworu i historia wydania.
Utwór napisali i skomponowali Dominic Buczkowski-Wojtaszek, Patryk Kumór, Małgorzata Uściłowska i Katarzyna Rooijens. Kayah o singlu: 
Singel ukazał się w formacie digital download 7 stycznia 2020 w Polsce za pośrednictwem wytwórni płytowej Universal Music Polska. Piosenka została umieszczona na debiutanckim albumie studyjnym Gabor – "Getaway (Into My Imagination)".
Utwór znalazł się w grupie trzydziestu polskich propozycji, spośród których polski oddział stowarzyszenia OGAE wyłaniał reprezentanta kraju na potrzeby plebiscytu OGAE Song Contest 2020. Zdobywając 278 punktów, kompozycja wygrała polskie selekcje i reprezentowała kraj w plebiscycie międzynarodowym, podczas którego w finale konkursu zajęła 16. miejsce i uzyskała 43 punkty.
Utwór znalazł się na kilkunastu polskich składankach m.in. "Fresh Hits Wiosna 2020" (wydana 28 lutego 2020), "Bravo Hits Wiosna 2020" (wydana 13 marca 2020), "Hity na czasie. Wiosna 2020" (wydana 13 marca 2020) i "Music 4 Queers &amp; Queens" (wydana 29 maja 2020).
„Ramię w ramię” w stacjach radiowych.
Nagranie było notowane na 4. miejscu w zestawieniu AirPlay – Top, najczęściej odtwarzanych utworów w polskich rozgłośniach radiowych.
Teledysk.
Do piosenki powstał teledysk w reżyserii Sebastiana Wełdycza. W ciągu jednego dnia od premiery odtworzony został ponad milion razy w serwisie YouTube.
Wykonania na żywo.
4 lutego 2020 utwór miał zostać wykonany na żywo podczas gali Bestselery Empiku 2019, lecz występ został anulowany przez chorobę Gabor. 14 marca piosenka miała zostać zaprezentowana podczas gali Fryderyki 2020, ale w związku z panującym wirusem SARS-CoV-2 w Polsce wydarzenie zostało odwołane. Ostatecznie pierwszy raz publicznie Kayah i Viki Gabor wystąpiły z utworem 23 sierpnia 2020 podczas koncertu Earth Festival emitowanego przez Polsat. 23 października wykonały piosenkę podczas finału jedenastej, emitowanej przez Polsat, edycji programu "Dancing with the Stars. Taniec z gwiazdami". 
26 czerwca 2021 piosenkarki zaprezentowały utwór podczas koncertu „Najlepsi z Najlepszych” na Polsat SuperHit Festiwal 2021. 10 lipca Viki Gabor wystąpiła z utworem na koncercie w Świnoujściu w ramach trasy TVP2 "Lato, muzyka, zabawa. Wakacyjna trasa Dwójki." 5 sierpnia wykonały singel podczas gali Fryderyki 2021, a 19 sierpnia podczas koncertu jubileuszowego TVN24 – "#Nasze20lecie" na Top of the Top Sopot Festival 2021. Dzień później zaprezentowały piosenkę podczas gali Miss Polski 2021. 5 grudnia Viki Gabor wykonała solowo utwór na koncercie TVP1 „Murem za polskim mundurem”, a następnego dnia w duecie z Kayah wystąpiła podczas koncertu „Fundacja Polsat 25 lat. Jesteśmy dla dzieci”. 31 grudnia Viki Gabor wykonała utwór podczas koncertu telewizji Polsat "Sylwestrowa Moc Przebojów". 
22 marca 2022 Kayah wykonała utwór w duecie z wokalistką ukraińskiego zespołu Dagadana, Daną Vynnytską, podczas charytatywnego koncertu TVN „Razem z Ukrainą”. 21 maja Kayah i Viki Gabor wystąpiły na koncercie „Radiowy Przebój Roku” na Polsat SuperHit Festiwal. W maju Viki Gabor i jej mama Ewelina wykonały utwór podczas 34. Międzynarodowego Spotkania Zespołów Cygańskich Romane Dyvesa emitowanego przez TVP2. 31 grudnia Viki Gabor zaśpiewała na plenerowym koncercie "Sylwester Marzeń" organizowanym przez TVP2 w Zakopanem.
24 lutego 2023 Kayah zaśpiewała utwór w duecie Nastią Kamienskich na zorganizowanym przez telewizję Polsat koncercie charytatywnym „Stay Together – Nie bądź obojętny”.

</doc>
<doc id="4692808" url="https://pl.wikipedia.org/wiki?curid=4692808" title="Ukorzenianie">
Ukorzenianie

Ukorzenianie – etap mikrorozmnażania roślin uzyskanych metodami "in vitro", mający na celu przystosowanie rośliny hodowanej w warunkach laboratoryjnych do warunków środowiska zewnętrznego. Polega na stymulacji powstawania korzeni poprzez dodatek auksyn do podłoża hodowlanego. Auksyna powoduje indukcję merystemów korzeni przybyszowych na pędach. Najczęściej stosowane auksyny to: kwas indolilo-3-octowy (IAA), kwas indolilomasłowy (IBA) i kwas naftylo-1-octowy (NAA).
Mechanizm ukorzeniania.
Wzrost korzeni jest możliwy dzięki pobudzeniu wzrostu komórek roślin przez auksyny, które mają pośredni wpływ na rozciągliwość komórek roślin. Jednak mechanizm powiększania komórek roślin nie jest do końca wyjaśniony. Według literatury auksyny umożliwiają przenikanie jonów hydroniowych (H3O+) z cytoplazmy do ściany komórkowej poprzez pobudzenie działania pompy protonowej w błonie komórkowej. Wynikiem tego jest zakwaszenie ściany komórkowej i aktywację białek z grupy ekspansyn, które są enzymami hydrolitycznymi hemicelulozy. Jest to tzw. koncepcja wzrostu kwasowego roślin. Ściana komórkowa zyskuje wówczas zdolność do rozciągania pod wpływem ciśnienia turgorowego, dzięki temu komórka może zwiększać swoją objętość. 
Korzenie w ukorzenianej roślinie przebijają się przez tkanki okrywające lub wydostają się na zewnątrz pędu przez przetchlinki. U niektórych gatunków, w przypadku sadzonek, korzenie mogą również powstawać z komórek tkanek miękiszowych w obrębie miejsca cięcia rośliny, lub też z powstałego w tym miejscu kalusa.
Ukorzenianie na poziomie genu.
W procesie ryzogenezy bierze udział kilkadziesiąt genów. Geny regulowane przez auksyny szybko ulegają ekspresji w odpowiedzi na wzrost stężenia tego fitohormonu. Większość tych genów zawiera konserwatywne elementy odpowiedzi na auksynę w regionie promotora. Są to tzw. elementy AuxRE (Auxin Response Element), do których przyłączają się specyficzne struktury transkrypcyjne z rodziny ARF (Auxin Rseponse Factor), zdolne aktywować lub hamować transkrypcję genów docelowych. Do tego rodzaju genów zalicza się unikalne dla roślin Aux/IAA (Auxin/Indole-3-Acetic Acid). Ekspresja Aux/IAA zachodzi w różny sposób w zależności od różnej odpowiedzi na auksynę w tkankach i organach roślinnych na różnych ich etapach rozwoju. Z kolei białka Aux/IAA tworzą specyficzne dimery z czynnikami z rodziny ARF, hamując ekspresję genów odpowiadających na auksynę. Ekspresja genów ARF może być kontrolowana przez kilka miRNA mogących brać udział w procesie odpowiedzi na auksynę.

</doc>
<doc id="4692809" url="https://pl.wikipedia.org/wiki?curid=4692809" title="TJuZ (stacja szybkiego tramwaju)">
TJuZ (stacja szybkiego tramwaju)

TJuZ – podziemna stacja linii ST2 szybkiego tramwaju w Wołgogradzie, w Rosji. Położona jest między stacjami Profsojuznaja i Jelszanka, na terenie rejonu Woroszyłowskiego.
Stację TJuZ oddano do użytku 1 grudnia 2011 r. Jej nazwa wywodzi się od pobliskiego Wołgogradzkiego teatru młodego widza (ros. "Wołgogradskij tieatr junogo zritiela").
Historia.
Budowa drugiego etapu linii szybkiego tramwaju w Wołgogradzie rozpoczęła się w drugiej połowie 1985 r. Do końca 1992 r. zakończono drążenie tuneli i zbudowano stacje. Jednak trudna sytuacja gospodarcza w kraju po rozpadzie ZSRR uniemożliwiła zakończenie prac budowlanych. Już na początku lat 90. XX w. finansowanie inwestycji zostało ograniczone, zaprzestano dostaw nie tylko materiałów wykończeniowych, ale także betonu.
Stacja TJuZ została otwarta 1 grudnia 2011 r. wraz z odcinkiem linii Pionierskaja – Jelszanka.
Konstrukcja.
Ściany stacji wykończone są białym marmurem, górna krawędź przypomina swoim kształtem upięte zasłony. Nazwa stacji ma formę dużych, stylizowanych, metalowych liter, górna część liter umieszczona jest na metalowym podłożu. Podłoga jest wykończona czerwonymi i szarymi płytkami granitowymi, krawędź peronu zaznaczono pasami z białego marmuru. Ze stacji prowadzi korytarz do przejścia podziemnego pod ulicą Rabocze-Kriestjanską.
Oświetlenie stanowią trzy żyrandole. Po uruchomieniu stacji operator Mietroelektrotrans postanowił wykorzystać tylko połowę mocy oświetleniowej zainstalowanej na każdej nowej stacji w drugim etapie, ponieważ koszt eksploatacji wszystkich punktów oświetleniowych byłby zbyt wysoki. Według dostawcy sprzętu oświetleniowego, koszt oświetlenia każdej ze stacji wynosi około 4 milionów rubli.
Szerokie marmurowe schody łączą peron z holem; nie ma schodów ruchomych. W holu znajduje się kasa biletowa i punkt kontroli biletów. Kontroler sprawdza bilety przy pomocy stacjonarnego walidatora, który odczytuje informacje o bilecie z kodu kreskowego. Wieczorem punkt kontrolny jest nieczynny, a zakupu biletów dokonuje się u konduktora w tramwaju.

</doc>
<doc id="4692812" url="https://pl.wikipedia.org/wiki?curid=4692812" title="Jon Brockman">
Jon Brockman

Jonathan Rodney Brockman (ur. 20 marca 1987 w Snohomish) – amerykański koszykarz, występujący na pozycji silnego skrzydłowego.
W 2005 wystąpił w meczach wschodzących gwiazd szkół średnich – McDonald’s All-American, Nike Hoop Summit, Jordan Classic. Został też wybrany najlepszym zawodnikiem szkół średnich stanu Waszyngton (Washington Gatorade Player of the Year, Washington Mr. Basketball) oraz zaliczony do II składu Parade All-American i III składu USA Today's All-USA.
Przez lata występował w letniej lidze NBA. Reprezentował Sacramento Kings (2009), New Orleans Pelicans (2013), Los Angeles Clippers (2015).

</doc>
<doc id="4692813" url="https://pl.wikipedia.org/wiki?curid=4692813" title="Arts &amp; Humanities Citation Index">
Arts &amp; Humanities Citation Index

Arts &amp; Humanities Citation Index (A&amp;HCI), znany również jako Arts &amp; Humanities Search – indeks cytowań, z abstrakcją i indeksacją dla ponad 1700 czasopism artystycznych i humanistycznych, oraz zakresem dyscyplin obejmujących czasopisma społeczne i przyrodnicze. Część tej bazy danych pochodzi z rekordów Current Contents. Co więcej, odpowiednikiem drukowanym jest Current Contents.
Tematyka obejmuje sztuki, nauki humanistyczne, język (w tym językoznawstwo), poezję, muzykę, dzieła klasyczne, historię, orientalistykę, filozofię, archeologię, architekturę, religię, telewizję, teatr i radio.
Dostępne cytaty (źródłowe) obejmują artykuły, listy, artykuły redakcyjne, streszczenia spotkań, erraty, wiersze, opowiadania, sztuki teatralne, partytury, fragmenty książek, chronologie, bibliografie i filmografie, a także cytaty do recenzji książek, filmów, muzyki i spektakli teatralnych.
Dostęp do tej bazy danych można uzyskać online poprzez Web of Science. Zapewnia ona dostęp do aktualnych i retrospektywnych informacji bibliograficznych i cytowanych odniesień. Obejmuje ona również indywidualnie wybrane, istotne pozycje z około 1200 tytułów, głównie czasopism artystycznych i humanistycznych, ale z nieokreśloną liczbą tytułów z innych dyscyplin.
Nagrania do Thomson Reuters, the Arts &amp; Humanities Search, są dostępne poprzez Dialog, DataStar i OCLC, z cotygodniowymi aktualizacjami i kopiami zapasowymi do 1980 roku.
Naukowiec Rainer Enrique Hamel skrytykował indeks cytatów z dziedziny sztuki i nauk humanistycznych za słabe odzwierciedlenie produkcji naukowej w językach innych niż angielski. Również analizując wyłącznie treści w języku hiszpańskim z 2006 r. Hamel stwierdził absurdalną sytuację, w której w indeksie znalazło się więcej hiszpańskojęzycznych publikacji autorów z siedzibą w Stanach Zjednoczonych niż z jakiegokolwiek innego kraju hiszpańskojęzycznego.
Historia.
Indeks ten został pierwotnie opracowany przez Institute for Scientific Information, a następnie przejęty przez Thomson Scientific. Obecnie jest on publikowany przez dział IP &amp; Science firmy Thomson Reuters.

</doc>
<doc id="4692814" url="https://pl.wikipedia.org/wiki?curid=4692814" title="Edmund Ritter von Zaremba">
Edmund Ritter von Zaremba



</doc>
<doc id="4692821" url="https://pl.wikipedia.org/wiki?curid=4692821" title="Lata 1790.">
Lata 1790.



</doc>
<doc id="4692829" url="https://pl.wikipedia.org/wiki?curid=4692829" title="Leiuperinae">
Leiuperinae

Leiuperinae – podrodzina płazów bezogonowych z rodziny świstkowatych (Leptodactylidae). 
Zasięg występowania.
Podrodzina obejmuje gatunki występujące od południowego Meksyku przez Amerykę Środkową i Południową na południowe do południowego Chile i południowej Argentyny.
Podział systematyczny.
Do podrodziny należą następujące rodzaje:

</doc>
<doc id="4692830" url="https://pl.wikipedia.org/wiki?curid=4692830" title="Paweł Wdówik">
Paweł Wdówik

Paweł Adam Wdówik (ur. 20 marca 1967 w Sieradzu) – polski działacz społeczny na rzecz osób niepełnosprawnych, urzędnik państwowy, od 2020 sekretarz stanu w Ministerstwie Rodziny, Pracy i Polityki Społecznej i następnie w Ministerstwie Rodziny i Polityki Społecznej oraz Pełnomocnik Rządu ds. Osób Niepełnosprawnych.
Życiorys.
Jest osobą niewidomą, porusza się z pomocą psa przewodnika. Absolwent Ośrodka Szkolno-Wychowawczego dla Dzieci Niewidomych im. Róży Czackiej w Laskach. Ukończył studia na Wydziale Psychologii Uniwersytetu Warszawskiego. Od 1993 do 2003 był wykładowcą na Akademii Pedagogiki Specjalnej, zaś od 2001 do 2010 pracował w Katolickim Radiu Józef, gdzie prowadził autorski program „Bądź zimny, bądź gorący”. Od 1997 kieruje Biurem ds. Osób Niepełnosprawnych na Uniwersytecie Warszawskim, gdzie stworzył system wsparcia dla studentów. Od 2010 należy do komisji ekspertów ds. osób niepełnosprawnych przy Rzeczniku Praw Obywatelskich.
7 stycznia 2020 został powołany na stanowisko sekretarza stanu w Ministerstwie Rodziny, Pracy i Polityki Społecznej oraz pełnomocnika rządu do spraw osób niepełnosprawnych.
Życie prywatne.
Żonaty, ma czworo dzieci.

</doc>
<doc id="4692842" url="https://pl.wikipedia.org/wiki?curid=4692842" title="Audyt SEO">
Audyt SEO

Audyt SEO (ang. "search engine optimization", SEO; zwany także pozycjonowaniem) – analiza strony internetowej lub sklepu internetowego pod kątem czynników weryfikowanych przez robota wybranej wyszukiwarki internetowej np. Google.
Audyt SEO dzieli się na:
Przed rozpoczęciem audytu SEO należy określić jego cel. Celem takim może być np. wzrost widoczności konkretnej grupy asortymentowej. Efektem tak przeprowadzonego audytu będzie znalezienie problemów ograniczających widoczność strony internetowej na frazy związane z tą konkretną ofertą. Podczas przeprowadzania analizy wykorzystywane jest oprogramowanie symulujące zachowanie robota wyszukiwarki – automatycznie skanuje ono każdą podstronę danego serwisu. Końcowym elementem każdego audytu jest propozycja zmian.
Audytowane elementy.
Audyt musi posiadać odpowiednią strukturę informacji z podziałem na On-Site i Off-Site. W analizie muszą znaleźć się wyjaśnienia podstawowych dla robota wyszukiwarki zagadnień:
Tak przeprowadzony audyt jest podstawą do podjęcia planu naprawczego składającego się z gotowych rekomendacji.
Kiedy wykonać audyt?
Istnieje kilka scenariuszy, które najlepiej kwalifikują stronę internetową do podjęcia audytu:

</doc>
<doc id="4692845" url="https://pl.wikipedia.org/wiki?curid=4692845" title="Leptodactylinae">
Leptodactylinae

Leptodactylinae – podrodzina płazów bezogonowych z rodziny świstkowatych (Leptodactylidae). 
Zasięg występowania.
Podrodzina obejmuje gatunki występujące w skrajnie południowym Teksasie (Stany Zjednoczone), w stanie Sonora (Meksyk) i północnych Antylach, na południe do Brazylii.
Podział systematyczny.
Do podrodziny należą następujące rodzaje:

</doc>
<doc id="4692858" url="https://pl.wikipedia.org/wiki?curid=4692858" title="Papieskie odznaczenia">
Papieskie odznaczenia

Odznaczenia papieskie – odznaczenia nadawane przez papieża jako głowę państwa Stolica Apostolska (nie przez Watykan).
W Polsce przyjęty jest zwyczaj, że odznaczenia papieskie nosi się po odznaczeniach polskich, a przed innymi odznaczeniami zagranicznymi (zgodnie ze starą europejską tradycją orderową).

</doc>
<doc id="4692859" url="https://pl.wikipedia.org/wiki?curid=4692859" title="Paratelmatobiinae">
Paratelmatobiinae

Paratelmatobiinae – podrodzina płazów bezogonowych z rodziny świstkowatych (Leptodactylidae). 
Zasięg występowania.
Podrodzina obejmuje gatunki występujące w południowej Brazylii.
Podział systematyczny.
Do podrodziny należą następujące rodzaje:

</doc>
<doc id="4692864" url="https://pl.wikipedia.org/wiki?curid=4692864" title="James C. Greenwood">
James C. Greenwood

James Charles "Jim" Greenwood (ur. 3 maja 1951 w Filadelfii) – amerykański polityk, członek Partii Republikańskiej, kongresmen.
Życiorys.
Działalność polityczną rozpoczął w swoim rodzinnym stanie Pensylwania, gdzie od 6 stycznia 1981 do 30 listopada 1986 był członkiem stanowej Izby Reprezentantów, a od 6 stycznia 1987 zasiadał w stanowym Senacie. W okresie od 3 stycznia 1993 do 3 stycznia 2005 przez sześć dwuletnich kadencji był przedstawicielem ósmego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="4692869" url="https://pl.wikipedia.org/wiki?curid=4692869" title="Lata 1810.">
Lata 1810.



</doc>
<doc id="4692873" url="https://pl.wikipedia.org/wiki?curid=4692873" title="Alina Nowak (urzędnik państwowy)">
Alina Nowak (urzędnik państwowy)

Alina Edyta Nowak z domu Ciuruś (ur. 28 lutego 1971 w Zabrzu) – polska urzędniczka i samorządowiec, w 2020 podsekretarz stanu w Ministerstwie Rodziny, Pracy i Polityki Społecznej.
Życiorys.
Absolwentka studiów z zarządzania i marketingu w Śląskiej Wyższej Szkoły Zarządzania im. gen. Jerzego Ziętka w Katowicach. Kształciła się podyplomowo w zakresie administracji i zarządzania (na Uniwersytecie Śląskim w Katowicach) oraz rynku pracy i projektów unijnych (na Uniwersytecie Warszawskim), ukończyła też studia typu MBA w Wyższej Szkole Biznesu w Dąbrowie Górniczej. Początkowo pracowała w Zakładzie Ubezpieczeń Społecznych, później w instytucjach rynku pracy. W latach 2009–2021 kierowała Powiatowym Urzędem Pracy w Zabrzu, od 2018 przewodnicząca Konwentu Dyrektorów Urzędów Pracy Województwa Śląskiego. Została również kuratorem przy sądzie Rejonowym w Zabrzu.
W 2018 uzyskała z listy Prawa i Sprawiedliwości mandat radnej sejmiku śląskiego VI kadencji, była związana z Solidarną Polską. 7 stycznia 2020 została powołana na stanowisko podsekretarza stanu w Ministerstwie Rodziny, Pracy i Polityki Społecznej. Zakończyła pełnienie tej funkcji w październiku 2020 po przekształceniu resortu w Ministerstwo Rodziny i Polityki Społecznej. W listopadzie 2022 wystąpiła z klubu radnych PiS w sejmiku, współtworząc klub stowarzyszenia „Tak! Dla Polski”.
Odznaczona m.in. Srebrnym Medalem za Długoletnią Służbę (2017) i Odznaką Honorową Primus in Agendo (2019).

</doc>
<doc id="4692874" url="https://pl.wikipedia.org/wiki?curid=4692874" title="Hieroteusz (Petrakis)">
Hieroteusz (Petrakis)

Hieroteusz, nazwisko świeckie Petrakis (ur. 4 października 1930, zm. 1 marca 2019) – grecki biskup prawosławny w jurysdykcji Patriarchatu Aleksandryjskiego.
Życiorys.
Chirotonię biskupią otrzymał 6 lutego 1977 r. jako wikariusz patriarchy aleksandryjskiego, z tytułem biskupa Eleusis. Od 1982 r. był przedstawicielem Patriarchatu Aleksandryjskiego przy metropolii Pireusu Greckiego Kościoła Prawosławnego. 25 lutego 2010 r. przeszedł w stan spoczynku. Przebywał w Nikiei.
Zmarł w 2019 r.

</doc>
<doc id="4692877" url="https://pl.wikipedia.org/wiki?curid=4692877" title="Ewa Kula-Świeżewska">
Ewa Kula-Świeżewska

Ewa Kula-Świeżewska – polska profesor i doktor habilitowany nauk biologicznych, profesor zwyczajny Instytutu Biochemii i Biofizyki Polskiej Akademii Nauk. Pracownik naukowy i kierownik Zakładu Biochemii Lipidów IBB PAN. Kieruje również Szkołą Biologii Molekularnej tego instytutu. Koordynator projektów realizowanych przez Narodowe Centrum Nauki, członek Rad Naukowych Instytutu Chemii Organicznej PAN oraz Instytutu Medycyny Doświadczalnej i Klinicznej im. Mirosława Mossakowskiego PAN w kadencji 2019-2022.
Doktoryzowała się w dyscyplinie nauk przyrodniczych w 1990 roku w Pracowni Fosfolipidów IBB PAN pisząc pracę zatytułowaną "Różnorodność poliprenoli roślinnych ocena możliwości ich zastosowania jako analogów dolicholi zwierzęcych", habilitację uzyskała w 1997 na podstawie rozprawy pt. "Rola związków izoprenoidowych w komórkach roślinnych. Biosynteza, funkcje biologiczne i występowanie". Tytuł profesora nauk biologicznych nadano jej w dniu 15 maja 2002 postanowieniem ówczesnego Prezydenta Rzeczypospolitej Polskiej Aleksandra Kwaśniewskiego.
Jest jednym z wykonawców pracy badawczej pt. "Charakterystyka tkanek i komórek myszy Ercc1-/- jako modelu do badań nad wpływem stresu oksydacyjnego na procesy starzenia" napisanej w ramach jednego z projektów NCN, a także rozprawy pt. "Molekularne podstawy odpowiedzi roślin uprawnych i modelowych na stres". Wraz z kilkoma innymi naukowcami opatentowała System nośników kwasów nukleinowych, sposób przygotowania systemu oraz ich zastosowanie, natomiast wspólnie z Tadeuszem Chojnackim opracowała i opatentowała Sposób wytwarzania znakowanych trytem ubichinonów i ich analogów strukturalnych. Równocześnie wraz z nim i grupą innych uczonych zgłosiła patent na Trimetyloaminowe pochodne poli-cis i poli-trans liniowych oligomerów izoprenowych, sposób ich wytwarzania oraz ich zastosowanie.
Profesor wizytujący Uniwersytetu Sztokholmskiego. Jednym z jej współpracowników jest szwedzki cytolog, Gustav Dallner.
Publikacje naukowe.
Autorka lub współautorka następujących publikacji naukowych:
Nagrody i wyróżnienia.
Uhonorowana m.in.:

</doc>
<doc id="4692885" url="https://pl.wikipedia.org/wiki?curid=4692885" title="Edalorhina">
Edalorhina

Edalorhina – rodzaj płaza bezogonowego z podrodziny Leiuperinae w rodzinie świstkowatych (Leptodactylidae). 
Zasięg występowania.
Rodzaj obejmuje gatunki występujące w Kolumbii, Ekwadorze, Peru i sąsiedniej Brazylii.
Systematyka.
Podział systematyczny.
Do rodzaju należą następujące gatunki:

</doc>
<doc id="4692888" url="https://pl.wikipedia.org/wiki?curid=4692888" title="Deutschland (singel zespołu Rammstein)">
Deutschland (singel zespołu Rammstein)

Deutschland – pierwszy z singli niemieckiego zespołu muzycznego Rammstein promujących jego siódmy album studyjny, noszący tę samą nazwę co zespół. Został wyprodukowany przez Olsena Involtini, natomiast tekst utworu napisali członkowie zespołu. Singel został wydany 28 marca 2019 roku.
Do singla został nakręcony teledysk, którego reżyserią zajął się Specter Berlin, a jego premiera odbyła się w dniu wydania singla. Główną rolę, Germanię, zagrała Ruby Commey.
„Deutschland” dotarł do pierwszego miejsca najpopularniejszych singli w Niemczech oraz uzyskał status złotej płyty za sprzedaż ponad 200 000 egzemplarzy. W Polsce uzyskał certyfikat dwukrotnie platynowej płyty.

</doc>
<doc id="4692898" url="https://pl.wikipedia.org/wiki?curid=4692898" title="Jonathan Jablonowski">
Jonathan Jablonowski

Jonathan David Jabłonowski, ps. EliGe (ur. 16 lipca 1997) – amerykański profesjonalny gracz pochodzenia polskiego, będący obecnie riflerem w organizacji Team Liquid. Były reprezentant SapphireKelownaDotCom oraz eLevate. Czwarty najlepszy gracz CS:GO w 2019 roku. Dotychczas w swojej karierze zarobił ok. 872 tysięcy dolarów.
Życiorys.
Jonathan rozpoczął karierę 30 grudnia 2014 roku, dołączając do SapphireKelownaDotCom. 8 stycznia 2015 roku EliGe zmienił drużynę na eLevate, jednak opuścił ją 23 marca tego samego roku, żeby dołączyć do Team Liquid. Z tą formacją Jonathan dostał się na turniej DreamHack Open Cluj-Napoca, na którym wraz z drużyną zajął 13/16 miejsce, przegrywając z Ninjas in Pyjamas. 28 lutego 2016 roku jako gracz Team Liquid zakwalifikował się na turniej MLG Major Columbus, gdzie ostatecznie jego drużyna zajęła 3/4 miejsce, przegrywając z Luminosity Gaming. Obecnie Jonathan nadal reprezentuje amerykańską drużynę, która aktualnie znajduje się na 3 miejscu w rankingu najlepszych drużyn CS:GO według serwisu HLTV.

</doc>
<doc id="4692910" url="https://pl.wikipedia.org/wiki?curid=4692910" title="Uchwyt dla niepełnosprawnych">
Uchwyt dla niepełnosprawnych

Uchwyty dla niepełnosprawnych – różnego rodzaju specjalistyczne poręcze, które stanowią podstawowe wyposażenie toalety dla osób niepełnosprawnych lub seniorów. Zapewniają one wygodę oraz bezpieczeństwo podczas pobytu w pomieszczeniach sanitarnych, a ich wymiary oraz konkretne umiejscowienie we wnętrzu określają wymagania prawa budowlanego oraz liczne normy, przepisy i wytyczne. Głównym dokumentem stanowiącym o prawidłowym projektowaniu łazienek dla osób z niepełnosprawnością jest “Rozporządzenie Ministra Infrastruktury z dnia 12 kwietnia 2002 r. w sprawie warunków technicznych, jakim powinny odpowiadać budynki i ich usytuowanie (Dz.U. 2002 r., nr 75, poz. 690 ze zm)”. Inne normy znaleźć można w Ustawie Prawa Budowlanego z 7 lipca 1994 r. (t. jedn. Dz.U. z roku 2013, nr 1409 ze zm).
Rodzaje poręczy dla niepełnosprawnych.
Uchwyty dzielą się na poszczególne kategorie ze względu na odmienne cechy. Najważniejszym czynnikiem rozróżniającym jest rodzaj konstrukcji. Wyróżnia się tutaj:
Oprócz konstrukcji, poręcze dla niepełnosprawnych różnią się materiałem z którego są wykonane – stal nierdzewna, stal węglowa, rzadziej tworzywa typu aluminium. Najczęściej wykorzystywana jest stal i tutaj wyróżnić można jej różne wersje wykończenia: chromowane, matowe, białe lub inne wersje kolorystyczne. Uchwyty dla niepełnosprawnych dostępne są także w różnych wariantach średnicy rury – waha się ona od 20 do 35 cm.
Uchwyt prosty.
Uchwyt prosty ma uniwersalne przeznaczenie i stąd jest jednym z najbardziej popularnych rodzajów poręczy. Może zostać zamontowany w wariancie poziomym lub pionowym zarówno przy umywalce, WC, jak i wannie czy prysznicu. Poręcz ta nie zajmuje wiele przestrzeni, jej wymiary to najczęściej 30, 80 lub 160 cm.
Uchwyt łukowy.
Uchwyt łukowy charakteryzuje półokrągły kąt gięcia rury i może być montowany zarówno na ścianie, jak i na podłodze. Oba te przypadki można dodatkowo podzielić na uchwyty stałe (z nieruchomym ramieniem) oraz uchylne (ramię można podnieść do pionu) – te pierwsze najczęściej montuje się przy umywalkach, a drugie, przy WC. Poręcze łukowe sprawdzą się również przy prysznicu. Wariant uchwytu z montażem na podłodze stosuje się w miejscach, gdzie nie ma możliwości przytwierdzenia takiego wyposażenia do ściany, np. ze względu na jej słabą konstrukcję. Najpopularniejsze długości poręczy łukowych to 60, 70 i 90 cm.
Uchwyt kątowy.
Uchwyt kątowy posiada rury wygięte w kilku kierunkach, najczęściej pod kątem prostym. Można je montować w różnych lokalizacjach, dostosowując ich umiejscowienie do danej przestrzeni oraz potrzeb użytkowników. Wyróżnia się cztery główne typy poręczy tego typu (lewych i prawych): prysznicowe, wannowo-prysznicowe, kątowe do WC i pod prysznic, ścienno-podłogowe. Głównym zadaniem takiej poręczy jest zwiększenie bezpieczeństwa oraz ułatwienie utrzymania równowagi i samodzielnego przemieszczania się.
Uchwyt zasłony prysznicowej.
W przypadku toalet dla osób niepełnosprawnych, brodziki mają wymiary 90 na 90 cm oraz niski próg. Zapewnia to większą przestrzeń manewrową oraz bezpieczeństwa. Dodatkowym zabezpieczeniem jest uchwyt zasłony prysznicowej, który pomaga podczas wejścia do brodzika.
Najważniejsze zasady i wskazówki.
Podczas planowania rozmieszczenia uchwytów w toalecie dla seniorów lub osób z niepełnosprawnością należy zadbać przede wszystkim o ich widoczność oraz łatwy dostęp.
W przypadku niewielkiej wolnej przestrzeni manewrowej warto postawić na poręcze uchylne.
Poręcze powinny zostać zamocowane w sposób stabilny oraz trwały. Warto mieć to na uwadze już podczas etapu projektowania, gdyż ściany, na których będą montowane powinny być pełne, a ewentualne ściany z karton-gipsu powinny posiadać wzmocnienia bądź zastosować można w ich przypadku uchwyty z poręczą podłogową.
Za optymalną wysokość uchwytów poziomych uznaje się od 75 do 85 cm, licząc od poziomu podłogi. Priorytetowo zależna jest ona jednak od zwrotu oraz ogólnej budowy ciała użytkownika. Zakłada się, że uchwyt powinien udźwignąć trzykrotność standardowej wagi ciała.
Uchwyty dla niepełnosprawnych powinny być wykonane ze stali nierdzewnej lub pokryte powłoką lakierniczą.

</doc>
<doc id="4692912" url="https://pl.wikipedia.org/wiki?curid=4692912" title="Peter H. Kostmayer">
Peter H. Kostmayer

Peter Houston Kostmayer (ur. 27 września 1946 w Nowym Jorku) – amerykański polityk, członek Partii Demokratycznej, kongresmen.
Życiorys.
W okresie od 3 stycznia 1977 do 3 stycznia 1981 przez dwie kadencje i ponownie od 3 stycznia 1983 do 3 stycznia 1993 przez pięć kadencji był przedstawicielem ósmego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="4692921" url="https://pl.wikipedia.org/wiki?curid=4692921" title="Lata 1820.">
Lata 1820.



</doc>
<doc id="4692922" url="https://pl.wikipedia.org/wiki?curid=4692922" title="Czermiński">
Czermiński

Czermiński – polskie nazwisko.

</doc>
<doc id="4692923" url="https://pl.wikipedia.org/wiki?curid=4692923" title="Lata 1830.">
Lata 1830.



</doc>
<doc id="4692930" url="https://pl.wikipedia.org/wiki?curid=4692930" title="1 Dywizja Powietrznodesantowa (Wielka Brytania)">
1 Dywizja Powietrznodesantowa (Wielka Brytania)

1 Dywizja Powietrznodesantowa – dywizja powietrznodesantowa armii brytyjskiej z okresu II wojny światowej. Jednostka powstała pod koniec 1941 r. po tym, jak brytyjski premier Winston Churchill zażądał utworzenia sił powietrznodesantowych i początkowo znajdowała się pod dowództwem gen. Fredericka A. M. Browninga. Była jedną z dwóch dywizji powietrznodesantowych utworzonych przez armię brytyjską podczas tej wojny, drugą z nich była 6 Dywizja Powietrznodesantowa, utworzona w maju 1943 r., z wykorzystaniem byłych jednostek 1 Dywizji Powietrznodesantowej.
Dwie pierwsze misje dywizji – operacja Biting, akcja spadochroniarzy we Francji i operacja Freshman, misja szybowcowa w Norwegii – były działaniami rajdowymi. Część dywizji została wysłana do Afryki Północnej pod koniec 1942 r., gdzie walczyła w Tunezji, a kiedy alianci zaatakowali Sycylię w lipcu 1943 r., dywizja przeprowadziła dwa lądowania sił wielkości brygady. Pierwsze z nich, operacja Ladbroke, przeprowadzona przez piechotę szybowcową z 1 Brygady Powietrznodesantowej oraz druga, operacja Fustian 1 Brygady Spadochronowej były dalekie od pełnego sukcesu. 1 Dywizja Powietrznodesantowa wzięła następnie udział w dywersyjnym desancie o kryptonimie operacja Slapstick, w ramach alianckiej inwazji na Włochy we wrześniu 1943 r.
W grudniu większość 1 Dywizji Powietrznodesantowej (oprócz 2 Brygady Spadochronowej) wróciła do Anglii, gdzie rozpoczęła szkolenie i przygotowania do inwazji na Normandię. Nie uczestniczyła jednak w lądowaniach z czerwca 1944 r. i była trzymana w rezerwie. We wrześniu 1944 r. 1 Dywizja Powietrznodesantowa wzięła udział w operacji Market Garden w Holandii. Dywizja, z chwilowo dołączoną polską 1 Samodzielną Brygadą Spadochronową, wylądowała 97 km za liniami niemieckimi, aby przechwycić mosty nad Renem w mieście Arnhem. Została jednak otoczona i poniosła bardzo ciężkie straty, ale utrzymywała się przez dziewięć dni, zanim ocaleni zostali ewakuowani.
Pozostałości 1 Dywizji Powietrznodesantowej wróciły wkrótce do Anglii. Dywizja nigdy w pełni nie zrekompensowała strat poniesionych w Arnhem, a 4 Brygada Spadochronowa została rozwiązana. Niedługo po zakończeniu wojny w Europie zubożała formacja wzięła udział w policyjnej operacji Doomsday w Norwegii w maju 1945 r. Ich zadaniem było rozbrojenie i repatriacja niemieckiej armii okupacyjnej. 1 Dywizja Powietrznodesantowa powróciła następnie do Anglii i została rozwiązana w listopadzie 1945 r.
Geneza.
Będąc pod wrażeniem sukcesu niemieckich operacji powietrznodesantowych podczas kampanii francuskiej premier Wielkiej Brytanii Winston Churchill polecił Ministerstwu Wojny zbadać możliwość stworzenia brytyjskich oddziałów spadochronowych w sile 5 tys. żołnierzy. W rezultacie 22 czerwca 1940 r. No. 2 Commando otrzymało obowiązki piechoty spadochronowej, a 21 listopada zostało przekształcone na 11. batalion Special Air Service ze spadochroniarzami i skrzydłem szybowcowym.
21 czerwca 1940 r. utworzono Central Landing Establishment na lotnisku Ringway niedaleko Manchesteru. Chociaż jego zadaniem było przede wszystkim szkolenie żołnierzy spadochronowych, prowadzono tam również badania nad możliwością użycia szybowców do transportowania żołnierzy na pole bitwy. Jednocześnie Ministerstwo Produkcji Lotniczej zleciło firmie General Aircraft Ltd zaprojektowanie i wykonanie szybowca do tego celu. Rezultatem tych prac było powstanie General Aircraft Hotspur, który był w stanie przetransportować ośmiu żołnierzy i był wykorzystywany zarówno do celów szturmowych, jak i szkoleniowych.
Sukces pierwszego brytyjskiego rajdu, operacji Colossus, skłonił Biuro Wojny do rozszerzenia sił powietrznodesantowych poprzez utworzenie Pułku Spadochronowego i opracowanie planów przekształcenia kilku batalionów piechoty w bataliony spadochronowe i szybowcowe. 31 maja 1941 r. szefowie sztabu i premier Winston Churchill zatwierdzili wspólne memorandum armii i sił powietrznych; zalecił, aby brytyjskie siły powietrznodesantowe składały się z dwóch brygad spadochronowych, jednej z siedzibą w Anglii, a drugiej na Bliskim Wschodzie, i aby utworzyć wojska szybowcowe o sile 10 tys. żołnierzy.
Historia formacji.
Istniejący 11. batalion SAS został przemianowany na 1. batalion spadochronowy i wraz z nowo powstałymi 2. i 3. batalionami spadochronowymi utworzył pierwszą z nowych formacji powietrznodesantowych, 1 Brygadę Spadochronową, dowodzoną przez bryg. Richarda Nelsona Gale'a, który później miał dowodzić całą 6 Dywizją Powietrznodesantową. 2. i 3. batalion spadochronowy utworzono z ochotników w wieku od dwudziestu dwóch do trzydziestu dwóch lat, którzy służyli już wcześniej w jednostkach piechoty. Tylko do dziesięciu żołnierzy z jednej jednostki mogło być przeniesionych do wojsk powietrznodesantowych.
W październiku 1941 r. bryg. Frederick Browning został awansowany na generała dywizji, mianowany dowódcą spadochroniarzy i wojsk powietrznodesantowych, nakazał utworzenie kwatery głównej w celu rozwoju i szkolenia nowych sił. Następną utworzoną jednostką była 1 Brygada Powietrznodesantowa, powstała 10 października 1941 r. w wyniku przekształcenia doświadczonej w walkach górskich 31 Samodzielnej Brygady Piechoty dowodzonej przez bryg. George'a Hopkinsona, później dowodzącego dywizją we Włoszech. Brygada składała się z czterech pułków: 1 Pułku Granicznego, 2 Pułku South Staffordshire, 2 Pułku Lekkiej Piechoty Oxford and Bucks oraz 1 Pułku Królewskich Strzelców Ulsterskich. Żołnierzy nieprzystosowanych do służby w siłach powietrznodesantowych zastąpili ochotnicy z innych jednostek. Pod koniec roku dowództwo Browninga stało się siedzibą dowództwa 1 Dywizji Powietrznodesantowej.
1942–1943.
Browning wyraził swoją opinię, że dywizji nie można składać w „kawałkach” i wezwał do utworzenia trzeciej brygady. Ostatecznie zezwolenie zostało udzielone w lipcu 1942 r., po czym utworzono 2 Brygadę Spadochronową, dowodzoną przez bryg. Ernesta Downa. 2 Brygadzie Spadochronowej przydzielono istniejący 4. batalion spadochronowy i dwa nowe bataliony przekształcone z jednostek piechoty liniowej, 5. szkocki batalion spadochronowy, przekształcony z 7. batalionu Pułku Queen's Own Cameron Highlanders i 6. walijski batalion spadochronowy z 10. batalionu Pułku Królewskich Fizylierów Walijskich.
3 Brygada Spadochronowa została utworzona w listopadzie 1942 r. i przydzielona do 1 Dywizji Powietrznodesantowej. Brygada pod dowództwem bryg. Aleksandra Staniera składała się z 7. batalionu spadochronowego, wcześniej 10. batalionu Pułku Lekkiej Piechoty Somerset, 8. batalionu spadochronowego Pułku Midlands, przekształconego z 13. batalionu Królewskiego Pułku Warwickshire oraz 9. batalionu spadochronowego Eastern and Home Counties, dawniej 10. batalionu Pułku Essex. Niedługo potem 1 Brygada Spadochronowa opuściła dywizję, aby wziąć udział w operacji Torch, lądowaniu aliantów w Afryce Północnej, gdzie uczestniczyła w licznych operacjach, choć walczyła w roli zwykłej piechoty.
W kwietniu 1943 r. dowódca 1 Brygady Powietrznodesantowej, Hopkinson, został awansowany na generała dywizji i otrzymał dowództwo całej dywizji. Później tego samego roku oddział został rozmieszczony w Tunezji w celu prowadzenia działań w śródziemnomorskim teatrze działań wojennych. 3 Brygada Spadochronowa i dwa bataliony z 1 Brygady Powietrznodesantowej – 1 Pułk Królewskich Strzelców Ulsterskich oraz 2 Pułk Lekkiej Piechoty Oxford and Bucks – pozostały w Anglii, tworząc zalążek nowo powstałej 6 Dywizji Powietrznodesantowej. Po przybyciu, 1 Dywizja Powietrznodesantowa została wzmocniona przez 4 Brygadę Spadochronową. 4 Brygada Spadochronowa została utworzona na Bliskim Wschodzie w 1942 r. Oprócz 156. batalionu spadochronowego, który został przeniesiony z wojsk brytyjskich stacjonujących w Indiach, obejmowała ona także 10. i 11. batalion spadochronowy, które zostały utworzone z żołnierzy z Egiptu i Palestyny.
Dywizja wzięła udział w dwóch operacjach siłami wielkości brygady na Sycylii oraz w ataku desantowym w Tarencie we Włoszech. Podczas walk na froncie włoskim gen. Ernest Down został dowódcą dywizji po tym, jak jego poprzednik, gen. Hopkinson, zmarł z powodu ran odniesionych podczas walk. Po służbie w basenie Morza Śródziemnego dywizja wróciła do Anglii w grudniu 1943 r., pozostawiając 2 Brygadę Spadochronową jako niezależną formację.
1944–1945.
Po przybyciu dywizji do Anglii, gen. Ernest Down został wysłany do Indii, aby nadzorować tworzenie i szkolenie 44 Indyjskiej Dywizji Powietrznodesantowej i został zastąpiony przez gen. Roberta Urquharta. We wrześniu 1944 r. na potrzeby operacji Market Garden w Holandii, polska 1 Samodzielna Brygada Spadochronowa została dołączona do dywizji. Po Market Garden mniej niż 2200 żołnierzy z 10 tys. wysłanych do Holandii wróciło za linie brytyjskie. Po tak ciężkich stratach 4 Brygada Spadochronowa została rozwiązana, a ocalałych mężczyzn przeniesiono do 1 Brygady Spadochronowej. Dywizja przeszła następnie okres reorganizacji, ale do końca wojny nie odzyskała pełni sił z powodu drastycznego niedoboru siły ludzkiej w całej armii brytyjskiej w latach 1944–1945. W maju 1945 r. została wysłana do Norwegii w celu rozbrojenia niemieckiej armii okupacyjnej; po powrocie do Wielkiej Brytanii w listopadzie 1945 r. 1 Dywizja Powietrznodesantowa została rozwiązana.
Historia operacyjna.
Francja.
Operation Biting, znana również jako rajd na Bruneval, była kryptonimem rajdu przeprowadzonego przez Dowództwo Operacji Połączonych w 1942 r. Celem była niemiecka stacja radarowa Würzburg w Bruneval we Francji. Z powodu rozległej obrony wybrzeża wzniesionej przez Niemców w celu ochrony swoich zdobyczy, sądzono, że nalot komandosów z morza spowoduje poważne straty i da garnizonowi niemieckiemu wystarczająco dużo czasu na zniszczenie sprzętu radarowego. Dlatego postanowiono, że atak powietrznodesantowy, a następnie ewakuacja drogą morską będą najlepszym sposobem na zaskoczenie przeciwnika i przejęcie radaru w stanie nienaruszonym.
W nocy 27 lutego kompania C 2. batalionu spadochronowego, pod dowództwem mjr Johna Frosta, wylądowała na spadochronach we Francji kilka kilometrów od radaru. Następnie siły przystąpiły do ataku na willę, w której przechowywany był sprzęt radarowy, zabijając kilku żołnierzy niemieckiego garnizonu i przechwytując instalację po krótkiej akcji gaśniczej. Technik, który przybył ze spadochroniarzami, częściowo zdemontował radar Würzburg i usunął kilka kluczowych elementów, aby zabrać je z powrotem do Wielkiej Brytanii, po czym siły rajdowe wycofały się na plażę. Oddział, który miał oczyścić strefę ewakuacji, nie zrobił tego jednak, a do wyeliminowania Niemców strzegących plaży konieczna była kolejna krótka walka. Siły rajdowe zostały w końcu zebrane przez niewielką liczbę jednostek desantowych i przeniesione na kilka łodzi motorowych, które sprowadziły je z powrotem do Wielkiej Brytanii. Rajd zakończył się pełnym sukcesem. Wojska powietrznodesantowe straciły tylko kilku ludzi, a dostarczone przez nich fragmenty radaru wraz z niemieckim technikiem radarowym pozwoliły brytyjskim naukowcom zrozumieć niemieckie postępy w rozwoju technologii radarowej i stworzyć środki zaradcze w celu ich zniwelowania.
Norwegia.
Operacja Freshman była pierwszą brytyjską operacją powietrznodesantową przeprowadzoną za pomocą szybowców, jej celem była fabryka chemiczna Vemork Norsk Hydro w Norwegii, która produkowała ciężką wodę dla nazistowskich Niemiec. W 1942 r. niemiecki program nuklearny prawie był w stanie stworzyć reaktor jądrowy, ale aby ten mógł działać, wymagałby dużej ilości ciężkiej wody. Źródłem tej wody była elektrownia wodna Norsk, używana przez Niemców od 1940 r. Kiedy rząd brytyjski dowiedział się o niemieckich planach, zdecydowano się przeprowadzić nalot, aby zniszczyć elektrownię i uniemożliwić Niemcom produkowanie ciężkiej wody. Niewielkie siły wydzielone z 1 Dywizji Powietrznodesantowej, składające się z 30 saperów, miały wylądować w szybowcach w niewielkiej odległości od elektrowni i zniszczyć ją przy użyciu materiałów wybuchowych.
Dwa samoloty, każdy ciągnący po jednym szybowcu, opuściły Szkocję w nocy 19 listopada 1942 r. Wszystkim udało się dotrzeć do wybrzeża Norwegii, ale żaden z nich nie był w stanie osiągnąć swojego celu. Pierwsza para ucierpiała z powodu trudności nawigacyjnych i złych warunków pogodowych, co spowodowało zerwanie liny holowniczej i nieplanowane lądowanie pierwszego szybowca, a samolot holujący powrócił do bazy; ośmiu żołnierzy zginęło przy rozbiciu szybowca, czterech zostało poważnie rannych, a pięciu lekko. Ocalali zostali schwytani wkrótce po katastrofie. Druga para wypadła jeszcze gorzej, ponieważ zarówno samolot, jak i szybowiec uderzyły w górę z nieznanych przyczyn; załoga samolotu silnikowego i kilku żołnierzy szybowcowych zginęło na miejscu, a ci, którzy przeżyli, zostali wzięci do niewoli. Każdy z jeńców został wkrótce otruty lub rozstrzelany w wyniku Kommandobefehl Adolfa Hitlera, który stwierdzał, że wszyscy komandosi mają być rozstrzeliwani natychmiast po schwytaniu.
Sycylia.
Operacja Turkey Buzzard, znana również jako operacja Beggar, była misją zaopatrzeniową w Afryce Północnej, przeprowadzoną pomiędzy marcem a sierpniem 1943 r. Misja została podjęta przez pilotów szybowców dywizji i Dywizjonu 295 RAF-u w ramach przygotowań do inwazji aliantów na Sycylię.
Misja obejmowała bombowce Handley Page Halifax holujące szybowce Airspeed Horsa na dystansie 5100 km z Anglii do Tunezji. Horsy były potrzebne do uzupełnienia mniejszych szybowców amerykańskich Waco CG-4, które nie miały osiągów wymaganych do planowanych operacji. Podczas misji dwa niemieckie samoloty patrolowe Fw 200 Condor zlokalizowały i zaatakowały zespoły Halifaxów i Hors. W sumie zestrzelono pięć szybowców i trzy bombowce, ale 27 maszyn przybyło do Tunezji na czas, aby wziąć udział w inwazji na Sycylię.
Operacja Ladbroke była atakiem szybowców 1 Brygady Powietrznodesantowej pod Syrakuzami, która rozpoczęła się 9 lipca 1943 r. w ramach inwazji na Sycylię. Brygada została wyposażona w 144 Waco i sześć szybowców Horsa. Ich celem miało być lądowanie w pobliżu Syrakuz, zabezpieczenie mostu w Ponte Grande, a ostatecznie przejęcie kontroli nad samym miastem z uwagi na jego strategicznie ważne doki.
W drodze na Sycylię 65 szybowców zostało wypuszczonych zbyt wcześnie przez samolot holujący i spadło do morza, topiąc 252 ludzi. Z pozostałej części tylko 87 żołnierzy przybyło na most Pont Grande, który udało im się zdobyć i utrzymywać dłużej niż przez czas, po którym mieli otrzymać posiłki. W końcu, po wyczerpaniu amunicji i przy tylko 15 żołnierzach, którzy nie odnieśli żadnych ran, Brytyjczycy poddali się siłom włoskim. Włosi próbowali zburzyć most po odzyskaniu kontroli nad nim, ale nie byli w stanie tego zrobić, ponieważ siły powietrznodesantowe usunęły spod nich ładunki wybuchowe. Inne oddziały brygady, które wylądowały w innych miejscach na Sycylii, zniszczyły łącza komunikacyjne i zdobyły baterie artyleryjskie.
Operacja Fustain, druga misja dywizji na Sycylii, została przeprowadzona przez 1 Brygadę Spadochronową. Jej celem był most Primosole przez rzekę Simeto. Zamiarem było, aby brygada spadochronowa, wspierana przez siły szybowcowe, wylądowała po obu stronach rzeki. Podczas gdy jeden batalion zajmowałby most, pozostałe dwa bataliony miały ustanowić pozycje obronne na północy i południu. Następnie miano utrzymywać most, dopóki nie dotrze tam szpica XIII Korpusu, części 8 Armii, która wylądowała na południowo-wschodnim wybrzeżu trzy dni wcześniej.
Rozpoczęcie operacji było katastrofą. Wiele samolotów przewożących spadochroniarzy z Afryki Północnej zostało zestrzelonych lub uszkodzonych i zmuszonych do powrotu do bazy zarówno z powodu zarówno działań wroga, jak i bratobójczego ostrzału. Działania wymijające podejmowane przez pilotów rozrzuciły brygadę na dużym obszarze, a tylko odpowiednik dwóch kompanii wylądował w odpowiednich miejscach. Pomimo tego oraz obrony wojsk niemieckich i włoskich, brytyjscy spadochroniarze zdobyli most. Opierając się atakom z północy i południa, przeciwstawiali się przeważającym siłom wroga aż do zmroku.
Siły odciążające kierowane przez 50 Dywizję Piechoty Northumbrian, której brakowało środków transportu, miały trudności z dotarciem do brygady spadochronowej i znajdowały się w odległości 1,6 km od nich, kiedy zatrzymały się na noc. Do tego czasu, z powodu rosnących ofiar i brakujących zapasów, dowódca brygady, bryg. Gerald Lathbury, został zmuszony do wycofania się. Następnego dnia jednostki brytyjskie połączyły siły, a 9. batalion Lekkiej Piechoty Durham ze wsparciem sił pancernych próbował odbić most. Ostatecznie został on zabezpieczony dopiero trzy dni po rozpoczęciu operacji, kiedy inny batalion Lekkiej Piechoty Durham, prowadzony przez spadochroniarzy, ustanowił przyczółek na północnym brzegu rzeki.
Włochy.
Operacja Slapstick była desantem morskim we włoskim porcie Tarent, częścią alianckiej inwazji na Włochy we wrześniu 1943 r. Misja została zaplanowana w krótkim czasie, po złożeniu przez rząd włoski propozycji otwarcia portów w Tarencie i Brindisi dla aliantów. 1 Dywizja Powietrznodesantowa została wybrana do podjęcia misji, ale w tym czasie znajdowała się jeszcze w Afryce Północnej. Brak samolotów transportowych oznaczał, że dywizja nie mogła wylądować na spadochronach i w szybowcach, a wszystkie jednostki lądujące w okolicy zostały już przydzielone do innych zadań: operacji Avalanche w Salerno na zachodnim wybrzeżu Włoch i operacji Baytown w Kalabrii. Zamiast tego dywizja musiała być transportowana przez Morze Śródziemne okrętami Royal Navy. Lądowanie odbyło się bez sprzeciwu ze strony wroga, a dywizja powietrznodesantowa z powodzeniem zajęła porty w Tarencie, a później Brindisi na wybrzeżu Adriatyku, w stanie nienaruszonym.
Jedynymi siłami niemieckimi w okolicy były elementy 1 Dywizji Strzelców Spadochronowych, która spowalniała zbliżających się Brytyjczyków licznymi zasadzkami i blokadami dróg podczas swojego odwrotu na północ. Do końca września 1 Dywizja Powietrznodesantowa pokonała dystans 201 km do Foggi. Za nimi wylądowały posiłki z dwóch dywizji piechoty, 8 indyjskiej i 78 brytyjskiej, co pozwoliło wycofać oddziały powietrznodesantowe z powrotem do Tarentu. Mimo że straty 1 Dywizji Powietrznodesantowej we Włoszech były stosunkowo niewielkie, to jej dowódca, gen. George Hopkinson, zginął podczas nadzorowania ataku 10. batalionu spadochronowego, w czasie którego został śmiertelnie ranny w wyniku ostrzału z karabinu maszynowego. Zastąpił go bryg. Ernest E. Down, wcześniej dowódca 2 Brygady Spadochronowej.
Anglia.
Do grudnia 1943 r. dywizja wróciła do Anglii i zaczęła szkolenie dla nowej operacji w północno-zachodniej Europie pod nadzorem I Korpusu Powietrznodesantowego. Chociaż 1 Dywizja Powietrznodesantowa nie była przewidziana do wzięcia udziału w lądowaniu w Normandii, opracowano plan awaryjny pod kryptonimem operacja Wasteage, w ramach którego dywizja miała zostać zrzucona na spadochronach w celu wsparcia lądowania na którejkolwiek z pięciu plaż inwazyjnych, jeśli wystąpiłyby tam poważne opóźnienia. Ten plan okazał się jednak niepotrzebny i nie został zrealizowany.
Podczas gdy 6 Dywizja Powietrznodesantowa wciąż walczyła w Normandii, stworzono liczne plany przerzucenia na spadochronach 1 Dywizji Powietrznodesantowej do Francji, ale bezskutecznie. W czerwcu i lipcu 1944 r. plany obejmowały operację Reinforcement, która miała być lądowaniem na zachód od Saint-Sauveur-le-Vicomte w celu wsparcia amerykańskiej 82 Dywizji Powietrznodesantowej oraz operację Wild Oats, lądowanie na południe od Caen przed zbliżającą się 7 Dywizją Pancerną przemieszczająca się z Villers-Bocage, 51 Dywizją Górską i 4 Brygadą Pancerną posuwają się na południe od przyczółka Orne w celu okrążenia i zdobycia Caen. Taka operacja została zawetowana przez marsz. Trafforda Leigh-Mallory'ego z lotnictwa, jako zbyt ryzykowna dla zaangażowanych w nią samolotów. W każdym razie część lądowa tego ataku (zwykle uważana za część operacji Perch) ugrzęzła z powodu niemieckiego oporu i opóźnionego rozmieszczenia żołnierzy w Normandii. Planowano też operację Beneficiary, mającą na celu wsparcie amerykańskiego XX Korpusu w zdobyciu Saint-Malo oraz operację Lucky Strike, której celem byłoby przejęcie mostów przez Sekwanę w Rouen. Z kolei w operacji Sword Hilt dywizja miałaby na celu odizolowanie portu w Breście i zniszczenie wiaduktu w Morlaix. Operacja Hands Up miała zaś na celu wsparcie amerykańskiej 3 Armii poprzez zajęcie lotniska w Vannes. Żaden z tych planów nie został zrealizowany.
Do sierpnia dywizja wciąż czekała na rozmieszczenie, ale nowe plany przewidywały wykorzystanie jej jako części większej siły. Operacja Transfigure obejmowała dywizję, 52 Dywizję Lowland, amerykańską 101 Dywizję Powietrznodesantową i polską 1 Samodzielną Brygadę Spadochronową lądujące w Saint-Arnoult-en-Yvelines, aby wypełnić lukę między Orleanem i Paryżem. Operacja Axehead, wykorzystując tę samą siłę, miała polegać na przejęciu mostów nad Sekwaną w celu wsparcia 21 Grupy Armii. Operacja Boxer, wciąż z tą samą siłą, miała przejąć Boulogne i zaatakować miejsca wystrzeliwania latających bomb V1. Pod koniec miesiąca stworzono plany operacji Linnet z tymi samymi jednostkami, co wcześniej, aby przejąć przeprawy nad rzeką Skaldą. Operacja Infatuate, przeprowadzona na początku września, miała objąć cały I Korpus Powietrznodesantowy lądujący w Belgii, aby uwięzić wycofujące się armie niemieckie w ujściu Skaldy, a także by zagrozić Antwerpii. Ostatecznie w tej ostatniej operacji uczestniczyły tylko siły lądowe.
Wreszcie we wrześniu zaplanowano operację Comet, w której trzy brygady dywizji miały wylądować w Holandii i każda przechwycić po jednym moście. Pierwszym z nich był most nad rzeką Waal w Nijmegen, drugim most nad rzeką Mozą w Grave, a ostatnim most nad Renem w Arnhem. Planowanie operacji Comet było już na zaawansowanym etapie, gdy 10 września misja została odwołana. Zamiast tego zaproponowano nową operację mającą te same cele co Comet, ale do ich realizacji przeznaczono trzy dywizje 1 Alianckiej Armii Powietrznodesantowej.
Arnhem.
Operacja Market Garden była atakiem powietrznodesantowym trzech dywizji w Holandii we wrześniu 1944 r., w tym brytyjskiej 1. i amerykańskiej 82.j oraz 101. w celu zabezpieczenia kluczowych mostów i miast wzdłuż oczekiwanej alianckiej osi natarcia. Najdalej na północ, 1 Dywizja Powietrznodesantowa wspierana przez polską 1 Samodzielną Brygadę Spadochronową wylądowała w Arnhem, aby zabezpieczyć mosty nad Renem. Początkowo spodziewano się łatwego postępu XXX Korpusu pod dowództwem gen. Briana Horrocka, by dotrzeć do sił powietrznodesantowych w Arnhem w ciągu dwóch do trzech dni.
1 Dywizja Powietrznodesantowa wylądowała w pewnej odległości od swoich celów i została szybko powstrzymana przez nieoczekiwanie silnie opór, szczególnie ze strony elementów 9 i 10 Dywizji Pancernej SS. Tylko niewielka liczba żołnierzy była w stanie dotrzeć do mostu drogowego w Arnhem, podczas gdy główna część dywizji została zatrzymana na obrzeżach miasta. Tymczasem XXX Korpus nie był w stanie posunąć się na północ tak szybko, jak się spodziewano i nie odciążył żołnierzy sił powietrznodesantowych. Po czterech dniach małe siły brytyjskie na moście zostały przytłoczone, a reszta dywizji uwięziona w kotle na północ od rzeki, gdzie nie mogli być wystarczająco wzmocnieni przez Polaków lub XXX Korpus, kiedy ci pojawili się na południowym brzegu. Po dziewięciu dniach walki roztrzaskane resztki sił powietrznodesantowych zostały ostatecznie wycofane na południe od Renu. 1 Dywizja Powietrznodesantowa straciła 8 tys. żołnierzy podczas bitwy i nigdy więcej nie widziała walki.
Norwegia.
W maju 1945 r., bezpośrednio po kapitulacji Niemiec, 1 Dywizja Powietrznodesantowa została wysłana do rozbrojenia i repatriacji liczącej 350 tys. żołnierzy niemieckiej armii okupacyjnej w Norwegii [64]. Dywizja utrzymywała prawo i porządek aż do przejęcia odpowiedzialności przez władze norweskie. Podczas pobytu w Norwegii dywizja miała za zadanie nadzorowanie kapitulacji sił niemieckich, a także zapobieganie sabotażowi ważnych obiektów wojskowych i cywilnych.
Niemiecki akt bezwarunkowej kapitulacji został dostarczony 8 maja do gen. Franza Böhme, dowódcy wszystkich sił niemieckich stacjonujących w Norwegii; 1 Dywizja Powietrznodesantowa wylądowała w pobliżu Oslo i Stavanger pomiędzy 9 a 11 maja. Większość samolotów transportowych przewożących dywizję wylądowała bezpiecznie, ale jedna katastrofa w górach spowodowała kilka ofiar śmiertelnych Dywizja prawie nie napotkała niemieckiego oporu. Jej obowiązki operacyjne obejmowały także powitanie króla Haakona, opiekę nad byłymi alianckimi jeńcami wojennymi, aresztowanie zbrodniarzy wojennych i nadzorowanie oczyszczania pól minowych. Podczas pobytu w Norwegii dywizja była również w stanie zbadać, co stało się z żołnierzami, którzy brali udział w operacji Freshman. 1 Dywizja Powietrznodesantowa wróciła do Wielkiej Brytanii i została rozwiązana 26 sierpnia 1945 r.

</doc>
<doc id="4692935" url="https://pl.wikipedia.org/wiki?curid=4692935" title="James K. Coyne">
James K. Coyne

James Kitchenman Coyne III (ur. 17 listopada 1946 w Farmville) – amerykański polityk, członek Partii Republikańskiej, kongresmen.
Życiorys.
W okresie od 3 stycznia 1981 do 3 stycznia 1983 był przedstawicielem ósmego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="4692938" url="https://pl.wikipedia.org/wiki?curid=4692938" title="Kęstutis Marčiulionis">
Kęstutis Marčiulionis

Kęstutis Marčiulionis (ur. 4 kwietnia 1977 w Kownie) – litewski koszykarz występujący na rozgrywającego, reprezentant kraju, olimpijczyk, multimedalista międzynarodowych imprez koszykarskich.

</doc>
<doc id="4692941" url="https://pl.wikipedia.org/wiki?curid=4692941" title="1 Dywizja Powietrznodesantowa">
1 Dywizja Powietrznodesantowa

Istniały co najmniej dwie jednostki o tej nazwie:

</doc>
<doc id="4692943" url="https://pl.wikipedia.org/wiki?curid=4692943" title="Parafia Najświętszego Serca Pana Jezusa w Krośnicy">
Parafia Najświętszego Serca Pana Jezusa w Krośnicy

Parafia Najświętszego Serca Pana Jezusa w Krośnicy – parafia rzymskokatolicka, znajdująca się w diecezji opolskiej, w dekanacie Ozimek.

</doc>
<doc id="4692945" url="https://pl.wikipedia.org/wiki?curid=4692945" title="Parafia Podwyższenia Krzyża Świętego w Suchym Borze">
Parafia Podwyższenia Krzyża Świętego w Suchym Borze

Parafia Podwyższenia Krzyża Świętego w Suchym Borze – parafia rzymskokatolicka, znajdująca się w diecezji opolskiej, w dekanacie Ozimek.

</doc>
<doc id="4692951" url="https://pl.wikipedia.org/wiki?curid=4692951" title="10 Brygada Kawalerii (ujednoznacznienie)">
10 Brygada Kawalerii (ujednoznacznienie)

Brygady jazdy (kawalerii) noszące numer „10”:
Polskie:
Austro-węgierskie:

</doc>
<doc id="4692953" url="https://pl.wikipedia.org/wiki?curid=4692953" title="Cormogonida">
Cormogonida

Cormogonida – hipotetyczny klad stawonogów, obejmujący wszystkie ich współczesne grupy tj. szczękoczułkowce (Euchelicerata) i żuwaczkowce (Madibulata), z wyjątkiem kikutnic.
W systematyce dominującym poglądem jest łączenie kikutnic (Pycnogonida) i właściwych szczękoczułkowców (Euchelicerata) w podtyp szczękoczułkopodobnych (Chelicerata, Arachnomorpha). Na przełomie XX i XXI wieku zauważalność zyskał jednak alternatywny pogląd, umieszczający kikutnice jako grupę siostrzaną dla kladu obejmującego wszystkie pozostałe współcześnie żyjące gromady stawonogów. Taki hipotetyczny klad w 1998 J. Zrzavý, V. Hypša i M. Vlásková nazwali Cormogonida od greckich słów: κορμός ("pień", tu: "korpus") i γόνος ("genitalia"). Nazwa ta odnosi się do proponowanej przez autorów autapomorfii kladu: umiejscowienia otworów płciowych (gonoporów) na segmentach tułowia lub odwłoka, a nie na ruchomych, nasadowych członach odnóży jak u kikutnic. Inne cechy charakterystyczne dla Cormogonida to obecność formującej się z
dwupłatowej zawiązki () wargi górnej lub jej narządu homologicznego (u kikutnic wargi tej brak zupełnie), obecność ścięgien międzysegmentalnych czy występowanie nefrydiów. Poza tym jako potencjalne plezjomorfie zachowane u kikutnic, a nieobecne u Cormogonida wymienia się umiejscowienie otworu gębowego na końcu ryjka i Y-kształtny przekrój gardzieli. Monofiletyzm Cormogonida wsparły molekularno-morfologiczne analizy filogenetyczne Zrzavego i innych z 1998 oraz Giribeta i innych z 2001, a także morfologiczna część analizy Edgecombe’a i innych z 2000.
Monofiletyzmowi Cormogonida przeczą liczne inne badania molekularne i molekularano-morfologiczne. Szczękoczułkopodobne (szczękoczułkowce+kikutnice) rozpoznane zostały jako klad m.in. w wynikach: analizy łączonej Edgecombe’a i innych z 2000, Regiera i innych z 2010 czy Lozano-Fernandeza i innych z 2019. Sugerowana autapomorfia grupy w postaci gonoporów na korpusie może również uznana zostać za cechę plezjomorficzną, jako że występuje u bazalnych Panarthropoda tj. pazurnic i niesporczaków. Ryjek kikutnic jest powszechniej akceptowany jako ich cecha autapomorficzna i możliwe, że warga górna uległa w ich linii rozwojowej wtórnemu zanikowi wraz z ewolucją tego typu narządów gębowych.

</doc>
<doc id="4692954" url="https://pl.wikipedia.org/wiki?curid=4692954" title="Wanda Dobryszycka">
Wanda Dobryszycka

Wanda Maria Dobryszycka (ur. 26 lutego 1921, zm. 7 stycznia 2020) – polska biochemiczka, prof. dr hab.
Życiorys.
W 1952 ukończyła studia farmacji w Akademii Medycznej im. Karola Marcinkowskiego w Poznaniu. Obroniła pracę doktorską, następnie habilitowała się na podstawie dorobku naukowego i pracy. W 1972 nadano jej tytuł profesora w zakresie nauk farmaceutycznych. Pracowała na stanowisku kierownika w Katedrze, oraz w Zakładzie Biochemii Farmaceutycznej na Uniwersytecie Medycznym we Wrocławiu.
Zmarła 7 stycznia 2020.

</doc>
<doc id="4692960" url="https://pl.wikipedia.org/wiki?curid=4692960" title="Profsojuznaja (stacja szybkiego tramwaju)">
Profsojuznaja (stacja szybkiego tramwaju)

Profsojuznaja – podziemna stacja linii ST2 szybkiego tramwaju w Wołgogradzie, w Rosji. Położona jest między stacjami Pionierskaja i TJuZ, na terenie rejonu Woroszyłowskiego.
Stację Profsojuznaja oddano do użytku 1 grudnia 2011 r. Jej nazwa pochodzi od pobliskiej ulicy Profsojuznej.
Konstrukcja.
Na głębokości 14 metrów pod ziemią znajdują się dwa tory tramwajowe rozdzielone peronem wyspowym. Dostęp do peronu umożliwiają schody ruchome. Hol stacji połączony jest przejściem podziemnym z wyjściami w kierunku woroszyłowskiego centrum handlowego, kinoteatru „Kinomaks” i restauracji McDonald’s.
Stacja jest dwupoziomowa, przy czym z części jej przestrzeni wydzielono antresolę. Z antresoli prowadzą wejścia do pomieszczeń służbowych przeznaczonych dla pracowników szybkiego tramwaju.

</doc>
<doc id="4692963" url="https://pl.wikipedia.org/wiki?curid=4692963" title="Kontrakt Obywatelski">
Kontrakt Obywatelski

Kontrakt Obywatelski (arm. "Քաղաքացիական պայմանագիր, K’aghak’atsiakan paymanagir") – centrowa partia polityczna w Armenii, założona w 2015, wcześniej działająca jako organizacja pozarządowa. W wyborach w 2017 partia wystartowała w koalicji Sojusz dla Wyjścia zdobywając 7,8%. Po przejęciu władzy w 2018 w wyniku protestów antyrządowych partia utworzyła koalicję z Partią Misji. W tym samym roku koalicja ta zdobyła większość parlamentarną w wyborach, osiągając wynik 70%.
Program.
Partia nie deklaruje żadnej ideologii politycznej. Nikol Paszinian, lider partii, tłumaczył to tym, że "„w XXI w. linie [pomiędzy ideologiami] zaniknęły. Jest dla mnie nie do zaakceptowania określenie naszej partii mianem liberalnej, centrowej czy socjaldemokratycznej”".
Główne cele partii to:

</doc>
<doc id="4692967" url="https://pl.wikipedia.org/wiki?curid=4692967" title="Uściług (stacja kolejowa)">
Uściług (stacja kolejowa)

Uściług (, ) – stacja kolejowa w miejscowości Uściług, w rejonie włodzimierskim, w obwodzie wołyńskim, na Ukrainie.
Stacja istniała przed II wojną światową.

</doc>
<doc id="4692969" url="https://pl.wikipedia.org/wiki?curid=4692969" title="Tomáš Šťastný">
Tomáš Šťastný

Tomáš Šťastný, pseud. "oskar" (ur. 27 czerwca 1991) – czeski profesjonalny gracz , będący snajperem dla organizacji Sprout. Były reprezentant takich formacji jak Playing Ducks, eSuba, 3DMAX, Fraternitas, HellRaisers czy Mousesports. 14 najlepszy gracz CS:GO 2018 roku oraz najlepszy czeski gracz w historii Counter-Strike'a. Dotychczas w swojej karierze zarobił ok. 328 tysięcy dolarów.
Życiorys.
Swoją profesjonalną karierę w CS:GO, Tomáš rozpoczął 21 sierpnia 2012 roku, kiedy dołączył do Playing Ducks. 14 kwietnia 2015 roku oskar dołączył do nEopythe, która 1 sierpnia tego samego roku została przejęta przez Fraternitas. 25 września 2015 Fraternitas rozstało się ze swoim składem CS:GO, dlatego oskar wraz z STYKO 5 października dołączyli do HellRaisers, jednak przez bardzo słabe wyniki, opuścił formację 22 sierpnia 2016 roku. 29 stycznia 2017 dołączył do Mousesports, które niedługo później zakwalifikowało się na PGL Major Kraków 2017, gdzie ostatecznie zajęli 12/14 miejsce, przegrywając z Cloud9. 14 marca 2019 oskar opuścił Mousesports i ponownie dołączył do HellRaisers, jednak słabe wyniki spowodowały, że skład organizacji został przesunięty na ławkę rezerwową. 15 października opuścił on szeregi ukraińskiej formacji i na długi czas pozostawał bez drużyny. W końcu, 3 stycznia 2020 roku dołączył do niemieckiej formacji – Sprout, w której gra po dzień dzisiejszy.

</doc>
<doc id="4692971" url="https://pl.wikipedia.org/wiki?curid=4692971" title="Ctenomys lessai">
Ctenomys lessai

Ctenomys lessai – endemiczny gatunek gryzonia z rodziny tukotukowatych (Ctenomyidae). Występuje w Boliwii w departamencie Cochabamba, 0,5 km na południe od Lluthu Pampa, na wysokości 2700 m n.p.m. Gatunek został pierwotnie (1998) określony przez Enrique P. Lessa i Josepha A. Cooka jako "Ctenomys" „llathu”. W 2014 zespół amerykańskich naukowców: Scott Lyell Gardner, Jorge Salazar-Bravo i Joseph A. Cook na podstawie badań mitochondrialnego DNA, wydzielił populację do odrębnego gatunku "Ctenomys lessai" i przedstawił pierwszy opis naukowy taksonu.
Systematyka.
Autorzy wydanej w 2016 roku publikacji „Handbook of the Mammals of the World” wyjaśniają, że na podstawie analizy mitochondrialnego DNA "C. lessai" winien być traktowany jako odrębny gatunek. Zwracają uwagę, że należy do grupy taksonów z grupy "C. frater".
Nazewnictwo.
Epitet gatunkowy "lessai" jest eponimem mającym na celu upamiętnienie urugwajskiego zoologa Enrique P. Lessa, „lidera w dziedzinie latynoskiej teriologii, ewolucji i badań nad biologią tukotuko”.
Kariotyp.
Garnitur chromosomowy "C. lessai" tworzą 23 pary (2n=46) chromosomów; FN=64.
Budowa ciała.
"Ctenomys lessai", podobnie jak inne gatunki tukotuko, charakteryzuje mocna budowa ciała, małe oczy (ale jak na zwierzęta podziemne stosunkowo duże) ulokowane w górnej części czaszki. Tułów ma kształt cylindryczny. Uszy są małe. Ogon gruby i stosunkowo krótki. Łapy, wyposażone w mocne pazury, są przystosowane do kopania tuneli. Długie siekacze i mocne pazury stanowią dla wszystkich tukotuko podstawę adaptacyjną do życia pod ziemią. Są niezbędne do drążenia tuneli. "Ctenomys" używają do prac ziemnych siekaczy. Drążą z zamkniętymi pyszczkami. W zakresie kształtu czaszki u tukotuko występuje duża zmienność międzygatunkowa.
"Ctenomys lessai" jest opisywane jako gryzoń o małej lub średniej wielkości. Sierść gęsta, cienka i miękka. Włosy w części grzbietowej mają długość około 0,5–2 cm i są wybarwione na kolor od oliwkowobrązowego do płowobrązowego. Wzdłuż grzbietu przebiega pas wybarwiony na goździkowobrązowy. Część brzuszna jest płowooliwkowa. Podszerstek jest dwukolorowy, ale u młodych osobników ma jednolity szary kolor. Ogon jest krótki, pokryty włosem wybarwionym na kolor oliwkowobrązowy. Końcówka ogona jest jaśniejsza. Górne siekacze są jasnożółte, w odcieniach od żółtoochrowego do barwy kości słoniowej.
Tryb życia.
"C. lessai", jak wszystkie tukotuko, wiodą podziemny tryb życia. Pod ziemią żyją, rozmnażają się, jedzą i tam umierają. Jak zdecydowana większość tukotuko wiedzie samotniczy tryb życia. Jeden system tuneli należy do jednego zwierzęcia. Młode tukotuko osiągają dojrzałość płciową po około 6–8 miesiącach życia. Ciąża trwa około 100 dni.
Rozmieszczenie geograficzne.
Występuje w Boliwii w departamencie Cochabamba, 0,5 km na południe od Lluthu Pampa, na wysokości 2700 m n.p.m.
Siedlisko.
Poszczególne gatunki tukotuko zasiedlają izolowane, stosunkowo niewielkie obszary. "C. lessai" zamieszkuje obszary trawiaste na wysokości 2500–2750 m n.p.m.
Komunikacja.
Nazwa zwierząt "tuko-tuko" stosowana dla rodzaju "Ctenomys" jest onomatopeją odwzorowującą ich wokalizację. Samce tukotuko dwukrotnie częściej używają dźwięku w komunikacji niż samice.

</doc>
<doc id="4692975" url="https://pl.wikipedia.org/wiki?curid=4692975" title="3 Pułk Artylerii Górskiej Austro-Węgier">
3 Pułk Artylerii Górskiej Austro-Węgier



</doc>
<doc id="4692976" url="https://pl.wikipedia.org/wiki?curid=4692976" title="Kościół św. Marcina w Wiśniowej">
Kościół św. Marcina w Wiśniowej

Kościół Świętego Marcina − rzymskokatolicki kościół parafialny należący do parafii pod tym samym wezwaniem (dekanat Dobczyce archidiecezji krakowskiej).
Historia.
Jest to świątynia wzniesiona około 1730 roku, następnie była restaurowana pod koniec XIX wieku razem z dobudowaniem nowej zakrystii i rozbudowaniem nawy oraz w 1930 roku razem z pokryciem świątyni eternitem. W 2000 roku zostało wymienione pokrycie dachowe świątyni z eternitu na blachę dachówkową, natomiast w 2001 roku ściany zostały oszalowane.
Budowla jest drewniana, jednonawowa, orientowana, posiada konstrukcję zrębową. Prezbiterium świątyni jest mniejsze w stosunku do nawy, zamknięte jest ścianą prostą, z boku znajduje się piętrowa zakrystia a także kapliczka ogrojca na osi powstała w 2 połowie XIX wieku. Z przodu i boku nawy znajdują się kruchty. Dach kościoła jest dwukalenicowy i pokryty blachą. Wnętrze nawy nakryte jest stropem płaskim z zaskrzynieniami, podpartym czterema słupami. Chór muzyczny jest podparty dwoma słupami i posada eklektyczny prospekt organowy z instrumentem wykonanym przez Tomasza Falla. Polichromia o motywach roślinnych została wykonana w 1910 roku przez Michała Tarczałowicza. Ołtarz główny został wykonany na początku XVIII wieku. Cztery ołtarze boczne powstały na początku XVIII wieku. Ambona w stylu barokowym pochodzi z końca XVII wieku. Chrzcielnica i kropielnica z kamienia reprezentują styl późnobarokowy i zostały wykonane w 2 połowie XVIII wieku. Krucyfiks w stylu późnobarokowym pochodzi z XVII wieku. Obraz Matki Bożej Wiśniowskiej słynący łaskami został namalowany w XVII wieku i został ufundowany przez Helenę Zawadzką. W kościele są przechowywane proporce AK „Kamiennik”.

</doc>
<doc id="4692978" url="https://pl.wikipedia.org/wiki?curid=4692978" title="Motor Lublin (piłka nożna) w sezonie 1977/1978">
Motor Lublin (piłka nożna) w sezonie 1977/1978

Sezon 1977/1978 był dla Motoru Lublin 10. sezonem na drugim szczeblu ligowym. W trzydziestu rozegranych spotkaniach, Motor zdobył 31 punktów i zajął 6. miejsce w tabeli. Trenerem zespołu był Jerzy Rejdych.
Przebieg sezonu.
Po zakończeniu poprzedniego sezonu z funkcji trenera zespołu zrezygnował Witold Sokołowski, a zastąpił go Jerzy Rejdych. W przerwie letniej do klubu przybyli między innymi Jerzy Mieśniak i Mariusz Walczak (ze Stali Poniatowa), odeszli zaś Henryk Holewa (do ŁKS-u Łódź), Zbigniew Wideński (do Lublinianki) oraz Jan Mrozik. Piłkarze Motoru treningi wznowili 7 lipca. W tym samym miesiącu przebywali na zgupowaniu szkoleniowo-kondycyjnym w Kraśniku. Ze względu na remont płyty na boisku przy Al. Zygmuntowskich, domowe mecze Motor rozgrywał na stadionie Lublinianki. Na inaugurację rozgrywek Motor pokonał Stoczniowca Gdańsk 1:0. Rundę jesienną lubelski zespół zakończył na szóstym miejscu z ośmiopunktową stratą do lidera Gwardii Warszawa.
W styczniu 1978 piłkarze i sztab szkoleniowy przebywali na zgrupowaniu w Nowym Sączu. 29 stycznia rozegrali w Krakowie mecz sparingowy z Hutnikiem (1:0). 20 lutego zespół udał się na zgrupowanie do Raciborza, gdzie sparował między innymi z Górnikiem Zabrze (1:9). O promocję do ekstraklasy walczyły w końcowej fazie rozgrywek dwie drużyny: Lechia Gdańsk i Gwardia Warszawa. W ostatniej kolejce awans zapewniła sobie Gwardia, po zwycięstwie na stadionie Lublinianki nad Motorem 3:0.

</doc>
<doc id="4692979" url="https://pl.wikipedia.org/wiki?curid=4692979" title="Koszykówka na Letniej Uniwersjadzie 2001">
Koszykówka na Letniej Uniwersjadzie 2001

Koszykówka na Letniej Uniwersjadzie 2001 – zawody koszykarskie rozgrywane podczas Letniej Uniwersjady 2001 w Pekinie. W programie znalazły się dwie konkurencje – turniej kobiet i mężczyzn.
Złoty medal w turnieju kobiet zdobyła reprezentacja Stanów Zjednoczonych, srebrny Chiny, a brązowy Czech. W turnieju mężczyzn najlepsza okazała się, Jugosławia, która wyprzedziła Chiny. Trzecią pozycję zajęły Stany Zjednoczone.

</doc>
<doc id="4692980" url="https://pl.wikipedia.org/wiki?curid=4692980" title="Aleksander Roszkowski">
Aleksander Roszkowski

Aleksander Roszkowski (ur. 16 lutego 1961 roku w Warszawie) – polski malarz.
Życiorys.
Studiował na stołecznej Akademii Sztuk Pięknych na Wydziale Malarstwa (w latach 1980-1985) pod kierunkiem Jacka Sienickiego i Zbigniewa Gostomskiego. Po studiach podjął pracę pedagogiczną w macierzystej uczelni. Aktywnie uczestniczył w indywidualnych wystawach organizowanych zarówno w kraju, jak i za granicą (m.in. w Danii, Japonii, Niemczech i Stanach Zjednoczonych). W 1987 roku zdobył dwa wyróżniania honorowe na XIII Ogólnopolskim Konkursie Malarskim im Jana Spychalskiego w Poznaniu. Jego prace były eksponowane na wystawach w II poł. lat 80., takich jak: „Świeżo Malowane. Młode malarstwo polskie lat 1982-1987” w Zachęcie oraz warszawski "Arsenał ’88", na której zdobył nagrodę w dziedzinie malarstwa, przyznaną przez międzynarodowe jury pod przewodnictwem Romana Opałki.
Obecnie swój czas dzieli między pracę w dwóch pracowniach: warszawskiej oraz tej zlokalizowanej na Suwalszczyźnie.
Twórczość.
Jeszcze jako student tworzył instalacje. Porzucił jednak to medium, by wkrótce całkowicie zwrócić się ku malarstwu sztalugowemu. Debiutował serią wielkoformatowych obrazów figuratywnych przedstawiających ludzkie sylwetki, co charakterystyczne zawsze pozbawionych głów. Celem Roszkowskiego nie było oddanie fizycznego podobieństwa, lecz przedstawienie kondycji człowieka w możliwie uniwersalnym i ponadczasowym wymiarze. Prace te były prezentowane na najważniejszych krajowych ekspozycjach tego czasu, wystawiane były również na zagranicznych ekspozycjach w Nowym Jorku i Berlinie, gdzie zwróciły uwagę tamtejszej krytyki.
Artysta wyszedł od przedstawień ludzkiego ciała, jednak splątane kończyny i wygięte torsy wkrótce przerodziły się w elementy prac pejzażowych. Artysta niemalże nigdy nie maluje w plenerze, a w pracowni – pod wpływem emocji i intymnych doświadczeń (realizacje takie jak „Pejzaż Polski”, 1988, czy prace z cyklu „Sto metrów do Styksu”, 1988). Pejzaże powstałe pod koniec lat 80. zapowiadały jego przyszłą predylekcję ku sztuce abstrakcyjnej, niezwykle ekspresyjnej, ale także wywodzącej się z estetycznej tradycji koloryzmu. Malarstwo Roszkowskiego odznacza się bogatą fakturą, tworzoną poprzez nawarstwianie farby w finezyjnych układach, która nakładana jest własnoręcznie spreparowanymi narzędziami. Jego najnowsze, abstrakcyjne realizacje to eksperymenty z regularnie skomponowanym motywem oraz z czystymi barwami.

</doc>
<doc id="4692984" url="https://pl.wikipedia.org/wiki?curid=4692984" title="Rozedranka (przystanek kolejowy)">
Rozedranka (przystanek kolejowy)



</doc>
<doc id="4692987" url="https://pl.wikipedia.org/wiki?curid=4692987" title="Henryk Kietlicz (ujednoznacznienie)">
Henryk Kietlicz (ujednoznacznienie)



</doc>
<doc id="4692990" url="https://pl.wikipedia.org/wiki?curid=4692990" title="Hartwich">
Hartwich

Osoby o nazwisku Hartwich w polskojęzycznej Wikipedii:

</doc>
<doc id="4692991" url="https://pl.wikipedia.org/wiki?curid=4692991" title="Wha'ppen">
Wha'ppen



</doc>
<doc id="4692994" url="https://pl.wikipedia.org/wiki?curid=4692994" title="Linia kolejowa Włodzimierz Wołyński – Łudzin">
Linia kolejowa Włodzimierz Wołyński – Łudzin

Linia kolejowa Włodzimierz Wołyński – Łudzin – linia kolejowa na Ukrainie łącząca stację Włodzimierz Wołyński ze stacją Łudzin i przez granicę państwową z polską Linią Hutniczą Szerokotorową. Znajduje się w obwodzie wołyńskim. Zarządzana jest przez Kolej Lwowską (oddział ukraińskich kolei państwowych).
Linia na całej długości jest jednotorowa i niezelektryfikowana.
Historia.
Linia powstała podczas I wojny światowej. Początkowo leżała w Rosji, w latach 1918 - 1945 w Polsce, następnie w Związku Sowieckim (1945 - 1991) i od 1991 na Ukrainie.

</doc>
<doc id="4693000" url="https://pl.wikipedia.org/wiki?curid=4693000" title="Koszykówka na Letniej Uniwersjadzie 2003">
Koszykówka na Letniej Uniwersjadzie 2003

Koszykówka na Letniej Uniwersjadzie 2003 – zawody koszykarskie rozgrywane podczas Letniej Uniwersjady 2003 w Daegu. W programie znalazły się dwie konkurencje – turniej kobiet i mężczyzn.
Złoty medal w turnieju kobiet zdobyła reprezentacja Chin, srebrny Włoch, a brązowy Rosji. W turnieju mężczyzn najlepsza okazała się, Serbia i Czarnogóra, która wyprzedziła Rosję. Trzecią pozycję zajęła Kanada.

</doc>
<doc id="4693001" url="https://pl.wikipedia.org/wiki?curid=4693001" title="1 Brygada Artylerii Górskiej (austro-węgierska)">
1 Brygada Artylerii Górskiej (austro-węgierska)

1 Brygada Artylerii Polowej (1. GABrig.) – brygada artylerii górskiej cesarskiej i królewskiej Armii.
Historia brygady.
Z dniem 6 kwietnia 1908 roku weszła w życie nowa organizacja artylerii, w ramach której została utworzona 1 Brygada Artylerii Górskiej. Komenda brygady została ulokowana w Bressanone () na terytorium 14 Korpusu. Komendant brygady podlegał komendantowi 14 Korpusu. W skład brygady włączono:
Ten ostatni stacjonował na terytorium 3 Korpusu i pod względem taktycznym został podporządkowany komendantowi 6 Dywizji Piechoty w Grazu.
1913 roku przeprowadzona została reorganizacja artylerii górskiej w ramach, której Pułki Artylerii Górskiej Nr 1 i 2 zostały przemianowane odpowienio na Pułk Artylerii Górskiej Nr 14 i 8. W skład brygady został włączony Dywizjon Górskich Haubic w Rovereto należący do nowo utworzonego Pułku Artylerii Górskiej Nr 10 w Tuzli. Po reorganizacji brygada miała następujący skład:
Pułk w Villach w dalszym ciągu był podporządkowany komendantowi 6 Dywizji Piechoty.

</doc>
<doc id="4693002" url="https://pl.wikipedia.org/wiki?curid=4693002" title="Ladislav Kovács">
Ladislav Kovács

Ladislav Kovács, ps. „GuardiaN” (ur. 9 lipca 1991 w Komárnie) – słowacki profesjonalny gracz e-sportowy w serii gier Counter-Strike, aktualnie będący nieaktywnym graczem organizacji Natus Vincere. Były reprezentant takich formacji jak 3DMAX, TCM Gaming, Virtus.pro czy FaZe Clan. 2 najlepszy gracz CS:GO 2015 roku według rankingu HLTV oraz najlepszy słowacki gracz w historii Counter-Strike. Dotychczas w swojej karierze zarobił ok. 805 tysięcy dolarów.
Życiorys.
Przed wydaniem w 2012, Słowak grał profesjonalnie zarówno w Counter-Strike 1.6, jak i . Grę pokazał mu jego brat, który kupił płytę CD z nieznaną wówczas grą FPS. Ladislav Kovács tak polubił produkcję, że grał w nią codziennie. Niedługo później znalazł drużynę i wziął udział w swoich pierwszych turniejach LAN. Ze względu na małą liczbę turniejów rozgrywanych w Counter-Strike 1.6, postanowił przejść na Counter-Strike: Source. Ladislav przeniósł się na CS:GO w połowie 2012 roku. 2 czerwca 2013 roku dołączył do Virtus.pro, która to drużyna była pierwszą profesjonalną organizacją Słowaka w CS:GO. 9 grudnia 2013 roku GuardiaN dołączył do organizacji Natus Vincere. To właśnie z tą organizacją, Ladislav zaczął osiągać największe sukcesy. W kwietniu 2016 roku, GuardiaN wraz z kolegami z Natus Vincere uplasował się na 1 miejscu w rankingu najlepszych drużyn CS:GO, tworzonych przez serwis HLTV. 3 sierpnia 2017 Ladislav opuścił Natus Vincere i dołączył do FaZe Clan. W tej organizacji wygrał m.in. ELEAGUE CS:GO Premier 2017, ESL One: New York 2017 czy EPICENTER 2018. 20 września 2019 GuardiaN opuścił FaZe Clan i powrócił do Natus Vincere, gdzie obecnie został przeniesiony na ławkę rezerwowych.

</doc>
<doc id="4693008" url="https://pl.wikipedia.org/wiki?curid=4693008" title="Edward G. Biester">
Edward G. Biester

Edward George Biester Jr. (ur. 5 stycznia 1931 w Trevose) – amerykański polityk, członek Partii Republikańskiej, kongresmen.
Życiorys.
W okresie od 3 stycznia 1967 do 3 stycznia 1977 przez pięć kadencji był przedstawicielem ósmego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="4693009" url="https://pl.wikipedia.org/wiki?curid=4693009" title="Wyspa Nelsona (Alaska)">
Wyspa Nelsona (Alaska)

Wyspa Nelsona (ang. "Nelson Island", yupik "Qaluyaaq") – wyspa w okręgu Bethel, w południowo-zachodniej Alasce. Ma 68 km długości i 32-56 km szerokości. Z powierzchnią liczącą 2183 km² jest 15 największą wyspą Stanów Zjednoczonych. Wyspa jest oddzielona od kontynentalnej Alaski na północy rzeką Ningaluk, od wschodu rzeką Kolavinarak, a na południu od wyspy Nunivak oddziela ją cieśnina Etolina.
Na wyspie znajdują się trzy miejscowości, wszystkie zlokalizowane na wybrzeżu Morza Beringa w południowo-zachodniej części wyspy: Tununak, Toksook Bay oraz Nightmute. Łączna populacja tych trzech osad wynosi 1065 mieszkańców według spisu ludności z 2000 roku. Najwięcej ludzi mieszka w Toksook Bay (667 osób w roku 2018). Zimą Tununak i Nightmute łączy szlak skuterów śnieżnych. Reszta wyspy stanowiąca ponad 77% jej powierzchni jest niezamieszkana.
Osada Newtok znajdująca się w kontynentalnej części Alaski jest w trakcie przenoszenia na Wyspę Nelsona z powodu erozji wód gruntowych na północnym brzegu rzeki Ningaluk, gdzie obecnie leży ta miejscowość. Zakończenie projektu jest zaplanowane na 2023 rok.

</doc>
<doc id="4693011" url="https://pl.wikipedia.org/wiki?curid=4693011" title="Krzysztof Ciuksza">
Krzysztof Ciuksza

Krzysztof Ciuksza (ur. 29 listopada 1997 w Gorzowie Wielkopolskim) – polski niepełnosprawny lekkoatleta, dwukrotny wicemistrz świata, dwukrotny mistrz Europy. Od urodzenia choruje na porażenie mózgowe, wobec tego występuje w kategorii niepełnosprawności T36.
Historia.
Krzysztof urodził się 29 listopada 1997 roku w Gorzowie Wielkopolskim jako wcześniak. Z powodu braku wystarczającej ilości tlenu zaraz po urodzeniu choruje na porażenie mózgowe. Przygodę ze sportem rozpoczął w 2011 roku, kiedy jego rodzicielka zaprowadziła go na trening lekkoatletyki. Początkowo była to forma aktywnego spędzania czasu i rehabilitacji. Po rozwinięciu swoich umiejętności zaczął startować na zawodach osób niepełnosprawnych.

</doc>
<doc id="4693018" url="https://pl.wikipedia.org/wiki?curid=4693018" title="Koszykówka na Letniej Uniwersjadzie 2005">
Koszykówka na Letniej Uniwersjadzie 2005

Koszykówka na Letniej Uniwersjadzie 2005 – zawody koszykarskie rozgrywane podczas Letniej Uniwersjady 2005 w Izmirze. W programie znalazły się dwie konkurencje – turniej kobiet i mężczyzn.
Złoty medal w turnieju kobiet zdobyła reprezentacja Stanów Zjednoczonych, srebrny Serbii i Czarnogóry, a brązowy Australii. W turnieju mężczyzn najlepsze okazały się, Stany Zjednoczone, które wyprzedziły Ukrainę. Trzecią pozycję zajęła Serbii i Czarnogóry.

</doc>
<doc id="4693021" url="https://pl.wikipedia.org/wiki?curid=4693021" title="Walter Bushuk">
Walter Bushuk

Walter Bushuk (ur. 2 stycznia 1929, zm. 14 października 2017 w Winnipeg) – profesor agronomii, inżynierii rolniczej oraz technologii żywności i żywienia. Specjalizował się w zagadnieniach z zakresu technologii i genetyki zbóż. Wykładowca i profesor emerytowany Wydziału Nauk o Żywności Uniwersytetu Manitoba w Kanadzie. Członek Royal Society of Canada oraz Wydziału Nauk Biologicznych i Rolniczych Polskiej Akademii Nauk (od 1991). Kawaler Orderu Kanady.

</doc>
<doc id="4693024" url="https://pl.wikipedia.org/wiki?curid=4693024" title="Agresja Niemiec na Polskę">
Agresja Niemiec na Polskę



</doc>
<doc id="4693026" url="https://pl.wikipedia.org/wiki?curid=4693026" title="Agresja III Rzeszy na Polskę">
Agresja III Rzeszy na Polskę



</doc>
<doc id="4693027" url="https://pl.wikipedia.org/wiki?curid=4693027" title="Buick Roadmaster">
Buick Roadmaster



</doc>
<doc id="4693030" url="https://pl.wikipedia.org/wiki?curid=4693030" title="Oldsmobile Cutlass">
Oldsmobile Cutlass



</doc>
<doc id="4693031" url="https://pl.wikipedia.org/wiki?curid=4693031" title="Cross-country na Zimowych Światowych Wojskowych Igrzyskach Sportowych 2010 – bieg drużynowo mężczyzn">
Cross-country na Zimowych Światowych Wojskowych Igrzyskach Sportowych 2010 – bieg drużynowo mężczyzn

Cross-country na 1. Zimowych Światowych Wojskowych Igrzyskach Sportowych – drużynowy bieg narciarski mężczyzn jedna z zimowych konkurencji rozgrywana podczas igrzysk wojskowych w ramach cross-country, która odbyła się w dniu 24 marca 2010 w miejscowości Cogne położonej na terenie parku Gran Paradiso w regionie Dolina Aosty we Włoszech. Zawodnicy mieli do przebiegnięcia 15 kilometrów techniką dowolną. Bieg drużynowo mężczyzn wygrali Francuzi.
Terminarz.
Konkurencja rozpoczęła się w dniu 24 marca o godzinie 9:00 "(czasu miejscowego)". Bieg mężczyzn odbywał się na dystansie 15 km, równolegle z narciarskim biegiem kobiet na 10 km.
Uczestnicy.
W zawodach wystartowało 17 reprezentacji narodowych. Do zawodów zgłoszona była Polska drużyna w składzie; Mirosław Kobus, Adam Kwak, Krzysztof Pływaczyk i Łukasz Szczurek, lecz nie stanęli na starcie.
W biegu drużynowym cross-country mężczyzn, aby zespół mógł uczestniczyć jako reprezentacja musiał liczyć minimalnie 3, lecz nie więcej niż 4 zawodników. Do rezultatu końcowego drużynie zaliczano czas 3 najlepszych zawodników z biegu indywidualnego.

</doc>
<doc id="4693033" url="https://pl.wikipedia.org/wiki?curid=4693033" title="Russel Van Dulken">
Russel Van Dulken

Russel Van Dulken – ps. „Twistzz”, ur. 14 listopada 1999, kanadyjski, profesjonalny gracz , będący riflerem dla organizacji Faze Clan. Były reprezentant takich formacji jak SapphireKelownaDotCom, Team AGG, KKona, Team SoloMid, Misfits czy Team Liquid.
Życiorys.
Kariera Van Dulkena rozpoczęła się w 2015 r., gdy dołączył do Enervate Gaming. 29 grudnia 2015 r. dołączył do SapphireKelownaDotCom (SKDC), które 2 lutego 2016 r. zostało przejęte przez Team AGG.
23 marca 2016 r. opuścił Team AGG i dołączył do Team SoloMid, jako tymczasowy zawodnik, po czym został oficjalnie dodany do drużyny. 14 stycznia 2017 r. Team SoloMid zostało przejęte przez Misfits, w następstwie tego już 14 kwietnia Van Dulken opuścił drużynę, aby dołączyć do Team Liquid. Wraz z drużyną wygrał m.in. SuperNova Malta 2018, Intel Extreme Masters XIV – Sydney, iBUYPOWER Masters IV, DreamHack Masters Dallas 2019 czy Intel Grand Slam Season 2. 30 stycznia 2021 r. dołączył do profesjonalnej amerykańskiej organizacji Faze Clan.
W 2020 r. Russel Van Dulken wraz z zespołem znajdował się na 15. pozycji w rankingu najlepszych drużyn CS:GO, który tworzy serwis HLTV. Do roku 2019 w swojej karierze zarobił łącznie ok. 785 tys. dolarów.

</doc>
<doc id="4693038" url="https://pl.wikipedia.org/wiki?curid=4693038" title="Mercury Montego">
Mercury Montego



</doc>
<doc id="4693041" url="https://pl.wikipedia.org/wiki?curid=4693041" title="Powrót Obra Dinn">
Powrót Obra Dinn

Powrót Obra Dinn – gra logiczna stworzona przez Lucasa Pope’a. Była to jego druga gra komercyjna, po wydanej w 2013 roku grze "Papers, Please", i została wydana na macOS oraz Microsoft Windows w październiku 2018 roku. Rok później wypuszczona została wersja na platformy Nintendo Switch, PlayStation 4 i Xbox One.
Akcja "Powrotu Obra Dinn" dzieje się na pokładzie fikcyjnego statku widmo Kompanii Wschodnioindyjskiej na początku XIX wieku. Załoga i pasażerowie okrętu w tajemniczy sposób zginęli lub zniknęli, a celem gry jest odkrycie, w jaki sposób. Gracz, jako agent firmy żeglugowej by dociec, co się stało, korzysta z wnioskowania abdukcyjnego i magicznego zegarka Memento Mortem. Za jego pomocą może powrócić do momentu śmierci członków załogi w celu ustalenia tożsamości każdej z sześćdziesięciu osób, przyczyny jej śmierci i, gdy jest to wymagane, jej zabójcy. Gra, rozgrywana z perspektywy pierwszej osoby i wykorzystuje „1-bitowy” monochromatyczny styl graficzny inspirowany grami na wczesnych komputerach Macintosh.
"Powrót Obra Dinn" zyskał uznanie za rozgrywkę, styl artystyczny i narrację. Został nazwany jedną z najlepszych gier wideo 2018 roku przez kilka publikacji, a także był nominowany i zdobył kilka nagród.
Rozgrywka.
W "Powrocie Obra Dinn" gracz wciela się w ubezpieczyciela londyńskiego biura Kompanii Wschodnioindyjskiej w 1807 roku. "Obra Dinn", ubezpieczona przez Kompanię Wschodnioindyjską, zaginęła w 1803 r. Miała przepłynąć wokół Przylądka Dobrej Nadziei, lecz wróciła do rodzimego portu, a z sześćdziesięciu pasażerów i członków załogi wszyscy zginęli lub zaginęli. Gracz ma za zadanie ustalić los wszystkich pasażerów i załogi, w tym ich nazwiska, miejsce i sposób śmierci, kim był ich zabójca, jeśli zostali zabici oraz lokalizację, w której żyją, jeśli przeżyli.
Gra rozgrywa się w widoku pierwszoosobowym, pozwalając graczowi eksplorować "Obra Dinn" i wykorzystuje monochromatyczny styl ditheringu, który naśladuje styl grafiki z wczesnych komputerów domowych, takich jak Macintosh, do symulacji cieniowania i koloru. By wykonanie zadania było łatwiejsze, gracz otrzymuje dziennik zawierający rysunek wszystkich członków załogi, listę załogi i plan statku. Otrzymują także „Memento Mortem”, urządzenie przypominające zegarek kieszonkowy, które można aktywować, gdy gracz napotka jedno z ciał na statku. Memento Mortem odtwarza dźwięki z chwil przed śmiercią osoby i pozwala graczowi obserwować otoczenie w zamrożonym momencie śmierci, aby umożliwić identyfikację świadków śmierci i inne szczegóły. Gdy gracze skończą analizować moment, dziennik automatycznie wypełnia niektóre szczegóły tego wydarzenia (takie jak lokalizacja, twarze członków załogi obecnych przy wydarzeniu oraz dialog słyszany w tuż przed śmiercią), umożliwiając graczowi powiązanie tych informacji z wcześniej poznaną wiedzą. W niektórych przypadkach Memento Mortem zareaguje, aby ujawnić kolejną śmierć, prowadząc gracza do miejsca, w którym leżą kolejne zwłoki, by powtórzyć proces dochodzenia. Niektóre sekcje statku są niedostępne, dopóki gracz nie zaobserwuje wszystkich momentów śmierci w określonym obszarze. Gracz może w dowolnym momencie przejrzeć wszystkie wcześniej oglądane wspomnienia, aby zaobserwować wszelkie nowe wskazówki, które mogły zostać pominięte.
Gra wymaga od gracza odnajdowania wskazówek, które pozwolą ustalić los każdego członka załogi; gracz wybiera losy ze wstępnie zdefiniowanej listy przyczyn śmierci. Ponieważ czasem sposób zgonu jest niejednoznaczny, gra pozwala na pewną swobodę i akceptuje więcej niż jedno rozwiązanie. Gra nie zawsze zapewnia wyraźne wskazówki na temat sposobu śmierci członka załogi ani jego tożsamości, co wymaga od gracza zawężenia możliwości przez metodę wykluczania. Gracz może potwierdzić swoje domysły, gdy zdobędzie więcej informacji; gra kończy się, dopiero gdy gracz poprawnie zidentyfikuje wszystkie imiona i losy. Gdy gracz poprawnie ustali imiona i przyczyny śmierci którejkolwiek trójki osób, gra potwierdza tę informację graczowi, blokując te zmiany i skutecznie zmniejszając złożoność zagadki. 
Fabuła.
Gdy "Obra Dinn" wraca do portu w Anglii prawie pięć lat po zaginięciu, Kompania Wschodnioindyjska wysyła agenta ubezpieczeniowego, aby ustalić, co stało się na pokładzie statku. Za pośrednictwem Memento Mortem i innych wskazówek, agent próbuje zrozumieć wydarzenia które miały tam miejsce od momentu wypłynięcia z portu.
"Obra Dinn" wypłynęła z załogą i kilkoma pasażerami, w tym dwoma członkami tajwańskiej rodziny królewskiej i ich strażnikami ze skrzynią skarbów, która, jak twierdzili, pomogłaby odeprzeć zagrożenia z oceanu. Pierwsza tragedia wydarzyła się krótko po wypłynięciu: jeden członek załogi zginął w wyniku upadku ładunku, a dwóch innych zmarło na zapalenie płuc. Niewielka grupa załogantów dostrzegła szansę na kradzież skrzyni pasażerów z Tajwanu (Formozy) i kiedy statek zbliżył się do Wysp Kanaryjskich, uprowadzili rodzinę królewską i skrzynię, a następnie uciekli na szalupach. Gdy wiosłowali, trzy syreny zaatakowały łodzie i zabiły kilka osób z grupy. Atak syren został powstrzymany, gdy porwany Tajwańczyk wyciągnął muszlę ze skrzyni, oszałamiając syreny, ale umierając w wyniku tego działania. Ostatni ocalały członek grupy wrócił do "Obry Dinn" wraz ze schwytanymi syrenami i posiadanymi przez nie muszlami. Gdy syreny zabrano na pokład, zaatakowały one i zabiły więcej członków załogi, zanim zostały ujarzmione i zamknięte w afterpiku.
"Obra Dinn" zawróciła, by powrócić do Anglii z powodu liczby tragedii i uprowadzonych syren. Gdy statek rozpoczął powrót, syreny wywołały straszliwą burzę, a para morskich demonów dosiadających gigantycznych pajęczych krabów weszła na statek z zamiarem dotarcia do afterpiku, zabijając po drodze więcej załogi zanim same zginęły. Po odparciu pierwszej napaści statek został zaatakowany przez krakena, który zabił kolejnych członków załogi i żonę kapitana. Kapitan udał się do afterpiku i zagroził zabiciem wszystkich syren w nadziei, że to zatrzyma atak. Zabił dwie syreny, zanim ostatnia odwołała krakena. Muszle i ocalała syrena zostały następnie wyrzucone za burtę, w zamian za co syrena zgodziła się odesłać statek z powrotem do Anglii. Ocalali pasażerowie i część załogi zdecydowali się porzucić "Obrę Dinn" i wyruszyć do zachodniego wybrzeża Afryki. Chirurg statku, wiedząc, że Kompania Wschodnioindyjska zbada statek za pośrednictwem Memento Mortem, celowo zabił małpę w afterpiku i zatrzymał jej łapę, zanim uciekł z innymi. Ocalała załoga podniosła bunt, chcąc odzyskać skrzynię i muszle jako rekompensatę za wszystkie trudności, nie wiedząc, że wyrzucono je za burtę. Kapitan zabił resztę załogi, a następnie przy ciele żony popełnił samobójstwo.
Kilka lat później agent ubezpieczeniowy (postać gracza) dowiaduje się o wszystkich wydarzeniach, badając statek, z wyjątkiem tych, które miały miejsce w afterpiku. Po powrocie na ląd wysyła ukończoną książkę pocztą na wskazany adres. Rok później książka zostaje odesłana pocztą wraz z łapą małpy. Agent ubezpieczeniowy wykorzystuje ją by za pomocą Memento Mortem dowiedzieć się, co się stało w afterpiku i dokończyć historię "Obra Dinn."
Tworzenie.
W trakcie swojej kariery Lucas Pope nabrał uznania dla grafiki 1-bitowej stosowanej w wielu wczesnych grach na Macintosh. Po "Papers, Please," Pope chciał stworzyć eksperymentalną, wykorzystującą 1-bitową estetykę grę, co doprowadziło do opracowania silnika gry, pozwalającego graczowi poruszać się w przestrzeni 3D, renderowanej w 1-bitowym stylu na silniku Unity. Początkowo Pope trafił na kilka problemów. Chciał mieć pewność, że otoczenie renderowane w stylu 1-bitowym, będzie czytelne dla wszystkich graczy, co stanowiło wyzwanie przy pracy. Oprócz tego stwierdził, że o ile grafika 1-bitowa sprawdzała się, podczas wyświetlana w oknie ekranowym, to przy pełnej rozdzielczości ekranu gracze zaczęli chorować na chorobę lokomocyjną. Dlatego musiał zmodyfikować swoje procedury renderowania, aby stworzyć ekwiwalent rozmycia obrazu w swoim stylu graficznym i by wygładzić ruchy. W pewnym momencie Pope rozważał dodanie efektów, sprawiających by gra wyglądała tak, jakby działała na ekranie z lampą kineskopową, ale nie zdecydował się na to, czując, że oddali go to od pożądanego stylu wizualnego.
Po określeniu stylu artystycznego zaczął ustalać, jaką grę chce na nim zrobić. Na początku wpadł na pomysł gry, w której postać gracza wielokrotnie umierała; gracz widziałby śmierć z perspektywy zwłok, a następnie byłby przenoszony w czasie na minutę przed śmiercią, aby manipulować otoczeniem w celu odtworzenia tej śmierci. Lucas Pope uznał to za zbyt trudne techniczne, ale podsunęło mu pomysł użycia retrospekcji z chwil śmierci i zastosowania tego mechanizmu do opowiedzenia historii. Doprowadziło to do powstania metody narracji "Obra Dinn", ale pozostawiło wyzwanie, polegające na wyjaśnieniu zgonów i zaginięć członków załogi poprzez obserwowanie momentów ich śmierci. Następnie wpadł na pomysł dziennika pokładowego, który gracz nosiłby, śledząc nazwiska załogi w taki sam sposób, jak w prawdziwej Kompanii Wschodnioindyjskiej.
Najwięcej czasu w produkcji zajęła narracja. Pope zapowiedział "Return of the Obra Dinn" w 2014 r., Pracując nad "Papers, Please", oczekując wydania w tamtym lub następnym roku. Praca nad elementami narracji i rozgrywki zajęły mu jednak około dwóch lat pracy, wymagając od niego nauki języka programowania Maya. Pope pierwotnie przedstawił bezpłatną, wersję demonstracyjną na Konferencję Game Developers Conference w 2016 r., w której gracz mógł wydedukować tylko sześć postaci, ale poza tym miał do dyspozycji wszystkie pozostałe mechanizmy. Gracz odkrywał zgony w porządku chronologicznym. Opinie graczy były pozytywne, więc zaczął rozszerzać fabułę gry, wiedząc, że musi się upewnić, że w krótkich scenach, tuż przed śmiercią zawartych jest wystarczająco dużo informacji. Na własny użytek stworzył arkusze kalkulacyjne, aby połączyć ze sobą różne postacie i ich losy, a także upewnić się, że gracze będą w stanie podążyć tokiem kolejnych śmierci wraz z odkrywaniem przyczyn zgonów niektórych postaci. Dlatego dodał do dialogów elementy niezbędne do wielu scen i zatrudnił aktorów głosowych, którzy naśladowali akcenty z epoki.
Po napisaniu uzupełnionej historii, Pope stworzył nową wersję demonstracyjną, na targi gier PAX Australia w listopadzie 2016 r., dodając trzynaście dodatkowych postaci do oryginalnej wersji demonstracyjnej. Jednak w przeciwieństwie do pierwszej wersji demo, śmierci zostały zaprezentowane poza porządkiem chronologicznym, co zdezorientowało graczy. Pope zdał sobie sprawę, że to dezorientacja pogorszy się wraz z dodaniem reszty zaplanowanych przez niego postaci. Znalazł rozwiązanie, tworząc dziesięć wydarzeń, które służą jako katalizator dla określonej liczby zgonów, dzieląc historię na te dziesięć sekcji i czyniąc historię łatwiejszą do przyswojenia. Doprowadziło to następnie do opracowania mechanizmu dziennika, ponieważ kolejność zgonów na jego stronach skutecznie służyła jako oś czasu gry. Wprowadzając dziennik pokładowy służący jako kluczowy mechanizm gry, Pope postanowił uczynić książkę łatwą w użyciu, bez potrzeby korzystania z samouczków w grze, i sprawić, by sterowanie działało sprawnie zarówno na konsolach, jak i komputerach osobistych.
Pope stwierdził, że nie martwił się o wyniki finansowe"„Obra Dinn”", ponieważ wciąż zarabiał znaczne "kwoty" na "Papers, Please"; uważał tę grę za coś, co chciał stworzyć, w nadziei, że ludziom się spodoba i dlatego nie wywierał na siebie presji terminami ani marketingiem gry. "Return of the Obra Dinn" zostało wydane na komputery Microsoft Windows i macOS 17 października 2018 r. przez japońskie studio 3909. Porty na Nintendo Switch, PlayStation 4 i Xbox One, wykonane przez Warp Digital, zostały wydane 18 października 2019r.
Odbiór gry.
Powrót Obra Dinn uzyskał „przeważnie przychylne oceny”, według strony Metacritic.
Niektóre sklepy pozytywnie porównały grę do "Her Story", podobnej gry opartej na tajemnicach, w której gracz musi odkryć przebieg wydarzeń i dojść do wniosków na podstawie licznych klipów wideo.
Kilku dziennikarzy gier wideo wymieniło "Return of the Obra Dinn" wśród najlepszych gier roku. W tym dziennikarze: "Edge", "Polygon", "USGamer", "GameSpot", "The Nerdist", "The Daily Telegraph", "The New Yorker", i "The Escapist".

</doc>
<doc id="4693042" url="https://pl.wikipedia.org/wiki?curid=4693042" title="Parafia Najświętszego Serca Jezusowego w Jarosławiu-Łazach Kostkowskich">
Parafia Najświętszego Serca Jezusowego w Jarosławiu-Łazach Kostkowskich



</doc>
<doc id="4693043" url="https://pl.wikipedia.org/wiki?curid=4693043" title="Mercury Montego (2004)">
Mercury Montego (2004)

Mercury Montego – samochód osobowy klasy wyższej produkowany pod amerykańską marką Mercury w latach 2004 – 2007.
Historia i opis modelu.
Samochód trafił na rynek w 2004 roku jako następca czwartej generacji Mercury Sable. Do napędu użyto silnika V6 3.0 o mocy 205 KM i momencie obrotowym 281 Nm. Moc przenoszona była na oś przednią poprzez 6-biegową automatyczną skrzynię biegów. Oprócz tego dostępna była także wersja z napędem AWD, używała ona przekładni CVT. 
Koniec produkcji.
W 2007 roku razem z bliźniaczą konstrukcją Forda, przeprowadzono gruntowną modernizację Montego, w ramach której zmieniono wygląd pasa przedniego i tylnej części nadwozia. Przy okazji modernizacji, samochód powrócił do nazwy Sable, stając się jego piątą generacją.

</doc>
<doc id="4693045" url="https://pl.wikipedia.org/wiki?curid=4693045" title="Freddy Johansson">
Freddy Johansson

Freddy Johansson, ps. „KRIMZ” (ur. 25 kwietnia 1994) – szwedzki profesjonalny gracz , będący riflerem (jedna z ról w drużynie, polegająca na zabiciu podczas danej rundy jak największej liczby przeciwników) dla organizacji Fnatic. Były reprezentant takich formacji e-sportowych takich jak TEAMGLOBAL, LGB eSports, Team Refuse czy GODSENT. Dotychczas zarobił ok. 803 tysiące dolarów. 7. na liście najlepszych graczy CS:GO w 2015 roku.
Życiorys.
Karierę rozpoczął w 2013 roku, gdy dołączył do hatersg0nnahate. 5 sierpnia 2013 roku dołączył do Team Refuse, które 30 sierpnia 2013 roku zostało przejęte przez LGB eSports. 30 czerwca 2014 roku KRIMZ i olofmeister dołączyli do szwedzkiej potęgi - Fnatic. 15 sierpnia 2016 roku organizacje Fnatic oraz GODSENT zamieniły się członkami: do Fnatic dołączyli twist oraz Lekr0, a do GODSENT JW, flusha oraz właśnie KRIMZ. Do drużyny Fnatick dołączył także oficjalnie wenton, niegdyś pełniący rolę zastępstwa za olofmeistera. Po osiągnięciu bardzo słabych wyników Freddy opuścił GODSENT i 24 października 2016 rokuponownie dołączył do Fnatic. Jest uważany za jednego z najbardziej konsekwentnych graczy. Uważa się, że w latach 2015-16 stworzył z olofmeisterem w składzie Fnatic jeden z najlepszych duetów w historii Counter-Strike'a. Do dziś reprezentuje szwedzką markę.

</doc>
<doc id="4693048" url="https://pl.wikipedia.org/wiki?curid=4693048" title="Bulaki">
Bulaki

Bulaki – część wsi Półrzeczki w Polsce, położona w woj. małopolskim, w powiecie limanowskim, w gminie Dobra.
W latach 1975–1998 Bulaki należały do województwa nowosądeckiego.
Położenie.
Bulaki składają się z kilku domów i zabudowań gospodarczych. Znajdują się na samym końcu wsi i leżą na wysokości 685–700 m n.p.m. Zajmuje dno doliny oraz dolne, strome stoki. Położone jest nad górnym odcinkiem rzeki Łososiny, u podnóży północnych zboczy Jasienia. Oddalone są 5 km od centrum Jurkowa. Najbliższy przystanek autobusowy w odległości 700 m. Lokalnymi dróżkami i ścieżkami leśnymi można stąd wejść (najszybsza trasa) na Jasień i położoną pod nim widokową polanę Skalne.

</doc>
<doc id="4693049" url="https://pl.wikipedia.org/wiki?curid=4693049" title="Gaetano Manfredi">
Gaetano Manfredi

Gaetano Manfredi (ur. 4 stycznia 1964 w Ottaviano) – włoski inżynier, nauczyciel akademicki i polityk, profesor, rektor Uniwersytetu Neapolitańskiego im. Fryderyka II (2014–2020), w latach 2020–2021 minister szkolnictwa wyższego i badań naukowych, od 2021 burmistrz Neapolu.
Życiorys.
Brat polityka Massimiliana Manfrediego. W 1988 ukończył studia inżynierskie na Uniwersytecie Neapolitańskim im. Fryderyka II. Doktoryzował się w zakresie inżynierii budowlanej. Zawodowo związany z macierzystą uczelnią, w 2000 objął stanowisko profesora. Specjalizował się w takich zagadnieniach jak techniki budowlane, inżynieria lądowa i ryzyko sejsmiczne. Autor lub redaktor około 10 publikacji książkowych i kilkuset artykułów naukowych. Pracował jako koordynator i kierownik różnych projektów naukowych finansowanych przez Unię Europejską oraz krajowe i międzynarodowe instytucje naukowe. Powołany w skład rad redakcyjnych czasopism naukowych „Journal of Composites for Construction” i „European Journal of Environmental and Civil Engineering”.
W latach 2006–2008 pełnił funkcję doradcy ministra Luigia Nicolaisa. W 2014 został rektorem Uniwersytetu Neapolitańskiego im. Fryderyka II. W 2015 powołany na przewodniczącego CRUI, konferencji rektorów włoskich uniwersytetów. W grudniu 2019 premier Giuseppe Conte wysunął jego kandydaturę na nowego ministra szkolnictwa wyższego i badań naukowych. Urząd ten objął w styczniu 2020, sprawował go do lutego 2021. W październiku tegoż roku został wybrany na burmistrza Neapolu.

</doc>
<doc id="4693050" url="https://pl.wikipedia.org/wiki?curid=4693050" title="Nikodem (Pustowhar)">
Nikodem (Pustowhar)

Nikodem, imię świeckie Mykoła Hryhorowycz Pustowhar (ur. 28 grudnia 1980 w Nosówce) – biskup Ukraińskiego Kościoła Prawosławnego Patriarchatu Moskiewskiego.
Życiorys.
Urodził się w rodzinie robotniczej. W 1996 r. wstąpił do szkoły duchownej w Czernihowie. Naukę kontynuował w seminarium duchownym w ławrze Poczajowskiej, w której niósł posługę m.in. przy wypieku prosfor. Od 2005 r. przebywał w monasterze Przemienienia Pańskiego w Nowogrodzie Siewierskim (eparchia czernihowska). Tam też 18 grudnia 2005 r. złożył przed namiestnikiem monasteru, archimandrytą Włodzimierzem (Melnykiem) wieczyste śluby mnisze z imieniem Nikodem, ku czci św. Nikodema Sprawiedliwego. W 2006 r. został przez biskupa czernihowskiego i nowogrodzko-siewierskiego Ambrożego wyświęcony na hierodiakona (24 marca) i hieromnicha (2 kwietnia).
10 października 2006 r. został dziekanem (pomocnikiem namiestnika), a 27 lipca 2007 r. (zgodnie z decyzją Świętego Synodu) – namiestnikiem monasteru Przemienienia Pańskiego w Nowogrodzie Siewierskim. W 2012 r. rozpoczął studia na Kijowskiej Akademii Duchownej. 30 kwietnia 2013 r. otrzymał godność archimandryty. W 2016 r. ukończył studia przedstawieniem pracy dyplomowej pt. „Historia monasteru Przemienienia Pańskiego w Nowogrodzie Siewierskim. Koniec XVIII–XIX w.”.
Postanowieniem Świętego Synodu, nominowany 6 grudnia 2019 r. na biskupa lubeckiego, wikariusza eparchii czernihowskiej. Chirotonia odbyła się 17 grudnia 2019 r. w cerkwi szpitalnej św. Barbary w Kijowie, pod przewodnictwem metropolity kijowskiego i całej Ukrainy Onufrego.

</doc>
<doc id="4693054" url="https://pl.wikipedia.org/wiki?curid=4693054" title="Lista dinozaurów A-F">
Lista dinozaurów A-F

Alfabetyczna lista polskich nazw rodzajowych zwierząt uznawanych obecnie za dinozaury (z wyjątkiem ptaków). W przypadku braku polskiej nazwy dinozaur jest tu wymieniony pod nazwą systematyczną.

</doc>
<doc id="4693055" url="https://pl.wikipedia.org/wiki?curid=4693055" title="Lista dinozaurów G-O">
Lista dinozaurów G-O

Alfabetyczna lista polskich nazw rodzajowych zwierząt uznawanych obecnie za dinozaury (z wyjątkiem ptaków). W przypadku braku polskiej nazwy dinozaur jest tu wymieniony pod nazwą systematyczną.

</doc>
<doc id="4693057" url="https://pl.wikipedia.org/wiki?curid=4693057" title="Lista dinozaurów P-Z">
Lista dinozaurów P-Z

Alfabetyczna lista polskich nazw rodzajowych zwierząt uznawanych obecnie za dinozaury (z wyjątkiem ptaków). W przypadku braku polskiej nazwy dinozaur jest tu wymieniony pod nazwą systematyczną.

</doc>
<doc id="4693058" url="https://pl.wikipedia.org/wiki?curid=4693058" title="Nikodem (Pustowrah)">
Nikodem (Pustowrah)



</doc>
<doc id="4693061" url="https://pl.wikipedia.org/wiki?curid=4693061" title="Volker Erdmann">
Volker Erdmann

Volker Alfred Erdmann (ur. 8 lutego 1941 w Szczecinie, zm. 11 września 2015 w Berlinie) – niemiecki biochemik.
Życiorys.
Erdmann studiował na University of New Hampshire w latach 1958–1966, uzyskując tam licencjat z chemii w 1963 i tytuł magistra w dziedzinie biochemii w 1966. W latach 1966–1968 prowadził badania doktorskie w Instytucie Medycyny Doświadczalnej im. Maxa Plancka w Getyndze. W 1968 został doktorem nauk technicznych na Uniwersytecie Technicznym w Brunszwiku w dziedzinie biochemii (wraz z chemią i mikrobiologią). Po roku stażu podoktorskiego u Friedricha Cramera w MPI for Experimental Medicine Erdmann został stypendystą Masayasu Nomury na Uniwersytecie Wisconsin w Madison. Następnie wrócił do Instytutu Genetyki Molekularnej Maxa Plancka w Berlinie, gdzie był kierownikiem grupy roboczej w dziale Heinza-Güntera Wittmanna od 1971 do 1980 roku. W 1978 habilitował się na kierunku biochemia na Wolnym Uniwersytecie Berlińskim.
W 1980 roku został profesorem biochemii i biologii molekularnej na Wolnym Uniwersytecie w Berlinie. Był tam również dyrektorem zarządzającym Instytutu Biochemii i dziekanem Wydziału Chemicznego. Był założycielem i rzecznikiem Collaborative Research Center 344 „Struktury regulacyjne kwasów nukleinowych i białek”. W 1988 został mianowany profesorem w Center of Marine Biotechnology na University of Maryland w Baltimore w Stanach Zjednoczonych, w 1994 został tam dyrektorem.
W 1987 roku wraz z Wolframem Saengerem (również z Wolnego Uniwersytetu Berlińskiego) otrzymał Nagrodę im. Gottfrieda Wilhelma Leibniza, prestiżową niemiecką nagrodę badawczą.
Badania.
Erdmann zajmował się przede wszystkim biochemią kwasów rybonukleinowych (RNA) i możliwym zastosowaniem RNA do celów biomedycznych i terapii genowej. W swoich badaniach skupiał się na technologii interferencji RNA, oraz bezkomórkowej biosyntezie białka i aptamerów. W celu krystalizacji kwasów nukleinowych przeprowadzał eksperymenty w warunkach mikrograwitacji w przestrzeni. Erdmann opublikował ponad 400 publikacji naukowych.
Członkostwa.
Założyciel i członek wielu organizacji naukowych:

</doc>
<doc id="4693068" url="https://pl.wikipedia.org/wiki?curid=4693068" title="Willard S. Curtin">
Willard S. Curtin

Willard Sevier Curtin (ur. 28 listopada 1905 w Trenton, zm. 4 lutego 1996 w Fort Myers) – amerykański polityk, członek Partii Republikańskiej, kongresmen.
Życiorys.
W okresie od 3 stycznia 1957 do 3 stycznia 1967 przez pięć kadencji był przedstawicielem ósmego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="4693073" url="https://pl.wikipedia.org/wiki?curid=4693073" title="Wesley Jobello">
Wesley Jobello

Wesley Jobello (ur. 23 stycznia 1994 w Gennevilliers) – martynikański piłkarz występujący na pozycji pomocnika.
Kariera klubowa.
Jobello rozpoczynał karierę w sezonie 2011/2012 w pierwszoligowym Olympique Marsylia. W Ligue 1 zadebiutował 20 maja 2012 w przegranym 0:1 meczu z FC Sochaux-Montbéliard. Było to jednocześnie jedyne spotkanie rozegrane przez niego w pierwszej drużynie Marsylii. Trzy kolejne sezony spędził w rezerwach Olympique, grających w piątej lidze.
W 2015 roku przeszedł do drugoligowego Clermont Foot. Swój pierwszy mecz w Ligue 2 rozegrał 31 lipca 2015 przeciwko FC Sochaux-Montbéliard (0:0), zaś 19 sierpnia 2016 w wygranym 1:0 pojedynku z AJ Auxerre strzelił swojego pierwszego gola w tych rozgrywkach. W 2017 roku odszedł z Clermont do ligowego rywala, zespołu Gazélec Ajaccio i spędził tam dwa sezony.
W 2019 roku został graczem angielskiego klubu Coventry City z League One.
Kariera reprezentacyjna.
W reprezentacji Martyniki Jobello zadebiutował 5 czerwca 2018 w wygranym 3:0 towarzyskim meczu z Gujaną Francuską.

</doc>
<doc id="4693077" url="https://pl.wikipedia.org/wiki?curid=4693077" title="Oligostraca">
Oligostraca

Oligostraca – nadgromada stawonogów z kladu Pancrustacea obejmująca zaliczane tradycyjnie do skorupiaków: małżoraczki, wąsoraczki, tarczenice i wrzęchy. W większości osiągają drobne rozmiary ciała. Małżoraczki żyją wolno w wodach słonych i słodkich, wąsoraczki zamieszkują interstycjal, zaś tarczenice i wrzęchy są pasożytami kręgowców. 
Nazwę Oligostraca dla rzeczonego kladu, rozpoznanego w molekularno-morfologicznej analizie filogenetycznej wprowadzili w 1998 J. Zrzavý, V. Hypša i M. Vlásková. Miano to nawiązuje do charakterystycznych dla nich krótkich korpusów zbudowanych ze zredukowanej liczby segmentów (oligomerycznych). Cecha ta nie jest jednak widoczna u wrzęch, które to mają robakowate ciało o zatartej segmentacji i wydłużonym końcu tylnym, przystosowane do pasożytnictwa wewnętrznego. Monofiletyzm Oligostraca wspierają liczne współczesne analizy filogentyczne, w tym: Regiera i innych z 2010, Oakleya i innych z 2013, Rota-Stabelliego i innych z 2013, Schwentnera i innych z 2017, Schwentnera i innych z 2018 oraz Lozano-Fernandeza i innych z 2019. W większości z nich zajmują one pozycję siostrzaną dla wszystkich pozostałych Pancrustacea, tworzących klad Altocrustacea. Według wyników analiz Zrzavego i innych z 1998, Regiera i innych z 2010 oraz Oakleya i innych z 2013 pozycję bazalną wśród Oligostraca zajmują małżoraczki, natomiast tarczenice i wrzęchy tworzą razem klad Ichthyostraca.
Badania metodą zegara molekularnego przeprowadzone przez Schwentnera i innych w 2017 wskazują, że rozejście się linii ewolucyjnych Oligostraca i Altocrustacea miało miejsce w ediakarze.

</doc>
<doc id="4693078" url="https://pl.wikipedia.org/wiki?curid=4693078" title="Ricardo Prass">
Ricardo Prass

Ricardo Prass, pseud. "boltz" (ur. 10 kwietnia 1997) – brazylijski profesjonalny gracz Counter-Strike: Global Offensive, będący riflerem w organizacji INTZ eSports. Był reprezentant takich formacji jak KaBuM! eSports, Keyd Stars, Games Academy, Luminosity Gaming, Tempo Storm, Immortals, SK Gaming czy Made in Brazil. 18 najlepszy gracz CS:GO 2018 roku. Dotychczas w swojej karierze zarobił ok. 357 tysięcy dolarów.
Życiorys.
Karierę rozpoczął 2 lipca 2013 roku, kiedy dołączył do Downstage. 5 listopada 2014 boltz dołączył do KaBuM! eSports, z którą zakwalifikował się na turniej ESL One Katowice 2015, w którym zajęli ostatecznie 5/8 miejsce, przegrywając z Virtus.pro. 23 lutego 2015 skład KaBuM został przejęty przez Keyd Stars. 17 lipca tego samego roku Keyd Stars utraciło swój skład, dlatego zespół 28 lipca dołączył do Luminosity Gaming. 29 listopada 2015 boltz dołączył do Games Academy, które później zostało przejęte przez Tempo Storm. 1 czerwca 2016 roku Tempo Storm zostało przejęte przez Immortals. Z tą drużyną, 2 lipca 2017 zakwalifikował się na turniej PGL Major Kraków, w którym Immortals zajęło 2 miejsce, przegrywając w finale z Gambit Esports. 31 października 2017 boltz został wypożyczony do SK Gaming. 23 czerwca 2018 SK Gaming zostało przejęte przez Made in Brazil. 21 października tego samego roku Ricardo dołączył do g3nerationX na zasadzie wypożyczenia z MiBR. 30 listopada 2018 oficjalnie opuścił szeregi Made in Brazil i dołączył do Luminosity. 12 września 2019 skład Luminosity rozstał się z organizacją, dlatego Ricardo dołączył do formacji INTZ eSports, 5 listopada. 

</doc>
<doc id="4693079" url="https://pl.wikipedia.org/wiki?curid=4693079" title="Auschwitz II – Birkenau">
Auschwitz II – Birkenau

Auschwitz II – Birkenau (pol. Oświęcim II – Brzezinka) – największy niemiecki obóz zagłady, działający regularnie od marca 1942 do października 1944, w ramach „ostatecznego rozwiązania” kwestii żydowskiej. Organizacyjnie i terytorialnie wchodził w skład obozu koncentracyjnego Auschwitz.
W obozie tym zginęło około 1 mln ludzi, w zdecydowanej większości (ponad 90%) byli to Żydzi. Ponadto w obozie tym zginęła znaczna część z około 70 000 Polaków zmarłych i zabitych w kompleksie obozów Auschwitz, około 20 000 Cyganów, jak też jeńcy radzieccy i więźniowie innych narodowości.

</doc>
<doc id="4693080" url="https://pl.wikipedia.org/wiki?curid=4693080" title="Miasto Bjelovar">
Miasto Bjelovar

Miasto Bjelovar () – jednostka administracyjna w Chorwacji, w żupanii bielowarsko-bilogorskiej. W 2011 roku liczyła 40 276 mieszkańców.

</doc>
<doc id="4693081" url="https://pl.wikipedia.org/wiki?curid=4693081" title="Miasto Čazma">
Miasto Čazma

Miasto Čazma () – jednostka administracyjna w Chorwacji, w żupanii bielowarsko-bilogorskiej. W 2011 roku liczyła 8077 mieszkańców.

</doc>
<doc id="4693082" url="https://pl.wikipedia.org/wiki?curid=4693082" title="Miasto Daruvar">
Miasto Daruvar

Miasto Daruvar () – jednostka administracyjna w Chorwacji, w żupanii bielowarsko-bilogorskiej. W 2011 roku liczyła 11 633 mieszkańców.

</doc>
<doc id="4693083" url="https://pl.wikipedia.org/wiki?curid=4693083" title="Miasto Garešnica">
Miasto Garešnica

Miasto Garešnica () – jednostka administracyjna w Chorwacji, w żupanii bielowarsko-bilogorskiej. W 2011 roku liczyła 10 472 mieszkańców.

</doc>
<doc id="4693084" url="https://pl.wikipedia.org/wiki?curid=4693084" title="Miasto Grubišno Polje">
Miasto Grubišno Polje

Miasto Grubišno Polje () – jednostka administracyjna w Chorwacji, w żupanii bielowarsko-bilogorskiej. W 2011 roku liczyła 6478 mieszkańców.

</doc>
<doc id="4693085" url="https://pl.wikipedia.org/wiki?curid=4693085" title="Miasto Nova Gradiška">
Miasto Nova Gradiška

Miasto Nova Gradiška () – jednostka administracyjna w Chorwacji, w żupanii brodzko-posawskiej. W 2011 roku liczyła 14 229 mieszkańców.

</doc>
<doc id="4693086" url="https://pl.wikipedia.org/wiki?curid=4693086" title="Miasto Slavonski Brod">
Miasto Slavonski Brod

Miasto Slavonski Brod () – jednostka administracyjna w Chorwacji, w żupanii brodzko-posawskiej. W 2011 roku liczyła 59 141 mieszkańców.

</doc>
<doc id="4693087" url="https://pl.wikipedia.org/wiki?curid=4693087" title="Miasto Dubrownik">
Miasto Dubrownik

Miasto Dubrownik () – jednostka administracyjna w Chorwacji, w żupanii dubrownicko-neretwiańskiej. W 2011 roku liczyła 42 615 mieszkańców.
Miejscowości.
W skład jednostki wchodzą następujące miejscowości:

</doc>
<doc id="4693088" url="https://pl.wikipedia.org/wiki?curid=4693088" title="Miasto Korčula">
Miasto Korčula

Miasto Korčula () – jednostka administracyjna w Chorwacji, w żupanii dubrownicko-neretwiańskiej. W 2011 roku liczyła 5663 mieszkańców.
Miejscowości.
W skład jednostki wchodzą następujące miejscowości:

</doc>
<doc id="4693089" url="https://pl.wikipedia.org/wiki?curid=4693089" title="Miasto Metković">
Miasto Metković

Miasto Metković () – jednostka administracyjna w Chorwacji, w żupanii dubrownicko-neretwiańskiej. W 2011 roku liczyła 16 788 mieszkańców.
Miejscowości.
W skład jednostki wchodzą następujące miejscowości:

</doc>
<doc id="4693090" url="https://pl.wikipedia.org/wiki?curid=4693090" title="Miasto Opuzen">
Miasto Opuzen

Miasto Opuzen () – jednostka administracyjna w Chorwacji, w żupanii dubrownicko-neretwiańskiej. W 2011 roku liczyła 3254 mieszkańców.
Miejscowości.
W skład jednostki wchodzą następujące miejscowości:

</doc>
<doc id="4693091" url="https://pl.wikipedia.org/wiki?curid=4693091" title="Miasto Ploče">
Miasto Ploče

Miasto Ploče () – jednostka administracyjna w Chorwacji, w żupanii dubrownicko-neretwiańskiej. W 2011 roku liczyła 10 135 mieszkańców.
Miejscowości.
W skład jednostki wchodzą następujące miejscowości:

</doc>
<doc id="4693092" url="https://pl.wikipedia.org/wiki?curid=4693092" title="Miasto Buje">
Miasto Buje

Miasto Buje () – jednostka administracyjna w Chorwacji, w żupanii istryjskiej. W 2011 roku liczyła 5182 mieszkańców.

</doc>
<doc id="4693093" url="https://pl.wikipedia.org/wiki?curid=4693093" title="Miasto Buzet">
Miasto Buzet

Miasto Buzet () – jednostka administracyjna w Chorwacji, w żupanii istryjskiej. W 2011 roku liczyła 6133 mieszkańców.

</doc>
<doc id="4693094" url="https://pl.wikipedia.org/wiki?curid=4693094" title="Miasto Labin">
Miasto Labin

Miasto Labin () – jednostka administracyjna w Chorwacji, w żupanii istryjskiej. W 2011 roku liczyła 11 642 mieszkańców.

</doc>
<doc id="4693095" url="https://pl.wikipedia.org/wiki?curid=4693095" title="Miasto Novigrad">
Miasto Novigrad

Miasto Novigrad () – jednostka administracyjna w Chorwacji, w żupanii istryjskiej. W 2011 roku liczyła 4345 mieszkańców.

</doc>
<doc id="4693096" url="https://pl.wikipedia.org/wiki?curid=4693096" title="Miasto Pazin">
Miasto Pazin

Miasto Pazin () – jednostka administracyjna w Chorwacji, w żupanii istryjskiej. W 2011 roku liczyła 8638 mieszkańców.

</doc>
<doc id="4693097" url="https://pl.wikipedia.org/wiki?curid=4693097" title="Miasto Poreč">
Miasto Poreč

Miasto Poreč (, ) – jednostka administracyjna w Chorwacji, w żupanii istryjskiej. W 2011 roku liczyła 16 696 mieszkańców.

</doc>
<doc id="4693098" url="https://pl.wikipedia.org/wiki?curid=4693098" title="Miasto Pula">
Miasto Pula

Miasto Pula () – jednostka administracyjna w Chorwacji, w żupanii istryjskiej. W 2011 roku liczyła 57 460 mieszkańców.

</doc>
<doc id="4693099" url="https://pl.wikipedia.org/wiki?curid=4693099" title="Miasto Rovinj">
Miasto Rovinj

Miasto Rovinj () – jednostka administracyjna w Chorwacji, w żupanii istryjskiej. W 2011 roku liczyła 14 294 mieszkańców.

</doc>
<doc id="4693100" url="https://pl.wikipedia.org/wiki?curid=4693100" title="Miasto Umag">
Miasto Umag

Miasto Umag () – jednostka administracyjna w Chorwacji, w żupanii istryjskiej. W 2011 roku liczyła 13 467 mieszkańców.

</doc>
<doc id="4693101" url="https://pl.wikipedia.org/wiki?curid=4693101" title="Miasto Vodnjan">
Miasto Vodnjan

Miasto Vodnjan () – jednostka administracyjna w Chorwacji, w żupanii istryjskiej. W 2011 roku liczyła 6119 mieszkańców.

</doc>
<doc id="4693102" url="https://pl.wikipedia.org/wiki?curid=4693102" title="Miasto Duga Resa">
Miasto Duga Resa

Miasto Duga Resa () – jednostka administracyjna w Chorwacji, w żupanii karlowacka. W 2011 roku liczyła 11 180 mieszkańców.

</doc>
<doc id="4693103" url="https://pl.wikipedia.org/wiki?curid=4693103" title="Miasto Karlovac">
Miasto Karlovac

Miasto Karlovac () – jednostka administracyjna w Chorwacji, w żupanii karlowacka. W 2011 roku liczyła 55 705 mieszkańców.

</doc>
<doc id="4693105" url="https://pl.wikipedia.org/wiki?curid=4693105" title="Miasto Ogulin">
Miasto Ogulin

Miasto Ogulin () – jednostka administracyjna w Chorwacji, w żupanii karlowacka. W 2011 roku liczyła 13 915 mieszkańców.

</doc>
<doc id="4693106" url="https://pl.wikipedia.org/wiki?curid=4693106" title="Miasto Ozalj">
Miasto Ozalj

Miasto Ozalj () – jednostka administracyjna w Chorwacji, w żupanii karlowacka. W 2011 roku liczyła 6817 mieszkańców.

</doc>
<doc id="4693107" url="https://pl.wikipedia.org/wiki?curid=4693107" title="Miasto Slunj">
Miasto Slunj

Miasto Slunj () – jednostka administracyjna w Chorwacji, w żupanii karlowacka. W 2011 roku liczyła 5076 mieszkańców.

</doc>
<doc id="4693108" url="https://pl.wikipedia.org/wiki?curid=4693108" title="Miasto Đurđevac">
Miasto Đurđevac

Miasto Đurđevac () – jednostka administracyjna w Chorwacji, w żupanii kopriwnicko-kriżewczyńskiej. W 2011 roku liczyła 8264 mieszkańców.

</doc>
<doc id="4693109" url="https://pl.wikipedia.org/wiki?curid=4693109" title="Miasto Koprivnica">
Miasto Koprivnica

Miasto Koprivnica () – jednostka administracyjna w Chorwacji, w żupanii kopriwnicko-kriżewczyńskiej. W 2011 roku liczyła 30 854 mieszkańców.

</doc>
<doc id="4693110" url="https://pl.wikipedia.org/wiki?curid=4693110" title="Miasto Križevci">
Miasto Križevci

Miasto Križevci () – jednostka administracyjna w Chorwacji, w żupanii kopriwnicko-kriżewczyńskiej. W 2011 roku liczyła 21 122 mieszkańców.

</doc>
<doc id="4693111" url="https://pl.wikipedia.org/wiki?curid=4693111" title="Miasto Donja Stubica">
Miasto Donja Stubica

Miasto Donja Stubica () – jednostka administracyjna w Chorwacji, w żupanii krapińsko-zagorskiej. W 2011 roku liczyła 5680 mieszkańców.

</doc>
<doc id="4693112" url="https://pl.wikipedia.org/wiki?curid=4693112" title="Miasto Klanjec">
Miasto Klanjec

Miasto Klanjec () – jednostka administracyjna w Chorwacji, w żupanii krapińsko-zagorskiej. W 2011 roku liczyła 2915 mieszkańców.

</doc>
<doc id="4693113" url="https://pl.wikipedia.org/wiki?curid=4693113" title="Miasto Krapina">
Miasto Krapina

Miasto Krapina () – jednostka administracyjna w Chorwacji, w żupanii krapińsko-zagorskiej. W 2011 roku liczyła 12 480 mieszkańców.

</doc>
<doc id="4693114" url="https://pl.wikipedia.org/wiki?curid=4693114" title="Miasto Oroslavje">
Miasto Oroslavje

Miasto Oroslavje () – jednostka administracyjna w Chorwacji, w żupanii krapińsko-zagorskiej. W 2011 roku liczyła 6138 mieszkańców.

</doc>
<doc id="4693115" url="https://pl.wikipedia.org/wiki?curid=4693115" title="Miasto Pregrada">
Miasto Pregrada

Miasto Pregrada () – jednostka administracyjna w Chorwacji, w żupanii krapińsko-zagorskiej. W 2011 roku liczyła 6594 mieszkańców.

</doc>
<doc id="4693116" url="https://pl.wikipedia.org/wiki?curid=4693116" title="Miasto Zabok">
Miasto Zabok

Miasto Zabok () – jednostka administracyjna w Chorwacji, w żupanii krapińsko-zagorskiej. W 2011 roku liczyła 8994 mieszkańców.

</doc>
<doc id="4693117" url="https://pl.wikipedia.org/wiki?curid=4693117" title="Miasto Zlatar">
Miasto Zlatar

Miasto Zlatar () – jednostka administracyjna w Chorwacji, w żupanii krapińsko-zagorskiej. W 2011 roku liczyła 6096 mieszkańców.

</doc>
<doc id="4693118" url="https://pl.wikipedia.org/wiki?curid=4693118" title="Miasto Gospić">
Miasto Gospić

Miasto Gospić () – jednostka administracyjna w Chorwacji, w żupanii licko-seńskiej. W 2011 roku liczyła 12 745 mieszkańców.

</doc>
<doc id="4693119" url="https://pl.wikipedia.org/wiki?curid=4693119" title="Miasto Novalja">
Miasto Novalja

Miasto Novalja () – jednostka administracyjna w Chorwacji, w żupanii licko-seńskiej. W 2011 roku liczyła 3663 mieszkańców.

</doc>
<doc id="4693120" url="https://pl.wikipedia.org/wiki?curid=4693120" title="Miasto Otočac">
Miasto Otočac

Miasto Otočac () – jednostka administracyjna w Chorwacji, w żupanii licko-seńskiej. W 2011 roku liczyła 9778 mieszkańców.

</doc>
<doc id="4693121" url="https://pl.wikipedia.org/wiki?curid=4693121" title="Miasto Senj">
Miasto Senj

Miasto Senj () – jednostka administracyjna w Chorwacji, w żupanii licko-seńskiej. W 2011 roku liczyła 7182 mieszkańców.

</doc>
<doc id="4693122" url="https://pl.wikipedia.org/wiki?curid=4693122" title="Miasto Čakovec">
Miasto Čakovec

Miasto Čakovec () – jednostka administracyjna w Chorwacji, w żupanii medzimurskiej. W 2011 roku liczyła 27 104 mieszkańców.

</doc>
<doc id="4693123" url="https://pl.wikipedia.org/wiki?curid=4693123" title="Miasto Mursko Središće">
Miasto Mursko Središće

Miasto Mursko Središće () – jednostka administracyjna w Chorwacji, w żupanii medzimurskiej. W 2011 roku liczyła 6307 mieszkańców.

</doc>
<doc id="4693124" url="https://pl.wikipedia.org/wiki?curid=4693124" title="Miasto Prelog">
Miasto Prelog

Miasto Prelog () – jednostka administracyjna w Chorwacji, w żupanii medzimurskiej. W 2011 roku liczyła 7815 mieszkańców.

</doc>
<doc id="4693125" url="https://pl.wikipedia.org/wiki?curid=4693125" title="Miasto Beli Manastir">
Miasto Beli Manastir

Miasto Beli Manastir () – jednostka administracyjna w Chorwacji, w żupanii osijecko-barańskiej. W 2011 roku liczyła 10 068 mieszkańców.

</doc>
<doc id="4693126" url="https://pl.wikipedia.org/wiki?curid=4693126" title="Miasto Belišće">
Miasto Belišće

Miasto Belišće () – jednostka administracyjna w Chorwacji, w żupanii osijecko-barańskiej. W 2011 roku liczyła 10 825 mieszkańców.

</doc>
<doc id="4693127" url="https://pl.wikipedia.org/wiki?curid=4693127" title="Miasto Đakovo">
Miasto Đakovo

Miasto Đakovo () – jednostka administracyjna w Chorwacji, w żupanii osijecko-barańskiej. W 2011 roku liczyła 27 745 mieszkańców.

</doc>
<doc id="4693128" url="https://pl.wikipedia.org/wiki?curid=4693128" title="Miasto Donji Miholjac">
Miasto Donji Miholjac

Miasto Donji Miholjac () – jednostka administracyjna w Chorwacji, w żupanii osijecko-barańskiej. W 2011 roku liczyła 9491 mieszkańców.

</doc>
<doc id="4693129" url="https://pl.wikipedia.org/wiki?curid=4693129" title="Miasto Našice">
Miasto Našice

Miasto Našice () – jednostka administracyjna w Chorwacji, w żupanii osijecko-barańskiej. W 2011 roku liczyła 16 224 mieszkańców.

</doc>
<doc id="4693130" url="https://pl.wikipedia.org/wiki?curid=4693130" title="Masakra w Ahmići">
Masakra w Ahmići

Masakra w Ahmići – kulminacja czystki etnicznej w Dolinie Lašva dokonanej przez polityczne i wojskowe przywództwo Chorwackiej Republiki Herceg-Bośni na bośniackich cywilach podczas wojny chorwacko-bośniackiej w kwietniu 1993 r. Była to największa masakra dokonana podczas konfliktu pomiędzy bośniackimi Chorwatami i zdominowanym przez Bośniaków rządem.
Międzynarodowy Trybunał Karny dla byłej Jugosławii w Hadze orzekł w licznych procesach przeciwko chorwackim przywódcom politycznym i wojskowym oraz żołnierzom, w szczególności przeciw Dario Kordićowi, przywódcy politycznemu Chorwatów w Bośni Środkowej, który został skazany na 25 lat więzienia, że wydarzenia te stanowiły zbrodnię przeciwko ludzkości. Masakra została odkryta przez żołnierzy sił pokojowych ONZ z 1. batalionu Pułku Cheshire, wydzielonego z armii brytyjskiej, pod dowództwem płk. Boba Stewarta.
Tło wydarzeń.
Ahmići to wieś w środkowej Bośni i Hercegowinie, położona w gminie Vitez w dolinie Lašva. Według spisu powszechnego z 1991 roku we wsi mieszkało 1178 osób. 509 z nich to Bośniacy, 592 określało się jako Chorwaci, 30 to Serbowie, a 47 to „inni”.
3 kwietnia 1993 r. przywódcy bośniackich Chorwatów spotkali się w Mostarze w celu omówienia realizacji planu Vance-Owena i postanowili wdrożyć utworzenie „prowincji chorwackich” (prowincje 3, 8 i 10), podporządkowując bośniackie siły zbrojne Sztabowi Generalnemu Chorwackiej Rady Obrony (chor. "Hrvatsko vijeće obrane", HVO), formacji wojskowej bośniackich Chorwatów.
Według Agencji Reutera 4 kwietnia centrala HVO w Mostarze wyznaczyła termin podpisania przez prezydenta Republiki Bośni i Hercegowiny Aliję Izetbegovića powyższej umowy i oświadczyła: „Jeśli Izetbegović nie podpisze umowy do 15 kwietnia, HVO jednostronnie wyegzekwuje jej wykonanie w prowincjach 3, 8 i 10”. W wiadomości przekazanej od liderów HVO, Dario Kordića, Ignaca Koštromana i Anto Valentę, Chorwaci zostali poinstruowani, aby wywiesić więcej chorwackich flag na budynkach.
Zorganizowany atak.
W piątek 16 kwietnia 1993 r. o godz. 5:30 siły chorwackie jednocześnie zaatakowały miejscowości Vitez, Stari Vitez, Ahmići, Nadioci, Šantici, Pirići, Novaci, Putiš i Donja Večeriska. Generał HVO Tihomir Blaškić mówił o 20 do 22 miejscach jednoczesnego uderzenia na całej drodze łączącej Vitez, Travnik i Busovača. Izba Orzekająca MTKJ stwierdziła, że był to planowany atak na bośniacką ludność cywilną.
Chorwaccy mieszkańcy tych wiosek zostali ostrzeżeni o ataku, a część z nich była zaangażowana w jego przygotowanie. Chorwackie kobiety i dzieci zostały ewakuowane w przeddzień walk. Metoda ataku wykazała wysoki poziom przygotowania. Ataki w obszarach zabudowanych, takie jak te przeprowadzane na obszarze Ahmići, były drobiazgowo zaplanowanymi operacjami, mającymi na celu zabicie lub wypędzenie ludności bośniackiej, co doprowadziło do masakry. Wieczorem 15 kwietnia zauważono niespodziewane ruchy oddziałów HVO.
Rankiem 16 kwietnia główne drogi w rejonie zostały zablokowane przez wojska chorwackie. Według kilku międzynarodowych obserwatorów atak został dokonany z trzech stron i miał na celu zmusić ludność do ucieczki na południe, gdzie snajperzy z premedytacją strzelali do uciekających. Inne wojska, zorganizowane w małe grupy liczące od około pięciu do dziesięciu żołnierzy, szły od domu do domu, podpalając je i zabijając mieszkańców. W operacji wzięło udział około stu żołnierzy. Atak spowodował masakrę bośniackich wieśniaków i zniszczenie wsi. Wśród ponad 100 osób, które zginęły, były 32 kobiety i 11 dzieci. Celem artylerii HVO było wsparcie piechoty i zniszczenie zabudowań, których piechota nie mogła zniszczyć. Na przykład miejscowy meczet został trafiony pociskiem dużego kalibru. Później minaret został wysadzony w powietrze przez żołnierzy o nazwiskach Bralo i Jukić.
Morderstwa cywilów.
Ogółem w masakrze zginęło od 117 do 120 Bośniaków. Większość mężczyzn została zastrzelona z bliskiej odległości. Niektórzy mężczyźni zostali złapani, a dopiero później zabici przez chorwackich żołnierzy. W Donji Ahmići zginęło około dwudziestu cywilów, którzy próbowali uciec z wioski. Uciekający mieszkańcy musieli przejść przez otwarte pole, zanim dotarli do głównej drogi. Na tym polu znaleziono około dwudziestu ciał osób zabitych przez strzały mierzone. Eksperci wojskowi doszli do wniosku, że zostali oni zastrzeleni przez snajperów. Inne ciała znaleziono w domach były tak mocno zwęglone, że nie można ich było zidentyfikować, a także w pozycjach sugerujących, że zostali spaleni żywcem. Wśród tych ofiar było szczególnie wiele kobiet i dzieci.
Obserwatorzy Misji Obserwacyjnej Unii Europejskiej na Bałkanach powiedzieli, że widzieli ciała dzieci, które, wnioskując z ich pozycji, zdawały się umrzeć w agonii w płomieniach: „niektóre domy były absolutnymi scenami grozy, ponieważ ludzie w nich nie tylko byli martwi, ale także zostali spaleni, niektórzy z nich przy pomocy miotaczy ognia, które zupełnie zwęgliły ciała, tak było w przypadku kilku osób”. Według raportu MOUE podczas ataku na Ahmići zginęły co najmniej 103 osoby.
Zniszczenie mienia.
Według Centrum Praw Człowieka w Zenicy podczas ataku spalono 180 z istniejących 200 domów bośniackich w Ahmići. Komisja Praw Człowieka doszła do tego samego wniosku w swoim raporcie z 19 maja 1993 r. Według MOUE praktycznie wszystkie bośniackie domy we wsiach Ahmići, Nadioci, Pirići, Sivirino Selo, Gaćice, Gomionica, Gromiljak i Rotilj zostały spalone. Według obserwatora MOUE „był cały obszar, który spłonął”. Zostało zniszczonych również kilka budynków służących do sprawowania kultu religijnego. Dwa meczety zostały zniszczone celowo, o czym świadczy staranne rozmieszczenie materiałów wybuchowych. Meczet w Donji Ahmići wysadzono przy użyciu materiałów wybuchowych ułożonych wokół podstawy minaretu.
Zaangażowane oddziały.
Oddziały biorące udział w ataku obejmowały 4. batalion Żandarmerii Wojskowej, a w szczególności Jednostkę Džokeri. Ten w założeniu oddział antyterrorystyczny złożony z ok. 20 osób, został utworzony w styczniu 1993 r. w ramach Żandarmerii Wojskowej na rozkaz Zvonko Vokovića i stacjonował w bungalowach w Nadioci. Innymi uczestnikami mordu były brygady terytorialne Vitez i Viteška, brygada Nikola Šubića Zrinski z Busovača oraz jednostki Domobrany (oddziałów utworzonych w każdej wiosce zgodnie z decyzją z Mostaru z dnia 8 lutego 1993 r.) stacjonujące w Ahmići, Šantići, Pirići i Nadioci. Wielu świadków w sprawie Blaškića odniosło się również do obecności żołnierzy w mundurach maskujących, noszących emblematy HVO. W ataku uczestniczyło także kilku cywilnych chorwackich mieszkańców tych wiosek: Slavko Miličević, jako członkowie Domobrany dla sektora Donji Ahmići, Žarko Papić dla obszaru Zume, Branko Perković w Nadioci, Zoran Kupreškić w Grabovi (obszar w centrum Ahmići) oraz Nenad Šantić i Colic w Šantići.
Negowanie zbrodni.
Po masakrze przywódcy Chorwacji, wspierani wysiłkami propagandy, próbowali zaprzeczyć masakrze lub obwinić za nią inne strony uczestniczące w wojnie w Bośni. Dario Kordić zaprzeczył w rozmowie z Payamem Akhavanowem – śledczym z Centrum Praw Człowieka ONZ, że HVO było zamieszane w masakrę w Ahmići; w istocie powiedział, że jego ludzie, jako dobrzy chrześcijanie, nigdy nie popełniają takich czynów i obwinił za nie Serbów lub samych Bośniaków: według niego żadne dochodzenie w tej sprawie nie było konieczne. Podobnej odpowiedzi udzielił gen. Tihomir Blaškić brytyjskiemu pułkownikowi Stewartowi w obecności Kordića.
Proces.
Międzynarodowy Trybunał Karny dla byłej Jugosławii w Hadze orzekł, że wydarzenia w Ahmići stanowiły zbrodnię przeciwko ludzkości. Na podstawie dowodów licznych ataków HVO w tamtym czasie Izba Orzekająca MTKJ stwierdziła w sprawie Kordića i Čerkeza, że do kwietnia 1993 r. przywódcy Chorwacji opracowali i wykonali zorganizowany plan czystki etnicznej Bośniaków w dolinie Lašva. Dario Kordić, jako lokalny przywódca polityczny, okazał się być planistą i pomysłodawcą tego planu.
Podsumowując – jako że armia chorwacka była zaangażowana w kampanię, MTKJ określił wydarzenia jako międzynarodowy konflikt pomiędzy Bośnią i Hercegowiną a Chorwacją.
Były prezydent Chorwacji Stjepan Mesić ujawnił tysiące dokumentów i taśm audio nagranych przez Franjo Tuđmana na temat jego planów podczas rozprawy przeciwko chorwackim przywódcom z Bośni i Hercegowiny o zbrodnie wojenne popełnione przeciwko Bośniakom. Podczas procesu przeciwko Tihomirowi Blaškićowi (dowódca HVO w Centralnej Bośniackiej Strefie Operacyjnej) za zbrodnie w Ahmići, obrona argumentowała, że istniała równoległa linia dowodzenia przewyższająca Blaškića, która kierowała politycznym przywództwem Herzeg-Bośni. W mediach pojawiły się też doniesienia, że sam Tuđman brał udział w zatuszowaniu zbrodni. Izba Odwoławcza MTKJ orzekła, że Blaškić nie był odpowiedzialny za masakrę i obniżyła pierwotny wyrok (z 2000 r.) do 9 lat pozbawienia wolności. Blaškić został zwolniony z więzienia po odbyciu 8 lat i 4 miesięcy kary.
Pamięć.
Prezydent Chorwacji Ivo Josipović wraz z przywódcami religijnymi muzułmanów i katolików w dniu 15 kwietnia 2010 r. złożył hołd ofiarom zbrodni w wioskach Ahmići i Križančevo.

</doc>
<doc id="4693131" url="https://pl.wikipedia.org/wiki?curid=4693131" title="Miasto Osijek">
Miasto Osijek

Miasto Osijek () – jednostka administracyjna w Chorwacji, w żupanii osijecko-barańskiej. W 2011 roku liczyła 108 048 mieszkańców.

</doc>
<doc id="4693132" url="https://pl.wikipedia.org/wiki?curid=4693132" title="Miasto Valpovo">
Miasto Valpovo

Miasto Valpovo () – jednostka administracyjna w Chorwacji, w żupanii osijecko-barańskiej. W 2011 roku liczyła 11 563 mieszkańców.

</doc>
<doc id="4693133" url="https://pl.wikipedia.org/wiki?curid=4693133" title="Miasto Kutjevo">
Miasto Kutjevo

Miasto Kutjevo () – jednostka administracyjna w Chorwacji, w żupanii pożedzko-slawońskiej. W 2011 roku liczyła 6247 mieszkańców.

</doc>
<doc id="4693134" url="https://pl.wikipedia.org/wiki?curid=4693134" title="Miasto Lipik">
Miasto Lipik

Miasto Lipik () – jednostka administracyjna w Chorwacji, w żupanii pożedzko-slawońskiej. W 2011 roku liczyła 6170 mieszkańców.

</doc>
<doc id="4693135" url="https://pl.wikipedia.org/wiki?curid=4693135" title="Miasto Pakrac">
Miasto Pakrac

Miasto Pakrac () – jednostka administracyjna w Chorwacji, w żupanii pożedzko-slawońskiej. W 2011 roku liczyła 8460 mieszkańców.

</doc>
<doc id="4693136" url="https://pl.wikipedia.org/wiki?curid=4693136" title="Miasto Pleternica">
Miasto Pleternica

Miasto Pleternica () – jednostka administracyjna w Chorwacji, w żupanii pożedzko-slawońskiej. W 2011 roku liczyła 11 323 mieszkańców.

</doc>
<doc id="4693137" url="https://pl.wikipedia.org/wiki?curid=4693137" title="Miasto Požega">
Miasto Požega

Miasto Požega () – jednostka administracyjna w Chorwacji, w żupanii pożedzko-slawońskiej. W 2011 roku liczyła 26 248 mieszkańców.

</doc>
<doc id="4693138" url="https://pl.wikipedia.org/wiki?curid=4693138" title="Miasto Bakar">
Miasto Bakar

Miasto Bakar () – jednostka administracyjna w Chorwacji, w żupanii primorsko-gorskiej. W 2011 roku liczyła 8279 mieszkańców.

</doc>
<doc id="4693139" url="https://pl.wikipedia.org/wiki?curid=4693139" title="Miasto Čabar">
Miasto Čabar

Miasto Čabar () – jednostka administracyjna w Chorwacji, w żupanii primorsko-gorskiej. W 2011 roku liczyła 3770 mieszkańców.

</doc>
<doc id="4693140" url="https://pl.wikipedia.org/wiki?curid=4693140" title="Miasto Cres">
Miasto Cres

Miasto Cres () – jednostka administracyjna w Chorwacji, w żupanii primorsko-gorskiej. W 2011 roku liczyła 2879 mieszkańców.

</doc>
<doc id="4693141" url="https://pl.wikipedia.org/wiki?curid=4693141" title="Miasto Crikvenica">
Miasto Crikvenica

Miasto Crikvenica () – jednostka administracyjna w Chorwacji, w żupanii primorsko-gorskiej. W 2011 roku liczyła 11 122 mieszkańców.

</doc>
<doc id="4693142" url="https://pl.wikipedia.org/wiki?curid=4693142" title="Miasto Delnice">
Miasto Delnice

Miasto Delnice () – jednostka administracyjna w Chorwacji, w żupanii primorsko-gorskiej. W 2011 roku liczyła 5952 mieszkańców.

</doc>
<doc id="4693143" url="https://pl.wikipedia.org/wiki?curid=4693143" title="Kastav">
Kastav

Gmina Kastav () – miasto wydzielone w Chorwacji, w żupanii primorsko-gorskiej. W 2011 roku liczyła 10 440 mieszkańców.

</doc>
<doc id="4693144" url="https://pl.wikipedia.org/wiki?curid=4693144" title="Miasto Kraljevica">
Miasto Kraljevica

Miasto Kraljevica () – jednostka administracyjna w Chorwacji, w żupanii primorsko-gorskiej. W 2011 roku liczyła 4618 mieszkańców.

</doc>
<doc id="4693145" url="https://pl.wikipedia.org/wiki?curid=4693145" title="Miasto Krk">
Miasto Krk

Miasto Krk () – jednostka administracyjna w Chorwacji, w żupanii primorsko-gorskiej. W 2011 roku liczyła 6281 mieszkańców.

</doc>
<doc id="4693146" url="https://pl.wikipedia.org/wiki?curid=4693146" title="Miasto Mali Lošinj">
Miasto Mali Lošinj

Miasto Mali Lošinj () – jednostka administracyjna w Chorwacji, w żupanii primorsko-gorskiej. W 2011 roku liczyła 8116 mieszkańców.

</doc>
<doc id="4693147" url="https://pl.wikipedia.org/wiki?curid=4693147" title="Miasto Novi Vinodolski">
Miasto Novi Vinodolski

Miasto Novi Vinodolski () – jednostka administracyjna w Chorwacji, w żupanii primorsko-gorskiej. W 2011 roku liczyła 5113 mieszkańców.

</doc>
<doc id="4693148" url="https://pl.wikipedia.org/wiki?curid=4693148" title="Miasto Opatija">
Miasto Opatija

Miasto Opatija () – jednostka administracyjna w Chorwacji, w żupanii primorsko-gorskiej. W 2011 roku liczyła 11 659 mieszkańców.

</doc>
<doc id="4693149" url="https://pl.wikipedia.org/wiki?curid=4693149" title="Miasto Rab">
Miasto Rab

Miasto Rab () – jednostka administracyjna w Chorwacji, w żupanii primorsko-gorskiej. W 2011 roku liczyła 8065 mieszkańców.

</doc>
<doc id="4693150" url="https://pl.wikipedia.org/wiki?curid=4693150" title="Miasto Rijeka">
Miasto Rijeka

Miasto Rijeka () – jednostka administracyjna w Chorwacji, w żupanii primorsko-gorskiej. W 2011 roku liczyła 128 624 mieszkańców.

</doc>
<doc id="4693152" url="https://pl.wikipedia.org/wiki?curid=4693152" title="Miasto Vrbovsko">
Miasto Vrbovsko

Miasto Vrbovsko () – jednostka administracyjna w Chorwacji, w żupanii primorsko-gorskiej. W 2011 roku liczyła 5076 mieszkańców.

</doc>
<doc id="4693153" url="https://pl.wikipedia.org/wiki?curid=4693153" title="Miasto Glina">
Miasto Glina

Miasto Glina () – jednostka administracyjna w Chorwacji, w żupanii sisacko-moslawińskiej. W 2011 roku liczyła 9283 mieszkańców.

</doc>
<doc id="4693154" url="https://pl.wikipedia.org/wiki?curid=4693154" title="Miasto Hrvatska Kostajnica">
Miasto Hrvatska Kostajnica

Miasto Hrvatska Kostajnica () – jednostka administracyjna w Chorwacji, w żupanii sisacko-moslawińskiej. W 2011 roku liczyła 2756 mieszkańców.

</doc>
<doc id="4693155" url="https://pl.wikipedia.org/wiki?curid=4693155" title="Miasto Kutina">
Miasto Kutina

Miasto Kutina () – jednostka administracyjna w Chorwacji, w żupanii sisacko-moslawińskiej. W 2011 roku liczyła 22 760 mieszkańców, a w 2021 roku 20 234 mieszkańców.

</doc>
<doc id="4693156" url="https://pl.wikipedia.org/wiki?curid=4693156" title="Miasto Novska">
Miasto Novska

Miasto Novska () – jednostka administracyjna w Chorwacji, w żupanii sisacko-moslawińskiej. W 2011 roku liczyła 13 518 mieszkańców.

</doc>
<doc id="4693157" url="https://pl.wikipedia.org/wiki?curid=4693157" title="Miasto Petrinja">
Miasto Petrinja

Miasto Petrinja () – jednostka administracyjna w Chorwacji, w żupanii sisacko-moslawińskiej. W 2011 roku liczyła 24 671 mieszkańców.

</doc>
<doc id="4693158" url="https://pl.wikipedia.org/wiki?curid=4693158" title="Miasto Sisak">
Miasto Sisak

Miasto Sisak () – jednostka administracyjna w Chorwacji, w żupanii sisacko-moslawińskiej. W 2011 roku liczyła 47 768 mieszkańców.

</doc>
<doc id="4693159" url="https://pl.wikipedia.org/wiki?curid=4693159" title="Miasto Hvar">
Miasto Hvar

Miasto Hvar () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 4251 mieszkańców.

</doc>
<doc id="4693160" url="https://pl.wikipedia.org/wiki?curid=4693160" title="Miasto Imotski">
Miasto Imotski

Miasto Imotski () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 10 764 mieszkańców.

</doc>
<doc id="4693161" url="https://pl.wikipedia.org/wiki?curid=4693161" title="Miasto Kaštela">
Miasto Kaštela

Miasto Kaštela () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 38 667 mieszkańców.
Składa się z następujących miejscowości:

</doc>
<doc id="4693162" url="https://pl.wikipedia.org/wiki?curid=4693162" title="Miasto Komiža">
Miasto Komiža

Miasto Komiža () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 1526 mieszkańców.

</doc>
<doc id="4693163" url="https://pl.wikipedia.org/wiki?curid=4693163" title="Miasto Makarska">
Miasto Makarska

Miasto Makarska () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 13 834 mieszkańców.

</doc>
<doc id="4693164" url="https://pl.wikipedia.org/wiki?curid=4693164" title="Miasto Omiš">
Miasto Omiš

Miasto Omiš () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 14 936 mieszkańców.

</doc>
<doc id="4693165" url="https://pl.wikipedia.org/wiki?curid=4693165" title="Miasto Sinj">
Miasto Sinj

Miasto Sinj () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 24 826 mieszkańców.

</doc>
<doc id="4693166" url="https://pl.wikipedia.org/wiki?curid=4693166" title="Miasto Solin">
Miasto Solin

Miasto Solin () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 23 926 mieszkańców.

</doc>
<doc id="4693167" url="https://pl.wikipedia.org/wiki?curid=4693167" title="Miasto Split">
Miasto Split

Miasto Split () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 178 102 mieszkańców.

</doc>
<doc id="4693168" url="https://pl.wikipedia.org/wiki?curid=4693168" title="Miasto Stari Grad">
Miasto Stari Grad

Miasto Stari Grad () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 2781 mieszkańców.

</doc>
<doc id="4693169" url="https://pl.wikipedia.org/wiki?curid=4693169" title="Miasto Supetar">
Miasto Supetar

Miasto Supetar () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 4074 mieszkańców.

</doc>
<doc id="4693170" url="https://pl.wikipedia.org/wiki?curid=4693170" title="Miasto Trilj">
Miasto Trilj

Miasto Trilj () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 9109 mieszkańców.

</doc>
<doc id="4693171" url="https://pl.wikipedia.org/wiki?curid=4693171" title="Miasto Trogir">
Miasto Trogir

Miasto Trogir () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 13 192 mieszkańców.

</doc>
<doc id="4693172" url="https://pl.wikipedia.org/wiki?curid=4693172" title="Miasto Vis">
Miasto Vis

Miasto Vis () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 1934 mieszkańców.

</doc>
<doc id="4693173" url="https://pl.wikipedia.org/wiki?curid=4693173" title="Miasto Vrgorac">
Miasto Vrgorac

Miasto Vrgorac () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 6572 mieszkańców.

</doc>
<doc id="4693174" url="https://pl.wikipedia.org/wiki?curid=4693174" title="Miasto Vrlika">
Miasto Vrlika

Miasto Vrlika () – jednostka administracyjna w Chorwacji, w żupanii splicko-dalmatyńskiej. W 2011 roku liczyła 2177 mieszkańców.

</doc>
<doc id="4693175" url="https://pl.wikipedia.org/wiki?curid=4693175" title="Miasto Drniš">
Miasto Drniš

Miasto Drniš () – jednostka administracyjna w Chorwacji, w żupanii szybenicko-knińskiej. W 2011 roku liczyła 7498 mieszkańców.

</doc>
<doc id="4693176" url="https://pl.wikipedia.org/wiki?curid=4693176" title="Miasto Knin">
Miasto Knin

Miasto Knin () – jednostka administracyjna w Chorwacji, w żupanii szybenicko-knińskiej. W 2011 roku liczyła 15 407 mieszkańców.

</doc>
<doc id="4693177" url="https://pl.wikipedia.org/wiki?curid=4693177" title="Miasto Skradin">
Miasto Skradin

Miasto Skradin () – jednostka administracyjna w Chorwacji, w żupanii szybenicko-knińskiej. W 2011 roku liczyła 3825 mieszkańców.

</doc>
<doc id="4693178" url="https://pl.wikipedia.org/wiki?curid=4693178" title="Miasto Szybenik">
Miasto Szybenik

Miasto Szybenik () – jednostka administracyjna w Chorwacji, w żupanii szybenicko-knińskiej. W 2011 roku liczyła 46 332 mieszkańców.

</doc>
<doc id="4693179" url="https://pl.wikipedia.org/wiki?curid=4693179" title="Miasto Vodice">
Miasto Vodice

Miasto Vodice () – jednostka administracyjna w Chorwacji, w żupanii szybenicko-knińskiej. W 2011 roku liczyła 8875 mieszkańców.

</doc>
<doc id="4693180" url="https://pl.wikipedia.org/wiki?curid=4693180" title="Miasto Ivanec">
Miasto Ivanec

Miasto Ivanec () – jednostka administracyjna w Chorwacji, w żupanii varażdińskiej. W 2011 roku liczyła 13 758 mieszkańców.

</doc>
<doc id="4693181" url="https://pl.wikipedia.org/wiki?curid=4693181" title="Miasto Lepoglava">
Miasto Lepoglava

Miasto Lepoglava () – jednostka administracyjna w Chorwacji, w żupanii varażdińskiej. W 2011 roku liczyła 8283 mieszkańców.

</doc>
<doc id="4693182" url="https://pl.wikipedia.org/wiki?curid=4693182" title="Miasto Ludbreg">
Miasto Ludbreg

Miasto Ludbreg () – jednostka administracyjna w Chorwacji, w żupanii varażdińskiej. W 2011 roku liczyła 8478 mieszkańców.

</doc>
<doc id="4693183" url="https://pl.wikipedia.org/wiki?curid=4693183" title="Miasto Novi Marof">
Miasto Novi Marof

Miasto Novi Marof () – jednostka administracyjna w Chorwacji, w żupanii varażdińskiej. W 2011 roku liczyła 13 246 mieszkańców.

</doc>
<doc id="4693184" url="https://pl.wikipedia.org/wiki?curid=4693184" title="Miasto Varaždin">
Miasto Varaždin

Miasto Varaždin () – jednostka administracyjna w Chorwacji, w żupanii varażdińskiej. W 2011 roku liczyła 46 946 mieszkańców.

</doc>
<doc id="4693185" url="https://pl.wikipedia.org/wiki?curid=4693185" title="Miasto Varaždinske Toplice">
Miasto Varaždinske Toplice

Miasto Varaždinske Toplice () – jednostka administracyjna w Chorwacji, w żupanii varażdińskiej. W 2011 roku liczyła 6364 mieszkańców.

</doc>
<doc id="4693186" url="https://pl.wikipedia.org/wiki?curid=4693186" title="Miasto Orahovica">
Miasto Orahovica

Miasto Orahovica () – jednostka administracyjna w Chorwacji, w żupanii virowiticko-podrawskiej. W 2011 roku liczyła 5304 mieszkańców.

</doc>
<doc id="4693187" url="https://pl.wikipedia.org/wiki?curid=4693187" title="Miasto Slatina">
Miasto Slatina

Miasto Slatina () – jednostka administracyjna w Chorwacji, w żupanii virowiticko-podrawskiej. W 2011 roku liczyła 13 686 mieszkańców.

</doc>
<doc id="4693188" url="https://pl.wikipedia.org/wiki?curid=4693188" title="Miasto Virovitica">
Miasto Virovitica

Miasto Virovitica () – jednostka administracyjna w Chorwacji, w żupanii virowiticko-podrawskiej. W 2011 roku liczyła 21 291 mieszkańców.

</doc>
<doc id="4693189" url="https://pl.wikipedia.org/wiki?curid=4693189" title="Miasto Ilok">
Miasto Ilok

Miasto Ilok () – jednostka administracyjna w Chorwacji, w żupanii vukowarsko-srijemskiej. W 2011 roku liczyła 6767 mieszkańców.

</doc>
<doc id="4693190" url="https://pl.wikipedia.org/wiki?curid=4693190" title="Miasto Otok">
Miasto Otok

Miasto Otok () – jednostka administracyjna w Chorwacji, w żupanii vukowarsko-srijemskiej. W 2011 roku liczyła 6343 mieszkańców.

</doc>
<doc id="4693191" url="https://pl.wikipedia.org/wiki?curid=4693191" title="Miasto Vinkovci">
Miasto Vinkovci

Miasto Vinkovci () – jednostka administracyjna w Chorwacji, w żupanii vukowarsko-srijemskiej. W 2011 roku liczyła 35 312 mieszkańców.

</doc>
<doc id="4693192" url="https://pl.wikipedia.org/wiki?curid=4693192" title="Miasto Vukovar">
Miasto Vukovar

Miasto Vukovar () – jednostka administracyjna w Chorwacji, w żupanii vukowarsko-srijemskiej. W 2011 roku liczyła 27 683 mieszkańców.

</doc>
<doc id="4693194" url="https://pl.wikipedia.org/wiki?curid=4693194" title="Miasto Benkovac">
Miasto Benkovac

Miasto Benkovac () – jednostka administracyjna w Chorwacji, w żupanii zadarskiej. W 2011 roku liczyła 11 026 mieszkańców.

</doc>
<doc id="4693196" url="https://pl.wikipedia.org/wiki?curid=4693196" title="Miasto Nin">
Miasto Nin

Miasto Nin () – jednostka administracyjna w Chorwacji, w żupanii zadarskiej. W 2011 roku liczyła 2744 mieszkańców.

</doc>
<doc id="4693197" url="https://pl.wikipedia.org/wiki?curid=4693197" title="Miasto Obrovac">
Miasto Obrovac

Miasto Obrovac () – jednostka administracyjna w Chorwacji, w żupanii zadarskiej. W 2011 roku liczyła 4323 mieszkańców.

</doc>
<doc id="4693198" url="https://pl.wikipedia.org/wiki?curid=4693198" title="Miasto Pag">
Miasto Pag

Miasto Pag () – jednostka administracyjna w Chorwacji, w żupanii zadarskiej. W 2011 roku liczyła 3846 mieszkańców.

</doc>
<doc id="4693199" url="https://pl.wikipedia.org/wiki?curid=4693199" title="Miasto Zadar">
Miasto Zadar

Miasto Zadar () – jednostka administracyjna w Chorwacji, w żupanii zadarskiej. W 2011 roku liczyła 75 062 mieszkańców.

</doc>
<doc id="4693200" url="https://pl.wikipedia.org/wiki?curid=4693200" title="Miasto Dugo Selo">
Miasto Dugo Selo

Miasto Dugo Selo () – jednostka administracyjna w Chorwacji, w żupanii zagrzebskiej. W 2011 roku liczyła 17 466 mieszkańców.

</doc>
<doc id="4693201" url="https://pl.wikipedia.org/wiki?curid=4693201" title="Miasto Ivanić-Grad">
Miasto Ivanić-Grad

Miasto Ivanić-Grad () – jednostka administracyjna w Chorwacji, w żupanii zagrzebskiej. W 2011 roku liczyła 14 548 mieszkańców.

</doc>
<doc id="4693202" url="https://pl.wikipedia.org/wiki?curid=4693202" title="Miasto Jastrebarsko">
Miasto Jastrebarsko

Miasto Jastrebarsko () – jednostka administracyjna w Chorwacji, w żupanii zagrzebskiej. W 2011 roku liczyła 15 866 mieszkańców.

</doc>
<doc id="4693203" url="https://pl.wikipedia.org/wiki?curid=4693203" title="Miasto Samobor">
Miasto Samobor

Miasto Samobor () – jednostka administracyjna w Chorwacji, w żupanii zagrzebskiej. W 2011 roku liczyła 37 633 mieszkańców.

</doc>
<doc id="4693205" url="https://pl.wikipedia.org/wiki?curid=4693205" title="Miasto Sveta Nedelja">
Miasto Sveta Nedelja

Miasto Sveta Nedelja () – jednostka administracyjna w Chorwacji, w żupanii zagrzebskiej. W 2011 roku liczyła 18 059 mieszkańców.

</doc>
<doc id="4693206" url="https://pl.wikipedia.org/wiki?curid=4693206" title="Miasto Sveti Ivan Zelina">
Miasto Sveti Ivan Zelina

Miasto Sveti Ivan Zelina () – jednostka administracyjna w Chorwacji, w żupanii zagrzebskiej. W 2011 roku liczyła 15 959 mieszkańców.

</doc>
<doc id="4693207" url="https://pl.wikipedia.org/wiki?curid=4693207" title="Miasto Velika Gorica">
Miasto Velika Gorica

Miasto Velika Gorica () – jednostka administracyjna w Chorwacji, w żupanii zagrzebskiej. W 2011 roku liczyła 63 517 mieszkańców.

</doc>
<doc id="4693208" url="https://pl.wikipedia.org/wiki?curid=4693208" title="Miasto Vrbovec">
Miasto Vrbovec

Miasto Vrbovec () – jednostka administracyjna w Chorwacji, w żupanii zagrzebskiej. W 2011 roku liczyła 14 797 mieszkańców.

</doc>
<doc id="4693209" url="https://pl.wikipedia.org/wiki?curid=4693209" title="Miasto Zaprešić">
Miasto Zaprešić

Miasto Zaprešić () – jednostka administracyjna w Chorwacji, w żupanii zagrzebskiej. W 2011 roku liczyła 25 223 mieszkańców.

</doc>
<doc id="4693211" url="https://pl.wikipedia.org/wiki?curid=4693211" title="Hedman">
Hedman



</doc>
<doc id="4693212" url="https://pl.wikipedia.org/wiki?curid=4693212" title="15 Pułk Piechoty Austro-Węgier">
15 Pułk Piechoty Austro-Węgier



</doc>
<doc id="4693215" url="https://pl.wikipedia.org/wiki?curid=4693215" title="El Debate">
El Debate

El Debate – hiszpański katolicki dziennik wydawany w Madrycie do roku 1910 do 1936. Był to najważniejszy tytuł katolicki w swoich czasach.
Historia.
"El Debate" zostało założone w 1910 roku przez Guillermo de Rivasa w wyniku sprzeciwu wobec upadkowi zasad religijnych. W wyniku słabego zarządzania w ciągu pierwszych kilku mieisęcy zostało sprzeedane Ángel Herrera Orii i jego Asociación Católica Nacional de Propagandistas. Herrera Oria zarządzał nim od 1911 do 1933. Siedziba gazety mieściła się w Madrycie.
Podczas Drugiej Republiki rząd kilkurotnie zakazywał wydawania gazety. Dziennik popierał Hiszpańską Konfederację Autonomicznej Prawicy. Po wybuchu hiszpańskiej wojny domowej budynku, gdzie wydawano gazetę zostały skonfiskowane przez Komunistyczną Partię Hiszpanii i republikańską lewicę. Wykorzystali materiały z tej redakcji do wydania republikańskiej gazety "Política". W 1939 rząd generała Franco nie pozwolił na wznowienie dziennika.

</doc>
<doc id="4693216" url="https://pl.wikipedia.org/wiki?curid=4693216" title="Matt Cartwright">
Matt Cartwright

Matthew Alton Cartwright (ur. 1 maja 1961 w Erie) – amerykański polityk, członek Partii Demokratycznej.
Życiorys.
Od 3 stycznia 2013 jest kongresmenem - w latach 2013-2019 przez trzy kadencje był przedstawicielem siedemnastego, a od 2019 ósmego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="4693217" url="https://pl.wikipedia.org/wiki?curid=4693217" title="Jan Szlązak">
Jan Szlązak

Jan Szlązak (ur. 5 listopada 1942 w Stanisławowie) – polski inżynier górnictwa i nauczyciel akademicki, profesor nauk technicznych, od 1997 do 2000 podsekretarz stanu w Ministerstwie Gospodarki.
Życiorys.
Absolwent Wydziału Górniczego Akademii Górniczo-Hutniczej w Krakowie z 1966 (specjalność: projektowanie i budowa zakładów górniczych). W 1981 obronił doktorat na podstawie pracy pt. „Wpływ uszczelniania chodników przyścianowych na przepływ powietrza przez strefę zawału”, zaś w 2000 habilitował się po obronie rozprawy pt. „Przepływ powietrza przez strefę zawału w świetle badań teoretycznych i eksperymentalnych”. 24 kwietnia 2012 uzyskał tytuł profesora nauk technicznych. Pracował jako wykładowca na Akademii Górniczo-Hutniczej i Politechnice Śląskiej (gdzie kierował Katedrą Zarządzania i Inżynierii Bezpieczeństwa i był wicedyrektorem Instytutu Eksploatacji Złóż Wydziału Górnictwa i Geologii). Specjalizował się m.in. w aerologii górniczej, zarządzaniu w górnictwie i bezpieczeństwie, opublikował ponad 100 prac naukowych i zgłosił kilka patentów.
Od 1966 pracował w Kopalni Węgla Kamiennego Bielszowice, gdzie przeszedł szczeble awansu zawodowego aż do dyrektora. Jednocześnie działał jako ratownik górniczy, dowodząc niektórymi akcjami. Od 1993 do 1997 zarządzał Rudzką Spółką Węglową i następnie Jastrzębską Spółką Węglową. Od 21 listopada 1997 do 15 maja 2000 pełnił funkcję wiceministra gospodarki w rządzie Jerzego Buzka, odpowiadając m.in. za restrukturyzację górnictwa. Później do 2002 pozostawał wiceprezesem Południowego Koncernu Energetycznego. Zaczął także prowadzić firmę doradczą.

</doc>
<doc id="4693220" url="https://pl.wikipedia.org/wiki?curid=4693220" title="2020 w lotach kosmicznych">
2020 w lotach kosmicznych

Chronologiczna lista startów rakiet nośnych w 2020 roku, których celem było wprowadzenie ładunku na orbitę okołoziemską, w kierunku Księżyca lub na orbitę heliocentryczną.
Kolorem szarym zaznaczone są starty nieudane i częściowe niepowodzenia z powodu awarii rakiety nośnej.
Wszystkie daty podane są według czasu uniwersalnego (UTC).
Flagą oznaczono państwo właściciela rakiety nośnej. Dla rakiet europejskiej spółki Arianespace użyto oznaczenia , a dla rakiet spółek Arianespace / Starsem oznaczenia . Dla rakiet spółki Rocket Lab startujących z Nowej Zelandii użyto oznaczenia .
Jako miejsce startu podano nazwę kosmodromu i kompleksu startowego (LC - ang. "launch complex")
2020.
W 2020 roku miało miejsce 114 prób startów rakiet nośnych na orbitę okołoziemską: 104 udane i 10 zakończone niepowodzeniem.

</doc>
<doc id="4693222" url="https://pl.wikipedia.org/wiki?curid=4693222" title="Ichthyostraca">
Ichthyostraca

Ichthyostraca – gromada stawonogów z kladu Pancrustacea i nadgromady Oligostraca obejmująca zaliczane tradycyjnie do skorupiaków: tarczenice i wrzęchy. Przedstawiciele są pasożytami kręgowców, przy czym tarczenice pasożytują na rybach i płazach (od zewnątrz, w skrzelach lub w jamie gębowej), a wrzęchy w układzie oddechowym i pokarmowym wszystkich kręgowców, jednak szczególnie gadów i ssaków.
Nazwę Ichthyostraca dla rzeczonego kladu, rozpoznanego w molekularno-morfologicznej analizie filogenetycznej wprowadzili w 1998 J. Zrzavý, V. Hypša i M. Vlásková. Miano to pochodzi od greckiego ἰχθύς, oznaczającego rybę i nawiązuje do pasożytowania przez te zwierzęta na rybach i ich potomkach. Charakterystyczne cechy ich budowy obejmują redukcję drugiej pary czułków (antennuli), obecność nieparzystych jajników oraz plemniki pozbawione akrosomów, których miejsce zajmują pseudoakrosomy.Ich monofiletyzm wspierają analizy filogentyczne, w tym: Spears i Abele’a z 1998, Regiera i innych z 2010 oraz Oakleya i innych z 2013.

</doc>
<doc id="4693224" url="https://pl.wikipedia.org/wiki?curid=4693224" title="Tschechowitz I - Bombensucherkommando">
Tschechowitz I - Bombensucherkommando



</doc>
<doc id="4693227" url="https://pl.wikipedia.org/wiki?curid=4693227" title="Neutrofilowy czynnik cytozolowy nr. 1">
Neutrofilowy czynnik cytozolowy nr. 1

Neutrofilowy czynnik cytozolowy nr. 1, także zwany jako p47phox, jest białkiem kodowanym poprzez gen "NCF1" w ludziach.
Funkcja.
Białko które jest kodowane przez ten gen jest podjednostką 47 kDa cytozolowego neutrofilu dinukleotydu nikotynoamidoadeninowego. Ta oksydaza jest enzymem wieloskładnikowym, co jest aktywizowana do produkcji anionu ponadtlenkowego. Mutacje w tym genie są powiązane z przewlekłą chorobą ziarniniakową.
Zmienność genetyczna w genie NCF1 była odkryta jako czynnik wyższej szansy choroby autoimmunologicznej jak zespół Sjögrena, reumatoidalne zapalenie stawów i toczeń rumieniowaty.
P47 jest istotny do aktywacji oksydazy NADPH; to się dzieje kiedy p47 zostaje ciężko fosforylowany.
Interakcje.
Neutrofilowy czynnik cytozolowy nr. 1 jest znany za interakcje białko-białko z:

</doc>
<doc id="4693231" url="https://pl.wikipedia.org/wiki?curid=4693231" title="Cieśnina Etolina">
Cieśnina Etolina

Cieśnina Etolina (ang. "Etolin Strait") – cieśnina Oceanu Spokojnego na terenie okręgu Bethel w zachodniej Alasce, w Stanach Zjednoczonych.
Geografia.
Cieśnina łączy Zatokę Kuskokwim z Morzem Beringa. Ma 96 km długości oraz 48-80 km szerokości. Jest znana z silnych prądów morskich.
Cieśnina Etolina znajduje się pomiędzy wyspą Nunivak na zachodzie a Wyspą Nelsona i kontynentalną Alaską na wschodzie. Jej południowa granica biegnie od Przylądka Avinol w kontynentalnej Alasce do Przylądka Corwin na wyspie Nunivak. Północna granica cieśniny przebiega między Przylądkiem Etolina (również na wyspie Nunivak) a Przylądkiem Vancouver na wyspie Nelsona.
Etymologia.
Cieśnina Etolina została nazwana od nazwiska jej europejskiego odkrywcy Adolfa Etolina. Był on rosyjskim eksploratorem terenów arktycznych, głównie Morza Beringa, a następnie został gubernatorem kolonii rosyjskich w Ameryce Północnej. Odkrywając Cieśninę Etolina w roku 1821 nazwał ją "Cieśniną Cooka", lecz później z inicjatywy Adama von Krusensterna została ona nazwana imieniem odkrywcy.

</doc>
<doc id="4693233" url="https://pl.wikipedia.org/wiki?curid=4693233" title="Agnieszka Wisła">
Agnieszka Wisła

Agnieszka Wisła (ur. 10 stycznia 1887 w Szlachcinie, zm. 18 grudnia 1980 w Chicago) – działaczka polonijna, współzałożycielka Stowarzyszenia Weteranów Armii Polskiej w Ameryce i główna założycielka Korpusu Pomocniczego Pań.
Życiorys.
Wychowywała się wraz z rodzeństwem w rolniczej rodzinie pod zaborem pruskim. Jej rodzice Mateusz Wizła i Franciszka z domu Michalak pracowali prawdopodobnie w miejscowym folwarku zlokalizowanym przy dworze rodziny Sablewskich. W 1906 roku Agnieszka wyemigrowała na statku "Bremen" do Stanów Zjednoczonych, gdzie już wcześniej dotarła jej siostra, Katarzyna. Wśród Polonii występowała pod nazwiskiem Wisła, a wśród anglojęzycznych współmieszkańców jako Wisla.
I wojna światowa.
W 1914 roku wstąpiła do Związku Sokolstwa Polskiego w Ameryce. Przeszła tam kurs sanitariuszki, by móc wspierać wojska na froncie I wojny światowej. Jako "sokolica", zaangażowała się w akcję rekrutacyjną do Armii Polskiej tworzonej we Francji (tzw. Błękitna Armia). Między innymi napisała instrukcję dla kobiet-rekruterek, była też obecna na otwarciu obozu dla 22 tys. rekrutów w Niagara-on-the-Lake. Przywiozła tam wykonany przez siebie sztandar, uroczyście przekazany 14 października 1917 Armii Polskiej we Francji w imieniu Polek z Ameryki.
Poza tym wykonywała w swojej pracowni odznaki i sztandary, organizowała w Chicago zbiórki na rzecz Armii Polskiej, mobilizowała też kobiety do wykonywania ciepłej odzieży i dostarczania ich ochotnikom do Kanady. 
Ponieważ nie była obywatelką Stanów Zjednoczonych, Czerwony Krzyż odrzucił jej zgłoszenie się w szeregi organizacji. Z inicjatywy Heleny Paderewskiej, powstał w tym czasie Polski Biały Krzyż. Agnieszka Wisła była jedną z 42 przeszkolonych w tej organizacji pielęgniarek. Grupę skierowano do Francji. Wisła pracowała w paryskich szpitalach Le Perray, „Blake” i „Aux No. 117”, a także w szpitalu amerykańskim, gdzie przebywało wielu rannych, polskich żołnierzy. 
Następnie zaangażowała się w niesienie wsparcia polskim żołnierzom, przebywającym na rekonwalescencji na południu Francji. Między innymi utworzyła w Nicei Gospodę Żołnierską, organizowała także wycieczki po Lazurowym Wybrzeżu.
Wojna polsko-bolszewicka.
W maju 1919, razem z Ignacym Janem Paderewskim i jego żoną, wyjechała pociągiem dyplomatycznym do Polski. Dostała nowe zadanie – wsparcia polskich żołnierzy w trwającej wojnie polsko-bolszewickiej. Opiekowała się rannymi zdrowiejącymi na wsiach oraz walczącymi na froncie wschodnim: m.in. przewoziła dostarczane do Warszawy dary od Polonii amerykańskiej. 
W 1920 roku oddelegowano ją na Pomorze: jako przedstawicielka Polskiego Białego Krzyża, rozwijała tam działalność oświatowo-kulturalną wśród żołnierzy (zakładanie świetlic w dawnych koszarach niemieckich itp.). W tym czasie rozpoczęła też rekrutację potencjalnych obrońców Warszawy, po czym sama przyjechała do stolicy i w okresie 12–18 sierpnia opatrywała rannych. Następnie wróciła na Pomorze, a w 1921 roku wróciła na okręcie "President Grant" do Nowego Jorku. 
W tym okresie angażowała się również w wielką akcję repatriacji do Polski polskich dzieci z Syberii ewakuowanych w czasie wojny polsko-bolszewickiej do Stanów Zjednoczonych.
Działalność w organizacjach.
W 1921 roku na zjeździe w Cleveland powstało Stowarzyszenie Weteranów Armii Polskiej w Ameryce. Jako pierwsza kobieta (i długo jedyna) Agnieszka Wisła włączyła się w działania filii tej organizacji w Chicago (5 SWAP). 
W 1922 roku samodzielnie zorganizowała Komitet Pomocy Weteranom, który skupiał kobiety niosące wsparcie weteranom i ich rodzinom. W 1925 roku SWAP powołał Korpus Pomocniczy Stowarzyszenia Weteranów Armii Polskiej w Ameryce. Początkowo w organizacji działali zarówno mężczyźni, jak i kobiety, ale po jakimś czasie zaangażowane były już tylko kobiety. Nazwę Korpus Pomocniczy Pań przyjęto jednak dopiero w 1992 roku. Agnieszka Wisła była prezeską tej organizacji do 1931 roku, a następnie prezeską honorową.
Członkinie organizowały m.in. od 1928 roku schroniska dla bezdomnych weteranów. Korpus ustanowił też Dzień Bławatka (nazwa nawiązywała do Błękitnej Armii), będący doroczną zbiórką na rzecz Funduszu Inwalidzkiego im. Ignacego Jana Paderewskiego. Charakterystyczne stroje "korpusianek" szyto w pracowni Agnieszki Wisły, która była także projektantką tego umundurowania.
II wojna światowa.
W czasie II wojny światowej Korpus Pomocniczy m.in. sprzedawał obligacje wojenne, z których zysk zasilał Fundusz Inwalidzki. Agnieszka Wisła ze swojej strony kierowała odezwy w sprawie organizowania kursów dla sanitariuszek i nawiązywała porozumienia między oddziałami SWAP a polskimi szpitalami i organizacjami niosącymi pomoc (Stowarzyszenie Lekarzy Polskich i in.). Wisła zbudowała również grupy wsparcia dla polskich żołnierzy na froncie poprzez zorganizowanie korespondencji między nimi a polskimi dziewczętami.
Lata 1945–1980.
W powojennych latach Agnieszka Wisła spisywała swoje wspomnienia oraz nadal wspierała weteranów i akcje na rzecz Funduszu Inwalidzkiego. Współpracowała też nad wydaną przez SWAP w 1957 roku książką pt. "Czyn zbrojny wychodźstwa polskiego w Ameryce: zbiór dokumentów i materiałów historycznych".
Za swoje działania została odznaczona przez polski rząd Srebrnym Krzyżem Zasługi RP i Krzyżem Żołnierzy Polskich z Ameryki, a także Orderem Odrodzenia Polski „Polonia Restituta”. Była także wyróżniona Mieczami Hallerowskimi przez Stowarzyszenie Weteranów Armii Polskiej w Ameryce, Krzyżem Zasługi Armii Polskiej w Ameryce, Krzyżem Legii Honorowej Sokolstwa Polskiego oraz Gwiazdą Górnośląską. W 1968, burmistrz Chicago uroczyście umieścił jej nazwisko w Senior Citizens Hall of Fame. 
Została pochowana na cmentarzu św. Wojciecha (St. Adalbert), w dzielnicy Niles, w Chicago.
W październiku 2019 roku pamiątki związane z Agnieszką Wisłą zostały przekazane przez Związek Sokolstwa Polskiego w Ameryce do zasobu Instytutu Pamięci Narodowej.

</doc>
<doc id="4693235" url="https://pl.wikipedia.org/wiki?curid=4693235" title="Oroslavlje">
Oroslavlje



</doc>
<doc id="4693236" url="https://pl.wikipedia.org/wiki?curid=4693236" title="Katastrofa lotu Khabarovsk Airlines 463">
Katastrofa lotu Khabarovsk Airlines 463

Katastrofa lotu Khabarovsk Airlines 463 – wypadek lotniczy, który wydarzył się 15 listopada 2017 roku na lotnisku w mieście Nelkan w Kraju Chabarowskim. Turbośmigłowy samolot Let L-410 Turbolet należący do małych linii Khabarovsk Airlines rozbił się w lesie przed lotniskiem. Z 7 osób przebywających na pokładzie przeżyła tylko jedna.
Samolot.
Samolotem, który uległ katastrofie był Let L-410 Turbolet - mały turbośmigłowy samolot produkcji czechosłowackiej, przeznaczony do obsługi krótkich tras regionalnych. Właścicielem samolotu były małe regionalne linie lotnicze Khabarovsk Airlines. Posiadał numery rejestracyjne RA-67047. W momencie wypadku maszyna miała wylatane jedynie 1693 godziny lotu.
Wypadek.
Samolot wykonywał planowy lot na trasie Nikołajewsk nad Amurem - Nelkan. Na pokładzie znajdowało się 5 pasażerów oraz 2 pilotów. Cały lot przebiegał normalnie. Dopiero podczas podejścia do lądowania na lotnisku w Nelkanie, samolot zaczął tracić prędkość lotu. Nagle spadła do takiego stopnia, że doszło do przeciągnięcia. Potem samolot przechylił się na lewe skrzydło i uderzył w ziemię, 2 kilometry od pasa startowego, na którym miał lądować. Jedyną ocalałą z katastrofy była 3-letnia dziewczynka.
Raport końcowy został wydany niespełna 2 lata po wypadku. Zarówno rosyjscy, jak i czescy śledczy są zgodni, że przyczyną katastrofy była awaria prawego śmigła, w którym podczas lądowania uruchomił się ciąg wsteczny, co spowodowało utratę prędkości.

</doc>
<doc id="4693249" url="https://pl.wikipedia.org/wiki?curid=4693249" title="Conor Lamb">
Conor Lamb

Conor James Lamb (ur. 27 czerwca 1984 w Waszyngtonie) – amerykański polityk, członek Partii Demokratycznej.
Życiorys.
Od 13 marca 2018 jest kongresmenem - w latach 2018-2019 przedstawicielem osiemnastego, a od 3 stycznia 2019 siedemnastego okręgu wyborczego w stanie Pensylwania w Izbie Reprezentantów Stanów Zjednoczonych.

</doc>
<doc id="4693250" url="https://pl.wikipedia.org/wiki?curid=4693250" title="John McWhorter">
John McWhorter

John McWhorter (ur. 6 października 1965) – amerykański językoznawca. Specjalizuje się w problematyce zmienności języka i kontaktach językowych. Jego działalność naukowo-badawcza skoncentrowana jest na procesach kreolizacji oraz zmianach gramatycznych powstałych pod wpływem czynników socjohistorycznych. 
W 1985 r. ukończył studia z zakresu języka francuskiego i romanistyki na Uniwersytecie Rutgersa. Stopień magistra uzyskał w 1987 r. na Uniwersytecie Nowojorskim.
Doktorat z zakresu językoznawstwa otrzymał w 1993 r. na Uniwersytecie Stanforda.
Regularnie wypowiada się o kwestiach językowych i problematyce rasowej, prowadzi kolumny w pismach amerykańskich. Współpracuje z Time i CNN.

</doc>
<doc id="4693251" url="https://pl.wikipedia.org/wiki?curid=4693251" title="Irena Bogoczová">
Irena Bogoczová

Irena Bogoczová (ur. 7 września 1961 w Czeskim Cieszynie) – czeska językoznawczyni, slawistka. Do jej zainteresowań naukowych należą: słowiańskie językoznawstwo diachroniczne i porównawcze, dialektologia, socjolingwistyka, komunikacja językowa, bilingwizm, interferencja.
Życiorys.
Wykształcenie podstawowe i średnie zdobyła w szkołach z polskim językiem nauczania na Zaolziu. W 1985 roku skończyła studia slawistyczne w zakresie filologii rosyjskiej i serbsko-chorwackiej na Uniwersytecie w Brnie. Stopień doktora nauk humanistycznych uzyskała w 1995 roku na Uniwersytecie Opolskim na podstawie pracy doktorskiej z zakresu socjolingwistyki. Stopień docenta w dziedzinie filologia słowiańska uzyskała na Uniwersytecie Palackiego w Ołomuńcu.
Po studiach została zatrudniona w Instytucie Języka Czeskiego Akademii Nauk Republiki Czeskiej. Następnie pracowała na Wydziale Filozoficznym Uniwersytetu Ostrawskiego kolejno w: Zakładzie Badań Etnikum Polskiego w Republice Czeskiej, Katedrze Języka Czeskiego i Katedrze Slawistyki, gdzie zatrudniona jest do dzisiaj. Współpracowała z Uniwersytetem Śląskim w Katowicach, prowadząc zajęcia z gramatyki opisowej i historii języka dla studentów filologii słowiańskiej.
W obrębie jej zainteresowań badawczo-dydaktycznych znajdują się: słowiańskie językoznawstwo diachroniczne i porównawcze, dialektologia, socjolingwistyka, komunikacja językowa, bilingwizm i interferencja. Ponadto interesuje się zagadnieniami związanymi z potocznym językiem mówionym, świadomością językową i etniczną oraz relacjami między językiem i kulturą. Szczególną uwagę poświęca sytuacji językowej w czeskiej części Śląska Cieszyńskiego.
W 2016 roku brała udział w VI Światowym Kongresie Polonistów, gdzie w ramach sekcji poświęconej językowi polskiemu jako obcemu przedstawiła wraz z Urszulą Kolberovą referat pt. "Językowe i kulturowe podstawy kompetencji komunikacyjnej uczniów szkół mniejszościowych w Republice Czeskiej".
Członkostwo.
Komisja Socjolingwistyki afiliowana przy Międzynarodowym Komitecie Slawistów.

</doc>
<doc id="4693254" url="https://pl.wikipedia.org/wiki?curid=4693254" title="41. ceremonia wręczenia nagród Grammy">
41. ceremonia wręczenia nagród Grammy

41. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji odbyła się w niedzielę, 24 lutego 1999 roku.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4693255" url="https://pl.wikipedia.org/wiki?curid=4693255" title="42. ceremonia wręczenia nagród Grammy">
42. ceremonia wręczenia nagród Grammy

42. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji odbyła się w niedzielę, 23 lutego 2000 roku.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4693256" url="https://pl.wikipedia.org/wiki?curid=4693256" title="43. ceremonia wręczenia nagród Grammy">
43. ceremonia wręczenia nagród Grammy

43. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji odbyła się w niedzielę, 21 lutego 2001 roku.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4693257" url="https://pl.wikipedia.org/wiki?curid=4693257" title="44. ceremonia wręczenia nagród Grammy">
44. ceremonia wręczenia nagród Grammy

44. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji odbyła się w niedzielę, 27 lutego 2002 roku.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4693258" url="https://pl.wikipedia.org/wiki?curid=4693258" title="45. ceremonia wręczenia nagród Grammy">
45. ceremonia wręczenia nagród Grammy

45. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji odbyła się w niedzielę, 23 lutego 2003 roku.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4693259" url="https://pl.wikipedia.org/wiki?curid=4693259" title="46. ceremonia wręczenia nagród Grammy">
46. ceremonia wręczenia nagród Grammy

46. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji odbyła się w niedzielę, 8 lutego 2004 roku.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4693260" url="https://pl.wikipedia.org/wiki?curid=4693260" title="47. ceremonia wręczenia nagród Grammy">
47. ceremonia wręczenia nagród Grammy

47. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji odbyła się w niedzielę, 13 lutego 2005 roku.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4693267" url="https://pl.wikipedia.org/wiki?curid=4693267" title="Olga Martincová">
Olga Martincová

Olga Martincová (ur. 1945) – czeska językoznawczyni, bohemistka. Do jej zainteresowań naukowych należą: neologia, neografia, słowotwórstwo, terminologia i ortografia.
Ukończyła studia w zakresie języka czeskiego i pedagogiki na Wydziale Filozoficznym Uniwersytetu Karola w Pradze. Piastowała stanowisko lektora języka czeskiego na Uniwersytecie Warszawskim. Wykładała także na Wydziale Pedagogicznym UK. W 1985 r. została zatrudniona w Instytucie Języka Czeskiego Akademii Nauk Republiki Czeskiej.
Pod jej kierunkiem sporządzono słowniki neologizmów "Nová slova v češtině" 1, 2 (1998, 2004) oraz wydanie "Neologizmy v dnešní češtině" (2005). Zajmuje się także językiem prawniczym.

</doc>
<doc id="4693277" url="https://pl.wikipedia.org/wiki?curid=4693277" title="Xianxia">
Xianxia

Xianxia () to gatunek chińskiego fantasy inspirowany chińską mitologią, taoizmem, chińskimi sztukami walki, tradycyjną medycyną chińską i innymi elementami tradycji chińskiej.
Historia.
Wiele starożytnych tekstów może być klasyfikowane jako xianxia, takie jak "Klasyk Gór i Mórz" z okresu Walczących Państw lub Legenda o Białym Wężu z okresu Qing. Powieści xianxia zostały spopularyzowane w okresie Republiki Chińskiej (1912-1949), ale to powieść "Legenda Bohaterów Mieczy z góry Zu z" 1932 roku wywołała współczesną popularność tego gatunku. Gatunek nabrał nowego życia wraz z pojawieniem się publikowania online, a strony takie jak Qidian.com, Zongheng.com i 17k.com dają platformę dla autorów, aby dotrzeć do szerokiego grona odbiorców dzięki dużej ilości serializowanych treści. Gatunek został spopularyzowany poza Chinami głównie przez fanowskie tłumaczenia na początku 2000 roku. Oficjalne tłumaczenia zaczęły później być publikowane na stronach takich jak Wuxiaworld.com i Webnovel.com. Gatunek ten jest również podstawą chińskich programów telewizyjnych, filmów, manhuy i gier. 
Charakterystyka.
Bohaterami są zazwyczaj „kultywujący”, którzy starają się zostać Nieśmiertelnymi, osiągając życie wieczne, nadprzyrodzone moce i niewiarygodny poziom siły. Fikcyjna kultywacja praktykowana w powieściach xianxia jest silnie oparta na praktyce medytacyjnej Qigong. 
Historie zwykle zawierają takie elementy, jak bogowie, nieśmiertelni, demony, diabły, duchy, potwory, magiczne skarby, przedmioty nieśmiertelne, pigułki lecznicze i tym podobne. Często mają miejsce w „świecie kultywacji”, w którym kultywujący angażują się w zaciekłe i zazwyczaj śmiertelne walki o zdobycie zasobów potrzebnych do wzmocnienia. Często świat przedstawiony z początku przypomina starożytne Chiny, ale historie zwykle zyskują kosmiczną skalę, a bohaterowie osiągają boskie zdolności, czasami tworząc własne planety, galaktyki lub wszechświaty. Choć głównym wątkiem jest zazwyczaj akcja i przygoda, są też historie, w których romans jest priorytetem. 
Filmy i telewizja.
Być może jednym z najwcześniejszych udanych filmów xianxia był film Wojownicy Zu z Magicznej Góry z 1983 roku w Hongkongu, a następnie film Wojownicy krainy Zu z 2001 roku w Hongkongu. Inne adaptacje filmowe powieści zostały dobrze przyjęte, takie jak romantyczny film xianxia z 2017 roku Pewnego razu i Jadeitowa dynastia z 2019. 
Liczniejsze i popularniejsze od filmów są seriale telewizyjne. 
Etymologia.
Znaki tworzące słowo xianxia to Xian (仙) i Xia (侠). Xian dosłownie oznacza nieśmiertelność, nie dosłownie, ale w sensie podobnym do Nieśmiertelnego, transcendentnej istoty z chińskiej mitologii. Xia jest zwykle tłumaczone jako bohater, a dokładniej oznacza osobę odważną, rycerską i prawą. 
Xianxia a inne gatunki.
Podczas początkowej eksplozji popularności chińskich powieści fantasy, jednym z najpopularniejszych serwisów publikujących tłumaczenia była Wuxiaworld.com. Z powodu użycia „wuxia” w nazwie strony, wielu czytelników zaczęło używać tego terminu do opisania wszystkich gatunków chińskich powieści fantasy. Chociaż xianxia ma wiele cech wspólnych z wuxia, w rzeczywistości są to odrębne gatunki. Później, gdy coraz więcej czytelników zrozumiało różnicę między wuxią a xianxią, zaczęto używać słowa xianxia w odniesieniu do wszystkich rodzajów chińskich powieści o kultywacji, pomimo faktu istnienia unikalnych gatunków różniących od xianxia, takich jak xuanhuan, qihuan itp.

</doc>
<doc id="4693282" url="https://pl.wikipedia.org/wiki?curid=4693282" title="Yolanda Díaz">
Yolanda Díaz

Yolanda Díaz Pérez (ur. 6 maja 1971 w Fene) – hiszpańska polityk, prawniczka i samorządowiec związana z Galicją, działaczka Zjednoczonej Lewicy, posłanka parlamentu regionalnego oraz do Kongresu Deputowanych, od 2020 minister pracy i gospodarki społecznej, od 2021 również wicepremier.
Życiorys.
Ukończyła studia prawnicze na Universidad de Santiago de Compostela, kształciła się też w zakresie planowania przestrzennego, prawa pracy i zarządzania zasobami ludzkimi. Praktykowała jako prawniczka specjalizująca się w sprawach z zakresu prawa pracy i praw kobiet.
Dołączyła do galisyjskiego oddziału Komunistycznej Partii Hiszpanii oraz Zjednoczonej Lewicy. Od 2003 zasiadała w radzie miejskiej w Ferrolu, pełniła też funkcję zastępczyni alkada tej miejscowości. W latach 2005–2017 zajmowała stanowisko koordynatora krajowego Esquerda Unida, oddziału Zjednoczonej Lewicy w Galicji. Dwukrotnie była kandydatką swojego ugrupowania na prezydenta Galicji. W 2012 uzyskała mandat posłanki do regionalnego parlamentu
W 2015 po raz pierwszy została wybrana do Kongresu Deputowanych. Z powodzeniem ubiegała się o reelekcję w wyborach w 2016, kwietniu 2019 i listopadzie 2019. W styczniu 2020 objęła stanowisko ministra pracy i gospodarki społecznej w drugim rządzie Pedra Sáncheza. W marcu i lipcu 2021 powoływana kolejno na trzeciego i drugiego wicepremiera.

</doc>
<doc id="4693283" url="https://pl.wikipedia.org/wiki?curid=4693283" title="Batuka">
Batuka

Batuka – utwór muzyczny amerykańskiej piosenkarki Madonny pochodzący z jej czternastego albumu studyjnego "Madame X".
Geneza i kompozycja.
Madonna przeprowadziła się do Lizbony w 2017, aby zapisać swojego syna Davida do najlepszego klubu piłkarskiego, bo chce on zostać profesjonalnym piłkarzem. Jednakże Madonnę zaczęło nudzić życie w Lizbonie, więc postanowiła się spotkać z artystami, malarzami oraz muzkami. Jednym z pierwszych muzyków, których Madonna spotkała w Lizbonie był Dino D'Santiago, który zapoznał ją z wieloma innymi muzykami, w tym z Batukadeiras, perkusistkami z Portugalii z korzeniami z Wysp Zielonego Przylądka.
„Batuka” była zainspirowana muzyką Republiki Zielonego Przylądka, szczególnie batuque, ale też contemporary R&amp;B, gospelem oraz bluesem. Zaś sama piosenka - napisana przez Madonnę, Davida Banda oraz Mirwaisa - mówi o rozpoczęciu walki przeciw opresji.
Teledysk.
Teledysk do „Batuka” opublikowano 19 lipca 2019 roku na kanale Madonny i był on wyreżyserowany przez Emmanuela Adjei, który również wyreżyserował teledysk do „Dark Ballet”. Klip został nagrany na wybrzeżu Lizbony i występują w nim Batukadeiras, które razem z Madonną grają, śpiewają i tańczą. Na początku teledysku ukazano informację o tym czym jest styl batuque, a pod koniec jego Madonna, wraz z Batukadeiras stoją na brzegu i patrzą się na zachód słońca oraz fale.
Personel.
Źródło:.

</doc>
<doc id="4693285" url="https://pl.wikipedia.org/wiki?curid=4693285" title="Adenium">
Adenium

Adenium ("Adenium" Roem. &amp; Schult.) – rodzaj roślin z rodziny toinowatych. Obejmuje w zależności od ujęcia 5–6 gatunków lub tylko jeden gatunek z 5 podgatunkami. Rośliny te występują w tropikalnej i subtropikalnej Afryce kontynentalnej (poza Kotliną Konga) oraz na Półwyspie Arabskim i wyspie Sokotra. Związane są z siedliskami suchymi i dlatego są kserofitami o zgrubiałych, gruboszowatych pniach.
Rośliny te są popularnie uprawiane (zwłaszcza adenium arabskie "A. obesum", inne raczej tylko w kolekcjach botanicznych) dla oryginalnego pokroju i efektownych kwiatów. W strefie międzyzwrotnikowej, zwłaszcza w obszarach o klimacie suchym i gorącym, uprawiane są w ogrodach, a w strefie umiarkowanej w pojemnikach w pomieszczeniach (latem mogą być wynoszone na zewnątrz). Częściej są uprawiane jako rośliny doniczkowe odkąd na rynek trafiły w drugiej połowie XX wieku rośliny szczepione na blisko spokrewnionym oleandrze, co spowodowało, że okazy uprawiane jako pokojowe, wcześniej w zasadzie nie kwitnące, zaczęły kwitnąć obficie. W Chinach adenium uważane jest za roślinę przynoszącą szczęście.
Rośliny zawierają przejrzysty lub biały sok mleczny, a w nim toksyczne glikozydy nasercowe, o działaniu podobnym do glikozydów naparstnicy. Niebezpieczne może być spożycie jakiejkolwiek części tych roślin, przy czym jednak przypadki zatruć ludzi są niedostatecznie udokumentowane. Wiadomo natomiast o zatruciach zwierząt. Sok ten jest zresztą wykorzystywany w różnych częściach Afryki do trucia strzał i ryb.
Nazwa rodzaju powstała na bazie arabskiej nazwy tych roślin i od niej też pochodzić ma nazwa Adenu w Jemenie. 
Systematyka.
Rodzaj należy do rodziny toinowatych podrodziny "Apocynoideae" i plemienia "Nerieae" .

</doc>
<doc id="4693288" url="https://pl.wikipedia.org/wiki?curid=4693288" title="Katastrofa lotu ČSA 540">
Katastrofa lotu ČSA 540

Katastrofa lotu ČSA 540 – katastrofa lotnicza, która wydarzyła się 20 sierpnia 1975 roku, 17 kilometrów od Portu Lotniczego w Damaszku, kiedy samolot Iljuszyn Ił-62 narodowych linii lotniczych Czechosłowacji ČSA rozbił się, zabijając 126 ze 128 osób obecnych na pokładzie. Do dziś jest to najgorsza katastrofa lotnicza w historii Syrii oraz najgorsza w historii przewoźnika.
Samolot.
Samolotem biorącym udział w katastrofie był Iljuszyn Ił-62 – popularny w państwach bloku wschodniego, radziecki odrzutowiec pasażerski produkowany od roku 1963. Ten egzemplarz był jednym z wielu w posiadaniu linii ČSA (dziś Czech Airlines) – narodowych linii lotniczych Czechosłowacji. Jego numery rejestracyjne to OK-DBF. Feralnego dnia, kapitanem samolotu był Ján Gajdoš, a dtugim pilotem był Stanislav Žižka.
Przebieg lotu.
Lot 540 obsługiwał regularną trasę Praga – Damaszek – Bagdad – Teheran. Samolot miał lądować na pasie startowym 23R lotniska w Damaszku. Tej nocy panowały dobre warunki atmosferyczne. Podczas podejścia maszyna roztrzaskała się na odludnym, pustynnym terenie, 17 kilometrów od lotniska. Po zderzeniu z ziemią wrak natychmiast stanął w płomieniach. Zginęło 126 osób – 115 pasażerów i 11 członków załogi. Śledztwo dowiodło, że przyczyną katastrofy był błąd pilota. Piloci źle określi minimalną bezwzględną wysokość zniżania, dodatkowo nie byli dostatecznie skupieni na pilotowaniu maszyny.

</doc>
<doc id="4693290" url="https://pl.wikipedia.org/wiki?curid=4693290" title="Witamy w Trouilly!">
Witamy w Trouilly!

Witamy w Trouilly! (fr. L'école est finie) – francusko-belgijska komedia z 2018 roku w reżyserii Anne Depétrini, na podstawie scenariusza opartego na autobiografii Princesse Sosso.
Premiera.
Film wszedł na ekrany 11 lipca 2018 roku.
Fabuła.
Trzydziestoletnia nauczycielka języka angielskiego trafia do miasteczka Trouilly-sur-Selles, gdzie otrzymuje pracę w szkole. Agathe wynajmuje pokój u starszego małżeństwa. Trudności w aklimatyzacji i relacjach z miejscowymi pomaga jej pokonać kolega z pracy Raphaël.
Obsada.
W filmie wystąpili, m.in.

</doc>
<doc id="4693301" url="https://pl.wikipedia.org/wiki?curid=4693301" title="Norweskie Muzeum Kolejowe">
Norweskie Muzeum Kolejowe

Norweskie Muzeum Kolejowe (norw. "Norsk Jernbanemuseum") – norweskie muzeum kolei zlokalizowane w Hamar.
Położenie i ekspozycja.
Ekspozycja składa się z dwóch części: wystawy w budynku (wewnątrz m.in. biblioteka z literaturą kolejową i fotografiami) i parku kolejowego z odcinkami czynnych torowisk. W okresie letnim w parku kursuje skład wąskotorowy. Całość znajduje się w zachodniej części miasta, nad jeziorem Mjøsa.
Historia.
Od 1896 muzeum dokumentuje historię kolei w Norwegii i jej rolę w społeczeństwie na przestrzeni lat. Muzeum zostało założone przez byłych pracowników kolei jako placówka prywatna. Należy do najstarszych muzeów kolejowych świata. Początkowa skromna kolekcja obejmowała fotografie, ilustracje i rysunki techniczne. W latach 1896–1912 znajdowała się na drugim piętrze dworca kolejowego w Hamar. 
W latach 1912–1930 ekspozycja pozostawała niedostępna, a eksponaty umieszczono w magazynie. W 1930 placówkę przebudowano na wzór skansenu we wschodniej części miasta, z kilkoma starszymi budynkami dworcowymi i krótkim odcinkiem toru. Miejsce to znajdowało się daleko od działającej linii kolejowej (Dovrebanen), a przenoszenie ciężkich eksponatów okazało się kosztowne i trudne. Kolekcja stopniowo powiększała się i pod koniec lat 40. XX wieku władze miejskie zaczęły szukać nowej lokalizacji. Muzeum zostało przeniesione do obecnej lokalizacji w parku muzealnym nad jeziorem Mjøsa, a otwarcie zbiegło się z sześćdziesiątą rocznicą otwarcia placówki (1956). Muzeum składało się z nowego budynku głównego z halą wystawienniczą i parku na zewnątrz z torowiskami, urządzeniami sygnałowymi i oryginalnym wyposażeniem budynków stacyjnych. Od 1962 w ofercie dla zwiedzających znajdują się przejazdy wąskotorowym pociągiem parowym.
1 grudnia 1996 muzeum zmieniło nazwę z "NSB Jernbanemuseet" na "Norsk Jernbanemuseum", co było związane ze zmianami na kolejach norweskich. Nazwa "Norsk Jernbanemuseum" obowiązywała również w latach 1896-1946. Pod koniec lat 80. muzeum po raz kolejny stało się zbyt małe i poszukiwano w związku z tym nowej lokalizacji lub dodatkowej przestrzeni ekspozycyjnej. W rezultacie Norweskie Koleje Państwowe (NSB) zakupiły grunty na północ od obecnego parku muzealnego. Część tę otwarto w 2003.

</doc>
<doc id="4693302" url="https://pl.wikipedia.org/wiki?curid=4693302" title="Boston Teapot Trophy">
Boston Teapot Trophy

Boston Teapot Trophy – międzynarodowe wyróżnienie przyznawane od 1964 żaglowcom, które w danym roku pokonają najdłuższy dystans w czasie 124 godzin (5 dób i 4 godziny). Pierwszym laureatem nagrody był włoski jol "Corsaro II". Najwięcej wyróżnień otrzymał hiszpański szkuner Juan Sebastian De Elcano, do którego "Boston Teapot Trophy" trafiło dziewięć razy. Najdłuższy pokonany dystans w ciągu 124 godzin osiągnął norweski bark "Statsraad Lehmkuhl" w 2016 - przepłynął wówczas 1 556 Mm.

</doc>
<doc id="4693303" url="https://pl.wikipedia.org/wiki?curid=4693303" title="Oświęcim II – Brzezinka">
Oświęcim II – Brzezinka



</doc>
<doc id="4693307" url="https://pl.wikipedia.org/wiki?curid=4693307" title="Rynki Zagraniczne">
Rynki Zagraniczne

Rynki Zagraniczne – branżowy periodyk, gazeta wydawana w latach 1957–2009, początkowo przez Polską Izbę Handlu Zagranicznego, następnie przez Krajową Izbę Gospodarczą (1991-2009).
Gazeta ukazywała się około 156 razy w roku, to jest 3 razy w tygodniu, od 2006 raz w tygodniu
Redakcja mieściła się w siedzibie PIHZ, następnie KIG przy ul. Trębackiej 4.

</doc>
<doc id="4693308" url="https://pl.wikipedia.org/wiki?curid=4693308" title="Jubilejny (obwód grodzieński)">
Jubilejny (obwód grodzieński)

Jubilejny (; ; hist. Borowszczyzna) – agromiasteczko na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło.
Dawniej folwark. W dwudziestoleciu międzywojennym Borowszczyzna leżała w Polsce, w województwie białostockim, w powiecie wołkowyskim, w gminie Piaski.
W 1997 powstała tu kaplica rzymskokatolicka parafii Trójcy Przenajświętszej w Strubnicy.

</doc>
<doc id="4693310" url="https://pl.wikipedia.org/wiki?curid=4693310" title="Borowszczyzna (obwód grodzieński)">
Borowszczyzna (obwód grodzieński)



</doc>
<doc id="4693314" url="https://pl.wikipedia.org/wiki?curid=4693314" title="Hryćki (rejon wołkowyski)">
Hryćki (rejon wołkowyski)

Hryćki (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Piaski.

</doc>
<doc id="4693319" url="https://pl.wikipedia.org/wiki?curid=4693319" title="Mławska Spółdzielnia Spożywców „Spójnia”">
Mławska Spółdzielnia Spożywców „Spójnia”

Mławska Spółdzielnia Spożywców „Spójnia”, Mławskie Stowarzyszenie Spożywców „Spójnia”, Mławskie Stowarzyszenie Spółdzielców – mławska spółdzielnia spożywców założona 2 lutego 1909 roku.
Początki.
Inicjatorami jej powstania byli miejscowi społecznicy: pisarka Zuzanna Morawska, dr Alojzy Korzybski. Pierwsza siedziba stowarzyszenia mieściła się w budynku przy ulicy Krzynowłodzkiej 2, obecnie ul. 18 stycznia. Pierwszy sklep spółdzielni powstał w budynku u zbiegu ulicy Narutowicza i Starego Rynku.
W styczniu 1910 roku stowarzyszenie liczyło 127 członków, pochodzących głównie z Mławy. W pierwszym Zarządzie spółdzielni zasiadali: Piotr Misiewicz, Stanisław Urban i Mirosław Obuchowicz. Początkowa dzielność opierała się wyłącznie na prowadzeniu sklepów spożywczych.
Rozwój spółdzielczości.
W 1912 roku zaplanowano uruchomienie sklepu tekstylnego, który okazał się impulsem do powstania w 1913 nowego stowarzyszenia noszącego nazwę „Swój”. Pierwszy sklep bławatny powstał przy ulicy Działdowskiej 13, obecnie Chrobrego. Powołano Zarząd w osobach: Jackowska, Kamińska, ks. Sokalik, Zygmunt Czapski.
W 1917 roku urządzona została spółdzielcza biblioteka, jedyna tego typu placówka w Mławie. Dzieliła się na cztery działy: spółdzielczy, naukowy, dziecięcy i beletrystyczny.
Po wojnie, w 1919 roku spółdzielnie spożywców „Spójnia” i „Swój” zostały członkami Związku Stowarzyszeń Spożywców w Warszawie. Związek sprawował nadzór nad ich gospodarką, ale też udzielał pomocy prawnej i lustrował prowadzoną działalność.
Integracja i "prosperity".
W kwietniu 1921 roku obie spółdzielnie postanowiły połączyć się i utworzyć Mławskie Stowarzyszenie Spożywców, bez używania nazwy „Spójnia”.
W 1920 roku, z inicjatywy ks. Ignacego Krajewskiego, powstała na Wólce odrębna Spółdzielnia Spożywców „Produkt” z własnym sklepem przy ulicy Rynkowej 16. W Zarządzie zasiadali też Antoni Chmielewski oraz Władysława Dobaziewiczowa. Spółdzielnia ta samodzielnie prowadziła działalność do 1926 roku. 28 września została włączona do Mławskiego Stowarzyszenia Spożywców.
W połowie lat 20. biblioteka spółdzielni miała 1050 woluminów. W bibliotece zainstalowano również pierwszy w Mławie aparat radiowy.
W 1926 roku spółdzielnia uzyskała dodatni wynik finansowy, czyli zysk wynoszący 2908 złotych (przy przeciętnej pensji nauczyciela ok. 200 złotych). W tymże roku zarząd składał się z: Antoniego Rywczaka, Leopolda Dłużniewskiego i Pawła Skarzyńskiego. W radzie nadzorczej zasiadali: Adam Gniewiewski, Władysław Witkowski, Roman Piotrowicz, Romuald Genne, dr Alojzy Korzybski, ks. kan. Władysław Maron, Jan Kałużyński, Wawrzyniec Łopacki, Adam Piotrowski, Mirosław Obuchowicz, Henryk Kruszyński, Piotr Misiewicz. Stowarzyszenie na początku roku liczyło 912 członków; w ciągu roku przybyło 156, ubyło 38 członków. Zatrudnionych było w tym czasie 15 pracowników, w tym 5 kobiet. Jedna osoba pracowała w biurze, jedna kobieta w bibliotece, pozostały stanowili pracownicy sklepów.
W latach 1926 – 1929 powstały nowe sklepy i ich filie. W 1927 roku otwarto sklep w Iłowie, rok później w Wieczfni Kościelnej, a także w 1929 roku w Janowcu Kościelnym. Ponadto w filiach zostały zorganizowane punkty biblioteczne.
W 1928-29 roku została zbudowana nowoczesna mechaniczna piekarnia, pierwsza tego typu w Mławie. W piekarni zainstalowane zostały maszyny do przesiewania mąki, wygniatania ciasta, trzepaczka do worków oraz młynek do tarcia bułki. W budynku tym od 2007 roku funkcjonuje także ciastkarnia.
Kryzys.
Do roku 1930 spółdzielnia rozwijała się dynamicznie. W 1931 roku straty sięgały już 31 tys. złotych. Okres światowego kryzysu stanowił zagrożenie dla jej dalszej działalności. Z pomocą przyszedł Antoni Chmielewski: zlikwidował sklepy spoza Mławy i poświęcił swój majątek (posag żony). Pozostała piekarnia i trzy sklepy w mieście. Bibliotekę z wynajmowanego lokalu przeniesiono do pomieszczenia nad piekarnią.
We wrześniu 1939 roku spółdzielnia posiadała 2 sklepy, piekarnię i bibliotekę z ponad 4000 woluminów.
W 1945 roku organizacją Spółdzielni zajęli się Antoni Chmielewski i Władysław Sielawa.
Współcześnie.
W styczniu 1961 r. Powszechna Spółdzielnia Spożywców „Spójnia” zakończyła budowę własnego lokalu przy ul. Stary Rynek 4, gdzie znalazły się pomieszczenia dla biura biblioteki, świetlicy, zespołu dziecięcego, ośrodka "praktyczna pani" oraz trzech sklepów przemysłowych. Obecnie PPS „Spójnia” prowadzi działalność gospodarczą w 15 sklepach, piekarni i ciastkarni, jest właścicielem hali targowej, zatrudnia około 100 pracowników i skupia około 320 stałych członków.
Wykaz nazwisk prezesów.
"Na podstawie źródła"

</doc>
<doc id="4693320" url="https://pl.wikipedia.org/wiki?curid=4693320" title="Katastrofa lotu Czech Airlines 540">
Katastrofa lotu Czech Airlines 540



</doc>
<doc id="4693321" url="https://pl.wikipedia.org/wiki?curid=4693321" title="Zahory">
Zahory

Zahory (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Roś.

</doc>
<doc id="4693323" url="https://pl.wikipedia.org/wiki?curid=4693323" title="Jaroslava Brychtová">
Jaroslava Brychtová

Jaroslava Brychtová (ur. 18 lipca 1924 w Železným Brodzie, zm. 8 kwietnia 2020 w Jabloncu nad Nysą) – czeska przedstawicielka sztuk wizualnych, rzeźbiarka, artystka w szkle. Od 1954 do 2002 tworzyła w duecie artystycznym ze swoim mężem Stanislavem Libenským.
Życiorys.
Córka Anny i Jaroslava Brychty, artysty w szkle i pedagoga. Po zdaniu matury dostała się na studia do Wyższej Szkoły Przemysłu Artystycznego w Pradze, których nie rozpoczęła wskutek zamknięcia placówki przez okupantów. Podjęła zatem pracę w jednej z niemieckich fabryk. Po wojnie ukończyła studia na WSPA w pracowni prof. Karela Stipla. Studiowała też na Akademii Sztuk Pięknych w Pradze, ale w 1950 zarzuciła naukę i rozpoczęła pracę w zakładzie Železnobrodské sklo w Železným Brodzie. W tym samym roku założyła umocowany w strukturze macierzystego zakładu ośrodek szkła architektonicznego w Pelechovie, w którym realizowano również wielkoformatowe szkło artystyczne. Artystka pracowała tam jako starsza projektantka do 1984.
Brychtová współpracowała z ojcem w jego eksperymentach z lat 40., kiedy zajmował się odlewaniem szkła w formach w oparciu o technikę "pate du verre". W tej technice tworzyła swoje pierwsze szklane broszki i reliefy, a w 1947 wykonała niewielkie szklane rzeźby.
Znajomość, współpraca i małżeństwo ze Stanislavem Libenským.
W 1954 Brychtová poznała swojego przyszłego małżonka Stanislava Libenskiego, z którym rozpoczęła współpracę artystyczną. W centrum zainteresowania pary znajdowały się szklane rzeźby oraz szkło architektoniczne. Stosowali technikę zatapiania szkła w formach. W 1958 na Wystawie Światowej EXPO w Brukseli artyści zaprezentowali odlewane, osadzone w ścianie tzw. kamienie zoomorficzne, inspirowane malowidłami naskalnymi z Lascaux i Altamiry, które przyniosły im nagrodę Grand Prix. Pięć lat później, w kwietniu 1963 pobrali się. W drugiej połowie lat 60. XX w. wpisali się w rodzący się w Czechosłowacji trend na szklane rzeźby ze szkła szlifowanego, wykorzystujące efekty optyczne. Okres ten w twórczości pary nosi nazwę okresu kryształowego. Jego sztandarowym przykładem jest "Kula w sześcianie" (1970), przedstawiająca powtarzający się motyw w zgeometryzowanych rzeźbach pary – zatopioną w pryzmacie kulę. Apogeum okresu kryształowego przypadło na początek lat 80. Rzeźby okresu kryształowego wykonane są w szkle bezbarwnym, kolor pojawia się jako czynnik w twórczości pary w pierwszej połowie lat 80. Swoje prace prezentowali m.in. na wystawach światowych EXPO 1967 w Montrealu (odlewane, również wieloelementowe szklane rzeźby znaczących rozmiarów) oraz EXPO 1970 w Osace (22-metrowa "Rzeka życia", nawiązująca do okupacji Czechosłowacji). Artyści wykorzystywali również odlewanie szkła w formach, co pozwalało uzyskiwać dzieła dużych rozmiarów, a zarazem o wysokiej przejrzystości, współgrające z architekturą budynków. W latach 80. byli wiodącymi postaciami w zakresie stosowania tej techniki.
W zakresie szkła architektonicznego Brychtová i Libenský są autorami m.in. witraży do kaplicy św. Wacława w praskiej katedrze św. Wita (1964–1968). Z 1987 pochodzi projekt okien w gotyckiej kaplicy w Horšovskim Týnie, zaś z 1990 – szklana ściana osadzona w ratuszu staromiejskim w Pradze. Dla architektury współczesnej para wykonała m.in. reliefy do hallu wejściowego muzeum szkła w Corning i osadzone na konstrukcji nośnej budynku nadajnika i hotelu na Ještědzie odlane w formie szklane kule, kojarzące się z rojem meteorów (1973–1975).
Nagrody i odznaczenia.
W 1967 roku Brychtová została laureatką nagrody państwowej Klementa Gottwalda, natomiast w 2005 otrzymała od Prezydenta Republiki Czeskiej Václava Klausa Medal Za Zasługi II stopnia.

</doc>
<doc id="4693328" url="https://pl.wikipedia.org/wiki?curid=4693328" title="Koszary (przystanek kolejowy)">
Koszary (przystanek kolejowy)

Koszary (, ) – przystanek kolejowy w miejscowości Stare Koszary, w rejonie kowelskim, w obwodzie wołyńskim, na Ukrainie.
Przystanek istniał przed II wojną światową.

</doc>
<doc id="4693337" url="https://pl.wikipedia.org/wiki?curid=4693337" title="Kruhy (przystanek kolejowy)">
Kruhy (przystanek kolejowy)

Kruhy (, ) – przystanek kolejowy pomiędzy miejscowościami Stare Koszary i Nowe Koszary, w rejonie kowelskim, w obwodzie wołyńskim, na Ukrainie.

</doc>
<doc id="4693341" url="https://pl.wikipedia.org/wiki?curid=4693341" title="Mahary">
Mahary

Mahary (, ) – przystanek kolejowy w pobliżu miejscowości Czerkasy, w rejonie kowelskim, w obwodzie wołyńskim, na Ukrainie.

</doc>
<doc id="4693353" url="https://pl.wikipedia.org/wiki?curid=4693353" title="Karol Friser">
Karol Friser

Karol Friser (ur. 3 marca 1890 w Lubaczowie, zm. 27 grudnia 1982 w Gdańsku) – podpułkownik obserwator Wojska Polskiego, kawaler Orderu Virtuti Militari.
Życiorys.
Urodził się 3 marca 1890 w Lubaczowie, w ówczesnym powiecie cieszanowskim Królestwa Galicji i Lodomerii, w rodzie Szawła i Sydonii z domu Gotthelf. W 1909 zdał egzamin dojrzałości w C. K. Gimnazjum Męskim w Sanoku (określany wówczas jako „Frieser”; w jego klasie byli m.in. Jakub Mikoś, Władysław Owoc, Jan Scherff, Stanisław Sinkowski, Zygmunt Wrześniowski, Karol Zaleski). Następnie studiował prawo i ekonomię na Uniwersytecie Jagiellońskim. Studia ukończył w 1912 roku.
Po wybuchu I wojny światowej, 31 sierpnia 1914 roku, został powołany do służby w armii cesarstwa austro-węgierskiego. Otrzymał przydział do 29. pułku armat polowych, później w 90. pułku piechoty i w niemieckim 375. pułku piechoty. W składzie tych jednostek walczył na froncie serbskim, włoskim i rumuńskim. W 1917 roku przeszedł miesięczny kurs obserwatorów lotniczych w szkole w Wiener Neustadt, po którym otrzymał 1 marca 1918 roku przydział do 101 Fliegerkompanie (Flik 101/G), a następnie 1 listopada do 102 Fliegerkompanie (Flik 102/G). W czasie walk był dwukrotnie zestrzelony, podczas drugiego zestrzelenia we wrześniu 1918 roku został ciężko ranny. Trafił na leczenie do szpitala na terenie Węgier, a następnie został odesłany na rekonwalescencję do rodzinnego Lubaczowa.
1 listopada 1918 roku Rada Regencyjna mianowała go komendantem Lubaczowa i powierzyła mu zadanie sformowania na tym terenie jednostek Wojska Polskiego. Otrzymał przydział do 1. pułku strzelców w Jarosławiu. Z uwagi na jego wyszkolenie lotnicze został skierowany do Krakowa, gdzie wszedł w skład 3. eskadry lotniczej organizowanej przez jego przyjaciela Camillo Periniego. 18 listopada 1918 roku 3. el została przebazowana do Lwowa, gdzie Karol Frieser objął stanowisko oficera taktycznego eskadry. W tej jednostce wykonał 34 loty bojowe. 4 grudnia 1918 roku, w załodze z Camillo Perinim, zbombardował i ostrzelał oddziały ukraińskie w Gródku Jagiellońskim co znacznie ułatwiło polskim wojskom zdobycie tej miejscowości. 19 grudnia, również w załodze z Camillo Perinim, wyróżnił się podczas ataków na ukraińską piechotę i artylerię. W trakcie lotów na rozpoznanie narysował mapę pozycji ukraińskich (jednostka w tym czasie nie posiadała aparatów fotograficznych), która stała się podstawą do dalszych działań rozpoznawczych 3. eskadry lotniczej.
W kwietniu 1919 roku został przeniesiony do dowództwa II Grupy Lotniczej, a 20 czerwca 1920 roku został dowódcą II dywizjonu lotniczego. W lipcu objął stanowisko oficera taktycznego w szefostwie lotnictwa 3. Armii.
W maju 1922 roku odszedł z wojska na bezterminowy urlop, z którego został odwołany już w maju 1922 roku. Otrzymał przydział do 3 pułku lotniczego na stanowisko oficera wyszkolenia pułku. W 1925 roku przeszedł do Lwowa, gdzie wspólnie w Camillo Perinim organizował 6 pułk lotniczy. Objął tam stanowisko dowódcy II dywizjonu.
W 1927 roku został przeniesiony do Departamentu Lotnictwa Ministerstwa Spraw Wojskowych, gdzie w 1928 objął kierownictwo Wydziału Studiów i Wyszkolenia Departamentu Lotnictwa. od kwietnia 1930 roku służył w 3 pułku lotniczym, gdzie objął stanowisko komendanta bazy lotniczej. 27 czerwca 1935 został mianowany podpułkownikiem ze starszeństwem z 1 stycznia 1935 i 3. lokatą w korpusie oficerów aeronautyki. W 1937, po utworzeniu korpusu oficerów lotnictwa został zaliczony do grupy technicznej. Do marca 1939 pozostawał w dyspozycji dowódcy 3 Grupy Lotniczej w Warszawie. W marcu 1939 roku objął kierownictwo komórki „Służba Portów Lotniczych”, której celem była rozbudowa sieci lotnisk odwrotowych w rejonie Lublina, Lwowa i Kosowa.
Po kampanii wrześniowej przekroczył granicę polsko-rumuńską i został internowany w obozie w Călimănești. Uciekł z obozu, przedostał się do Bukaresztu, gdzie pomagał polskim lotnikom w ewakuacji do Francji. On sam w kwietniu 1940 roku dotarł do Lyonu we Francji. Po klęsce Francji przedostał się do Wielkiej Brytanii. Wstąpił do RAF, gdzie otrzymał numer służbowy P-1332.
Objął stanowisko delegata Inspektora Lotnictwa przy delegacie Inspektora Lotnictwa gen. Stanisława Ujejskiego przy kadrze lotnictwa polskiego w Blackpool. W późniejszym czasie był przewodniczącym komisji selekcyjnej personelu latającego dla kandydatów do lotnictwa, sprawował tę funkcję do końca wojny.
W 1947 roku zdecydował się na powrót do Polski, osiedlił się w Gdańsku. Pracował w przedsiębiorstwach: „Wiercenia Poszukiwawcze” i „Centrostal”.
Zmarł 27 grudnia 1982 roku w Gdańsku i został pochowany 31 grudnia 1982 roku na Cmentarzu Srebrzysko (rejon X kwatera KW IV-14-2/1).

</doc>
<doc id="4693356" url="https://pl.wikipedia.org/wiki?curid=4693356" title="Pegasus (oprogramowanie szpiegujące)">
Pegasus (oprogramowanie szpiegujące)

Pegasus – oprogramowanie szpiegujące przeznaczone do instalacji na systemach iOS i Android opracowane i dystrybuowane przez izraelską firmę NSO Group.
Metoda działania.
Zainfekowanie telefonu komórkowego może odbyć się za pośrednictwem jednej z trzech metod. Najczęściej zainfekowanie urządzenia zachodzi poprzez wejście w link przesłany za pośrednictwem poczty elektronicznej. Otwarcie linku rozpoczyna komunikację urządzenia z serwerem, który infekuje urządzenie. Drugi sposób, bazujący na wykorzystaniu komunikatora internetowego, nie wymaga interakcji z linkiem. Wystarcza samo jego wyświetlenie. Trzeci sposób zainfekowania telefonu wykorzystuje połączenie telefoniczne, którego odebranie nie jest konieczne do instalacji Pegasusa (wystarcza samo przesłanie sygnału). W przypadku iOS Pegasus wykorzystywał proces jailbreakingu, jednak jak zapewnia Apple, od aktualizacji 9.3.5 iOS wykorzystywana luka w zabezpieczeniach została załatana. Po zainfekowaniu urządzenia Pegasus otrzymuje dostęp do wszystkich jego funkcji. Począwszy od lokalizacji, rejestru połączeń, zapisanych haseł, rejestrowania dźwięku (de facto umożliwiając podsłuchiwanie) kończąc na danych przesyłanych za pomocą innych aplikacji (np. Messenger).
Pierwsze wykrycia Pegasusa.
Oprogramowanie po raz pierwszy zostało wykryte w 2016 r. Ahmed Mansur – aktywista działający na rzecz ochrony praw człowieka w Zjednoczonych Emiratach Arabskich – otrzymał wiadomość SMS z linkiem, który miał zawierać informacje o przetrzymywaniu i torturach w więzieniach w ZEA. Przed otwarciem linku Mansur poprosił o jego sprawdzenie organizację Citizen Lab. Śledztwo rozpoczęte przez Citizen Lab we współpracy z Lookout – prywatną firmą zajmującą się cyberbezpieczeństwem, ujawniło, że otwarcie linku spowodowałoby zainfekowanie telefonu Mansura oprogramowaniem szpiegującym oraz wskazało jako producenta izraelską firmę NSO Group.
Innym skandalem zawierającym wątek Pegasusa było zabójstwo Dżamala Chaszukdżiego – saudyjskiego dziennikarza publikującego m.in. na łamach „The Washington Post”. Edward Snowden wykazał, że Chaszukdżi przez kilka miesięcy przed zamordowaniem był śledzony przy wykorzystaniu Pegasusa. Następne doniesienia informowały o wykorzystywaniu oprogramowania do inwigilacji Indyjskich działaczy społecznych i prawników oraz jako narzędzie w rękach meksykańskich karteli narkotykowych. W 2018 r. Citizen Lab opublikowało raport z własnego śledztwa wykazujący obecność Pegasusa w 45 państwach. W lipcu 2021 r. padło podejrzenie, że prezydent Francji – Emmanuel Macron, był podsłuchiwany przez marokańskie służby poprzez wykorzystanie oprogramowania "Pegasus." Oprócz prezydenta Francji na liście potencjalnych celów znalazł się były premier Édouard Philippe, 14 innych ministrów oraz ponad 50 tys. innych numerów telefonów z całego świata potencjalnie narażonych na inwigilację za pośrednictwem Pegasusa. Emmanuel Macron zapowiedział zwołanie specjalnego posiedzenia francuskiej Rady Bezpieczeństwa Narodowego w sprawie Pegasusa. Z 50 tys. narażonych numerów telefonów około tysiąc zostało powiązanych z dziennikarzami mediów takich jak The Wall Street Journal, El País i CNN. Przewodnicząca Komisji Europejskiej Ursula von der Leyen podkreśliła, że inwigilacja dziennikarzy jest niedopuszczalna i wbrew wszelkim zasadom i wartościom Unii Europejskiej.
Pegasus w Polsce.
Raport Citizen Lab już w 2018 r. wskazywał, że operator o nazwie roboczej ORZELBIALY rozprzestrzeniał Pegasusa, wykorzystując sieci komórkowe należące do Polkomtel, Fiberlink, Orange Polska, T-Mobile Polska, PROSAT, Vectra i Netia. Sposób działania Pegasusa nie wymaga jednak zgody operatorów telekomunikacyjnych na rozprzestrzenianie przy użyciu ich sieci. W 2018 r. Najwyższa Izba Kontroli w komunikacie prasowym wykazała, że Centralne Biuro Antykorupcyjne otrzymało 25 mln zł od Ministerstwa Sprawiedliwości ze środków pochodzących z Funduszu Sprawiedliwości. W 2019 r. dziennikarskie śledztwo reporterów programu "Czarno na białym" powiązało kwotę przekazaną CBA z zakupem za pośrednictwem jednej z warszawskich firm informatycznych oprogramowania do inwigilacji. Z prośbą o wyjaśnienia do Sejmowej Komisji ds. Służb Specjalnych i premiera wystąpił Rzecznik Praw Obywatelskich. W odpowiedzi Sekretarz Kolegium ds. Służb Specjalnych określił zarzuty RPO jako bezpodstawne, nie odnosząc się do samego potencjalnego zakupu Pegasusa przez CBA. W krótkim oświadczeniu CBA zaprzeczyło zakupowi „systemu masowej inwigilacji Polaków”. 16 października 2019 w sprawie zakupu Pegasusa odbyło się zamknięte posiedzenie Sejmowej Komisji ds. Służb Specjalnych. Komisja nie skorzystała z przysługującego jej prawa do sporządzenia komunikatu dla mediów z posiedzenia.
W 2020 r. dziennikarze „Rzeczypospolitej” ustalili, że system Pegasus był wykorzystany do zatrzymania przez CBA byłego ministra Sławomira Nowaka. Z racji na pracę Nowaka w sztabie wyborczym opozycyjnego kandydata na Prezydenta RP Rafała Trzaskowskiego dziennikarze i środowiska opozycyjne zwrócili uwagę na możliwość inwigilacji sztabu Rafała Trzaskowskiego podczas kampanii wyborczej. W odpowiedzi Minister Koordynator Służb Specjalnych Mariusz Kamiński nie potwierdził wykorzystania Pegasusa oraz zaprzeczył inwigilacji sztabu opozycji. W lipcu 2021 r. wraz z aferą dotyczącą inwigilacji prezydenta Francji została opublikowana lista stron internetowych potencjalnie wykorzystywanych do rozprzestrzeniania. Wśród 1406 opublikowanych adresów dwa wskazują na polską stronę internetową emonitoring-przesylek oraz e-prokuror.info.
Sprawa zakupu i wykorzystania przez CBA systemu Pegasus ożywiła w Polsce dyskusję nad wydolnością systemu kontroli i nadzoru nad służbami specjalnymi. W 2019 r. z inicjatywy Rzecznika Praw Obywatelskich zespół ekspertów złożony z przedstawicieli organizacji pozarządowych, byłych polityków i funkcjonariuszy przygotował raport "Osiodłać Pegaza" wskazujący na archaiczność polskiego systemu nadzoru i kontroli nad służbami oraz postulujący utworzenie niezależnego organu kontroli. Kontrowersje związane z ujawnionym przez Citizen Lab zakupem i używaniem programu Pegasus w czasie rządów Prawa i Sprawiedliwości doprowadziły do powołania 12 stycznia 2022 nadzwyczajnej komisji senackiej ds. nielegalnej inwigilacji.

</doc>
<doc id="4693359" url="https://pl.wikipedia.org/wiki?curid=4693359" title="Władysław Dobroch">
Władysław Dobroch

Władysław Dobroch (ur. 15 grudnia 1891 w Osieku, zm. 26 marca 1962 w Warszawie) – polski polityk ruchu ludowego, poseł na Sejm II kadencji w II RP.
Życiorys.
Urodził się w wielodzietnej rodzinie chłopskiej. Był synem Andrzeja i Marianny z domu Leśniak. Ukończył gimnazjum w Sandomierzu, natomiast studia w Liège przerwał mu wybuch wojny. Po powrocie do kraju wstąpił do Polskiej Organizacji Wojskowej. W 1918 został członkiem Polskiego Stronnictwa Ludowego „Wyzwolenie”. W 1928 reprezentując Stronnictwo Chłopskie został wybrany posłem na Sejm. Z powodu antyrządowych wystąpień na wiecach, w 1930 został aresztowany i skazany na rok więzienia. 
Był świadkiem w procesie brzeskim. W 1935 utworzył partię polityczną Stronnictwo Chłopskie – grupa Dobrocha. Był wydawcą organu prasowego SCh Polska Ludowa a następnie prezesem i redaktorem organu prasowego Chłopskie Jutro, szerząc idee Frontu Ludowego. Utworzoną przez niego partię władze sanacyjne zdelegalizowały a wydawanie jej organu prasowego zawiesiły. Podczas okupacji niemieckiej Dobroch był aresztowany, ale w ruchu oporu nie uczestniczył. W okresie Polski Ludowej pracował jako radca w Ministerstwie Rolnictwa. Zmarł w Warszawie. Pochowany został na cmentarzu Powązkowskim.

</doc>
<doc id="4693360" url="https://pl.wikipedia.org/wiki?curid=4693360" title="Katastrofa lotnicza pod Damaszkiem">
Katastrofa lotnicza pod Damaszkiem



</doc>
<doc id="4693361" url="https://pl.wikipedia.org/wiki?curid=4693361" title="Długi Okap">
Długi Okap



</doc>
<doc id="4693367" url="https://pl.wikipedia.org/wiki?curid=4693367" title="Engystomops">
Engystomops

 
Engystomops – rodzaj płaza bezogonowego z podrodziny Leiuperinae w rodzinie świstkowatych (Leptodactylidae). 
Zasięg występowania.
Rodzaj obejmuje gatunki występujące od południowego Meksyku do północnej Ameryki Południowej na południe do Boliwii. 
Systematyka.
Podział systematyczny.
Do rodzaju należą następujące gatunki:
Przypisy.
 

</doc>
<doc id="4693368" url="https://pl.wikipedia.org/wiki?curid=4693368" title="Juliusz Reiss">
Juliusz Reiss

Juliusz Jerzy Reiss (ur. 22 grudnia 1933 w Krakowie, zm. 7 stycznia 2020) – polski specjalista w zakresie mikrobiologii lekarskiej, prof. dr hab.
Życiorys.
W 1957 ukończył studia lekarskie w Akademii Medycznej im. Mikołaja Kopernika w Krakowie. Obronił pracę doktorską, następnie habilitował się na podstawie dorobku naukowego i pracy. 14 lutego 1985 nadano mu tytuł profesora w zakresie nauk medycznych.
Objął funkcję profesora nadzwyczajnego w Wojskowym Instytucie Higieny i Epidemiologii im. gen. Karola Kaczkowskiego.

</doc>
<doc id="4693369" url="https://pl.wikipedia.org/wiki?curid=4693369" title="Mirlind Daku">
Mirlind Daku

Mirlind Daku (ur. 1 stycznia 1998 w Gnjilane, Federalna Republika Jugosławii) – kosowski piłkarz grający na pozycji napastnika.
Kariera klubowa.
KF Llapi Podujevo.
24 stycznia 2017 Daku dołączył do KF Llapi Podujevo grającego w Superlidze, związując się pięcioletnim kontraktem. W sezonie 2017/18 został królem strzelców tejże ligi.
NK Osijek.
Pierwsza drużyna.
20 lipca 2018 dołączył do chorwackiego NK Osijek, podpisując czteroletni kontrakt. Po związaniu się z klubem został przeniesiony do drugiej drużyny.
Druga drużyna.
Daku w rezerwach Osijeku zadebiutował 25 sierpnia w zremisowanym 2:2 meczu z HNK Šibenik, a pierwszą bramkę zanotował w wygranym 1:0 meczu z NK Sesvete.
FK Kukësi.
W lipcu 2019 FK Kukësi wypożyczyło piłkarza do końca sezonu 2019/20. 18 sierpnia debiutował w barwach klubu. Jednak wypożyczenie zostało skrócone i opuścił klub w styczniu.
KF Ballkani Suva Reka.
11 stycznia 2020 został wypożyczony do KF Ballkani Suva Reka.
Kariera reprezentacyjna.
Kosowo U-21.
9 listopada 2017 Daku zadebiutował w reprezentacji Kosowa U-21 w meczu eliminacji do Mistrzostw Europy U-21 2019 z reprezentacją Izraela, zmieniając Ardita Gashiego w 54. minucie spotkania, a Kosowo przegrało mecz 0:4. Do tej pory w kadrze rozegrał 11 meczów i 2 razy pokonał bramkarza.
Kosowo.
22 stycznia 2018 został powołany do seniorskiej kadry Kosowa na mecz towarzyski z reprezentacją Azerbejdżanu. Jednak dwa dni później mecz został odwołany i nie zagrał.

</doc>
<doc id="4693371" url="https://pl.wikipedia.org/wiki?curid=4693371" title="Hexanauplia">
Hexanauplia

Hexanauplia – gromada stawonogów z kladów Pancrustacea i Multicrustacea, obejmująca zaliczane tradycyjnie do skorupiaków: widłonogi, Tantulocarida i Thecostraca. Widłonogi żyją wolno w rozmaitych zbiornikach wodnych lub są pasożytami, Thecostraca to formy osiadłe lub pasożytnicze, zaś do Tantulocarida należą pasożyty zewnętrzne innych skorupiaków.
Nazwa Hexanauplia wprowadzona została w 2013 przez Todda Oakleya, Joannę Wolfe, Annie Lindgren i Alexandra Zaharoffa, którzy to autorzy wykryli silne wsparcie dla takiego kladu w molekularnej analizie filogenetycznej. Miano to nawiązuje do plezjomorficznej dla tej grupy cechy, jaką jest obecność w rozwoju złożonym sześciu ("hexa-") stadiów larwalnych pływika (). Monofiletyzm tego kladu wspierają analizy filogentyczne: von Reumonta i innych z 2012, Oakleya i innych z 2013, Schwentnera i innych z 2018 oraz Lozano-Fernandeza i innych z 2019. Inne wyniki uzyskano w badaniu Regiera i innych z 2010, w którym to Thecostraca zajęły pozycję siostrzaną dal pancerzowców, tworząc z nimi Communostraca.
Systematyka gromady według "World Register of Marin Species" (2020) przedstawia się następująco:

</doc>
<doc id="4693373" url="https://pl.wikipedia.org/wiki?curid=4693373" title="Budowlani Bydgoszcz">
Budowlani Bydgoszcz



</doc>
<doc id="4693374" url="https://pl.wikipedia.org/wiki?curid=4693374" title="Joanna Teske">
Joanna Teske

Joanna Klara Teske – polska literaturoznawczyni, dr hab. nauk humanistycznych, adiunkt Instytutu Literaturoznawstwa Wydziału Nauk Humanistycznych Katolickiego Uniwersytetu Lubelskiego Jana Pawła II.
Życiorys.
W latach 1992-2008 odbyła studia filologii angielskiej, oraz filozofii w Katolickim Uniwersytecie Lubelskim. 16 maja 2007 obroniła pracę doktorską "Narracja i filozofia: powieści Virginii Woolf", 8 lutego 2017 habilitowała się na podstawie dorobku naukowego i pracy zatytułowanej "Contradictions in Art: The Case of Postmodern Fiction (praca posiada tytuł tylko w języku angielskim)".
Objęła funkcję adiunkta w Instytucie Literaturoznawstwa na Wydziale Nauk Humanistycznych Katolickiego Uniwersytetu Lubelskiego Jana Pawła II.

</doc>
<doc id="4693375" url="https://pl.wikipedia.org/wiki?curid=4693375" title="Cross-country na Zimowych Światowych Wojskowych Igrzyskach Sportowych 2010 – bieg indywidualny kobiet">
Cross-country na Zimowych Światowych Wojskowych Igrzyskach Sportowych 2010 – bieg indywidualny kobiet

Cross-country na 1. Zimowych Światowych Wojskowych Igrzyskach Sportowych – indywidualny bieg narciarski kobiet jedna z zimowych konkurencji rozgrywana podczas igrzysk wojskowych w ramach cross-country, która odbyła się w dniu 24 marca 2010 w miejscowości Cogne położonej na terenie parku Gran Paradiso w regionie Dolina Aosty we Włoszech. Zawodniczki miały do przebiegnięcia 10 kilometrów techniką dowolną. Do zwodów zgłoszonych było 4 Polki; Krystyna Pałka, Paulina Bobak, Magdalena Gwizdoń i Karolina Pitoń, lecz nie stanęły na starcie.
Terminarz.
Konkurencja rozpoczęła się w dniu 24 marca o godzinie 9:00 "(czasu miejscowego)". Bieg kobiet odbywał się na dystansie 10 km, równolegle z narciarskim biegiem mężczyzn na 15 km.
Uczestniczki.
W zawodach indywidualnych kobiet do cross-country zgłoszonych zostało 41 zawodniczek, ostatecznie wystartowało 36 z 14 państw. Drużyny narodowe mogły być reprezentowane przez nie więcej niż 4 zawodniczki. 

</doc>
<doc id="4693377" url="https://pl.wikipedia.org/wiki?curid=4693377" title="Włókniarz Starogard Gdański">
Włókniarz Starogard Gdański



</doc>
<doc id="4693379" url="https://pl.wikipedia.org/wiki?curid=4693379" title="Hajsam ibn Tarik Al Sa’id">
Hajsam ibn Tarik Al Sa’id

Hajsam ibn Tarik Al Sa’id (, "Haiṯam ibn Ṭāriq Āl Saʿīd"; ur. 13 października 1954 w Maskacie) – sułtan Omanu od 11 stycznia 2020, kuzyn poprzedniego sułtana Omanu Kabusa ibn Sa’ida.
Życiorys.
Jest absolwentem Uniwersytetu Oksfordzkiego (1979), gdzie studiował na Foreign Service Programme. Na początku lat 80. był pierwszym przewodniczącym federacji piłki nożnej Omanu. Od 1986 roku pełnił w rządzie funkcję podsekretarza w ministerstwie spraw zagranicznych, a następnie sekretarza generalnego. W połowie lat 90. został ministrem ds. kultury i dziedzictwa narodowego. Pełnił też często istotne role dyplomatyczne, a także przewodniczył posiedzeniom rządu.

</doc>
<doc id="4693382" url="https://pl.wikipedia.org/wiki?curid=4693382" title="Stary kawaler">
Stary kawaler



</doc>
<doc id="4693383" url="https://pl.wikipedia.org/wiki?curid=4693383" title="Farmacja Tarchomin">
Farmacja Tarchomin



</doc>
<doc id="4693385" url="https://pl.wikipedia.org/wiki?curid=4693385" title="AZS-AWF Biała Podlaska (piłka nożna)">
AZS-AWF Biała Podlaska (piłka nożna)



</doc>
<doc id="4693387" url="https://pl.wikipedia.org/wiki?curid=4693387" title="Bogumił Strzyżewski">
Bogumił Strzyżewski

Bogumił Sławomir Strzyżewski (ur. 6 kwietnia 1933 w Żurominie, zm. 28 grudnia 2019 w Warszawie) – polski specjalista w zakresie ekonomiki i organizacji produkcji zwierzęcej, prof. dr hab.
Życiorys.
Syn Włodzimierza i Czesławy. Obronił pracę doktorską, następnie habilitował się na podstawie dorobku naukowego i pracy. 9 października 1990 nadano mu tytuł profesora w zakresie nauk rolniczych. Pracował w Katedrze Szczegółowej Hodowli Zwierząt na Wydziale Nauk o Zwierzętach w Szkole Głównej Gospodarstwa Wiejskiego w Warszawie.
Od 1981 do 1987 piastował funkcję prodziekana na Wydziale Zootechnicznym w Szkole Głównej Gospodarstwa Wiejskiego w Warszawie, a od 1980 do 2003 był kierownikiem w Zakładzie Ekonomiki i Organizacji Produkcji Zwierzęcej.
Zmarł 28 grudnia 2019 (kwatera 211-1-18).

</doc>
<doc id="4693391" url="https://pl.wikipedia.org/wiki?curid=4693391" title="Wojna chorwacko-bośniacka">
Wojna chorwacko-bośniacka

Wojna chorwacko-bośniacka – konflikt zbrojny pomiędzy Republiką Bośni i Hercegowiny a samozwańczą Chorwacką Republiką Herceg-Bośni, wspieraną przez Chorwację, który trwał od 18 października 1992 r. do 23 lutego 1994 r. Często określa się go mianem „wojny w wojnie”, ponieważ był częścią większej wojny w Bośni. Na początku Bośniacy i Chorwaci walczyli w sojuszu przeciwko Jugosłowiańskiej Armii Ludowej (JNA) i Armii Republiki Serbskiej (VRS). Jednak pod koniec 1992 r. wzrosły napięcia na linii bośniacko-chorwackiej. Pierwsze incydenty zbrojne pomiędzy nimi miały miejsce w październiku 1992 r. w środkowej Bośni. Ich sojusz wojskowy trwał do początku 1993 r., kiedy współpraca całkowicie rozpadła się, a dwóch byłych sojuszników zaangażowało się pomiędzy sobą w otwarty konflikt zbrojny.
Wojna chorwacko-bośniacka nasiliła się w środkowej Bośni i wkrótce rozszerzyła się także na Hercegowinę, a większość walk odbyła się w tych dwóch regionach. Bośniacy byli skupieni wokół Armii Republiki Bośni i Hercegowiny (ARBiH), a Chorwaci w Chorwackiej Radzie Obrony (HVO). Konflikt był zasadniczo serią chaotycznych starć przerywanych licznymi okresami zawieszenia broni w trakcie jego trwania. Nie była to wojna totalna pomiędzy Bośniakami i Chorwatami, którzy pozostali sojusznikami w innych regionach. Społeczność międzynarodowa zaproponowała kilka planów pokojowych, ale każdy z nich zawiódł. W dniu 23 lutego 1994 r. osiągnięto ostateczne zawieszenie broni, a porozumienie kończące działania wojenne podpisano w Waszyngtonie w dniu 18 marca 1994 r., w wyniku którego HVO odnotowało znaczne straty terytorialne. Porozumienie doprowadziło do ustanowienia Federacji Bośni i Hercegowiny oraz wspólnych operacji przeciwko Serbom, co umożliwiło zmianą równowagi militarnej i zakończenie wojny w Bośni.
Międzynarodowy Trybunał Karny dla byłej Jugosławii w Hadze (MTKJ) skazał 17 polityczno-wojskowych przywódców HVO i Herceg-Bośni, z których sześciu zostało skazanych za udział w zorganizowanej grupie przestępczej, która dążyła do aneksji lub uzyskania kontroli nad większością powierzchni Bośni i Hercegowiny przez Chorwację, a także dwóch przywódców bośniackich za zbrodnie wojenne popełnione podczas trwania konfliktu. MTKJ orzekł, że Chorwacja miała całkowitą kontrolę nad HVO i że konflikt ten miał charakter międzypaństwowy.

</doc>
<doc id="4693393" url="https://pl.wikipedia.org/wiki?curid=4693393" title="Le Centaure (1932)">
Le Centaure (1932)

Le Centaure (Q169) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 14 października 1932 roku w stoczni Arsenal de Brest w Breście, a do służby w Marine nationale wszedł w styczniu 1935 roku. Podczas wojny jednostka pełniła służbę na Morzu Śródziemnym i Atlantyku, a od zawarcia zawieszenia broni między Francją a Niemcami znajdowała się pod kontrolą rządu Vichy. Po lądowaniu Aliantów w Afryce Północnej „Le Centaure” wszedł w skład marynarki Wolnych Francuzów. W czerwcu 1952 roku został sprzedany na złom.
Projekt i budowa.
„Le Centaure” zamówiony został na podstawie programu rozbudowy floty francuskiej z lat 1928/1929. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Okręty typu "Redoutable" miały duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętów był inż. Jean-Jacques Roquebert. „Le Centaure” należał do 2. serii jednostek, które otrzymały silniki Diesla o większej mocy, dzięki czemu osiągały one na powierzchni prędkość 19 węzłów.
„Le Centaure” zbudowany został w Arsenale de Breście. Stępkę okrętu położono 11 sierpnia 1930 roku, a zwodowany został 14 października 1932 roku.
Dane taktyczno–techniczne.
„Le Centaure” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Schneider o łącznej mocy 7200 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 19 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów w zanurzeniu. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76. Jednostka wyposażona też była w hydrofony.
Załoga okrętu składała się z 4 oficerów oraz 57 podoficerów i marynarzy.
Służba.
„Le Centaure” został przyjęty do służby w Marine nationale 1 stycznia 1935 roku. Jednostka otrzymała numer burtowy Q169. W momencie wybuchu II wojny światowej okręt pełnił służbę na Atlantyku, wchodząc w skład 4. dywizjonu okrętów podwodnych w Casablance (wraz z siostrzanymi jednostkami „Argo”, „Henri Poincaré” i „Pascal”). Dowódcą okrętu był w tym okresie kmdr ppor. M.J.B. Ricquebourg. 22 września 1939 roku „Le Centaure” wraz z „Argo” wyszły na patrol na wody Wysp Kanaryjskich. Na przełomie października i listopada przez sektory patrolowane przez „Le Centaure” i „Argo” przedarł się niemiecki parowiec „Togo” (5042 BRT), który 25 października wyszedł z Duali i dotarł do Hamburga 23 listopada. 27 października 1939 roku okręt eskortowany przez niszczyciel „Vauquelin” wyszedł z Casablanki, docierając trzy dni później do Brestu.
29 maja 1940 roku „Le Centaure” w eskorcie awiza „Commandant Bory” opuścił Brest i po pokonaniu Cieśniny Gibraltarskiej 1 czerwca dotarł do Bizerty. W czerwcu 1940 roku okręt był jednostką flagową 4. dywizjonu okrętów podwodnych w Bizercie, a jego dowódcą był nadal kmdr ppor. M.J.B. Ricquebourg. 10 czerwca, po wypowiedzeniu wojny przez Włochy jednostka opuściła bazę, udając się na patrol. 22 czerwca, w dniu zawarcia zawieszenia broni między Francją a Niemcami, „Le Centaure” znajdował się w morzu. W listopadzie 1940 roku „Le Centaure” znajdował się w Tulonie w składzie 2. grupy okrętów podwodnych (wraz z „Argo”, „Achéron” i „Redoutable”), gdzie został rozbrojony.
Po lądowaniu Aliantów w Afryce Północnej, w styczniu 1943 roku „Le Centaure” wszedł w skład marynarki Wolnych Francuzów. W latach 1943-1944 okręt poddano modernizacji, w wyniku której zamiast zdwojonych wkm kal. 13,2 mm zamontowano dwa pojedyncze działka przeciwlotnicze Oerlikon kal. 20 mm, zainstalowano radary oraz sonar. Remontu dokonano w USA, w stoczni Philadelphia Naval Shipyard w Filadelfii. Po zakończonym remoncie, via Azory jednostka 23 lutego 1945 roku dotarła do Casablanki. W 1945 roku numer burtowy jednostki zmieniono na S04.
Jednostka została sprzedana w celu złomowania 19 czerwca 1952 roku, po 17 latach eksploatacji.

</doc>
<doc id="4693395" url="https://pl.wikipedia.org/wiki?curid=4693395" title="Chemik Pustków">
Chemik Pustków



</doc>
<doc id="4693396" url="https://pl.wikipedia.org/wiki?curid=4693396" title="Jurków (Bobrowniki Wielkie)">
Jurków (Bobrowniki Wielkie)

Jurków – część wsi Bobrowniki Wielkie w Polsce, położona w województwie małopolskim, w powiecie tarnowskim, w gminie Żabno. 
W latach 1975–1998 Jurków administracyjnie należał do województwa tarnowskiego.

</doc>
<doc id="4693398" url="https://pl.wikipedia.org/wiki?curid=4693398" title="Wolfgang Dauner">
Wolfgang Dauner

Wolfgang Dauner (ur. 30 grudnia 1935 w Stuttgarcie, zm. 10 stycznia 2020 tamże) – niemiecki pianista jazzowy.
Życiorys.
Pracował w "United Jazz and Rock Ensemble" oraz współpracował m.in. z Hansem Kollerem, Albertem Mangelsdorffem, Volkerem Kriegelem i Ackemem van Rooyenem. Był ojcem niemieckiego perkusisty Floriana Daunera, członka niemieckiej grupy hip-hopowej "Die Fantastischen Vier", był powszechnie nazywany Flo, Flower lub Fallopian.
Dauner uczęszczał do Musikhochschule w Stuttgarcie, gdzie koncentrował się na kompozycji, fortepianie i trąbce. W latach 60. należał do sekstetu prowadzonego przez Joki Freunda. Jako lider swojego trio nagrał po raz pierwszy w 1964 roku, wczesną sesję w historii europejskiego free jazzu. W 1969 roku był liderem i kompozytorem dla "Radia Jazz Group Stuttgart". Rok później założył jazzowy zespół "Et Cetera". Wraz z Hansem Kollerem założył "Big Band Free Sound &amp; Super Brass". W 1975 roku był członkiem założycielem "United Jazz and Rock Ensemble". Ponadto pracował jako kompozytor w radiu, filmie i telewizji.

</doc>
<doc id="4693403" url="https://pl.wikipedia.org/wiki?curid=4693403" title="Stoki (osiedle administracyjne w Łodzi)">
Stoki (osiedle administracyjne w Łodzi)



</doc>
<doc id="4693405" url="https://pl.wikipedia.org/wiki?curid=4693405" title="AEG J.I">
AEG J.I

AEG J.I – niemiecki samolot piechoty z okresu I wojny światowej.
Historia.
Po doświadczeniach pierwszych lat wojny dowództwo niemieckie uznało, że należy tworzyć oddziały lotnicze dla bezpośredniego wsparcia wojsk lądowych, tak powstała koncepcja budowy nowego typu samolotu określonego jako samolot piechoty. Taki właśnie samolot oznaczony jako J.I powstał w wytwórni AEG. Jego konstrukcja oparta była na budowanym już samolocie rozpoznawczym AEG C.IV. Nowo powstały samolot różnił się od niego zastosowaniem nowego silnika oraz opancerzeniem przedniej części kadłuba blachą pancerną o grubości 5,1 mm. Otrzymał on również dodatkowe uzbrojenie w postaci dwóch karabinów maszynowych strzelających w dół.
W 1917 roku rozpoczęto jego produkcję seryjną, w czasie której nieznacznie zmieniono jego konstrukcję, taka wersja otrzymała oznaczenie J.Ia. W 1918 roku zbudowano wersję kolejną tego samolotu oznaczoną jako J.II, samolot ten miał przedłużony kadłub, co poprawiło jego własności lotnicze. Zaraz też rozpoczęto jego produkcję seryjną. Łącznie w latach 1917 – 1918 zbudowano ok. 600 samolotów tego obu wersji. 
Po zakończeniu I wojny światowej, samoloty w wersji J.II, które nie zostały przekazane lotnictwu wojskowemu, zostały przebudowane. Usunięto z nich uzbrojenie i opancerzenie kadłuba, a kabinę obserwatora zabudowano, tworząc kabinę dla pasażera. Tak przebudowany samolot otrzymał oznaczenie J.IIK. 
Użycie w lotnictwie.
Samoloty AEG J.I i J.II wprowadzono do użytkowania od 1917 roku do specjalnie utworzonych jednostek lotniczych wsparcia piechoty, gdzie były używane do końca wojny. 
Samoloty AEG J.II przebudowane na wersję pasażerską zostały sprzedane niemieckiej linii lotniczej Deutsche Luft-Reederei i były użytkowane na trasie Berlin – Weimar. 
Dwa samoloty J.I zostały zdobyte na lotnisku Ławica i wyremontowane. Dwa kolejne zdobyli powstańcy wielkopolscy. Jeden z nich wykorzystywano do 1921 r. w Szkole Pilotów na Ławicy.
Opis techniczny.
Samolot J.I to dwumiejscowy dwupłat konstrukcji mieszanej z przewagą elementów metalowych. Kadłub stanowiła spawana z rur stalowych kratownica kryta z góry sklejką, zaś dół i boki płótnem; skrzydła o dużym wydłużeniu z dźwigarami z rur stalowych z drewnianymi żebrami kryte płótnem, połączone ze sobą stojakami z rur stalowych; lotki tylko na górnym płacie. Usterzenie o płaskim profilu również z rurek stalowych, kryte płótnem, statecznik pionowy wsparty zastrzałami. Przednia część kadłuba do stanowiska obserwatora była opancerzona blachą pancerną o grubości 5,1 mm. 
Napęd stanowił 6-cylindrowy silnik rzędowy Benz Bz.IV o mocy 200 KM (147 kW), chłodzony cieczą. 
Podwozie klasyczne dwukołowe stałe z płozą ogonową. 
Uzbrojenie: 1 ruchomy karabin maszynowy obserwatora Parabellum lMG14 kal. 7,92 mm z zapasem 500 naboi, 2 zsynchronizowane karabiny maszynowe lMG08/15 kal. 7,92 mm umieszczone pod kadłubem i strzelające pod kątem 45o do przodu w kierunku ziemi. Te karabiny były obsługiwane przez obserwatora za pomocą linki Bowdena. Każdy z karabinów miał zapas 500 naboi.

</doc>
<doc id="4693409" url="https://pl.wikipedia.org/wiki?curid=4693409" title="Janusz Kupczak">
Janusz Kupczak

Janusz Kupczak (ur. 1938, zm. 26 grudnia 2019) – polski specjalista w zakresie nauk o polityce, dr hab.
Życiorys.
Obronił pracę doktorską, 29 stycznia 1996 habilitował się na podstawie dorobku naukowego i pracy zatytułowanej "Polacy na Ukrainie w latach 1921-1939". Otrzymał nominację profesorską.
Został zatrudniony na stanowisku profesora w Instytucie Bezpieczeństwa i Spraw Międzynarodowych na Wydziale Nauk Społecznych i Dziennikarstwa Dolnośląskiej Szkoły Wyższej, oraz w Instytucie Studiów Międzynarodowych na Wydziale Nauk Społecznych Uniwersytetu Wrocławskiego.
Był członkiem Komitetu Badań nad Migracjami Ludności i Polonią Polskiej Akademii Nauk.

</doc>
<doc id="4693411" url="https://pl.wikipedia.org/wiki?curid=4693411" title="Guadalupe Victoria (Meksyk)">
Guadalupe Victoria (Meksyk)

Guadalupe Victoria – miasto w Meksyku, w stanie Kalifornia Dolna.

</doc>
<doc id="4693412" url="https://pl.wikipedia.org/wiki?curid=4693412" title="El Refugio (Meksyk)">
El Refugio (Meksyk)

El Refugio – miasto w Meksyku, w stanie Kalifornia Dolna.

</doc>
<doc id="4693413" url="https://pl.wikipedia.org/wiki?curid=4693413" title="La Joya">
La Joya



</doc>
<doc id="4693414" url="https://pl.wikipedia.org/wiki?curid=4693414" title="La Joya (Meksyk)">
La Joya (Meksyk)

La Joya – miasto w Meksyku, w stanie Kalifornia Dolna.

</doc>
<doc id="4693415" url="https://pl.wikipedia.org/wiki?curid=4693415" title="Rajd Kormoran 1973">
Rajd Kormoran 1973

6. Rajd Kormoran – 6. edycja Rajdu Kormoran. Był to rajd samochodowy rozgrywany od 8 do 9 czerwca 1973 roku. Była to trzecia runda Rajdowych Samochodowych Mistrzostw Polski w roku 1973. Rajd składał się z czternastu odcinków specjalnychi jednej próba szybkości płaskiej. Został rozegrany na nawierzchni asfaltowej i szutrowej. Zwycięzcą rajdu został Sobiesław Zasada.

</doc>
<doc id="4693416" url="https://pl.wikipedia.org/wiki?curid=4693416" title="Physalaemus">
Physalaemus

 
Physalaemus – rodzaj płaza bezogonowego z podrodziny Leiuperinae w rodzinie świstkowatych (Leptodactylidae). 
Zasięg występowania.
Rodzaj obejmuje gatunki występujące w północnej i środkowej Argentynie; wschodniej Boliwii; Paragwaju; Urugwaju; Brazylii i Gujanie; na nizinach południowej Wenezueli i llanos południowo-wschodniej Kolumbii. 
Systematyka.
Podział systematyczny.
Do rodzaju należą następujące gatunki:
Uwagi.
 
Przypisy.
 

</doc>
<doc id="4693417" url="https://pl.wikipedia.org/wiki?curid=4693417" title="Pórticos de San Antonio">
Pórticos de San Antonio

Pórticos de San Antonio – miasto w Meksyku, w stanie Kalifornia Dolna.

</doc>
<doc id="4693419" url="https://pl.wikipedia.org/wiki?curid=4693419" title="55 Pułk Piechoty Austro-Węgier">
55 Pułk Piechoty Austro-Węgier



</doc>
<doc id="4693420" url="https://pl.wikipedia.org/wiki?curid=4693420" title="27 Pułk Piechoty Austro-Węgier">
27 Pułk Piechoty Austro-Węgier



</doc>
<doc id="4693421" url="https://pl.wikipedia.org/wiki?curid=4693421" title="Santa Isabel (Kalifornia Dolna)">
Santa Isabel (Kalifornia Dolna)

Santa Isabel – miasto w Meksyku, w stanie Kalifornia Dolna.

</doc>
<doc id="4693422" url="https://pl.wikipedia.org/wiki?curid=4693422" title="Terrazas del Valle">
Terrazas del Valle

Terrazas del Valle – miasto w Meksyku, w stanie Kalifornia Dolna.

</doc>
<doc id="4693423" url="https://pl.wikipedia.org/wiki?curid=4693423" title="Nikola Kovač">
Nikola Kovač

Nikola Kovač, pseud. "NiKo" (ur. 16 lutego 1997 w Brčko) – bośniacki profesjonalny gracz "", zawodnik drużyny G2 Esports. Były reprezentant formacji iNation, Team Refuse, mousesports i FaZe Clan. Drugi najlepszy gracz 2017 roku oraz najlepszy bośniacki e-sportowiec w historii gry. Uważany za najlepszego gracza na pozycji rifler oraz za jednego z najlepszych graczy w historii CS:GO. W swojej karierze zarobił ok. 1 miliona dolarów.
Życiorys.
Jego kariera rozpoczęła się w 2013 roku, kiedy dołączył do e-Sports.rs. 4 marca 2015 roku Nikola dołączył do organizacji Mousesports, z którą zakwalifikował się na turniej DreamHack Open Cluj-Napoca 2015, gdzie mousesports zajęło 9/12 miejsce, przegrywając z G2 Esports. 9 lutego 2017 NiKo opuścił niemiecką organizację i zasilił szeregi FaZe Clan. Wygrał z nią m.in. StarLadder i-League StarSeries Season 3, ESL One: New York 2017, ELEAGUE CS:GO Premier 2017, Esports Championship Series Season 4 Finals oraz EPICENTER 2018. Po ponad trzech latach, bo 28 października 2020 roku przeszedł do G2 Esports i został na tamten czas najdroższym graczem w historii CS:GO. Dzięki zmianie otoczenia mógł zagrać w jednej drużynie ze swoim kuzynem - Nemanja "huNter" Kovač.

</doc>
<doc id="4693426" url="https://pl.wikipedia.org/wiki?curid=4693426" title="Berriozábal">
Berriozábal

Berriozábal – miasto w Meksyku, w stanie Chiapas.

</doc>
<doc id="4693428" url="https://pl.wikipedia.org/wiki?curid=4693428" title="Dacia Buiucani">
Dacia Buiucani

Dacia Buiucani (rum. Fotbal Club Dacia Buiucani) – mołdawski klub piłkarski, mający siedzibę w mieście Kiszyniów, w stolicy kraju. Obecnie występuje w Divizia Naţională.
Historia.
Chronologia nazw:
Klub piłkarski CSCТ Buiucani (Clubul Sportiv Pentru Copii si Tineret Buiucani) został założony w dzielnicy Buiucani w Kiszyniowie 25 września 1997 roku. Od momentu powstania klub najpierw szkolił dzieci. W 2008 roku klub zorganizował dorosłą drużynę CSCA-Buiucani Kiszyniów. W 2011 nawiązał współpracę z klubem Dacia Kiszyniów i występował dalej jako drugi zespół Dacii z nazwą Dacia-2 Buiucani. Dopiero w 2018, po tym jak Dacia Kiszyniów zrezygnowała z występów w najwyższej lidze, dorosły zespół z nazwą Dacia Buiucani startował w Divizia B, gdzie po zajęciu drugiej pozycji w grupie Centrum zdobył promocję do pierwszej ligi. W następnym sezonie 2019 zespół zajął drugie miejsce w Divizia A i uzyskał historyczny awans do Divizia Națională.
Barwy klubowe, strój.
Klub ma barwy żółto-niebieskie. Zawodnicy swoje domowe spotkania zazwyczaj grają w żółtych koszulkach, żółtych spodenkach oraz żółtych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Struktura klubu.
Stadion.
Klub piłkarski rozgrywa swoje mecze domowe na stadionie CSCT Buiucani w Kiszyniowie, który może pomieścić 300 widzów.
Inne sekcje.
Klub prowadzi drużyny dla dzieci i młodzieży w każdym wieku.
Sponsorzy.
Sponsorem technicznym jest hiszpańska firma Joma. Sponsorem głównym jest S.C. «Creator – Iu. Borş» S.R.L. i Berlin-Chemie Menarini.
Kibice i rywalizacja z innymi klubami.
Kibice.
Kibice klubu są zarejestrowani w stowarzyszeniu fanów klubu.

</doc>
<doc id="4693432" url="https://pl.wikipedia.org/wiki?curid=4693432" title="Chiapa de Corzo">
Chiapa de Corzo

Chiapa de Corzo – miasto w Meksyku, w stanie Chiapas.

</doc>
<doc id="4693433" url="https://pl.wikipedia.org/wiki?curid=4693433" title="Frontera Comalapa">
Frontera Comalapa

Frontera Comalapa – miasto w Meksyku, w stanie Chiapas.

</doc>
<doc id="4693434" url="https://pl.wikipedia.org/wiki?curid=4693434" title="Kościół św. Marii Magdaleny w Konkolnikach">
Kościół św. Marii Magdaleny w Konkolnikach

Kościół św. Marii Magdaleny – zabytkowy, barokowy rzymskokatolicki kościół z XVIII w., znajdujący się w Konkolnikach, w rejonie halickim obwodu iwnofrankiwskiego na Ukrainie, obecnie w stanie ruiny.
Historia.
W 1368 r. palatyn Władysław Opolczyk nadał ziemię w Konkolnikach w posiadanie wieczyste biskupom archidiecezji lwowskiej. W okolicach tych pomieszkiwał arcybiskup Bernard, a rządcą miejscowych ziem przez 18 lat był franciszkanin, bł. Jakub Strzemię. Ze względu na oddalenie Konkolników od dużych miast i szlaków handlowych oraz atrakcyjne warunki naturalne i krajobrazowe miejsce to zostało wybrane na letnią rezydencję arcybiskupa lwowskiego już w XV w. Rzymskokatolicka parafia w Konkolnikach powstała w 1421 r. dekretem abp. Jana Rzeszowskiego, a w 1430 r. król Władysław Jagiełło nadał Konkolnikom prawo magdeburskie. W tym samym czasie powstał pierwszy, drewniany kościół w Konkolnikach oraz zamek, którego właścicielem był m.in. Grzegorz z Sanoka.
W 1632 r. na wieś napadli Tatarzy i zniszczyli wszystkie zabudowania, wraz z zamkiem i kościołem. W 1676 r. została zburzona druga świątynia, a na jej miejscu postawiono początkowo jedynie małą kaplicę. W 1727 r. arcybiskup lwowski Jan Skarbek zdecydował o przeniesieniu ocalonego z zamku obrazu przedstawiającego ukrzyżowanie Jezusa Chrystusa i uznawanego za cudowny, do kaplicy. Datę tę uważa się za symboliczny początek budowy kościoła św. Marii Magdaleny. Ze źródeł wiadomo, że budowa była finansowana przez samego arcybiskupa, natomiast nie jest jasne, kiedy się zakończyła; na pewno zaś nie przed 1741 r. Możliwe, że architektem kościoła był Piotr Polejowski.
W 1767 r. przy świątyni została wzniesiona murowana dzwonnica. Kościół św. Marii Magdaleny został konsekrowany w 1782 r. W XIX w. świątynia była kilka razy remontowana; największe prace trwały pomiędzy 1870 a 1882 rokiem, kiedy polski architekt Jan Sanoka zrekonstruował wieżę kościoła oraz zainstalował nowe organy. Z zachowanych relacji wiadomo, że ich grę słychać było w odległych o 8 km od Konkolnik Bołszowcach.
Podczas I wojny światowej kościół został poważnie uszkodzony i przeszedł generalny remont w latach 1924–1931. W latach 20. przy kościele powstał klasztor zgromadzenia sióstr miłosierdzia zamieszkany przez siedem zakonnic.
Po zakończeniu II wojny światowej polska ludność została wysiedlona z rejonu Konkolnik, a władze sowieckie zamknęły parafię. Od lat 50. kościół służył za magazyn materiałów chemicznych, w wyniku czego budowla popadła w ruinę. Od 1991 r. stoi opuszczona.

</doc>
<doc id="4693436" url="https://pl.wikipedia.org/wiki?curid=4693436" title="Mapastepec">
Mapastepec

Mapastepec – miasto w Meksyku, w stanie Chiapas.

</doc>
<doc id="4693437" url="https://pl.wikipedia.org/wiki?curid=4693437" title="Motozintla de Mendoza">
Motozintla de Mendoza

Motozintla de Mendoza – miasto w Meksyku, w stanie Chiapas.

</doc>
<doc id="4693440" url="https://pl.wikipedia.org/wiki?curid=4693440" title="Joanna Cymbrykiewicz">
Joanna Cymbrykiewicz

Joanna Cymbrykiewicz (ur. 1976) – polska skandynawistka, tłumaczka literatury duńskiej.
Doktor habilitowana literaturoznawstwa. Naukowo związana z Katedrą Skandynawistyki Uniwersytetu im. Adama Mickiewicza w Poznaniu. Do jej zainteresowań badawczych należy współczesna poezja i proza duńską.

</doc>
<doc id="4693443" url="https://pl.wikipedia.org/wiki?curid=4693443" title="Łoczydło">
Łoczydło

Łoczydło ("Thapsia" L.) – rodzaj roślin z rodziny selerowatych. Obejmował pierwotnie ok. 6 gatunków, ale po badaniach molekularnych już w XXI wieku włączonych zostało do niego szereg gatunków tu zagnieżdżonych, a wcześniej klasyfikowanych do innych rodzajów. W efekcie współcześnie zalicza się tu od 15 do ok. 21–24 gatunków. Rośliny te występują w basenie Morza Śródziemnego – w południowej Europie, w Azji Mniejszej i w północnej Afryce.
Sok mleczny łoczydła apulijskiego, który po stężeniu ma postać brunatnych grudek, był stosowany już w starożytności i średniowieczu w lecznictwie.
Systematyka.
Rodzaj w obrębie rodziny selerowatych (baldaszkowatych) "Apiaceae" klasyfikowany jest do podrodziny "Apioideae", plemienia "Scandiceae" i podplemienia "Daucinae".
Pierwotnie rodzaj obejmował tylko kilka (6) gatunków, ale po badaniach molekularnych już w XXI wieku włączonych zostało szereg gatunków zagnieżdżonych tu, a wcześniej klasyfikowanych do innych rodzajów ("Elaeoselinum", "Distichoselinum", "Guillonea", "Margotia" oraz dwa gatunki z rodzaju okrzyn "Laserpitium".

</doc>
<doc id="4693444" url="https://pl.wikipedia.org/wiki?curid=4693444" title="49. ceremonia wręczenia nagród Grammy">
49. ceremonia wręczenia nagród Grammy

49. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji odbyła się w niedzielę, 11 lutego 2007 roku.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4693447" url="https://pl.wikipedia.org/wiki?curid=4693447" title="Tonalá (Chiapas)">
Tonalá (Chiapas)

Tonalá – miasto w Meksyku, w stanie Chiapas.

</doc>
<doc id="4693450" url="https://pl.wikipedia.org/wiki?curid=4693450" title="Villaflores (Meksyk)">
Villaflores (Meksyk)

Villaflores – miasto w Meksyku, w stanie Chiapas.

</doc>
<doc id="4693451" url="https://pl.wikipedia.org/wiki?curid=4693451" title="Santa Rosalía de Camargo">
Santa Rosalía de Camargo

Santa Rosalía de Camargo – miasto w Meksyku, w stanie Chihuahua.

</doc>
<doc id="4693453" url="https://pl.wikipedia.org/wiki?curid=4693453" title="FC Florești">
FC Florești

FC Florești (rum. Fotbal Club Florești) – mołdawski klub piłkarski, mający siedzibę w mieście Florești, na północy kraju. Obecnie występuje w Divizia A.
Historia.
Chronologia nazw:
Klub piłkarski FC Florești został założony w miejscowości Florești w 2017 roku. Chociaż od 22 lipca 2002 istniał w mieście klub piłkarski, który szkolił dzieci. W 2017 zespół startował w Divizia B, wygrywając grupę Północ i zdobywając promocję do pierwszej ligi. W następnym sezonie 2018 był drugim w tabeli Divizia A. W 2019 zwyciężył w Divizia A i uzyskał historyczny awans do Divizia Națională.
Barwy klubowe, strój.
Klub ma barwy niebiesko-pomarańczowe. Zawodnicy swoje domowe spotkania zazwyczaj grają w niebieskich koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Struktura klubu.
Stadion.
Klub piłkarski rozgrywa swoje mecze domowe na stadionie Izvoare w Florești, który może pomieścić 1000 widzów.
Inne sekcje.
Klub prowadzi drużyny dla dzieci i młodzieży w każdym wieku.
Sponsorzy.
Sponsorem technicznym jest niemiecka firma Adidas. Sponsorami głównymi są miejscowi przedsiębiorstwa.
Kibice i rywalizacja z innymi klubami.
Kibice.
Kibice klubu są zarejestrowani w stowarzyszeniu fanów klubu.
Rywalizacja.
Największymi rywalami klubu są inne zespoły z okolic.

</doc>
<doc id="4693455" url="https://pl.wikipedia.org/wiki?curid=4693455" title="Juan Aldama">
Juan Aldama

Juan Aldama – miasto w Meksyku, w stanie Chihuahua.

</doc>
<doc id="4693457" url="https://pl.wikipedia.org/wiki?curid=4693457" title="Pedro Meoqui">
Pedro Meoqui

Pedro Meoqui – miasto w Meksyku, w stanie Chihuahua.

</doc>
<doc id="4693458" url="https://pl.wikipedia.org/wiki?curid=4693458" title="Ojinaga">
Ojinaga

Ojinaga – miasto w Meksyku, w stanie Chihuahua.

</doc>
<doc id="4693459" url="https://pl.wikipedia.org/wiki?curid=4693459" title="Wioletta Kałamucka">
Wioletta Kałamucka

Wioletta Justyna Kałamucka – polska geograf, dr hab. nauk o Ziemi, adiunkt Zakładu Polityki Przestrzennej i Planowania Wydziału Nauk o Ziemi i Gospodarki Przestrzennej Uniwersytetu Marii Curie-Skłodowskiej.
Życiorys.
W 1986 ukończyła studia geograficzne na Uniwersytecie Marii Curie-Skłodowskiej w Lublinie, 6 czerwca 2001 obroniła pracę doktorską "Wskaźniki jakości życia powiązane z cechami środowiska geograficznego na przykładach z wybranych obszarów Lubelszczyzny", 24 stycznia 2018 habilitowała się na podstawie dorobku naukowego i pracy zatytułowanej "Jakość życia i zabezpieczenie egzystencji z perspektywy geograficznej".
Objęła stanowisko adiunkta w Zakładzie Polityki Przestrzennej i Planowania na Wydziale Nauk o Ziemi i Gospodarki Przestrzennej Uniwersytetu Marii Curie-Skłodowskiej.

</doc>
<doc id="4693460" url="https://pl.wikipedia.org/wiki?curid=4693460" title="Allende (Meksyk)">
Allende (Meksyk)

Allende – miasto w Meksyku, w stanie Coahuila.

</doc>
<doc id="4693462" url="https://pl.wikipedia.org/wiki?curid=4693462" title="Castaños">
Castaños

Castaños – miasto w Meksyku, w stanie Coahuila.

</doc>
<doc id="4693469" url="https://pl.wikipedia.org/wiki?curid=4693469" title="Ekstropianizm">
Ekstropianizm

Ekstropianizm – kierunek filozoficzny uznający za najwyższą wartość ciągły wzrost ekstropii, definiowaną jako „poziom inteligencji, porządku funkcjonowania, witalności, energii, życia, doświadczenia oraz zdolności i chęci do poprawy i wzrastania”. Ekstropia bywa również definiowana jako miara złożoności systemu.
Koncepcja ekstropianizmu została wprowadzona w 1988 roku przez Maksa More'a. Filozofia ta jest ściśle związana z transhumanizmem. W latach 1991–2006 istniał Instytut Ekstropii, stawiający sobie za cel promowanie ekstropianizmu. Instytut rozwiązał się, tłumacząc to wypełnieniem tej misji.
Aspiracje ekstropianizmu zostały sformułowane w manifeście z 2003 roku. Wszystkie te czynniki mają przyczyniać się do wzrostu ekstropii ludzkiego społeczeństwa:
Robert Freitas spekuluje, że etyka oparta na pojęciu ekstropii (negentropii) może być znana wszystkim istotom rozumnym we Wszechświecie.
Na poparcie tej tezy wskazuje, że konwencjonalnie rozumiane „grzechy” takie jak morderstwo, lenistwo czy kłamstwo przyczyniają się do zmniejszenia poziomu negentropii, a zachowania społecznie pożądane takie jak opieka nad potomstwem ją zwiększają.

</doc>
<doc id="4693470" url="https://pl.wikipedia.org/wiki?curid=4693470" title="Mistrzostwa Europy w Bobslejach 2020">
Mistrzostwa Europy w Bobslejach 2020

Mistrzostwa Europy w Bobslejach 2020 – 54. edycja zawodów o tytuł mistrza Europy w bobslejach, która odbyła się w dniach 4 stycznia 2020 roku w niemieckim Winterbergu (czwórki mężczyzn) oraz 14-16 lutego 2020 roku w łotewskiej Siguldzie (dwójki kobiet i mężczyzn). Na mistrzostwach zostały rozegrane trzy konkurencje: dwójka kobiet, dwójka mężczyzn oraz czwórka mężczyzn. Rywalizacja o medale mistrzostw Starego Kontynentu odbyła się w ramach zawodów Pucharu Świata w sezonie 2019/2020.

</doc>
<doc id="4693471" url="https://pl.wikipedia.org/wiki?curid=4693471" title="Armat Kozienice">
Armat Kozienice



</doc>
<doc id="4693473" url="https://pl.wikipedia.org/wiki?curid=4693473" title="Lorca Deportiva">
Lorca Deportiva



</doc>
<doc id="4693479" url="https://pl.wikipedia.org/wiki?curid=4693479" title="Crasnaia Gorca">
Crasnaia Gorca

Crasnaia Gorca (ros. Красная Горка, ukr. Красна Горка) – wieś w Mołdawii, faktycznie na terenie nieuznawanego międzynarodowo Naddniestrza, w rejonie Grigoriopol, w gminie Delacău.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 3 km na południe od Grigoriopola. Tworzy jeden obszar zabudowany z sąsiednią wsią Delacău.
Historia.
Wieś pierwszy raz wzmiankowana jest w źródłach w roku 1870. W okresie przynależności do ZSRR we wsi oraz w sąsiednim Delacău znajdował się kołchoz im. Miczurina, działała ośmioletnia szkoła, biblioteka i klub.
Infrastruktura i demografia.
Według danych spisu powszechnego w Naddniestrzu w 2004 r. wieś liczyła 4821 mieszkańców, z czego:

</doc>
<doc id="4693483" url="https://pl.wikipedia.org/wiki?curid=4693483" title="Puchar Świata w biegach narciarskich 2019/2020 – Drezno">
Puchar Świata w biegach narciarskich 2019/2020 – Drezno

Szóste zawody Pucharu Świata w biegach narciarskich w sezonie 2019/2020 odbędą się w niemieckim Dreźnie. Zawodniczki i zawodnicy rywalizowali w biegach sprinterskich rozgrywanych stylem dowolnym, a także w sprintach drużynowych również stylem dowolnym.

</doc>
<doc id="4693484" url="https://pl.wikipedia.org/wiki?curid=4693484" title="Matamoros (Coahuila)">
Matamoros (Coahuila)

Matamoros – miasto w Meksyku, w stanie Coahuila.

</doc>
<doc id="4693485" url="https://pl.wikipedia.org/wiki?curid=4693485" title="Nava (Meksyk)">
Nava (Meksyk)

Nava – miasto w Meksyku, w stanie Coahuila.

</doc>
<doc id="4693486" url="https://pl.wikipedia.org/wiki?curid=4693486" title="55. ceremonia wręczenia nagród Grammy">
55. ceremonia wręczenia nagród Grammy

55. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji (NARAS), odbyła się 10 lutego 2013 roku w hali widowiskowej Staples Center w Los Angeles, w stanie Kalifornia. Jej transmisja na żywo miała miejsce na antenie stacji telewizyjnej CBS. Gospodarzem ceremonii był raper LL Cool J. W trakcie gali rozdano honoraria dla muzyków za ich osiągnięcia w roku 2012. Była to pierwsza ceremonia Grammy po modyfikacji i zwiększeniu liczby kategorii do 81.
Nominacje ogłoszono w dniu 5 grudnia 2012 r. W telewizji w czasie największej oglądalności w ramach „The GRAMMY Nominations Concert Live! – Countdown to Music's Biggest Night”, jednogodzinnej specjalnej imprezie współorganizowanej przez LL Cool J &amp; Taylor Swift i transmitowanej na żywo na CBS z Bridgestone Arena w Nashville, Tennessee. Najwięcej nominacji (sześć) otrzymali Fun, Frank Ocean, Mumford &amp; Sons, Jay-Z, Kanye West i Dan Auerbach.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4693488" url="https://pl.wikipedia.org/wiki?curid=4693488" title="Ramos Arizpe">
Ramos Arizpe

Ramos Arizpe – miasto w Meksyku, w stanie Coahuila.

</doc>
<doc id="4693491" url="https://pl.wikipedia.org/wiki?curid=4693491" title="Brisbane International 2020">
Brisbane International 2020

Brisbane International 2020, właśc. Brisbane International presented by Suncorp 2020 – tenisowy turniej WTA kategorii WTA Premier Series rangi WTA Premier w sezonie 2020 z cyklu Brisbane International rozgrywany w dniach 6–12 stycznia 2020 roku w Brisbane na kortach twardych o puli nagród wynoszącej 1 500 000 dolarów amerykańskich.

</doc>
<doc id="4693495" url="https://pl.wikipedia.org/wiki?curid=4693495" title="San Buenaventura (Meksyk)">
San Buenaventura (Meksyk)

San Buenaventura – miasto w Meksyku, w stanie Coahuila.

</doc>
<doc id="4693497" url="https://pl.wikipedia.org/wiki?curid=4693497" title="Chorwackie odznaczenia">
Chorwackie odznaczenia



</doc>
<doc id="4693498" url="https://pl.wikipedia.org/wiki?curid=4693498" title="Order Świętego Jana">
Order Świętego Jana



</doc>
<doc id="4693499" url="https://pl.wikipedia.org/wiki?curid=4693499" title="Whitland">
Whitland

Whitland (wal. "Hendy-gwyn") – miasto w południowo-zachodniej Walii, w hrabstwie Carmarthenshire, położone nad rzeką Taf. W 2011 roku liczyło 1514 mieszkańców.
W pobliżu znajdują się pozostałości cysterskiego opactwa Whitland Abbey, założonego w połowie XII wieku.
Działa tu stacja kolejowa.

</doc>
<doc id="4693504" url="https://pl.wikipedia.org/wiki?curid=4693504" title="Tabernanthe iboga">
Tabernanthe iboga



</doc>
<doc id="4693513" url="https://pl.wikipedia.org/wiki?curid=4693513" title="Order św. Jana z Jerozolimy - Ortodoksyjnego Zakonu Szpitalników św. Jana z Cypru">
Order św. Jana z Jerozolimy - Ortodoksyjnego Zakonu Szpitalników św. Jana z Cypru



</doc>
<doc id="4693518" url="https://pl.wikipedia.org/wiki?curid=4693518" title="21 Pułk Piechoty k.k. Landwehry">
21 Pułk Piechoty k.k. Landwehry



</doc>
<doc id="4693519" url="https://pl.wikipedia.org/wiki?curid=4693519" title="Emil Reif">
Emil Reif

Emil Hoffman Reif, ps. „Magisk” (ur. 5 marca 1998) – duński profesjonalny gracz , będący riflerem dla organizacji Team Vitality. Były reprezentant takich formacji jak: Astralis, mTw, SK Gaming, Team Dignitas, North czy OpTic Gaming. Siódmy najlepszy gracz CS:GO 2018. Dotychczas w swojej karierze zarobił ok. 1 milion 355 tysięcy dolarów.
Życiorys.
Karierę rozpoczął w 2015, dołączając do zespołu stfuNerd, z którym nie zdobył żadnych trofeów. 19 października 2015 zasilił szeregi drużyny SK Gaming, w której wygrał turniej w lidze 99Damage Masters 4 oraz zajął trzecie miejsce na Fragbite Masters w 5. sezonie. 15 lipca 2016 nawiązał współpracę z Team Dignitas, jednak 31 grudnia tego samego kontrakty graczy tej organizacji się zakończyły i zespół musiał szukać nowego pracodawcy. 3 stycznia 2017 FC København przejęło skład i zmieniło nazwę organizacji na North. 21 sierpnia Emil Hoffman opuścił ówczesną drużynę i dołączył do OpTic Gaming. Niezadowalające wyniki Duńczyka spowodowały, że Magisk odszedł z grupy 7 lutego 2018 i zaczął współpracować z Astralis. W kwietniu 2018 Astralis znalazło się na samym szczycie rankingu najlepszych drużyn CS:GO, tworzonego przez serwis HLTV. Przygodę z drużyną Astralis zakończył w Grudniu 2021 r. podobnie jak Dupreeh i Zonic. Obecnie reprezentuje drużynę francuskiej organizacji Vitality, do której dołączył w styczniu 2022 r.

</doc>
<doc id="4693528" url="https://pl.wikipedia.org/wiki?curid=4693528" title="Tugford">
Tugford

Tugford – wieś w Anglii, w hrabstwie Shropshire, w dystrykcie (unitary authority) Shropshire. Leży 17 km od miasta Bridgnorth. W 1961 roku civil parish liczyła 86 mieszkańców. Tugford jest wspomniana w Domesday Book (1086) jako "Dodefort".

</doc>
<doc id="4693529" url="https://pl.wikipedia.org/wiki?curid=4693529" title="Piatydnie (przystanek kolejowy)">
Piatydnie (przystanek kolejowy)

Piatydnie () – przystanek kolejowy w miejscowości Piatydnie, w rejonie włodzimierskim, w obwodzie wołyńskim, na Ukrainie.

</doc>
<doc id="4693530" url="https://pl.wikipedia.org/wiki?curid=4693530" title="70. Międzynarodowy Festiwal Filmowy w Berlinie">
70. Międzynarodowy Festiwal Filmowy w Berlinie

70. Międzynarodowy Festiwal Filmowy w Berlinie odbył się w dniach 20 lutego-1 marca 2020 roku. Imprezę otworzył pokaz kanadyjskiego filmu "Mój rok z Salingerem" w reżyserii Philippe'a Falardeau. W konkursie głównym zaprezentowanych zostało 18 filmów pochodzących z 13 różnych krajów.
Jury pod przewodnictwem brytyjskiego aktora Jeremy'ego Ironsa przyznało nagrodę główną festiwalu, Złotego Niedźwiedzia, irańskiemu filmowi "Zło nie istnieje" w reżyserii Mohammada Rasoulofa. Drugą nagrodę w konkursie głównym, Srebrnego Niedźwiedzia − Grand Prix Jury, przyznano amerykańskiemu obrazowi "Nigdy, rzadko, czasami, zawsze" w reżyserii Elizy Hittman.
Honorowego Złotego Niedźwiedzia za całokształt twórczości odebrała brytyjska aktorka Helen Mirren.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych w sekcji "Berlinale Special Gala":
Sekcja "Spotkania".
Następujące filmy zostały wyświetlone na festiwalu w ramach nowo powstałej sekcji "Spotkania":

</doc>
<doc id="4693534" url="https://pl.wikipedia.org/wiki?curid=4693534" title="Kosowo na Zimowych Igrzyskach Olimpijskich Młodzieży 2020">
Kosowo na Zimowych Igrzyskach Olimpijskich Młodzieży 2020

Kosowo na Zimowych Igrzyskach Olimpijskich Młodzieży 2020 – reprezentacja Kosowa na Zimowych Igrzyskach Olimpijskich Młodzieży 2020.
W składzie Kosowa znalazło się 2 sportowców uprawiających narciarstwo alpejskie – 1 mężczyzna (Drin Kokaj) i 1 kobieta (Era Shala). Kokaj był chorążym reprezentacji podczas ceremonii otwarcia igrzysk. Shala podczas treningu dzień przed pierwszym startem na Zimowych Igrzyskach Olimpijskich Młodzieży 2020 złamała nogę i ostatecznie nie wystąpiła w żadnej konkurencji. Z kolei Kokaj w obu swych startach (slalom oraz slalom gigant) został zdyskwalifikowany w pierwszych przejazdach i nie został sklasyfikowany.
Występ w Lozannie był debiutem Kosowa w zimowych igrzyskach olimpijskich młodzieży.

</doc>
<doc id="4693540" url="https://pl.wikipedia.org/wiki?curid=4693540" title="El Salto">
El Salto

El Salto – miasto w Meksyku, w stanie Durango.

</doc>
<doc id="4693542" url="https://pl.wikipedia.org/wiki?curid=4693542" title="Santiago Papasquiaro">
Santiago Papasquiaro

Santiago Papasquiaro – miasto w Meksyku, w stanie Durango.

</doc>
<doc id="4693543" url="https://pl.wikipedia.org/wiki?curid=4693543" title="Mălăiești (Naddniestrze)">
Mălăiești (Naddniestrze)

Mălăiești (ros. Малаешты, ukr. Малаєшти) – wieś w Mołdawii, faktycznie na terenie nieuznawanego międzynarodowo Naddniestrza, w rejonie Grigoriopol, siedziba gminy o tej samej nazwie.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 31 km od Grigoriopola.
Historia.
Wieś pierwszy raz wzmiankowana jest w źródłach w roku 1540. W 1779 r. miejscowość opisywano jako wieś liczącą 1779 mieszkańców, posiadającą własną cerkiew. W XIX w. ziemię we wsi nadano osadnikom bułgarskim. W 1859 r. wieś zamieszkiwało 1728 osób, natomiast w 1905 – 4160 mieszkańców. W ostatnich dziesięcioleciach Imperium Rosyjskiego we wsi otwarto dwie szkoły: najpierw w 1881, następnie w 1913 r. Obie prowadziło besarabskie ziemstwo. W okresie przynależności do ZSRR we wsi znajdował się kołchoz im. Siergieja Łazo, otwarta została szkoła średnia i klub.
Demografia.
Według danych spisu powszechnego w Naddniestrzu w 2004 r. wieś liczyła 5243 mieszkańców, z czego zdecydowaną większość, 5096 osób, stanowili Mołdawianie.

</doc>
<doc id="4693547" url="https://pl.wikipedia.org/wiki?curid=4693547" title="Pavilhão João Rocha">
Pavilhão João Rocha

Pavilhão João Rocha to hala sportowa Sporting Clube de Portugal. Znajduje się obok Estádio José Alvalade i ma pojemność 3000 widzów. Została otwarta 21 czerwca 2017 r.

</doc>
<doc id="4693548" url="https://pl.wikipedia.org/wiki?curid=4693548" title="Koledycze">
Koledycze

Koledycze, Koladycze (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło. W źródłach spotykana jest także nazwa "Koladycze".
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Piaski.
Przy Koledyczach znajduje się czynny kamieniołom kredy oraz nieczynne wyrobiska obecnie zalane wodą, która przybiera lazurowy kolor - stąd nazywane są "białoruskimi Malediwami". Dawna kopalnia była popularnym miejscem wypoczynku oraz ze względu na sporą głębokość wody przyciągała amatorów nurkowania. W 2015 dostęp do niej został jednak zamknięty ze względów bezpieczeństwa (niestabilne, mające tendencje osuwiskowe brzegi).

</doc>
<doc id="4693549" url="https://pl.wikipedia.org/wiki?curid=4693549" title="Koladycze (obwód grodzieński)">
Koladycze (obwód grodzieński)



</doc>
<doc id="4693551" url="https://pl.wikipedia.org/wiki?curid=4693551" title="Milford Vanik">
Milford Vanik

Milford Frank Vanik (ur. 29 lipca 1906 w Cleveland, zm. 31 stycznia 2003) – amerykański inżynier lotniczy i baloniarz czeskiego pochodzenia.
Życiorys.
Syn Antona i Jennie. W 1930 roku ukończył inżynierię lotniczą na University of Michigan. Pierwszy lot odbył w 1929 z George'em Hinemanem. 29 kwietnia 1936 roku uzyskał licencję pilota balonowego nr 1086. W 1930 roku był członkiem założycielem klubu balonowego. Po raz pierwszy wziął udział w zawodach o Puchar Gordona Bennetta w 1930 roku. W 1934 roku podczas XXII Pucharu zajął 11 miejsce na balonie "Buffallo Courier Express" razem z George'em Hinemanem. Pracował w firmach produkujących samoloty, a od 1945 do przejścia na emeryturę w 1971 roku w Boeing. W 1961 roku zamieszkał w Bellevue. W latach 1972-78 był członkiem rady miasta. W ostatnich dwóch latach 1976-78 pełnił funkcję burmistrza miasta. W latach 70. XX wieku dwukrotnie przeleciał balonem nad Alpami z Mürren do Włoch. Zmarł w 2003 roku. Był dwukrotnie żonaty. Miał 3 synów.  

</doc>
<doc id="4693556" url="https://pl.wikipedia.org/wiki?curid=4693556" title="Komsomolskaja (stacja szybkiego tramwaju)">
Komsomolskaja (stacja szybkiego tramwaju)

Komsomolskaja – podziemna stacja linii ST1 i ST2 szybkiego tramwaju w Wołgogradzie, w Rosji. Położona jest między stacjami Płoszczad´ Lenina i Pionierskaja, na terenie rejonu Centralnego.
Historia.
Stacja została uruchomiona 5 listopada 1984 r. w ramach pierwszego etapu budowy linii szybkiego tramwaju.
Nazwa pochodzi od ulicy o tej samej nazwie.
Konstrukcja.
Na głębokości 10 metrów pod ziemią znajdują się dwa tory tramwajowe rozdzielone peronem wyspowym. Dostęp do peronu umożliwiają schody ruchome. Stacja ozdobiona jest marmurem w kolorze różowym. Ściany udekorowano także mosiężnymi wstawkami.

</doc>
<doc id="4693560" url="https://pl.wikipedia.org/wiki?curid=4693560" title="Karpowce (rejon wołkowyski)">
Karpowce (rejon wołkowyski)

Karpowce (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Roś.
Przy Karpowcach znajdują się nieczynne kamieniołomy kredy. Obecnie wyrobiska zalane są wodą, która przybiera lazurowy kolor - stąd nazywane są "białoruskimi Malediwami". Dawna kopalnia była popularnym miejscem wypoczynku oraz ze względu na sporą głębokość wody przyciągała amatorów nurkowania. W 2015 dostęp do niej został jednak zamknięty ze względów bezpieczeństwa (niestabilne, mające tendencje osuwiskowe brzegi).

</doc>
<doc id="4693561" url="https://pl.wikipedia.org/wiki?curid=4693561" title="Abasolo">
Abasolo

Abasolo – miasto w Meksyku, w stanie Guanajuato.

</doc>
<doc id="4693565" url="https://pl.wikipedia.org/wiki?curid=4693565" title="Gimnastyka na Letnich Igrzyskach Olimpijskich 1928 – ćwiczenia na koniu z łękami mężczyzn">
Gimnastyka na Letnich Igrzyskach Olimpijskich 1928 – ćwiczenia na koniu z łękami mężczyzn

Ćwiczenia na koniu z łękami były jedną z konkurencji gimnastycznych rozgrywanych podczas Letnich Igrzysk Olimpijskich 1928. Zawody zostały rozegrane w dniu 8 sierpnia 1928 roku. W zawodach wystartowało 88 zawodników.

</doc>
<doc id="4693566" url="https://pl.wikipedia.org/wiki?curid=4693566" title="Muzeum Żeglugi Morskiej w Larviku">
Muzeum Żeglugi Morskiej w Larviku

Muzeum Żeglugi Morskiej w Larviku (norw. "Larvik Sjøfartsmuseum") – norweskie muzeum żeglugi zlokalizowane w Larviku.
Historia i ekspozycja.
Stowarzyszenie morskie w Larviku zostało założono w 1926. Celem jego działalności jest m.in. gromadzenie zbiorów dotyczących żeglugi morskiej związanej z Larvikiem. Od 1962 muzeum mieści się przy Kirkestredet 5, w jednym z najstarszych murowanych domów w mieście, wybudowanym z 1730. Placówkę przejściowo zamknięto w 2011, z powodu szeroko zakrojonych prac konserwatorskich w budynku. 
Zbiory (rozmieszczone na dwóch piętrach, w ramach dwóch odrębnych ekspozycji) obejmują obiekty, zdjęcia i archiwa związane z żeglugą larvicką, wielorybnictwem i dziedzinami pokrewnymi. Ma w swoich zbiorach pamiątki po takich osobach, jak Colin Archer i Thor Heyerdahl. Kolekcja jest zarządzana przez Larvik Museum, ale pozostaje własnością stowarzyszenia "Larvik Sjøfartsmuseum".

</doc>
<doc id="4693567" url="https://pl.wikipedia.org/wiki?curid=4693567" title="Keith Markovic">
Keith Markovic

Keith Markovic, pseud. "NAF" (ur. 24 listopada 1997) – kanadyjski profesjonalny gracz , będący riflerem dla organizacji Team Liquid. Były reprezentant takich organizacji jak LunatiK eSports, Denial eSports, Luminosity Gaming, eLevate, Renegades, Conquest czy OpTic Gaming. 6 najlepszy gracz CS:GO 2018 roku. Dotychczas w swojej karierze zarobił ok. 924 tysiące dolarów. 
Życiorys.
Karierę rozpoczął 5 maja 2013 roku, kiedy dołączył do High Rollers Gaming. 13 stycznia 2015 NAF dołączył do Team Liquid, jednak już 11 maja opuścił szeregi formacji, aby dołączyć do Luminosity Gaming. 4 stycznia 2016 roku dołączył do OpTic Gaming, gdzie wraz z ekipą zakwalifikował się na turniej ESL One Cologne 2016, gdzie OpTic zajęło 13/16 miejsce, przegrywając z FlipSid3 Tactics. 1 września 2017 Keith opuścił OpTic Gaming i dołączył do Renegades. Tam zakwalifikował się na turniej ELEAGUE Major Boston, gdzie Renegades zajęło ostatecznie 18 miejsce, przegrywając z AVANGAR. 5 lutego 2018 roku NAF opuścił Renegades i ponownie dołączył do Team Liquid. Była to najlepszy moment w karierze Kanadyjczyka, ponieważ obecnie organizacja znajduje się na 3 miejscu w rankingu najlepszych drużyn CS:GO, tworzonego przez serwis HLTV. 

</doc>
<doc id="4693571" url="https://pl.wikipedia.org/wiki?curid=4693571" title="Gimnastyka na Letnich Igrzyskach Olimpijskich 1928 – ćwiczenia na kółkach mężczyzn">
Gimnastyka na Letnich Igrzyskach Olimpijskich 1928 – ćwiczenia na kółkach mężczyzn

Ćwiczenia na kółkach były jedną z konkurencji gimnastycznych rozgrywanych podczas Letnich Igrzysk Olimpijskich 1928. Zawody zostały rozegrane w dniu 8 sierpnia 1928 r. W zawodach wystartowało 88 zawodników.

</doc>
<doc id="4693573" url="https://pl.wikipedia.org/wiki?curid=4693573" title="Pénjamo">
Pénjamo

Pénjamo – miasto w Meksyku, w stanie Guanajuato.

</doc>
<doc id="4693574" url="https://pl.wikipedia.org/wiki?curid=4693574" title="Jim Cutlass">
Jim Cutlass

Jim Cutlass (tytuł oryginału: "Une Aventure de Jim Cutlass") – francuska seria komiksowa stworzona przez Jeana-Michela Charliera (scenariusz) i Jeana Girauda (rysunki), której pierwszy tom ukazał się w 1979 nakładem wydawnictwa Les Humanoïdes Associés. Od drugiego tomu, opublikowanego w 1991, serię tworzyli Giraud (scenariusz) i Christian Rossi (rysunki) dla wydawnictwa Casterman. Ostatni tom ukazał się w 1999. Po polsku "Jima Cutlassa" wydało wydawnictwo Egmont Polska w dwóch tomach zbiorczych w 2020.
Fabuła.
Akcja rozgrywa się w Stanach Zjednoczonych krótko po wojnie secesyjnej i utrzymana jest w konwencji westernu. Jim Cutlass, były oficer z północy kraju, dziedziczy plantację bawełny w Luizjanie. Razem ze swoją kuzynką Carolyn Grayson stara się podnieść majątek z ruiny. Powojenne niepokoje nie sprzyjają jednak planom Jima i Carolyn: na ich drodze stają rasiści z Ku Klux Klanu, lokalne skorumpowane władze i bezrobotni maruderzy. 

</doc>
<doc id="4693577" url="https://pl.wikipedia.org/wiki?curid=4693577" title="Wisłoczanka (przystanek kolejowy)">
Wisłoczanka (przystanek kolejowy)



</doc>
<doc id="4693580" url="https://pl.wikipedia.org/wiki?curid=4693580" title="Leon Coeckelbergh">
Leon Coeckelbergh

Leon Coeckelbergh (ur. 1890, zm. 1950?) – belgijski pilot, zwycięzca Pucharu Gordona Bennetta w 1923 i 1924 roku (razem z Ernestem Demuyterem).
Życiorys.
Licencję pilota balonowego uzyskał w 1923 roku. W zawodach Pucharu Gordona Benneta startował razem z Ernestem Demuyterem jako 2 pilot reprezentując Belgię. Po zajęciu 1 miejsca w XII i XIII Pucharze Gordona Bennetta w 1925 i 1930 roku zajął 2. miejsce. Podczas XX zawodów zajęli 10. miejsce lądując na terenie Polski w Rozprzy niedaleko Radomia. W 1934 roku podczas XXII zawodów zajęli 3. miejsce lądując na terenie ZSRR.

</doc>
<doc id="4693583" url="https://pl.wikipedia.org/wiki?curid=4693583" title="Salvatierra (Meksyk)">
Salvatierra (Meksyk)

Salvatierra – miasto w Meksyku, w stanie Guanajuato.

</doc>
<doc id="4693585" url="https://pl.wikipedia.org/wiki?curid=4693585" title="Vidím to růžově">
Vidím to růžově

Vidím to růžově – siódmy album studyjny czeskiego zespołu pop-rockowego Mandrage. Wydany został 3 grudnia 2019 roku przez wytwórnię płytową Universal Music.
Promocja i wydanie.
Singel promujący wydawnictwo, zatytułowany „Vidím to růžově”, ukazał się 14 października 2019. Do utworu został zrealizowany teledysk, który wyreżyserowali Givinar Kříž oraz Jordan Haj.
Album w wersji cyfrowej został wydany 3 grudnia 2019, zaś w postaci fizycznej ukazał się 6 grudnia tego samego roku.
Lista utworów.
Opracowano na podstawie materiału źródłowego.
Autorzy.
Opracowano na podstawie materiału źródłowego.

</doc>
<doc id="4693587" url="https://pl.wikipedia.org/wiki?curid=4693587" title="San Felipe (Guanajuato)">
San Felipe (Guanajuato)

San Felipe – miasto w Meksyku, w stanie Guanajuato.

</doc>
<doc id="4693590" url="https://pl.wikipedia.org/wiki?curid=4693590" title="San José Iturbide">
San José Iturbide

San José Iturbide – miasto w Meksyku, w stanie Guanajuato.

</doc>
<doc id="4693592" url="https://pl.wikipedia.org/wiki?curid=4693592" title="San Luis de la Paz">
San Luis de la Paz

San Luis de la Paz – miasto w Meksyku, w stanie Guanajuato.

</doc>
<doc id="4693595" url="https://pl.wikipedia.org/wiki?curid=4693595" title="Silao">
Silao

Silao – miasto w Meksyku, w stanie Guanajuato.

</doc>
<doc id="4693597" url="https://pl.wikipedia.org/wiki?curid=4693597" title="Handel Zagraniczny (miesięcznik)">
Handel Zagraniczny (miesięcznik)

Handel Zagraniczny – branżowy miesięcznik wydawany w latach 1955–1995, początkowo przez Polską Izbę Handlu Zagranicznego, następnie przez Krajową Izbę Gospodarczą.
Czasopismo ukazywało się 12 razy w roku.
Siedziba.
Redakcja mieściła się w siedzibie PIHZ przy ul. Trębackiej 4, następnie w tzw. Żyletkowcu przy ul. Marszałkowskiej 82.

</doc>
<doc id="4693598" url="https://pl.wikipedia.org/wiki?curid=4693598" title="Bimba y Lola">
Bimba y Lola

Bimba y Lola - hiszpańska firma i marka z branży modowej, która specjalizuje się w sprzedaży odzieży i akcesoriów, jej siedzibą jest Mos w Galicji. 
Historia.
Bimba y Lola została założona w 2005 roku przez Uxíę i Maríię Domínguez. Pierwszy sklep został otworzony w 2006 w Bilbao, wystrój wnętrz powstał jako autorskie dzieło Elsa Urquijo, która współpracowała wcześniej z innymi markami modowymi. Grupą docelową są kobiety w średnim wieku, które poszukają codziennego ubioru, który nie jest w pełni sformalizowany. Oprócz odzieży Bimba y Lola oferuje również biżuterię, torebki i buty.
Obecnie marka ma 275 sklepów i stoisk w 14 krajach w Europie, Ameryce i Azji, a jej sklep internetowy generuje miliony odsłon. Sklepy w takich miastach jak Paryż, Londyn, Bolonia, Mediolan, Rzym, Madryt, Barcelona, Meksyk, Santiago, Seul czy Singapur odzwierciedlają otwarty międzynarodowy charakter przedstawianej oferty.

</doc>
<doc id="4693601" url="https://pl.wikipedia.org/wiki?curid=4693601" title="Villagrán">
Villagrán

Villagrán – miasto w Meksyku, w stanie Guanajuato.

</doc>
<doc id="4693605" url="https://pl.wikipedia.org/wiki?curid=4693605" title="Arcelia">
Arcelia

Arcelia – miasto w Meksyku, w stanie Guerrero.

</doc>
<doc id="4693606" url="https://pl.wikipedia.org/wiki?curid=4693606" title="Gowoniowa Nyża">
Gowoniowa Nyża



</doc>
<doc id="4693607" url="https://pl.wikipedia.org/wiki?curid=4693607" title="Atoyac de Álvarez">
Atoyac de Álvarez

Atoyac de Álvarez – miasto w Meksyku, w stanie Guerrero.

</doc>
<doc id="4693608" url="https://pl.wikipedia.org/wiki?curid=4693608" title="Chilapa de Álvarez">
Chilapa de Álvarez

Chilapa de Álvarez – miasto w Meksyku, w stanie Guerrero.

</doc>
<doc id="4693609" url="https://pl.wikipedia.org/wiki?curid=4693609" title="Ciudad Altamirano">
Ciudad Altamirano

Ciudad Altamirano – miasto w Meksyku, w stanie Guerrero.

</doc>
<doc id="4693610" url="https://pl.wikipedia.org/wiki?curid=4693610" title="Ometepec">
Ometepec

Ometepec – miasto w Meksyku, w stanie Guerrero.

</doc>
<doc id="4693616" url="https://pl.wikipedia.org/wiki?curid=4693616" title="WTA 125K series 2020">
WTA 125K series 2020

WTA 125K series 2020 – sezon profesjonalnych kobiecych turniejów tenisowych niższej kategorii organizowanych przez Women’s Tennis Association w 2020 roku, które pierwotnie miały obejmować cykl 14 turniejów z pulą nagród wynoszącą 125 000 dolarów amerykańskich (z wyjątkiem turniejów z serii Oracle Challenger Series, których pula nagród wynosiła 162 480 dolarów amerykańskich). Zawody rozgrywane w ramach WTA 125K series nie były zaliczane do głównego cyklu rozgrywek WTA Tour.
Niektóre turnieje zostały odwołane z powodu pandemii COVID-19.

</doc>
<doc id="4693618" url="https://pl.wikipedia.org/wiki?curid=4693618" title="Silnik F140 Ferrari">
Silnik F140 Ferrari

Silnik F140 jest wolnossącą jednostką V12 DOHC produkowaną przez Ferrari od 2002 roku, zainstalowany pierwotnie w supersamochodzie Ferrari Enzo. Pierwsza wersja tego silnika o pojemność 5998 cc została denominowana "tipo" F140B ("tipo," wersja, odmiana po Włosku). Od 2006 roku silnik był montowany w Ferrari 599 jako "tipo" F140C. W 2011 roku inżynierowie Maranello postanowili zwiększyć pojemność silnika do 6262 cc, kreując napęd słynnego Ferrari LaFerrari. Z wejściem na rynek modelu 812 superfast, jednostka została ponownie modyfikowana, doprowadzając pojemność do 6496 cc i moc do 800 koni mechaniczny. Silnik F140 był również używanych w nielicznych samochodach Maserati.
Nagrody.
Jednostka V12 "tipo" F140 otrzymała wielokrotnie nagrodę najlepszego silnika roku "International engine of the year". W 2018 roku silnik F140GA otrzymał kolejne wyróżnienie, tym razem jako "najlepszy nowy silnik 2018" oraz jako zwycięzca kategorii "powyżej 4.0 L".

</doc>
<doc id="4693621" url="https://pl.wikipedia.org/wiki?curid=4693621" title="Petatlán">
Petatlán

Petatlán – miasto w Meksyku, w stanie Guerrero.

</doc>
<doc id="4693622" url="https://pl.wikipedia.org/wiki?curid=4693622" title="Grzegorz Laszuk">
Grzegorz Laszuk

Grzegorz Laszuk (ur. 4 stycznia 1967) – reżyser, grafik, muzyk, współzałożyciel grupy teatralnej Komuny Otwock (obecnie Komuna Warszawa). Właściciel studia graficznego „Książki i Strony”. Pomysłodawca kolektywnego projektu internetowego Radio Kapitał. Z wykształcenia prawnik. Zasłynął jako autor plakatów kontrowersyjnych sztuk wystawianych przez TR Warszawa, dawny Teatr Rozmaitości. Stale współpracuje m.in. z Centrum Sztuki Współczesnej Zamek Ujazdowski, TR Warszawa, Gutek-Film oraz Muzeum Narodowym w Warszawie. Czynnie udziela się w stowarzyszeniu Komuna/Warszawa.
Życiorys.
Wykształcenie.
Ukończył Policealne Studium Poligraficzne, rzemiosło ćwiczył w drukarni „Spółdzielnia Gryf”. Od początku fascynowały go zagadnienia techniczne.
Kariera zawodowa.
Jest uważany za jednego z najciekawszych twórców średniego pokolenia – projektanta, który wciąż poszukuje, aktualizuje i rewiduje swój wizualny język. Pierwsze doświadczenia pracy w programach, które dawały możliwość integrowania fotografii z grafiką – we wczesnych latach 90. były to Ventura i Adobe PageMaker – doprowadziły go do wniosku, że grafik nie musi opanować warsztatu artysty plastyka, żeby sprawnie łączyć tekst i obraz. Był to dla Laszuka przełom twórczy. Lata debiutu Laszuka przypadają na okres raczkującej kultury wizualnej wczesnej fazy polskiego kapitalizmu, który z jednej strony cechował chaos, brak standardów i usankcjonowanych kodów, z drugiej – dawał niespotykane później możliwości młodym twórcom. Laszuk szybko z dostawcy ulotek awansował do roli głównego projektanta plakatów do sztuk Krzysztofa Warlikowskiego i Grzegorza Jarzyny. Współpracował z Teatrem Rozmaitości (dziś TR Warszawa) m.in. przy spektaklach: „Hamlet”,(1999) „Bachantki” (2001), „Anioły w Ameryce” (2007), „Macbeth” (2007), „Nosferatu” (2011).
Cykl plakatów, który zrealizował dla TR charakteryzuje połączenie silnej ekspresyjności obrazów – najczęściej zdjęć, z wyrazistą typografią i śmiałą kolorystyką. Laszuk wypracował w nich indywidualny, nacechowany emocjonalnie styl. Rewolucyjny potencjał tych plakatów bierze się nie tylko z ich warstwy estetycznej, ale także z integralności z przekazem spektakli. Poruszane w nich tematy –  wolności seksualnej, praw gejów i lesbijek, definicji zdrowia i choroby psychicznej, swobód obywatelskich, zagrożeń demokracji w polskiej przestrzeni społecznej są wciąż kontrowersyjne. Polityczny przekaz jest dla Laszuka, którego wrażliwość kształtowały ruchy anarchistyczne i punkowe lat 80. i 90. czymś naturalnym.
Równolegle do prac dla TR Warszawa, dla którego stworzył m.in. nową identyfikację wizualną, Laszuk rozwija od 1995 współpracę z Centrum Sztuki Współczesnej Zamek Ujazdowski w Warszawie, projektując katalogi wystaw i informatory (logotyp Kino.Lab). Dbał również o oprawę wizualną własnych działań w ramach Komuny/Warszawa, projektował wydawnictwa Fundacji Nowej Kultury Bęc Zmiana.
Twórczość.
Zaprojektował plakaty do m.in. „Hamleta” i „Oczyszczonych” Krzysztofa Warlikowskiego, „Stosunków Klary” Krystiana Lupy i „Uroczystości” Grzegorza Jarzyny. Jest reżyserem sztuk:
Działalność.
Komuna Otwock.
W 1989 roku wraz z Pawłem Stankiewiczem założył stowarzyszenie Komuna Otwock. Po dwudziestu latach istnienia Komuna Otwock, czyli jednej najbardziej radykalnych grup polskiego teatru offowego, znanej z licznych przedstawień, happeningów i kampanii społecznych, zakończyła swoją działalność. W jej miejsce Grzegorz Laszuk powołał do życia nową inicjatywę nastawioną na działalność twórczą Komunę/Warszawa.
Laszuk o nowej inicjatywie: „Chcemy się trochę odciąć od anarchistyczno-rewolucyjnych korzeni […] raczej chcemy być takim mieszczańskim, dobrym, komunowym wydarzeniem, producentem spektakli oraz twórcami jakiegoś miejsca".
TR Warszawa (wcześniej Teatr Rozmaitości).
Współpracę z TR Warszawa (wtedy jeszcze funkcjonującego jako Teatr Rozmaitości) Laszuk rozpoczął pod koniec lat 90., przed premierą "Hamleta" (1999) w reż. Krzysztofa Warlikowskiego. Laszuk, razem ze swoim fotografem, zorganizowali Jackowi Poniedziałkowi sesję fotograficzną. Jej efektem było pamiętne zdjęcie wykorzystane na plakacie reklamującym "Hamleta", na którym półnagi aktor okryty jest królewskim płaszczem.
Książki biograficzne.
"TR Laszuk".
Bogato ilustrowana, dwujęzyczna książka prezentuje nowatorskie projekty Grzegorza Laszuka dla awangardowego teatru TR Warszawa. Pierwsze plakaty Laszuka stworzone pod koniec lat 90. na zamówienie teatru były wyznacznikami całkowicie nowego podejścia do projektowania graficznego i razem z teatralnymi eksperymentami stworzyły wyjątkową jakość na polskiej scenie kulturalnej.
Książka ukazuje długoletnią współpracę grafika Grzegorza Laszuka z TR Warszawa. Wydana została przez TR Warszawa i Fundację Nowej Kultury Bęc Zmiana. Prezentuje m.in. projekty graficzne Grzegorza Laszuka wykonane dla TR Warszawa. Zawiera fotografie Macieja Landsberga, wywiady z twórcami TR Warszawa, w tym z wieloletnim szefem tej sceny Grzegorzem Jarzyną. W książce znajduje się również wywiad z Agnieszką Tuszyńską, rozmowa z Grzegorzem Laszukiem przeprowadzona przez krytyka teatralnego Romana Pawłowskiego oraz krytyczny wstęp sytuujący fenomen prac Laszuka w kontekście przemian dizajnu w Polsce.
"Przejmując teatr, wiedziałem, że musi on mieć mocną identyfikację wizualną. Zależało mi na tym, aby wyrobić mocną markę, a do tego potrzebna jest silna, wyrazista identyfikacja graficzna. Okazało się, że Grzegorz myśli bardzo teatralnie. Pracując nad plakatem, potrafi na pierwszy plan wysunąć istotę i sens spektaklu" – mówi Jarzyna w wywiadzie zamieszczonym w książce.Jarzyna przyznaje też, że niektóre propozycje Laszuka czasem go zaskakiwały, mimo że dany plakat mu się podobał. Tak było w przypadku „Macbetha”. "Okazało się jednak, że była to de facto bardzo silna propozycja. Dzięki temu, że plakat przedstawiał niejako apokaliptyczną twarz z zaświatów, otwierał drzwi do jakiejś otchłani myśli, katastrofy, która dzieje się w ludzkiej głowie. Tak więc do plakatów Grzegorza często się dojrzewa" – ocenił Jarzyna.
Sam Laszuk opowiada też w książce o współpracy z reżyserami i o potrzebie przepracowania stereotypu, że plakat ma odzwierciedlać to, co "reżyserzy mają w głowie":

</doc>
<doc id="4693624" url="https://pl.wikipedia.org/wiki?curid=4693624" title="Cerkiew św. Eufrozyny Połockiej">
Cerkiew św. Eufrozyny Połockiej



</doc>
<doc id="4693625" url="https://pl.wikipedia.org/wiki?curid=4693625" title="Teloloapan">
Teloloapan

Teloloapan – miasto w Meksyku, w stanie Guerrero.

</doc>
<doc id="4693627" url="https://pl.wikipedia.org/wiki?curid=4693627" title="Victor de Beauclair">
Victor de Beauclair

Victor de Beauclair (ur. 19 lipca 1874 w Brazylii, zm. 15 sierpnia 1929) – szwajcarski lekarz, baloniarz, alpinista i poszukiwacz przygód.
Życiorys.
30 czerwca 1906 roku przeleciał balonem "Cognac" nad Alpami. Startował w zawodach balonowych o Puchar Gordona Bennetta w latach 1908-9 i 1913-14 reprezentując Szwajcarię. Prezes Ballongruppe Zürich w latach 1914–1916.
Zginął podczas schodzenia ze szczytu 15 sierpnia 1929 roku. Jego grób znajduje się na cmentarzu alpinistów w Zermatt u stóp słynnego Matterhorn w szwajcarskim kantonie Valais. Jego imieniem nazwano szwajcarski balon startujący m. in w XX zawodach o Puchar Gordona Bennetta.

</doc>
<doc id="4693628" url="https://pl.wikipedia.org/wiki?curid=4693628" title="Tlapa de Comonfort">
Tlapa de Comonfort

Tlapa de Comonfort – miasto w Meksyku, w stanie Guerrero.

</doc>
<doc id="4693631" url="https://pl.wikipedia.org/wiki?curid=4693631" title="Providence (komiks)">
Providence (komiks)

Providence – amerykańska seria komiksowa autorstwa angielskiego scenarzysty Alana Moore'a i amerykańskiego rysownika Jacena Burrowsa, wydana w formie 12 zeszytów między majem 2015 a kwietniem 2017 przez Avatar Press. Nawiązująca do tzw. mitologii Cthulhu stworzonej przez H.P. Lovecrafta, "Providence" jest jednocześnie prequelem i sequelem do dwóch innych miniserii komiksowych Moore'a i Burrowsa, "Podwórze" (ang. "Alan Moore's The Courtyard") i "Neonomicon". Wszystkie po polsku opublikowało wydawnictwo Egmont Polska w zbiorczych tomach.
Fabuła.
Akcja serii, utrzymanej w konwencji horroru, rozgrywa się w 1919 na wschodnim wybrzeżu Stanów Zjednoczonych. Robert Black, nowojorski dziennikarz piszący dla dziennika "New York Herald", bierze urlop, by poświęcić się pisaniu powieści. Zainspirowały go niedawne wydarzenia: własne dziennikarskie śledztwo w sprawie tajemniczej alchemicznej księgi rzekomo wprawiającej czytelników w szaleństwo i samobójstwo jego kochanka Jonathana. W trakcie zbierania materiałów do swojej publikacji Robert natrafia na zagadkowe postaci i odkrywa mroczne tajemnice.

</doc>
<doc id="4693634" url="https://pl.wikipedia.org/wiki?curid=4693634" title="Zumpango del Río">
Zumpango del Río

Zumpango del Río – miasto w Meksyku, w stanie Guerrero.

</doc>
<doc id="4693636" url="https://pl.wikipedia.org/wiki?curid=4693636" title="56. ceremonia wręczenia nagród Grammy">
56. ceremonia wręczenia nagród Grammy

56. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji (NARAS), odbyła się 26 stycznia 2014 roku w hali widowiskowej Staples Center w Los Angeles, w stanie Kalifornia. Jej transmisja na żywo miała miejsce na antenie stacji telewizyjnej CBS. Gospodarzem ceremonii był raper LL Cool J. W trakcie gali rozdano honoraria dla muzyków za ich osiągnięcia w roku 2013. Była to pierwsza ceremonia Grammy po modyfikacji i zwiększeniu liczby kategorii do 82. Wręczeniu tej nagrody przypadł okres muzyczny między 1 października 2012 a 30 września 2013 roku.
Gala została przeniesiona na miesiąc styczeń, aby uniknąć rywalizacji z Zimowymi Igrzyskami Olimpijskimi 2014 w Soczi, tak jak miało to miejsce w 2010 roku kiedy w lutym były Zimowe Igrzyska Olimpijskie 2010 w Vancouver.
Nominacje ogłoszono w dniu 6 grudnia 2013 r. W telewizji w czasie największej oglądalności w ramach „The GRAMMY Nominations Concert Live! - Countdown to Music's Biggest Night”, jednogodzinnej specjalnej imprezie współorganizowanej przez LL Cool J i transmitowanej na żywo na CBS z Bridgestone Arena w Nashville, Tennessee. Najwięcej nominacji (dziewięć) otrzymał Jay-Z.
Najwięcej nagród (pięć) otrzymał zespół Daft Punk. Cztery nagrody otrzymali wspólnie Macklemore i Ryan Lewis.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4693637" url="https://pl.wikipedia.org/wiki?curid=4693637" title="Centrum Polityczne (Rosja)">
Centrum Polityczne (Rosja)

Centrum Polityczne (ros. Политический центр, Политцентр) – organizacja polityczna i zbrojna utworzona w listopadzie 1919 r. w Irkucku przez syberyjskich eserowców i mienszewików. Zorganizowane przez nią zbrojne wystąpienie w Irkucku na przełomie lat 1919 i 1920 doprowadziło do ostatecznego obalenia rządów białych na Syberii i zrzeczenia się przed adm. Aleksandra Kołczaka tytułu "najwyższego wielkorządcy". Centrum Polityczne nie zdołało jednak utrzymać się u władzy ani utworzyć, zgodnie ze swoimi planami, demokratycznego państwa obejmującego Syberię. Niepopularne wśród uzbrojonych irkuckich robotników i pozbawione początkowego wsparcia Korpusu Czechosłowackiego, już 21 stycznia 1920 r. zostało zmuszone oddać władzę w mieście w ręce bolszewickiego komitetu wojskowo-rewolucyjnego.
Powstanie Centrum Politycznego.
Po utracie Omska przez biały rząd adm. Kołczaka utworzona przez niego na Syberii administracja szybko uległa rozpadowi. Chociaż naczelny dowódca białych na Syberii zdołał wycofać się do Irkucka, obiecał zwołanie Zgromadzenia Państwowego i dokonał zmian w swoim rządzie, jego ministrowie nie mieli już autorytetu i posłuchu, a siły białych systematycznie topniały wskutek masowych dezercji. Po raz pierwszy od połowy r. 1918 wzrosło znaczenie socjalistycznych, niebolszewickich organizacji na Syberii.
W maju 1919 r. kierownictwo partii eserowskiej wezwało te swoje struktury, które w żaden sposób nie współpracowały z Kołczakiem, do podjęcia działań na rzecz obalenia jego rządu, z zastrzeżeniem, że miało się to odbywać ściśle niezależnie i bez współpracy z bolszewikami. Eserowscy przywódcy mieli nadzieję odegrania roli trzeciej siły w wojnie domowej. Partia eserowców na Syberii była jednak tak słaba i zdziesiątkowana represjami, jakie wymierzyli w nią biali w poprzednich miesiącach, że aż do lata 1919 r. nie miała faktycznie możliwości działania. Dopiero po tym, gdy kontrofensywa Armii Czerwonej, a po niej operacje ufijska i czelabińska zmusiły armię Kołczaka do opuszczenia Uralu, eserowcy oficjalnie odtworzyli swój Związek Syberyjski i biuro wojskowe. Zdecydowali, że ich celem jest zwołanie syberyjskiego soboru ziemskiego, obalenie Kołczaka i wynegocjowanie zawieszenia broni z nadchodzącą Armią Czerwoną. Zakładano, że bolszewicy zgodzą się na takie rozwiązanie, a wówczas eserowcy utworzą na wschodniej Syberii i na Dalekim Wschodzie rząd tymczasowy, zwołają syberyjskie Zgromadzenie Ustawodawcze, doprowadzą do końca interwencji, a syberyjskie państwo utworzy z Moskwą federację pod warunkiem demokratycznego charakteru tamtejszego rządu.
We wrześniu 1919 r. w Tomsku grupa prawicowych eserowców i mienszewików powołała do życia Komitet na rzecz zwołania soboru ziemskiego z komórkami w Krasnojarsku, Władywostoku oraz Irkucku. 5 września opublikowane zostało wezwanie do obalenia "okrutnych rządów" Kołczaka i zwołania soboru w Irkucku. Początkowo ogłoszono, że delegatami na sobór automatycznie zostają delegaci na II wszechsyberyjski zjazd ziemstw i dum miejskich, jaki miał odbyć się w maju w Tomsku, ale został zakazany przez rząd Kołczaka, pod warunkiem dotarcia na miejsce obrad w Irkucku. Okazało się jednak, że do miasta nad Angarą dotarło jedynie szesnastu delegatów, co skłoniło inicjatorów do obniżenia rangi zgromadzenia. Eserowcy nie odstąpili jednak od zamiaru obalenia władzy Kołczaka poprzez serię przewrotów w najważniejszych ośrodkach Syberii. Nie mogli przy tym liczyć na poparcie masowe, gdyż w Irkucku, Krasnojarsku i Władywostoku robotnicy byli skłonni raczej popierać bolszewików. Postanowiono zatem poszukiwać poparcia wśród rozczarowanych białych oficerów, a następnie porozumieć się z Korpusem Czechosłowackim oraz interwencyjnymi siłami amerykańskimi, francuskimi i brytyjskimi.
Do początku października 1919 r. organizacja eserowców miała już komórki we wszystkich większych miastach Syberii. Najważniejszym ośrodkiem był Władywostok, gdzie już latem 1919 r. miał miejsce strajk powszechny przeciwko białym, stłumiony przez ekspedycje karne. Dlatego tam akcja przeciwko Kołczakowi mogła spotkać się z największym entuzjazmem. Syberyjscy eserowcy liczyli na to, że reprezentanci interwentów poprą ich wystąpienie. Jednak podjęta 17 listopada próba zbrojnego wystąpienia nie zdobyła poparcia interwentów, nie przerodziła się w masowe powstanie i została szybko i krwawo stłumiona. Natomiast 5 dni wcześniej w Irkucku odbyła się planowana tajna konferencja przedstawicieli ziemstw i dum miejskich, na której powołano do życia Centrum Polityczne. Jego celem miało być obalenie rządów białych na Syberii i powołanie niezależnego rządu w regionie. Centrum zyskało natychmiastowe poparcie Korpusu Czechosłowackiego, który spodziewał się, że upadek Kołczaka ułatwi Czechom opuszczenie Rosji; przedstawiciel Korpusu Boris Pavlu był obecny na konferencji założycielskiej.
Działalność Centrum Politycznego od listopada 1919 do stycznia 1920 r..
Na czele Centrum Politycznego stanął Fłorijan Fieodorowicz, którego zastępcami byli I. Achmatow i W. Kosminski. Wokół organizacji skupiły się wszystkie siły polityczne Syberii wrogie Kołczakowi i niechętne bolszewikom. W Irkucku idea niepodległej, demokratycznej Syberii zyskała pewien rezonans wśród żołnierzy i oficerów białych. Według części źródeł Centrum Polityczne bezpośrednio otrzymywało też broń od Korpusu Czechosłowackiego.
W drugiej połowie grudnia 1919 r. Centrum Politycznemu udało się wzniecić serię udanych powstań przeciwko białym na zachodniej Syberii. Wreszcie 19 grudnia z inspiracji eserowskiego ośrodka rozpoczęło się antykołczakowskie powstanie na stacji Czeriemchowo, w ważnym ośrodku przemysłowym 80 km na zachód od Irkucka, gdzie biali oficerowie przeszli na stronę Centrum Politycznego, a następnie wystąpienia zbrojne w Bałagansku, Niżnieudinsku i Krasnojarsku. Centrum Polityczne nie utrzymało jednak władzy w Czeriemchowie, gdyż robotnicy z miejscowych kopalni niemal natychmiast po obaleniu rządów Kołczaka zorganizowali się w czerwonych milicjach i nawiązali kontakt z probolszewickimi partyzantami. Władza w czeriemchowskim zagłębiu węglowym przeszła w ręce bolszewickiego komitetu rewolucyjnego.
Zaniepokojeni aktywnością Centrum Politycznego biali oficerowie w Irkucku 22 grudnia podjęli próbę rozbicia socjalistów, zanim admirał Kołczak nie uzyska ze wschodu pomocy wojsk Grigorija Siemionowa, nadal kontrolującego Daleki Wschód. Do 24 grudnia biali aresztowali ok. 150 działaczy związanych z Centrum. W tej sytuacji kierownictwo eserowców postanowiło przyspieszyć wybuch powstania zbrojnego w samym Irkucku, rozpoczynając walkę na robotniczych przedmieściach miasta, w pierwszej kolejności w Głaskowie, gdzie stacjonował zdemoralizowany 53 pułk Armii Syberyjskiej. Po ponad tygodniu walk i po negocjacjach z przedstawicielami kołczakowskiego rządu 4-5 stycznia Centrum Polityczne przejęło władzę w Irkucku. Był to koniec rządów białych na Syberii"." 4 stycznia adm. Kołczak podpisał w pociągu, na stacji w Niżnieudinsku, akt zrzeczenia się władzy na Syberii na rzecz dowódcy Sił Zbrojnych Południa Rosji gen. Antona Denikina, co było gestem czysto symbolicznym, i na Dalekim Wschodzie na rzecz Siemionowa. Jeszcze w nocy z 4 na 5 stycznia uzbrojone oddziały Centrum Politycznego aresztowały dwóch z trzech czołowych ministrów ostatniego białego rządu, na czele z ministrem spraw wewnętrznych Aleksandrem Czerwen-Wodalim i ministrem dróg łączności Aleksiejem Łarionowem (z "triumwiratu", kierującego rządem, z Irkucka wydostał się jedynie gen. Michał Chanżyn). Tego samego dnia Irkuck opuściły ostatnie oddziały białych na czele z Leonidem Skipietrowem i Konstantinem Syczowem. Przed odejściem z miasta porwali oni z więzienia 31 więźniów politycznych (eserowców, w tym czołowych działaczy Centrum Politycznego, i bolszewików), których 6 stycznia zamordowali.
15 stycznia 1920 r. Korpus Czechosłowacki oficjalnie wydał w ręce Centrum Politycznego adm. Kołczaka, jego towarzyszkę Annę Timiriewą i ostatniego premiera białego rządu na Syberii Wiktora Piepielajewa, w zamian za prawo swobodnej ewakuacji z Irkucka i rejonu Bajkału.
Upadek Centrum Politycznego.
Władza Centrum Politycznego w Irkucku okazała się całkowicie nietrwała i zależna wyłącznie od poparcia Korpusu Czechosłowackiego. Organizacja bolszewicka w Irkucku zdołała sformować swoje oddziały zbrojne jeszcze podczas powstania rozpoczętego przez "Politcentr," a jej znaczenie jeszcze wzrosło, gdy w pierwszych dniach stycznia 1920 r. połączyła siły z czerwonymi partyzantami Nestora Kalarandaszwilego, docierającymi do Irkucka. Popularność Centrum Politycznego wśród robotników i innych mieszkańców Irkucka jeszcze spadła, gdy okazało się, że do administracji tworzonej przez nowy rząd są zapraszani ludzie skompromitowani swoimi działaniami za rządów Kołczaka. W dniach 10-12 stycznia kongres robotników kolejowych ogłosił brak zaufania dla Centrum Politycznego, a 12 stycznia lokalne związki zawodowe zażądały przeprowadzenia wyborów do rady robotniczej. Centrum Polityczne starało się utrzymać kontrolę nad sytuacją, powołując tymczasową ludową Radę Syberyjską, złożoną z delegatów ziemstw, chłopstwa i organizacji robotniczych, jednak rozpoczęcie przez nią pracy 12 stycznia zostało w znacznej mierze zbojkotowane. 13 stycznia Centrum ogłosiło rozwiązanie bolszewickich milicji robotniczych, ale nie było w stanie wyegzekwować tego rozkazu.
Widząc panujące w mieście nastroje i wyraźną wrogość ze strony syberyjskiego komitetu bolszewików delegacja Centrum Politycznego z Konogowem i Achmatowem 11 stycznia udała się pociągiem do Tomska na spotkanie z komitetem wojskowo-rewolucyjnym 5 Armii Czerwonej (kierowanym przez Iwana Smirnowa), która prowadziła w ostatnich miesiącach działania ofensywne przeciwko wojskom Kołczaka. Eserowcy i mienszewicy liczyli na porozumienie, sądząc, że bolszewicki rząd był zbyt zajęty walką z Siłami Zbrojnymi Południa Rosji na froncie południowym oraz wojną z Polską i mógłby zaakceptować odrębne, buforowe państwo na Syberii. Podczas rozmów, jakie odbyły się 18 stycznia, Iwan Smirnow wyraził zgodę na utworzenie buforowego państwa zarządzanego przez Centrum Polityczne z granicą przebiegającą na zachód od Bajkału, również z Irkuckiem. Rozwiązanie takie telegraficznie zaakceptował również Lenin. Zanim jednak delegacja Centrum wróciła do Irkucka, dowiedziała się, że w samym mieście struktury eserowsko-mienszewickiego rządu przestały funkcjonować i oddały władzę bolszewickiemu komitetowi wojskowo-rewolucyjnemu. Faktycznie 20 stycznia, na wieść o zbliżaniu się do Irkucka sił białych, których liczebność była w mieście jedynie przedmiotem spekulacji, bolszewicy zwołali naradę dowódców swoich milicji oraz przywódców irkuckich lewicowych eserowców. Ogłoszono na niej, iż bolszewicy, sami nie wierząc w skuteczną obronę miasta przez Centrum Polityczne, przejmują w nim kontrolę, powołując swój tymczasowy komitet wojskowo-rewolucyjny na czele z Aleksandrem Szyriamowem, a na 25 stycznia zwołując posiedzenie rady robotniczej. 21 stycznia przedstawiciele Korpusu Czechosłowackiego uznali rządy bolszewików w Irkucku, pod warunkiem, że ci z kolei uszanują jego ustalenia dotyczące ewakuacji Czechów zawarte z eserowcami. Nie mając innego wyjścia, przedstawiciele Centrum Politycznego oddali władzę bolszewikom.

</doc>
<doc id="4693641" url="https://pl.wikipedia.org/wiki?curid=4693641" title="Pasecznik ciemny">
Pasecznik ciemny

Pasecznik ciemny ("Funambulus sublineatus") – gatunek gryzonia z podrodziny wiewiórczaków (Callosciurinae) w rodzinie wiewiórkowatych (Sciuridae). Po raz pierwszy naukowo został opisany w 1838 przez brytyjskiego przyrodnika George'a Roberta Waterhouse'a na łamach „Proceedings of the Zoological Society of London”, który nadał mu nazwę naukową "Sciurus sublineatus". Do rodzaju "Funambulus" gatunek włączyli: brytyjski zoolog Oldfield Thomas i indyjski teriolog Robert C. Wroughton w 1915. Pasecznik ciemny występuje w południowej części Indii i na Sri Lance – na wysokości do ok. 200–1200 m n.p.m., z wyłączeniem centralnych nizin. Zwierzęta zasiedlają warstwę zarośli w wilgotnych lasach. Międzynarodowa Unia Ochrony Przyrody (IUCN) wymienia "Funambulus sublineatus" w Czerwonej księdze gatunków zagrożonych jako gatunek wysokiego ryzyka (VU – "vulnerable"). "F. sublineatus" obejmuje dwa podgatunki.
Systematyka.
Po raz pierwszy gatunek naukowo opisał w 1838 brytyjski przyrodnik George Robert Waterhouse na łamach „Proceedings of the Zoological Society of London” nadając nazwę naukową "Sciurus sublineatus". Typowa lokalizacja: Madras, Nilgiri Hills, Indie. Do rodzaju "Funambulus" gatunek włączyli: brytyjski zoolog Oldfield Thomas i indyjski teriolog Robert C. Wroughton w 1915. 
W obrębie gatunku "F. sublineatus" wyróżniane są dwa podgatunki:
Nazewnictwo.
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” dla gatunku "Funambulus sublineatus" zaproponowano nazwę pasecznik ciemny.
Budowa ciała.
Pasecznik ciemny jest najmniejszym gatunkiem wśród przedstawicieli rodzaju "Funambulus". Zwierzę ma na grzbiecie trzy pasy, które pokrywa długie brązowe futro. Podgatunek "F. s. sublineatus" ma wąskie ciemnobrązowe paski (o szerokości 3–5 mm), przedzielone jasnymi paskami (o szerokości 6–8 mm). Natomiast część brzuszna jest matowoszara.
Tryb życia.
Paseczniki ciemne wiodą dobowy i półnadrzewny tryb życia. Zwierzęta funkcjonują głównie na poziomie zarośli w lesie.
Rozród.
Niewiele wiadomo na temat rozrodu paseczników ciemnych. Naukowcy odnotowali jedynie, że u badanej samicy stwierdzili miot składający się z dwóch młodych.
Rozmieszczenie geograficzne.
Pasecznik ciemny występuje w południowej części Indii i na Sri Lance – na wysokości do ok. 200–1200 m n.p.m. lub do ok. 2100 m n.p.m.
Siedlisko.
Występowanie gatunku jest ograniczone do siedlisk łęgowych (szczególnie terenów porośniętych trzcinami), w tropikalnych wiecznie zielonych, wilgotnych lasach liściastych. W indyjskich Ghatach Zachodnich zwierzęta te zamieszkują wilgotne lasy porośnięte bambusami z rodzaju "Ochlandra", a na Sri Lance mokradła oraz dżunglę bambusową.
Czerwona księga gatunków zagrożonych wskazuje, że siedliska tych paseczników są położone na wysokości 200–1200 m n.p.m., natomiast autorzy opisu gatunku w „Handbook of the Mammals of the World” (2016) wzmiankują, że w południowych Indiach, w rejonie gór Palani, siedliska znajdują się na wysokościach ok. 1372–2134 m n.p.m., a więc wyżej niż przedstawicieli siostrzanego taksonu pasecznik palmowy. Na Sri Lance zwierzęta te mają występować na wzgórzach leśnych na wysokości powyżej 610 m n.p.m. Natomiast na południowym zachodzie wyspy występują na terenach niżej położonych – prawie na poziomie morza. 
Ochrona.
Paseczniki ciemne nie są chronione żadnymi przepisami. Liczebność przedstawicieli gatunku stale spada. Do głównych zagrożeń należy utrata i degradacja siedlisk z powodu selektywnego pozyskiwania drewna, pożarów lasów, rabunkowego zbierania trzciny do celów budowlanych i stosowania pestycydów. Międzynarodowa Unia Ochrony Przyrody (IUCN) wymienia "Funambulus sublineatus" w Czerwonej księdze gatunków zagrożonych jako gatunek wysokiego ryzyka (VU – "vulnerable"). 

</doc>
<doc id="4693643" url="https://pl.wikipedia.org/wiki?curid=4693643" title="Funambulus sublineatus">
Funambulus sublineatus



</doc>
<doc id="4693647" url="https://pl.wikipedia.org/wiki?curid=4693647" title="Neda Arnerić">
Neda Arnerić

Neda Arnerić serb. Неда Арнерић (ur. 15 lipca 1953 w Knjaževacu, zm. 10 stycznia 2020 w Belgradzie) – serbska aktorka. Była uważana za symbol seksu w jugosłowiańskich filmach i zdjęciach.
Życiorys.
W 1980 roku ukończyła studia na Wydziale Filozofii Uniwersytetu Belgradzkiego z tytułem historii sztuki.
W 1981 roku wyszła za mąż za serbskiego lekarza Milorada Mešterovicia, który zmarł w grudniu 2018 roku. Nie mieli dzieci.
W lutym 2019 roku jej brat znalazł ją nieprzytomną, po czym spędziła 40 dni w Wojskowej Akademii Medycznej w Belgradzie. 10 stycznia 2020 roku zmarła w wieku 66 lat. Jej brat znalazł ją martwą we własnym domu w Belgradzie.

</doc>
<doc id="4693649" url="https://pl.wikipedia.org/wiki?curid=4693649" title="Waleria Barsowa">
Waleria Barsowa

Waleria Władimirowna Barsowa, właśc. "Waleria Władimirowna Władimirowa", (ur. w Astrachaniu, zm. 13 grudnia 1967 w Soczi) – radziecko-rosyjska śpiewaczka operowa i operetkowa (typ głosu – sopran koloraturowy), nauczycielka, działaczka społeczna. Laureatka Nagrody Stalinowskiej pierwszego stopnia (1941). Ludowy Artysta ZSRR z 1937 roku.
Biografia.
Urodziła się w Astrachaniu jako córka pracownika drukarni.
Uczyła się śpiewu wraz ze swoją siostrą Marią Władimirowną Władimirową (1879–1965), śpiewaczką operową (również sopranistką), solistką Teatru Maryjskiego (1911–1916), wykładowcą w Konserwatorium Moskiewskim od 1925 r. (w 1939 została tam profesorem, w 1945 została uhonorowana nagrodą Honorowej Artystki RSFSR).
Studiowała w Astrachańskim College'u Muzycznym (obecnie Astrachański College Muzyczny im. M.P. Musorgskiego ). Lekcje śpiewu pobierała w Kałudze u Iryny Jakowlewnej Konsziny. W 1919 roku ukończyła Konserwatorium Moskiewskie w klasie fortepianu (u A.A. Jaroszewskiego, a następnie u A.P. Ostrowskiej) i śpiewu solowego (u Umberto Mazettiego). Podczas nauki w konserwatorium sama udzielała prywatnych lekcji, będąc nauczycielką w szkole podstawowej.
Od 1915 roku grała w miniaturach na scenie teatru kabaretowego w Moskwie.
Po raz pierwszy pojawiła się na scenie operowej w 1917 roku w Teatrze Operowym Zimina. W 1919 roku wystąpiła na scenie Teatru Artystycznego Związku Edukacyjnego Organizacji Robotniczych. W tym samym roku wraz z Fiodorem Szalapinem zaśpiewała w operze pt. "Cyrulik sewilski" Gioacchino Rossiniego.
W latach 1920–1947 była solistką w Teatrze Bolszoj w Moskwie. Debiutowała tam rolą "Rosiny" w "Cyruliku sewilskim."
W tym samym czasie w latach 1920–1924 śpiewała w studiu operowym Teatru Bolszoj pod okiem Konstantina Stanisławskiego oraz studiu muzycznym Moskiewskiego Akademickiego Teatru Artystycznego pod kierunkiem Władimira Niemirowicza-Danczenki (obecnie Moskiewski Akademicki Teatr Muzyczny imienia Stanisławskiego i Niemirowicza-Danczenki). Zagrała tam między innymi rolę "Cleretty" w operetce „Córka Madame Argo” Charlesa Lecocqa.
Występowała również jako piosenkarka kameralna. Jej repertuar obejmuje blisko 600 różnych dzieł kompozytorów z różnych epok i krajów: arie z oper narodowych i zachodnioeuropejskich, rosyjską lirykę wokalną, utwory kompozytorów radzieckich oraz pieśni ludowe (rosyjskie, ukraińskie, czeskie, angielskie, szkockie, irlandzkie, norweskie, hiszpańskie, greckie).
Od 1929 roku koncertowała za granicą (Niemcy, Wielka Brytania, Turcja, Polska, Jugosławia, Bułgaria).
W latach 1950–1953 wykładała w Konserwatorium Moskiewskim (w 1952 została tu profesorem).
Członek Najwyższej Rady RSFSR I kadencji (1938–1946), od 1947 w Radzie Miasta Moskwy. Przez 30 lat była przewodniczącą prezydium zarządu w Centralnym Domu Artystów. Zajmowała stanowiska kierownicze w studiu operowym Teatru Bolszoj, zasiadała w prezydium Ogólnozwiązkowego Stowarzyszenia na rzecz Stosunków Kulturalnych z Zagranicą.
Członek Komunistycznej Partii Związku Radzieckiego od 1940 roku.
W 1947 w Soczi przy ulicy Czernomorskiej zbudowała daczę z zamiarem otwarcia w niej studia operowego i wokalnego. W latach 1947–1967 często odwiedzała to miasto, mieszkała tu przez kilka miesięcy w roku, uczestniczyła w życiu publicznym i kulturalnym kurortu, była członkiem Rady Sztuki Filharmonii w Soczi, jednocześnie angażując się w działalność wokalną i pedagogiczną.
Waleria Barsowa zmarła 13 grudnia 1967 w Soczi.

</doc>
<doc id="4693653" url="https://pl.wikipedia.org/wiki?curid=4693653" title="Metainformacja">
Metainformacja

Metainformacja – informacja o informacji, w tym o elementach układu informacyjnego i procesach informacyjnych. Metainformacja podaje między innymi informacje o źródle komunikowanej informacji lub o jej wartości. Metainformacja stanowi dużą część komunikatów przekazywanych w języku naturalnym, dlatego wykształciły się w nim wyspecjalizowane w funkcji metainformacyjnej środki, i to zarówno kategorie gramatyczne, jak i kategorie leksykalne, np. opozycja perceptivus – imperceptivus, opozycja określoność – nieokreśloność, mowa zależna i mowa niezależna, liczne czasowniki. Metainformacja jest głównym przedmiotem badań informacji naukowej, a systemy informacyjno-wyszukiwawcze tworzą lub przetwarzają metainformację, którymi są np. streszczenia, analizy dokumentacyjne, adnotacje, charakterystyki wyszukiwawcze dokumentów, zapytania informacyjne, instrukcje wyszukiwawcze. W systemach tych funkcjonują specjalne języki służące do kodowania metainformacji – są to języki informacyjno-wyszukiwawcze.

</doc>
<doc id="4693654" url="https://pl.wikipedia.org/wiki?curid=4693654" title="Kościół św. Jana Chrzciciela w Łącku">
Kościół św. Jana Chrzciciela w Łącku

Kościół Świętego Jana Chrzciciela – rzymskokatolicki kościół parafialny należący do parafii pod tym samym wezwaniem (dekanat Łącko diecezji tarnowskiej).
Obecna świątynia została wzniesiona przed 1720 rokiem. W tym samym roku została konsekrowana przez Jana Tarłę biskupa kijowskiego. Zapewne około 1748 roku do świątyni zostały dobudowane nawy boczne. W latach 1930–35 świątynia została powiększona według projektu Franciszka Mączyńskiego. Podczas tej rozbudowy zostało przedłużone prezbiterium, dobudowane zostały po jego bokach dwie kaplice oraz dwie przybudówki mieszczące zakrystie.
Jest to budowla barokowa, przebudowana w stylu modernistycznym. Składa się z trójnawowego korpusu bazylikowego i wydłużonego dwuczłonowego prezbiterium, zamkniętego ścianą prostą. Po bokach prezbiterium od stron: północnej i południowej dobudowane są dwie kaplice, z nich północna posiada półkolistą apsydę oraz mieści dwie zakrystie. Do korpusu nawowego od strony zachodniej jest dostawiona wieża na planie kwadratu, podzielona gzymsami na cztery kondygnacje i nakryta baniastym barokowym dachem hełmowym z latarnią. Prezbiterium, nawę główną i kaplicę południową nakrywają dachy dwuspadowe, nawy boczne dachy jednospadowe, przybudówki zakrystyjne dachy wielospadowe natomiast nad kaplicą północną jest umieszczona kopuła z latarnią. We wnętrzu nawy głównej i starszej części prezbiterium znajdują się sklepienia kolebkowe z lunetami, we wnętrzu naw bocznych oraz w dobudowanej części prezbiterium są umieszczone sklepienia kolebkowo-krzyżowe, z kolei w kaplicy północnej znajduje się pozorna kopuła. Wewnątrz nawa główna otwiera się do naw bocznych półkolistymi arkadami filarowymi. W wejściu do kaplicy jest umieszczony kamienny barokowy portal powstały w 1. połowie XVIII wieku. Na zewnątrz w wejściach do wieży i naw bocznych znajdują się trzy portale kamienne, w stylu barokowym, wykonane w XVIII wieku. Polichromia o motywach figuralnych i ornamentalnych została namalowana przez Franciszka Walczowskiego w 1958 roku.
Ołtarz główny w stylu manierystycznym został powstał w 1621 roku i został wykonany przez snycerza Baltazara Kuncza z Kleparza dla kościoła klarysek w Starym Sączu, uzupełniony jest po bokach późnobarokowymi bramkami wykonanymi w połowie XVIII wieku. W polu środkowym ołtarza znajduje się barokowy obraz Matki Bożej Śnieżnej z przełomu XVII i XVIII wieku, natomiast w zwieńczeniu jest umieszczony św. Michał Archanioł, w stylu barokowym, powstały w XVIII wieku, na bramkach z kolei znajdują się obrazy świętych Mikołaja i Stanisława biskupa, w stylu barokowym, powstałe w XVIII wieku. Świątynia posiada cztery ołtarze boczne: pierwszy znajduje się w kaplicy północnej, w stylu późnobarokowym, powstały w 2. połowie XVIII wieku, jest ozdobiony obrazem Matki Bożej Różańcowej namalowanym w 2. połowie XIX wieku; drugi znajduje się w kaplicy południowej w stylu manierystycznym, powstały w 1. połowie XVII wieku, jest ozdobiony współczesnymi mu obrazami: Ukrzyżowania w polu centralnym, Matki Bożej Bolesnej w zwieńczeniu oraz Chrystusa opłakiwanego przez aniołów w predelli; trzeci znajduje się w lewej nawie bocznej w stylu późnomanierystycznym, powstały na początku XVII wieku, jest ozdobiony obrazem Serca Jezusa w polu centralnym i barokowym obrazem Najświętszej Maryi Panny Niepokalanie Poczętej namalowanym w 1694 roku w zwieńczeniu; czwarty znajduje się w prawej nawie w stylu wczesnobarokowym, powstały w 1. połowie XVII wieku, jest ozdobiony czterema obrazami świętych z 1. połowy XVII wieku znajdującymi się w polach bocznych. Chrzcielnica kamienna, w stylu gotyckim pochodzi z 1493 roku. Ambona późnobarokowa powstała w 2. połowie XVIII wieku i posiada obraz Chrztu w Jordanie w zaplecku. Prospekt organowy w stylu późnobarokowym powstał w XVIII wieku. Organy o 15 głosach zostały wykonane w latach 1894-1902 przez Tomasza Falla ze Szczyrzyca. Konfesjonały i ławy powstały po 1945 roku. Kościół posiada trzy dzwony, z których jeden „Jan” został wykonany w Odlewni dzwonów Felczyńskich w Przemyślu w 1950 roku, natomiast pozostałe dwa: „św. Michał Archanioł” o masie 960 kilogramów i „św. Józef” o masie 320 kilogramów zostały odlane przez Fr. Kubicę i Fr. Drozda z Dąbrowy Górniczej.

</doc>
<doc id="4693657" url="https://pl.wikipedia.org/wiki?curid=4693657" title="Biwak pod Berezyną">
Biwak pod Berezyną

Biwak pod Berezyną – obraz olejny namalowany przez polskiego malarza Wojciecha Kossaka w 1913, znajdujący się od 1968 w zbiorach Muzeum Śląska Opolskiego w Opolu.
Opis.
W 1896 panorama "Berezyna" autorstwa Kossaka i Juliana Fałata, któremu w drobniejszych fragmentach pomagało jeszcze kilku innych malarzy, była gotowa i została wystawiona publicznie w Berlinie. Po kilku kolejnych pokazach i bezskutecznym poszukiwaniu stałego miejsca dla panoramy, olbrzymie płótno zdeponowano w skrzyniach. W 1907 Wojciech Kossak, od dawna już wówczas skonfliktowany z Fałatem, podjął decyzje o pocięciu panoramy i sprzedaży poszczególnych fragmentów ze scenami figuralnymi jako oddzielnych obrazów, wyłącznie własnego autorstwa. 
"Biwak pod Berezyną" to fragment monumentalnej panoramy, przedstawiającej przejście francuskiej armii cesarza Napoleona przez rzekę Berezynę w 1812, podczas inwazji na Rosję. Trwająca trzy dni bitwa nad Berezyną była najbardziej dramatycznym momentem odwrotu Wielkiej Armii spod Moskwy. 
Płótno przedstawia odpoczynek i posiłek rannych, wyczerpanych i zmarzniętych żołnierzy przy ognisku obok stogu siana. Na pierwszym planie widoczni są dwaj żołnierze; jeden, który jest ranny przykrył się kocem, a drugi w bikornie i pelerynie siedzi z zamkniętymi oczami. Za nimi leżą zwłoki zamarzniętego żołnierza z wyciągniętymi rękami, a nad ogniskiem jeden z gwardzistów przypieka, umieszczony na bagnecie, kawał mięsa, któremu z wielką uwagą przygląda się pies. W tle po lewej widać zwłoki konia i żołnierza z kawałkami mięsa idącego w stronę biwakujących. Pod pozornym spokojem tej sceny ukrywa się więc atmosfera zimna, głodu i beznadziei, jaka była udziałem żołnierzy napoleońskiej armii w końcu 1812.
Wojciech Kossak, aby móc sygnować obraz tylko swoim nazwiskiem, wybierał poszczególne sceny tak, aby pozostały na nich tylko partie figuralne jego autorstwa, w razie potrzeby przemalowując pejzaże wykonane przez Fałata. W przypadku "Biwaku pod Berezyną" Kossak zagęścił dla potrzeb „nowego” obrazu grupę figuralną oraz zmienił pejzaż widoczny w tle, uzupełniając go drzewami.

</doc>
<doc id="4693671" url="https://pl.wikipedia.org/wiki?curid=4693671" title="Fluctus">
Fluctus

fluctus ("flu") (łac. falisty) – krótkotrwałe zjawisko polegające na tworzeniu się struktur w kształcie załamujących się fal, występujące głównie na górnej powierzchni chmury.
Fenomen ten zachodzi pod wpływem niestabilności Kelvina-Helmholtza. Powstawanie tego zjawiska jest uwarunkowane występowaniem dwóch warstw powietrza, cieplejszej i chłodniejszej. Warstwy poruszają się względem siebie, co w rezultacie powoduje tworzenie się charakterystycznych zawirowań.
Zazwyczaj można je zaobserwować w wietrzne dni, szczególnie nad obszarami górzystymi.
Fluctus towarzyszy takim chmurom, jak:
Chmura ta jest również nazywana chmurą Kelvina-Helmholtza. 

</doc>
<doc id="4693673" url="https://pl.wikipedia.org/wiki?curid=4693673" title="Jonathan Wainwright">
Jonathan Wainwright

Jonathan Mayhew Wainwright IV (ur. 23 sierpnia 1883 w Walla Walla w stanie Waszyngton, zm. 2 września 1953 w San Antonio w Teksasie) – amerykański wojskowy, generał, uczestnik obu wojen światowych, najbardziej znany jako dowódca sił amerykańskich na Filipinach podczas walk z Japończykami w 1942 r., kawaler Medalu Honoru, najwyższy stopniem amerykański oficer wzięty do niewoli przez wojska japońskie w czasie II wojny światowej.
Wczesne lata i kariera wojskowa.
Jonathan Wainwright urodził się w Forcie Walla Walla, posterunku armii amerykańskiej pod Walla Walla w stanie Waszyngton i był synem Roberta Powella Page Wainwrighta, oficera armii amerykańskiej, porucznika w 1 Pułku Kawalerii od 1875 r. Ojciec Wainwrighta dowodził szwadronem w bitwie pod Santiago de Cuba podczas wojny amerykańsko-hiszpańskiej, a w 1902 r. zginął w akcji na Filipinach. Dziadkiem Wainwrighta był porucznik Jonathan Mayhew Wainwright II, który zginął w czasie wojny secesyjnej. Kongresman J. Mayhew Wainwright był jego kuzynem.
Wainwright ukończył Highland Park High School w Illinois w 1901 r. i West Point w 1906 r. Był pierwszym kapitanem korpusu kadetów.
Wainwright kierując się tradycją rodzinną wstąpił do kawalerii. Służył w 1 Pułku Kawalerii w Teksasie w latach 1906–1908 oraz na Filipinach w latach 1908–1910, gdzie po raz pierwszy widział walkę na wyspie Jolo podczas powstania Moro. Ukończył Mounted Service School w Fort Riley w stanie Kansas w 1916 r. i został awansowany na kapitana. W 1917 r. był w pierwszym obozie szkoleniowym oficerów w Plattsburghu w stanie Nowy Jork.
I wojna światowa.
W lutym 1918 r. podczas I wojny światowej Wainwright został wysłany do Francji. W czerwcu został asystentem szefa sztabu 82 Dywizji Piechoty, z którą brał udział w ofensywach pod Saint-Mihiel i Meuse-Argonne. Jako podpułkownik stanu wojny, od października 1918 r. do 1920 r. został przydzielony do służby okupacyjnej z 3 Armią w Koblencji w Niemczech. Po powrocie do rangi kapitana został awansowany na stałe do stopnia majora.
Okres międzywojenny.
Po roku pracy jako instruktor w Cavalry School w Fort Riley, Wainwright został przydzielony do sztabu generalnego w latach 1921–23 i do 3 Pułku Kawalerii w Fort Myer w stanie Wirginia, w latach 1923–25. W 1929 r. został awansowany na stałe nad podpułkownika oraz ukończył szkołę dowodzenia i sztabu generalnego w Fort Leavenworth w stanie Kansas w 1931 r. oraz Army War College w 1934 r.
Wainwright został awansowany na pułkownika w 1935 r. i służył jako dowódca 3 Pułku Kawalerii do 1938 r., kiedy awansował na generała brygady dowodzącego 1 Brygadą Kawalerii w Fort Clark w Teksasie.
II wojna światowa.
We wrześniu 1940 r. Wainwright został awansowany na generała dywizji czasu wojny i wrócił na Filipiny w grudniu, jako dowódca Departamentu Filipińskiego.
Jako starszy dowódca polowy sił filipińskich i amerykańskich pod dowództwem gen. Douglasa MacArthura, Wainwright był odpowiedzialny za przeciwstawienie się japońskiej inwazji na Filipiny, która rozpoczęła się 8 grudnia 1941 r. Dowodził siłami w północnej części wyspy Luzon, składającymi się z trzech rezerwowych dywizje filipińskich i 26 Pułku Konnego. Odchodząc z wybrzeża Zatoki Lingayen, siły alianckie wycofały się na Półwysep Bataan i wyspę Corregidor do stycznia 1942 r., gdzie broniły wejścia do Zatoki Manilskiej.
Po ewakuacji gen. MacArthura do Australii w marcu, aby mógł on służyć jako Najwyższy Dowódca Sił Sprzymierzonych w rejonie Południowo-Zachodniego Pacyfiku, Wainwright otrzymał po nim bardzo trudną rolę dowódcy sił alianckich na Filipinach. W tym samym miesiącu Wainwright awansował na generała porucznika (generała broni). 9 kwietnia 70 tys. żołnierzy na Półwyspie Bataan poddało się Japończykom wraz z gen. Edwardem P. Kingiem. 5 maja Japończycy zaatakowali Corregidor. Z powodu braku zapasów potrzebnych do obrony (zwłaszcza żywności i amunicji) oraz w celu zminimalizowania strat, Wainwright powiadomił japońskiego generała Masaharu Hommę, że podda się 6 maja.
Wainwright w tym samym czasie wysłał zakodowaną wiadomość do gen. Williama F. Sharpa, odpowiedzialnego za siły amerykańskie na wyspie Mindanao, mianując go nowym dowódcą wszystkich sił na Filipinach, z wyjątkiem tych na Corregidorze i trzech innych wyspach w Zatoce Manilskiej. Sharp miał teraz zgłosić się do gen. MacArthura, stacjonującego w tym czasie w Australii. Miało to doprowadzić do kapitulacji jak najmniejszej liczby żołnierzy. Homma odmówił jednak, żądając poddania się wszystkich żołnierzy na Filipinach i uznał załogę Corregidoru i wysp wokół niego za zakładników, aby zapewnić obie to, że pozostałe siły na Filipinach złożą broń. Wainwright zgodził się wtedy zakończyć walkę ludzi Sharpa.
Gen. Sharp został postawiony w trudnej sytuacji. Wiedział, że jeśli zignoruje żądanie Wainwrighta, aby poddać się, jeńcy i cywile na Corregidorze mogą zostać wymordowani. Mimo że jego żołnierze byli bardzo wycieńczeni, nadal mogli walczyć. Spodziewano się, że przejdą do podziemia jako siły partyzanckie. Ostatecznie 10 maja gen. Sharp postanowił się poddać. Kapitulacja Sharpa okazała się problematyczna dla Japończyków, którzy nie mieli wystarczającej przestrzeni dla tylu jeńców. Sharp i jego żołnierze przeszli liczne cierpienia jako jeńcy wojenni, aż do wyzwolenia w 1945 r. Jednak wielu ludzi Sharpa, w większości Filipińczyków, odmówiło poddania się. Wielu uważało akt kapitulacji Wainwrighta za dokonany pod przymusem i ostatecznie przyłączyło się do ruchu partyzanckiego kierowanego przez płk. Wendella Fertiga.
Do 9 czerwca siły alianckie na Filipinach całkowicie się poddały. Wainwright był przetrzymywany w obozach jenieckich na północnym Luzonie, Formozie i Liaoyuan w Chinach aż do wyzwolenia przez Armię Czerwoną w sierpniu 1945 r.
Był najwyższym rangą amerykańskim jeńcem wojennym wziętym do niewoli w czasie wojny na Pacyfiku i pomimo swojej rangi jego traktowanie przez Japończyków nie było lepsze niż większości jego ludzi. Kiedy spotkał się z gen. MacArthurem w sierpniu 1945 r., krótko po wyzwoleniu, ukazał mu się wychudzony i niedożywiony przez trzy lata znęcania się nad nim w niewoli. Po tym, jak 2 września był świadkiem japońskiej kapitulacji na pokładzie USS Missouri wraz z brytyjskim generałem Arthurem Percivalem, również byłym jeńcem, powrócił na Filipiny, by odebrać kapitulację miejscowego dowódcy japońskiego, gen. Tomoyuki Yamashity.
Nazwany przez swoich ludzi „walczącym” generałem, który był skłonny zejść do okopów razem z szeregowcami, Wainwright zdobył szacunek wszystkich jeńców przetrzymywanych razem z nim. Dręczył się decyzją o poddaniu Corregidoru przez cały okres niewoli, czując, że zawiódł swój kraj. Po wyzwoleniu pierwsze pytanie, jakie zadał, brzmiało: co myślą o nim Amerykanie? Był zaskoczony, gdy powiedziano mu, że jest uważany za bohatera. Później otrzymał Medal Honoru, do którego został przedstawiony po raz pierwszy w czasie jego pobytu w jego niewoli w 1942 r., ale wniosek został odrzucony z powodu gwałtownego sprzeciwu gen. MacArthura, który uważał, że Corregidor nie powinien był zostać poddany. MacArthur nie sprzeciwił się jednak ponowionej propozycji w 1945 r.
Lata powojenne i emerytura.
5 września 1945 r., krótko po kapitulacji Japonii, Wainwright został awansowany na czterogwiazdkowego generała. Po powrocie do Stanów Zjednoczonych został mianowany obrony Wschodniego Wybrzeża w Fort Jay na Governors Island w Nowym Jorku. W styczniu 1946 r. został dowódcą 4 Armii w Fort Sam Houston w Teksasie, gdzie przeszedł na emeryturę w sierpniu 1947 r.
W maju 1946 r. został wolnomularzem w loży nr 7 w Junction City w stanie Kansas i loży Shriner wkrótce potem.
Wainwright był dziedzicznym towarzyszem Zakonu Wojskowego Lojalnego Legionu Stanów Zjednoczonych z racji służby jego dziadka służącego w marynarce wojennej Unii podczas wojny secesyjnej. Po przejściu na emeryturę wojskową był członkiem zarządu kilku korporacji. Udzielał się również w środowiskach kombatanckich. Nigdy nie odczuwał goryczy w stosunku do MacArthura za jego działania na Filipinach lub próbę pozbawienia go przez niego Medalu Honoru. W rzeczywistości, kiedy okazało się, że MacArthur może zostać nominowany na prezydenta na Narodowej Konwencji Republikańskiej w 1948 r., Wainwright był gotów wygłosić przemówienie nominacyjne.
Zmarł na udar w San Antonio w Teksasie 2 września 1953 r. w wieku 70 lat. Został pochowany na Cmentarzu Narodowym w Arlington.
Wspólnie z Robertem Considinem wydał wspomnienia pt. "General Wainwright's Story" (w 1945 r., wznowienie w 1986 r.). W filmie "MacArthur" w reżyserii Josepha Sargenta z 1977 r. gen. Wainwrighta zagrał Sandy Kenyon.

</doc>
<doc id="4693675" url="https://pl.wikipedia.org/wiki?curid=4693675" title="Kosowo na Mistrzostwach Europy w Lekkoatletyce 2016">
Kosowo na Mistrzostwach Europy w Lekkoatletyce 2016

Kosowo na Mistrzostwach Europy w Lekkoatletyce 2016 – reprezentacja Kosowa podczas Mistrzostw Europy w Amsterdamie liczyła 2 zawodników (1 mężczyznę i 1 kobietę).

</doc>
<doc id="4693679" url="https://pl.wikipedia.org/wiki?curid=4693679" title="Mike Mazurki">
Mike Mazurki

Mike Mazurki, właśc. Markijan (Mychajlo) Mazurkiewicz (ur. 25 grudnia 1907, zm. 9 grudnia 1990) – amerykański aktor i wrestler ukraińskiego pochodzenia.
Biografia.
Mike Mazurki urodził się w Kupczyńcach – niedużej wsi na terytorium obecnej Ukrainy (ówcześnie Austro-Węgry) w rodzinie autochtonów Juliusza i Anny Mazurkiewicz. Ponieważ ziemie te należały pierwotnie do Rzeczypospolitej i przesiąknięte były polskim żywiołem, najprawdopodobniej temu jego rodzina zawdzięczała polskie nazwisko. W wieku 4 lat wraz z rodzicami wyemigrował do USA. Ukończył studia licencjackie w Manhattan College oraz prawo na Uniwersytecie Fordham. W okresie studiów uczęszczał do uczelnianego kółka dramatycznego oraz zajmował się sportem, do którego predysponowały go świetne warunki fizyczne (196 cm. wzrostu). Uprawiał zapasy klasyczne, koszykówkę i futbol amerykański. Zyskał dość dużą popularność jako zawodnik wrestlingu, w którym (jak sam wspominał po latach) mógł zarobić o wiele więcej niż jako adwokat. Jego debiut aktorski miał miejsce w połowie lat 30. – były to jednak epizody bez nazwiska wymienionego w czołówce. Na początku lat 40. za sprawą filmu "Kasyno w Szanghaju" Josefa von Sternberga zwrócił na siebie uwagę producentów filmowych z Hollywood. W swojej ponad 50-letniej karierze aktorskiej przyszło mu grać zarówno w tanich produkcjach jak i filmach uznawanych obecnie za "klasyki" kina (chociaż tych pierwszych było o wiele więcej niż tych drugich). Pomimo że większość z tych produkcji to obecnie filmy już zupełnie zapomniane, zdarzało mu się partnerować wielkim gwiazdom światowego kina w obrazach uznanych twórców filmowych. Wystąpił w ponad 150 filmach i serialach TV, był gościem wielu znanych telewizyjnych show. Były to jednak wyłącznie role drugoplanowe lub epizodyczne, bazujące na jego umiejętnościach sportowych i predyspozycjach fizycznych. Tylko raz, w 1975 roku, zagrał główną rolę – w filmie "W imię wolności" wcielił się w postać ściganego trapera. Obraz ten przeszedł jednak przez ekrany kin praktycznie niezauważony. Jego filmowe postacie to na ogół "źli faceci" (lub co najmniej niesympatyczni) i "twardziele", dość łatwo kreowane w różnych gatunkach filmowych (kryminałach, komediach, dramatach, filmach przygodowych, filmach wojennych, filmach familijnych, horrorach). W 1984 roku pojawił się w teledysku piosenki "Infatuation" Roda Stewarta (prywatny detektyw). Z wiekiem grał coraz mniej, jednak pozostał aktywny zawodowo niemal do samej śmierci. Premiera ostatniego filmu z jego udziałem – niskobudżetowej komedii pt. "Mob Boss" odbyła na dwa miesiące przed jego śmiercią. Zmarł w Adventist Medical Center w Glendale po kilkuletniej chorobie serca.
W 1965 został współzałożycielem i pierwszym prezesem CAC ("Cauliflower Alley Club") non-profitowej organizacji promującej wrestling i boks w Ameryce Północnej.
Życie osobiste.
Prochy Mike Mazurki'ego, dwóch jego żon i obydwóch córek spoczywają na cmentarzu Forest Lawn Memorial Park w Glendale.

</doc>
<doc id="4693680" url="https://pl.wikipedia.org/wiki?curid=4693680" title="Park Zdrojowy w Horyńcu-Zdroju">
Park Zdrojowy w Horyńcu-Zdroju

Park Zdrojowy w Horyńcu-Zdroju – park pełniący funkcję uzdrowiskową, położony w centrum Horyńca-Zdroju pomiędzy ulicą Adama Mickiewicza od strony zachodniej, Aleją Przyjaźni od północy i ulicą Zdrojową od wschodu, z przecinającymi go potokami Glinianiec i Horynianka, o powierzchni 6,7 ha. Park założyli Karłowscy pod koniec lat 20. XX w.
W latach międzywojennych Park Zdrojowy w Horyńcu-Zdroju był jednym z najbardziej urokliwych, zarówno pod względem architektury parkowej, jak też połączenia jej z funkcją uzdrowiskową i mógł konkurować z podobnymi europejskimi obiektami uzdrowiskowymi.
Park wpisano w 1993 do rejestru zabytków.
Historia.
Horynieckie źródła siarczkowe znane były od dawna. Podobno z ich właściwości leczniczych mieli korzystać królowa Marysieńka i Jan Sobieski. W 1863 o źródle mineralnym w Horyńcu wspomina Encyklopedia Orgelbranda. Pierwszy prymitywny zakład kąpielowy powstał pod koniec XIX w. założony staraniem księcia Aleksandra Oskara Ponińskiego. Wykorzystywano dwa źródła siarczane, z których czerpano wodę do kąpieli i do picia. Leczono głównie schorzenia reumatyczne. Zakład był czynny tylko latem, a w sezonie bywało tu do 300 osób. Urządzenia kąpielowe uległy zniszczeniu podczas I wojny światowej i zdrój przestał funkcjonować.
Reaktywacja zdrojowiska nastąpiła w latach 20 XX w., kiedy to majątek horyniecki w 1920 przeszedł, po bezpotomnej śmierci Kaliksta Ponińskiego, w ręce rodziny Karłowskich. W 1923 senator Stanisław Karłowski otworzył pierwszy profesjonalny zakład kąpielowy. Wybudował łazienki kąpieli siarczanych w stylu zakopiańskim. Gdy w 1927 liczba kuracjuszy przekroczyła 800 osób, powstała koncepcja założenia parku zdrojowego na obszarze przylegającym do łazienek. Wkrótce rozległy teren sięgający linii kolejowej pozyskano pod przyszły park poprzez transakcje wymiany chłopskich łąk przylegających do zakładu kąpielowego za części nieruchomości ziemskich. Zresztą na bardzo korzystnych dla chłopów warunkach. Zadanie uporządkowania i zagospodarowania terenów wokół zakładu zrealizowali: sprowadzeni w 1929 z rodzinnego majątku w Szelejewie, mający doświadczenie ogrodnicze Franciszek Banaszak z braćmi oraz mieszkańcy Horyńca. Podmokłe łąki zamieniły się w uzdrowiskowy deptak na którym pojawili się spacerujący kuracjusze. Wokół powstały zelektryzowane, skanalizowane i nowocześnie urządzone pensjonaty jak „Kalikstówka”, czy „Aleksandrówka”. Karłowscy przyczynili się nie tylko do rozwoju infrastruktury technicznej zdroju, ale także dbali o kulturalną rozrywkę dla odwiedzających gości. W parku od rana rozbrzmiewała muzyka, a wieczorem organizowano potańcówki na wolnym powietrzu lub w Sali Zdrojowej. Odbywały się specjalne festyny i imprezy sportowe na boisku zlokalizowanym tuż za łazienkami.
Szczyt świetności parku i całego zdroju przypadł na rok 1939. Wybuch II wojny światowej przekreślił jego dynamiczny rozwój. Pod okupacją radziecką zakład zdrojowy pełnił funkcję pralni i umywalni, a pensjonaty przekształcono w koszary. Z kolei po czerwcu 1941 oficerowie niemieccy w części łazienek urządzali kąpiele lecznicze dla wojska. W wyniku późniejszych działań i zniszczeń dokonanych przez UPA, uzdrowisko z parkiem popadło w ruinę. 
Próby reaktywacji uzdrowiska nastąpiły w 1957. Według planów w Horyńcu miało powstać pierwsze w Polsce spółdzielcze uzdrowisko, jako Pomnik Tysiąclecia Państwa Polskiego. W 1962 Centrala Rolniczych Spółdzielni wybudowała w parku zdrojowym w miejscu przedwojennych łazienek tymczasowy zakład przyrodoleczniczy wraz z pijalnią wody mineralnej, zespołem terapii terenowej i parkiem rehabilitacji, które miały służyć do ambulatoryjnego leczenia i szkolenia kadr przyszłego uzdrowiska. Skwer przed zakładem zabudowano klombami i charakterystyczną fontanną zwaną przez mieszkańców „sputnikiem”. W latach 70. XX w. w wyniku działań ówczesnego naczelnika gminy Mariana Szymańskiego na terenie parku wokół zakładu wykonano nowe alejki, zainstalowano oświetlenie, wyposażono w ławki. Wycięto stare drzewa i posadzono kilkaset sztuk tui i innych krzewów, a parkowe łąki były systematycznie koszone przez pracowników zdroju. Znowu jak przed laty zakwitło w parku życie towarzyskie i kulturalne. Park przeżywał swoją „drugą młodość”.
W latach 80. XX w. rozpoczęto budowę nowego centrum uzdrowiskowego zlokalizowanego w zupełnie nowej dzielnicy uzdrowiska w pobliżu wielkiego kompleksu leśnego. W 1998 po przeniesieniu działalności leczniczej w nowe miejsce stary zakład przyrodoleczniczy został rozebrany. Park przez wiele lat sprawiał wrażenie opuszczonego. W 2004 podjęto kolejną nieudaną próbę jego zagospodarowania. Opracowany przez Arboretum w Bolestraszycach plan odnowy szaty roślinnej nie został zrealizowany. Wizerunek Parku Zdrojowego w okresie od lat powojennych aż do roku 2013 w niczym nie przypominał obiektu o charakterze architektury parkowej, a już zdrojowej w żadnym względzie. 
W latach 2010–2011 z inicjatywy Stowarzyszenia Przyjaciół Ziemi Horynieckiej i we współpracy z Fundacją Zygmunta i Jana Karłowskich oraz wsparciu prof. dra hab. Kazimierza Kosiniaka-Kamysza, studenci i pracownicy Uniwersytetu Rolniczego w Krakowie pod kierunkiem prof. dr hab. inż. Urszuli Litwin opracowali koncepcje rewitalizacji Parku Zdrojowego i nieodpłatne przekazali ją Gminie Horyniec-Zdrój. Ryszard Urban, wójt Gminy Horyniec-Zdrój, po konsultacji z Rafałem Sieraczyńskim z pracowni architektonicznej Rysy Architekci postanowił odrzucić proponowane projekty pracowników i studentów Uniwersytetu Rolniczego w Krakowie, uzasadniając je jako historyzujące, szkolne, nienowoczesne oraz niewykonalne. Realizacja według projektu pracowni Rysy Architekci przypadła na lata 2013–2015 za kwotę 10,3 mln zł. Uroczystego otwarcia parku dokonał już nowo wybrany wójt w 2014 roku, Robert Serkis. W uroczystości otwarcia parku w dniu 4 lipca 2015 brali udział między innymi: ówczesny minister pracy i polityki społecznej Władysław Kosiniak-Kamysz oraz przedstawiciele rodziny Karłowskich.
Park współcześnie.
W wyniku przeprowadzonej rewitalizacji stworzono nowy układ architektoniczny parku z wyodrębnioną osią centralną. Główna aleja połączyła plac wejściowy z placem zdrojowym. W ramach inwestycji zrealizowano założenia wykonując:
Ukształtowano zieleń parku w sposób podnoszący jej wartość przyrodniczą i estetyczną w nawiązaniu do tendencji panujących w XIX i XX w. Wprowadzenie roślinności drzewiastej, krzewiastej i bylinowej zdeterminowane było potrzebą scalenia przestrzeni parku i stworzenia osi widokowych. Utrzymano naturalny charakter części północnej i południowej, a część centralna zachowała istniejący charakter polany rekreacyjnej.

</doc>
<doc id="4693682" url="https://pl.wikipedia.org/wiki?curid=4693682" title="Jolanta Daszyńska">
Jolanta Daszyńska

Jolanta Alina Daszyńska (ur. 25 maja 1957 w Łodzi) – polska historyk, profesor nauk humanistycznych, profesor zwyczajny w Instytucie Historii Uniwersytetu Łódzkiego.
Specjalizuje się w historii Ameryki Północnej i Stanów Zjednoczonych do połowy XIX wieku oraz historia nowożytnej powszechnej. W 1981 ukończyła studia historyczne na Uniwersytecie Łódzkim. Doktorat obroniła w 1992. Habilitowała się w 2005. Tytuł naukowy profesora uzyskała w 2019. 
Pełni funkcje: przewodniczącej Rady Muzeum Tradycji Niepodległościowych w Łodzi (od 2018), a także wiceprezesa Polskiego Towarzystwa Historycznego Oddział w Łodzi (od 2018; wcześniej byłą prezesem i skarbnikiem tego oddziału). Od 2015 jest członkiem Zarządu Głównego Polskiego Towarzystwa Historycznego. W latach 2012–2015 zajmowała stanowisko przewodniczącej Sądu Koleżeńskiego II Instancji Polskiego Towarzystwa Historycznego. 

</doc>
<doc id="4693683" url="https://pl.wikipedia.org/wiki?curid=4693683" title="Luksemburg na Mistrzostwach Europy w Lekkoatletyce 2016">
Luksemburg na Mistrzostwach Europy w Lekkoatletyce 2016

Luksemburg na Mistrzostwach Europy w Lekkoatletyce 2016 – reprezentacja Luksemburga podczas Mistrzostw Europy w Amsterdamie liczyła 2 zawodników.

</doc>
<doc id="4693687" url="https://pl.wikipedia.org/wiki?curid=4693687" title="Parafia Najświętszego Serca Jezusowego w Zapałowie">
Parafia Najświętszego Serca Jezusowego w Zapałowie



</doc>
<doc id="4693688" url="https://pl.wikipedia.org/wiki?curid=4693688" title="Marta Krajewska">
Marta Krajewska

Marta Krajewska – polska pisarka, autorka cyklów powieściowych "Wilcza Dolina" oraz dla młodzieży "Wilcza Dolina - Bratmił", nawiązujących do kultury i wierzeń dawnych Słowian. Z wykształcenia jest kulturoznawcą. Debiutowała wiosną 2014 r. opowiadaniem "Śpij, chłopczyku" w antologii „Toystories”. Pisze na portalu fantastyka.pl jako krajemar. 
Trzykrotnie była nominowana do nagrody im. Janusza Zajdla: w 2014 r. za opowiadanie opowiadanie "Daję życie, biorę śmierć", a w 2016 i 2017 r. za powieści "Idź i czekaj mrozów" oraz "Zaszyj oczy wilkom".
W 2017 r. pierwsza powieść "Idź i czekaj mrozów" ukazała się w tłumaczeniu angielskim pt. "When The Frosts Come", wydana przez Royal Hawaiian Press.

</doc>
<doc id="4693697" url="https://pl.wikipedia.org/wiki?curid=4693697" title="W pułapce wojny">
W pułapce wojny



</doc>
<doc id="4693699" url="https://pl.wikipedia.org/wiki?curid=4693699" title="Kamilla Chołoniewska">
Kamilla Chołoniewska

Kamilla Florentyna Maria Chołoniewska (ur. 6 stycznia 1877 w Warszawie, zm. 19 grudnia 1936 tamże) – działaczka społeczna, pisarka, dziennikarka, nauczycielka, przedsiębiorca.
Życiorys.
Ukończyła szkołę średnią Sacré Coeur w Grazu (Austria), a następnie, jako pierwsza kobieta, historię i geografię na Uniwersytecie Lwowskim. Jeszcze będąc studentką poślubiła (1900) Antoniego Chołoniewskiego – dziennikarza i pisarza, autora książki „Duch dziejów Polski”.
Mieszkała kolejno we Lwowie, w Krakowie, Gdańsku, Bydgoszczy i Warszawie. Przez wiele lat była nauczycielką w żeńskich gimnazjach (brała udział w zakładaniu kilku z nich), a następnie wizytatorką szkolną w Ministerstwie Wyznań i Oświecenia Publicznego. W czasie pierwszej wojny światowej organizowała pomoc dla legionistów i więźniów politycznych. Była czynna w różnych stowarzyszeniach kobiecych, zwłaszcza jako przewodnicząca stowarzyszenia Pomocy Naukowej dla Kobiet im. Kraszewskiego, które ułatwiało studentkom wyższe studia przez udzielanie stypendiów. W Bydgoszczy założyła i prowadziła dobrze prosperujący warsztat i szkołę kilimkarską. Jako zwolenniczka wyższego wykształcenia kobiet była inicjatorką i jedną z założycielek pierwszego we Lwowie żeńskiego gimnazjum im. Zofii Strzałkowskiej, w którym następnie przez dwa lata uczyła bezinteresownie. Uczestniczyła w międzynarodowych zjazdach gospodarczego wykształcenia kobiet.
Dążyła do podniesienia poziomu kultury i życia rodzin polskich przez zaznajamianie ich z nowymi metodami gospodarstwa domowego. Tematy te poruszała w czasopiśmie „Nasz Dom (Tygodnik Mód i Powieści)”, a także w pismach zagranicznych. Ukoronowaniem tej działalności było wydanie książki „Gospodarstwo domowe i kuchnia racjonalna” (1929), której kolejne, rozszerzone wydanie miało tytuł „Gospodarstwo domowe i racjonalne żywienie” (1937). Inne jej książki to „O koronę” (1899), „Z naszej przeszłości” (1910), „Stanisław Staszic, jego życie i czyny” (1916). W 1934 roku objęła kierownictwo Państwowej Szkoły Pracy Domowej i na tym stanowisku spędziła ostatnie lata życia.
Zmarła 19 grudnia 1936 r. w Warszawie po ciężkiej chorobie. Została pochowana na Cmentarzu Powązkowskim w Warszawie (kwatera 162-1-22).
Rodzina.
Córka Franciszka Głuchowskiego i Kamilli Głuchowskiej z Grużewskich. Wnuczka Ludwika Mierosławskiego. Jej wnukiem jest Jacek Chołoniewski.

</doc>
<doc id="4693700" url="https://pl.wikipedia.org/wiki?curid=4693700" title="Bush hid the facts">
Bush hid the facts

Bush hid the facts ("dosł. Bush ukrył fakty") – powszechna nazwa błędu występującego w niektórych wersjach systemu Microsoft Windows, który powoduje, że tekst zakodowany w ASCII jest interpretowany tak, jakby był UTF-16LE, co skutkuje zniekształconym tekstem. Kiedy ciąg „Bush hid the facts”, wstawiony bez nowego wiersza i cudzysłowów, został umieszczony w nowym dokumencie Notatnika i zapisany, zamknięty i ponownie otwarty, zamiast tekstu wyświetlał się bezsensowny ciąg chińskich znaków „”.
Chociaż „” to zdanie najczęściej prezentowane w Internecie w celu wywołania błędu, chociaż błąd może zostać wywołany przez ciągi znaków z literami i spacjami w tych samych pozycjach, na przykład . Błąd wywołują również inne sekwencje, w tym nawet tekst .
Błąd występuje, gdy ciąg jest przekazywany do funkcji wykrywania zestawu znaków Win32 codice_1.
codice_1 wykrywa, że bajty są zgodne z kodowaniem UTF-16LE prawidłowych (jednakże bezsensownych) chińskich znaków Unicode, stwierdza, że tekst jest zakodowany chińskim UTF-16LE i zwraca wartość codice_3, a następnie aplikacja nieprawidłowo interpretuje tekst jako UTF-16LE.
Błąd istniał od momentu wprowadzenia komponentu codice_1 w w 1994 r., Ale został wykryty dopiero na początku roku 2004. Wiele edytorów tekstu i narzędzi wykazuje takie zachowanie w systemie Windows, ponieważ używają codice_1 do określenia kodowania plików tekstowych. Począwszy od systemu Windows Vista, Notatnik został zmodyfikowany tak, aby używał innego algorytmu wykrywania, który nie wykazuje błędu, ale codice_1 pozostaje niezmieniony w systemie operacyjnym, więc wszelkie inne narzędzia korzystające z tej funkcji są nadal narażone na błąd.
Obejścia.
Istnieje kilka obejść tego błędu:

</doc>
<doc id="4693703" url="https://pl.wikipedia.org/wiki?curid=4693703" title="Haitham bin Tariq Al Said">
Haitham bin Tariq Al Said



</doc>
<doc id="4693704" url="https://pl.wikipedia.org/wiki?curid=4693704" title="21 Pułk Piechoty Austro-Węgier">
21 Pułk Piechoty Austro-Węgier



</doc>
<doc id="4693707" url="https://pl.wikipedia.org/wiki?curid=4693707" title="Michał Sokołowski">
Michał Sokołowski



</doc>
<doc id="4693709" url="https://pl.wikipedia.org/wiki?curid=4693709" title="Julia Wołkowa">
Julia Wołkowa



</doc>
<doc id="4693714" url="https://pl.wikipedia.org/wiki?curid=4693714" title="Katastrofa lotu Aero Transporti Italiani 460">
Katastrofa lotu Aero Transporti Italiani 460

Katastrofa lotu Aero Transporti Italiani 460 – wypadek lotniczy, który miał miejsce 15 października 1987 roku. Turbośmigłowy samolot ATR 42 należący do linii lotniczych ATI (podwykonawcę Alitalia) wykonujący lot z Mediolanu do Kolonii rozbił się nieopodal miejscowości Conca di Crezzo na północy Włoch. Zginęli wszyscy obecni na pokładzie maszyny – 34 pasażerów i 3 członków załogi. Przyczyną wypadku było oblodzenie skrzydeł. Lód spowodował nierówny przepływ powietrza nad skrzydłami i utratę siły nośnej. Samolot przechylał się raz na lewą, raz na prawą stronę, aż w końcu piloci stracili nad nim kontrolę. Maszyna runęła w dół i niemal pionowo uderzyła w zbocze góry Crezzo, ok. 700 m n.p.m.

</doc>
<doc id="4693716" url="https://pl.wikipedia.org/wiki?curid=4693716" title="Pietro Pace">
Pietro Pace

Pietro Pace (1831–1914) – maltański prałat, który pełnił funkcję arcybiskupa tytularnego Rodos oraz biskupa Malty od 1889 aż do swojej śmierci w 1914.
Wczesne lata i studia.
Pietru Pace urodził się 9 kwietnia 1831 w Rabacie na Gozo, Malta jako syn Francesco Pace i Margerity Stellini. Otrzymał prywatną edukację od kilku księży, m.in. Franġiska Merciecy. Wstąpił do seminarium na Malcie, skąd wysłany został do Rzymu, gdzie uczęszczał na wydział teologii Uniwersytetu La Sapienza, uzyskując doktorat 13 listopada 1852. Święcenia kapłańskie otrzymał tam 17 grudnia 1853. Pozostał w Rzymie, kontynuując studia z zakresu prawa cywilnego i kanonicznego, które ukończył 26 czerwca 1856. Uzyskał również stopień naukowy z zakresu języków orientalnych, zdobywając złoty medal ufundowany przez papieża Piusa IX. W międzyczasie był wychowawcą dzieci wpływowej rodziny Orsini, a także sekretarzem kardynałów Vincenzo Santucciego, prefekta Świętej Kongregacji ds. Studiów; i Antonio Marii Panebianco z Kurii Rzymskiej.
Powrót na Maltę.
We wrześniu 1858 został wezwany przez ówczesnego biskupa Malty Gaetano Pace Forno na rodzinną wyspę, i powołany do kadry nauczycielskiej seminarium maltańskiego. Został wykładowcą teologii dogmatycznej oraz Pisma Świętego.
W tym okresie Gozo stanowiło część diecezji maltańskiej. Pietro Pace zaangażował się w doprowadzenie do uzyskania przez Gozo statusu samodzielnej diecezji, co stało się faktem 22 września 1864 za sprawą "bulli" „Singulari Amore” papieża Piusa IX. Pierwszym biskupem Gozo mianowany został Mikiel Franġisk Buttigieg, zaś Pietro Pace został wikariuszem generalnym tejże. Dzięki jego staraniom, w miejscu dawnego szpitala San Giuliano powstało diecezjalne seminarium duchowne, które zostało zainaugurowane 3 listopada 1866. Kanonik Pace, będąc członkiem kapituły diecezjalnej Malty, wciąż wykładał teologię dogmatyczną w seminarium duchownym, oraz teologię moralną na Royal University. 
Po śmierci Buttigiega w 1866 nowym biskupem został Antonius Grech Delicata Testaferrata. 25 listopada 1869 Pietro Pace otrzymał tytuł honorowy prałata Jego Świątobliwości i referendarza Sygnatury Apostolskiej.
Biskup Gozo.
Po śmierci biskupa Testaferraty w 1876, w dniu 12 (lub 17) marca 1877 papież przydzielił go na opuszczone miejsce jako trzeciego ordynariusza diecezji. Sakrę biskupią otrzymał 8 kwietnia 1877 w bazylice San Carlo al Corso w Rzymie z rąk kardynała Edwarda Henry’ego Howarda. Formalne objęcie stolicy biskupiej nastąpiło 2 lipca tegoż roku. Biskup Pace odegrał znaczącą rolę w zapoczątkowaniu dwóch żeńskich zgromadzeń zakonnych: Franciscan Sisters of Sacred Heart of Jesus (Siostry Franciszkanki od Serca Jezusa) i Dominican Sisters (Zgromadzenie Sióstr Dominikanek). Jego zasługą jest zainicjowanie subsydiowania przez Brytyjczyków regularnych rejsów parowców pasażerskich z Mġarr na Gozo do Grand Harbour na Malcie. Był dobroczyńcą kościoła katedralnego swojej diecezji, powiększył jego zakrystię, oraz plac przed schodami, wykupując za własne fundusze i rozbierając wszystkie domy tam się znajdujące. Samą katedrę wyposażył w marmurową podłogę, oraz podarował duży zestaw srebrnych naczyń, dziś w muzeum katedralnym.
Z okazji pięćdziesięciolecia zasiadania królowej Wiktorii na brytyjskim tronie 10 czerwca 1887 biskup Pace poprosił o przemianowanie Rabatu, stolicy wyspy, na „Victoria”, co uczyniono po aprobacie przez rząd Wielkiej Brytanii.
Biskup Malty.
11 lutego 1889 papież Leon XIII mianował biskupa Pace biskupem Malty i arcybiskupem tytularnym Rodos. Uroczyste objęcie diecezji nastąpiło 22 lipca tegoż roku.
Biskup zarządzał archidiecezją przez 25 lat. Jego kadencję zwieńczyły obrady XXIV Międzynarodowego Kongresu Eucharystycznego w dniach 23–27 kwietnia 1913. Pomimo swego zaawansowanego wieku, Pace miał wtedy 82 lata, i niezbyt mocnego zdrowia, biskup zadbał o organizację kongresu, i brał udział we wszystkich spotkaniach. 
Śmierć.
W lipcu 1914 arcybiskup odwiedził swoją rodzinną wyspę Gozo. W wyniku powikłań związanych z zapaleniem oskrzeli doznał zawału serca i zmarł 29 lipca 1914 o godzinie 5:50 rano w rezydencji swojej rodziny przy 70, Strada Conservatorio w Rabacie na Gozo, gdzie się urodził.
Arcybiskup Pietro Pace pochowany został w katedrze Wniebowzięcia w Cittadelli, górującej nad stolicą wyspy, w kaplicy św. Józefa. brązowe popiersie nad jego grobem wykonał w 1940 rzeźbiarz Antonio Sciortino.

</doc>
<doc id="4693717" url="https://pl.wikipedia.org/wiki?curid=4693717" title="Natasha Lacy">
Natasha Lacy

Natasha Lacy (ur. 8 lipca 1985 w El Paso) – amerykańska koszykarka, grająca na pozycji rozgrywającej, obecnie asystentka trenera drużyny akademickiej Indy Pirates.
9 września 2019 została asystentką trenera Indy Pirates.

</doc>
<doc id="4693720" url="https://pl.wikipedia.org/wiki?curid=4693720" title="57. ceremonia wręczenia nagród Grammy">
57. ceremonia wręczenia nagród Grammy

57. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji (NARAS), odbyła się 8 lutego 2015 roku w hali widowiskowej Staples Center w Los Angeles, w stanie Kalifornia. Jej transmisja na żywo miała miejsce na antenie stacji telewizyjnej CBS. Gospodarzem ceremonii był raper LL Cool J. W trakcie gali rozdano honoraria dla muzyków za ich osiągnięcia w roku 2014. Była to pierwsza ceremonia Grammy po modyfikacji i zwiększeniu liczby kategorii do 83. Wręczeniu tej nagrody przypadł okres muzyczny między 1 października 2013 a 30 września 2014 roku.
Nominacje ogłoszono w dniu 5 grudnia 2014 r. podczas programu CBS "This Morning".
Najwięcej nominacji (sześć) otrzymali Beyonce, Pharrell Williams i Sam Smith.
Najwięcej nagród (cztery) otrzymał Sam Smith.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4693728" url="https://pl.wikipedia.org/wiki?curid=4693728" title="James Jebbia">
James Jebbia

James Jebbia (ur. 22 lipca 1963) – amerykański biznesmen i projektant mody. Założyciel sklepu deskorolkowego i firmy odzieżowej Supreme.
Dzieciństwo.
James Jebbia urodził się w Stanach Zjednoczonych, choć z pochodzenia jest Brytyjczykiem. Kiedy miał rok, jego rodzice przenieśli się do Crawley w hrabstwie West Sussex w Wielkiej Brytanii. Mając 19 lat wrócił do USA, gdzie zamieszkał w Nowym Jorku. Ojciec należał do Sił Powietrznych Stanów Zjednoczonych a matka była gospodynią, która później została nauczycielką. Jego rodzice rozwiedli się, kiedy miał zaledwie 10 lat.
Kariera.
W 1983, Jebbia przeprowadził się do Nowego Jorku, gdzie wynajął sobie apartament w Staten Island za cenę 500 dolarów. Zaczął pracę w minimalistycznym sklepie deskorolkowym i odzieżowym Parachute, znajdującym się w SoHo.
W 1989, Jebbia otworzył sklep Union NYC, ściągając do niego mieszankę angielskich firm odzieżowych. Od 1991 do 1994, współpracował z Shawnem Stussym, założycielem firmy Stüssy.
W 1994, Jebbia założył firmę odzieżową i sklep deskorolkowy Supreme. Pierwszy sklep otworzył na ulicy Lafayette Street w Manhattanie w Nowym Jorku. Firma posiada 12 sklepów na całym świecie: jeden w Los Angeles, Londynie, Paryżu i San Francisco; dwa w Nowym Jorku; sześć w Japonii. Jebbia kolaborował także z bardzo prestiżowymi artystami, jak Damien Hirst, Takashi Murakami i Richard Prince.
Oprócz odzieży, Jebbia wydał też kalendarz z logo swojej firmy, rowery typu Cruiser, a także książkę o Supreme, wydaną przez Rizzoliego w 2010.
W 2017, Supreme zawarło kolaborację z Louis Vuitton, której owocem była debiutancka kolekcja zaprezentowana w Paris Fashion Week.
Życie prywatne.
Jebbia ożenił się z Biancą Jebbia i ma z nią dwójkę dzieci. Aktualnie mieszka w Dolnym Manhattanie w West Village w Nowym Jorku.

</doc>
<doc id="4693730" url="https://pl.wikipedia.org/wiki?curid=4693730" title="Filip Zubčić">
Filip Zubčić

Filip Zubčić (ur. 27 stycznia 1993 w Zagrzebiu) – chorwacki narciarz alpejski, wicemistrz świata.
Kariera.
Po raz pierwszy na arenie międzynarodowej pojawił się 29 listopada 2008 roku na przełęczy Kreuzberg, gdzie w zawodach juniorskich w slalomie zajął szóste miejsce. W 2010 roku został zgłoszony do startu w gigancie na mistrzostwach świata juniorów w Regionie Mont Blanc, jednak ostatecznie nie wystartował. Jeszcze czterokrotnie startował w zawodach tego cyklu, najlepszy wynik osiągając podczas mistrzostw świata juniorów w Jasnej w 2014 roku, gdzie zajął 22. miejsce w gigancie.
W zawodach Pucharu Świata zadebiutował 28 października 2012 roku w Sölden, gdzie nie zakwalifikował się do pierwszego przejazdu giganta. Pierwsze punkty zdobył 12 grudnia 2014 roku w Åre, gdzie zajął 25. miejsce w tej samej konkurencji. Na podium zawodów tego cyklu po raz pierwszy stanął 11 stycznia 2020 roku w Adelboden, kończąc rywalizację w gigancie na drugiej pozycji. Rozdzielił tam Žana Kranjca ze Słowenii oraz sklasyfikowanych ex aequo Henrika Kristoffersena z Norwegii i Francuza Victora Muffata-Jeandeta. W klasyfikacji generalnej sezonu 2020/2021 zajął piąte miejsce, a w klasyfikacji giganta był trzeci. Trzecie miejsce w klasyfikacji giganta zajął także w sezonie 2019/2020.
W 2014 roku wystartował na igrzyskach olimpijskich w Soczi, gdzie nie ukończył pierwszego przejazdu w gigancie. Na rozgrywanych cztery lata później igrzyskach olimpijskich w Pjongczangu jego najlepszym wynikiem było dwunaste miejsce w superkombinacji. Podczas mistrzostw świata juniorów w Cortina d’Ampezzo w 2021 roku wywalczył srebrny medal w gigancie równoległym, rozdzielając na podium Francuza Mathieu Faivre'a i Loïka Meillarda ze Szwajcarii. Na tej samej imprezie był też czwarty w gigancie, przegrywając walkę o podium z Austriakiem Marco Schwarzem o 0,72 sekundy. Brał także udział w igrzyskach olimpijskich w Pekinie w 2022 roku, gdzie był dziesiąty w gigancie i osiemnasty w slalomie.

</doc>
<doc id="4693736" url="https://pl.wikipedia.org/wiki?curid=4693736" title="Montowo (stacja kolejowa)">
Montowo (stacja kolejowa)



</doc>
<doc id="4693737" url="https://pl.wikipedia.org/wiki?curid=4693737" title="Monastyr Zaśnięcia Matki Bożej w Djakowicy">
Monastyr Zaśnięcia Matki Bożej w Djakowicy

Cerkiew i Monastyr Zaśnięcia Matki Bożej – niewielki monastyr w Djakowicy, w Kosowie, należący do eparchii raszko-prizreńskiej Patriarchatu Serbskiego.
Monastyr został zbudowany w XVI wieku. 
W cerkwi znajduje się ikona z XVII wieku przedstawiająca Zaśnięcie Matki Bożej.

</doc>
<doc id="4693744" url="https://pl.wikipedia.org/wiki?curid=4693744" title="Wiedźmin (serial 2019)">
Wiedźmin (serial 2019)



</doc>
<doc id="4693746" url="https://pl.wikipedia.org/wiki?curid=4693746" title="Wiedźmin (serial 2002)">
Wiedźmin (serial 2002)



</doc>
<doc id="4693748" url="https://pl.wikipedia.org/wiki?curid=4693748" title="Armenia na Mistrzostwach Europy w Lekkoatletyce 2016">
Armenia na Mistrzostwach Europy w Lekkoatletyce 2016

Armenia na Mistrzostwach Europy w Lekkoatletyce 2016 – reprezentacja Armenii podczas Mistrzostw Europy w Amsterdamie liczyła 3 zawodników (2 mężczyzn i 1 kobietę).

</doc>
<doc id="4693758" url="https://pl.wikipedia.org/wiki?curid=4693758" title="Lester Halbert Germer">
Lester Halbert Germer



</doc>
<doc id="4693760" url="https://pl.wikipedia.org/wiki?curid=4693760" title="Boyan Slat">
Boyan Slat

Boyan Slat (ur. 27 lipca 1994 w Delfcie) – holenderski wynalazca, przedsiębiorca, założyciel i dyrektor generalny fundacji The Ocean Cleanup pochodzenia chorwackiego. W latach 2012–2013 studiował inżynierię kosmiczną na Uniwersytecie Technologicznym w Delft.
Fundacja The Ocean Cleanup.
. Zafascynowany tym tematem Slat opracowywał pasywną metodę zbierania śmieci morskich podczas pierwszego roku studiów na Uniwersytecie Technicznym w Delfcie.
 mającą na celu usunięcie 90% śmieci plastikowych z oceanów oraz zatrzymanie ich napływu z rzek do oceanów do 2040 roku. Władze fundacji szacują, że dzięki opracowanemu systemowi pływającemu są w stanie usunąć 50% śmieci w obszarze Wielkiej Pacyficznej Plamy Śmieci.
Technologia.
Dryfujące systemy pływające w kształcie liter U lub V o długości 600 metrów poruszają się pod wpływem wiatru, fal i prądów morskich szybciej niż plastikowe śmieci. Znajdujący się pod pływającą rurą trzymetrowy ekran wychwytuje i gromadzi zanieczyszczenia, a cała konstrukcja nie wymaga zewnętrznego zasilania, ponieważ wykorzystuje prądy przemieszczające ją w kierunku największych obszarów zanieczyszczeń. Do budowy rury wykorzystano polietylen o dużej gęstości (HDPE), natomiast ekrany wychwytujące zrobione są z żywicy poliestrowej. Zgromadzone w ekranach wychwytujących odpady są następnie transportowane przez statki pomocnicze na brzeg. System jest wyposażony w urządzenia informujące statki o ich obecności, dzięki czemu ryzyko kolizji jest zmniejszone.

</doc>
<doc id="4693772" url="https://pl.wikipedia.org/wiki?curid=4693772" title="Rudolf de Korte">
Rudolf de Korte

Rudolf Willem de Korte (ur. 8 lipca 1936 w Hadze, zm. 9 stycznia 2020 w Wassenaar) – holenderski polityk, wicepremier i minister, deputowany, w 1986 lider Partii Ludowej na rzecz Wolności i Demokracji (VVD).
Życiorys.
Ukończył szkołę średnią w Hadze. W latach 1954–1961 studiował chemię na Uniwersytecie w Lejdzie. Doktoryzował się na tej samej czelni w 1964. Był pracownikiem naukowym na macierzystym uniwersytecie, później zatrudniony w sektorze biznesowym w Hongkongu i Etiopii. W latach 1969–1971 był dyrektorem ds. sprzedaży w fabryce Unilever-Emery w Goudzie, od 1972 do 1977 zajmował stanowisko dyrektora tej fabryki.
Od 1959 należał do Partii Ludowej na rzecz Wolności i Demokracji, której w okresie od 9 lipca 1986 do 15 grudnia 1986 był liderem politycznym. Od 1978 do 1982 był radnym miejscowości Wassenaar. W 1977 po raz pierwszy uzyskał mandat posła do Tweede Kamer, w niższej izbie Stanów Generalnych zasiadał od 22 grudnia 1977 do 12 marca 1986. Następnie do 14 lipca 1986 był ministrem spraw wewnętrznych w pierwszym rządzie Ruuda Lubbersa. Od 3 czerwca do 14 lipca 1986 ponownie wykonywał mandat deputowanego, po czym do 7 listopada 1989 sprawował urzędy wicepremiera i ministra gospodarki w drugim rządzie tego samego premiera. Od 14 września 1989 do 1 września 1995 kolejny raz zasiadał w Tweede Kamer. Od lipca 1995 do czerwca 2000 zajmował stanowisko wiceprezesa Europejskiego Banku Inwestycyjnego.

</doc>
<doc id="4693776" url="https://pl.wikipedia.org/wiki?curid=4693776" title="Takahito Mura">
Takahito Mura

 – japoński łyżwiarz figurowy startujący w konkurencji solistów. Mistrz czterech kontynentów (2014), srebrny medalista zimowych igrzysk azjatyckich (2011), medalista zawodów z cyklu Grand Prix, pięciokrotny brązowy medalista mistrzostw swojego kraju. Zakończył karierę amatorską 16 marca 2018 roku. 

</doc>
<doc id="4693780" url="https://pl.wikipedia.org/wiki?curid=4693780" title="Placidochromis electra">
Placidochromis electra

Pyszczak pręgooki ("Placidochromis electra") – gatunek ryby z rodziny pielęgnicowatych (Cichlidae). Endemit jeziora Niasa w Afryce Wschodniej. Wykazuje silny dymorfizm płciowy – samiec jest niebieski, a samica szara. Osiąga do 16 cm, samica jest mniejsza od samca. Używana jako ryba akwariowa.
Warunki w akwarium.
Jest znacznie bardziej towarzyska od innych pielęgnic z jeziora Niasa. Nie niszczy roślin akwariowych. Podczas tarła terytorialna. Należy trzymać ją w parach.

</doc>
<doc id="4693785" url="https://pl.wikipedia.org/wiki?curid=4693785" title="Mistrzostwa Europy w Lekkoatletyce 2016 – bieg na 1500 m mężczyzn">
Mistrzostwa Europy w Lekkoatletyce 2016 – bieg na 1500 m mężczyzn

Bieg na 1500 metrów mężczyzn – jedna z konkurencji biegowych rozgrywanych podczas lekkoatletycznych mistrzostw Europy na Olympisch Stadion w Amsterdamie.
Rekordy.
Tabela prezentuje rekord świata, rekord Europy, najlepsze osiągnięcie na Starym Kontynencie, a także najlepszy rezultat na świecie w sezonie 2016 przed rozpoczęciem mistrzostw.
Rezultaty.
Eliminacje.
Opracowano na podstawie materiału źródłowego.
Finał.
Opracowano na podstawie materiału źródłowego.

</doc>
<doc id="4693788" url="https://pl.wikipedia.org/wiki?curid=4693788" title="&quot;Bibliotekarze Polscy we Wspomnieniach Współczesnych&quot; seria wydawnicza">
&quot;Bibliotekarze Polscy we Wspomnieniach Współczesnych&quot; seria wydawnicza



</doc>
<doc id="4693791" url="https://pl.wikipedia.org/wiki?curid=4693791" title="Dęby Wolskie (kolonia)">
Dęby Wolskie (kolonia)



</doc>
<doc id="4693796" url="https://pl.wikipedia.org/wiki?curid=4693796" title="Lista amerykańskich senatorów ze stanu Georgia">
Lista amerykańskich senatorów ze stanu Georgia

Lista amerykańskich senatorów ze stanu Georgia – senatorzy wybrani ze stanu Georgia.
Stan Georgia ratyfikował Konstytucję 2 stycznia 1788 roku. Jest reprezentowany w Senacie od początku istnienia tej izby. Posiada prawo do mandatów senatorskich 2. i 3. klasy. Do 8 kwietnia 1913 roku (ratyfikowania 17. poprawki do Konstytucji) senatorowie byli wybierani przez stanowy parlament. Od tego czasu wybierani są w wyborach powszechnych.

</doc>
<doc id="4693797" url="https://pl.wikipedia.org/wiki?curid=4693797" title="Tommy Dunne">
Tommy Dunne

Tommy Dunne, właśc. Thomas Joseph Dunne (ur. 4 sierpnia 1932 w Dublinie, zm. 15 maja 2015 tamże) – irlandzki piłkarz występujący na pozycji obrońcy, reprezentant Irlandii.
Kariera.
Grę w piłkę nożną na poziomie seniorskim rozpoczął w Shamrock Rovers FC. Stąd wypożyczany był do klubu farmerskiego Johnville FC oraz do Jacobs FC. W latach 1954–1964 występował w St Patrick's Athletic FC, z którym wywalczył dwukrotnie mistrzostwo Irlandii i dwukrotnie Puchar Irlandii. Od sezonu 1957/58 pełnił funkcję kapitana zespołu. Jako piłkarz St Patrick's w 1956 roku rozegrał 3 spotkania w reprezentacji Irlandii. W 1964 roku odszedł do Sligo Rovers FC, gdzie zanotował 46 ligowych występów. W sezonie 1966/67 był graczem Dundalk FC, z którym zdobył tytuł mistrzowski. W sezonie 1967/68 reprezentował klub Transport FC, w barwach którego zakończył karierę.
Życie prywatne.
Był synem Jimmy’ego Dunne’a. Jego brat Jimmy (1935–1984) oraz kuzyni Tommy Dunne (1927–1988) i Christy Doyle (ur. 1938) również byli piłkarzami. Był żonaty z Maurą, z którą miał trójkę dzieci: synów Gerarda i Larry’ego i córkę Rachel.

</doc>
<doc id="4693798" url="https://pl.wikipedia.org/wiki?curid=4693798" title="Abaj Chasenow">
Abaj Chasenow

Abaj Chasenow, ps. „HObbit” (ur. 18 maja 1994) – profesjonalny gracz pochodzący z Kazachstanu, występujący w barwach organizacji Winstrike Team, były reprezentant takich formacji jak: HellRaisers, Gambit Esports, czy TENGRi. Dotychczas w swojej karierze zarobił ok. 232 tysiące dolarów.
Życiorys.
Karierę rozpoczął w 2015 roku, kiedy dołączył do zespołu PARTY. 3 lipca 2016 zawodnicy zespołu PARTY zostali przejęci przez formację TENGRi. 12 października tego samego roku Abaj Chasenow został „wypożyczony” do Gambit Gaming na pół roku. 23 lipca 2017 HObbit wraz z Gambit wygrał turniej PGL Major Kraków 2017, pokonując Immortals w finale, po czym 2 sierpnia został oficjalnie wykupiony przez Gambit. 8 listopada 2018 roku opuścił Gambit Esports i dołączył do HellRaisers, jednak słabe wyniki ukraińskiej organizacji spowodowały, że HObbit został przesunięty na ławkę rezerwowych. 7 października 2019 Abaj dołączył do Winstrike Team na zasadzie wypożyczenia z HellRaisers.

</doc>
<doc id="4693802" url="https://pl.wikipedia.org/wiki?curid=4693802" title="Kościół Świętych Apostołów Piotra i Pawła w Mąkoszycach">
Kościół Świętych Apostołów Piotra i Pawła w Mąkoszycach

Kościół Świętych Apostołów Piotra i Pawła w Mąkoszycach – rzymskokatolicki kościół parafialny. Świątynia należy do parafii Świętych Apostołów Piotra i Pawła w Mąkoszycach w dekanacie Brzeg północ, archidiecezji wrocławskiej.
Historia kościoła.
Neogotycki kościół w Mąkoszycach został wybudowany w 1902 roku.

</doc>
<doc id="4693803" url="https://pl.wikipedia.org/wiki?curid=4693803" title="Łaniewo (osada leśna w województwie warmińsko-mazurskim)">
Łaniewo (osada leśna w województwie warmińsko-mazurskim)



</doc>
<doc id="4693805" url="https://pl.wikipedia.org/wiki?curid=4693805" title="Łaniewo (wieś w województwie warmińsko-mazurskim)">
Łaniewo (wieś w województwie warmińsko-mazurskim)



</doc>
<doc id="4693806" url="https://pl.wikipedia.org/wiki?curid=4693806" title="Jenny Han">
Jenny Han

Jenny Han (ur. 3 września 1980) – amerykańska autorka książek dla dzieci i młodzieży. 
Zdobyła popularność trylogią "Tego lata stałam się piękna" oraz "Do wszystkich chłopców, których kochałam", powieść ta została zaadaptowana na potrzeby filmu o tym samym tytule.
Wczesne życie.
Han urodziła się i wychowała w Richmond w Wirginii. Uczęszczała na Uniwersytet Karoliny Północnej w Chapel Hill, a następnie uzyskała tytuł magistra sztuki na uniwersytecie The New School, który ukończyła w 2006 roku. Jej rodzice są Koreańczykami. Aktualnie mieszka na Brooklynie.
Kariera.
Swoją pierwszą powieść pt. "Shug" napisała jeszcze w czasie studiów. Książka opowiada o Annemarie Wilcox, dwunastolatce, która próbuje odnaleźć się w nowej szkole. Następnym jej dziełem była trylogia o miłości młodych ludzi. Trzy powieści, "Tego lata stałam się piękna", "Bez ciebie nie ma lata" oraz "Dla nas zawsze będzie lato", szybko stały się bestsellerami New York Timesa.

</doc>
<doc id="4693808" url="https://pl.wikipedia.org/wiki?curid=4693808" title="Reaktor MARYLA">
Reaktor MARYLA



</doc>
<doc id="4693815" url="https://pl.wikipedia.org/wiki?curid=4693815" title="Nephrolepidaceae">
Nephrolepidaceae



</doc>
<doc id="4693816" url="https://pl.wikipedia.org/wiki?curid=4693816" title="Nefrolepisowate">
Nefrolepisowate



</doc>
<doc id="4693819" url="https://pl.wikipedia.org/wiki?curid=4693819" title="Lata 1840.">
Lata 1840.



</doc>
<doc id="4693822" url="https://pl.wikipedia.org/wiki?curid=4693822" title="Lata 1850.">
Lata 1850.



</doc>
<doc id="4693826" url="https://pl.wikipedia.org/wiki?curid=4693826" title="Tadeusz Czapelski">
Tadeusz Czapelski

Tadeusz Czapelski, ps.: „Aliguis”, „Cello”, „Deuszek”, „Ta. Cza.” (ur. 1853, zm. 24 lipca 1930 w Warszawie) – dziennikarz, literat, publicysta, sekretarz naukowy Zakładu Narodowego im. Ossolińskich we Lwowie.
Życiorys.
Urodził się w rodzinie Jakuba i Celestyny ze Smochowskich (1927–1915). Uczył się w gimnazjum we Lwowie, był uczestnikiem powstania styczniowego 1863. W latach 1874–1891 był dziennikarzem poczytnych pism warszawskich oraz sekretarzem redakcji „Kuriera Warszawskiego”. W 1891, po powrocie do Lwowa, otrzymał w Ossolineum posadę kierownika Czytelni dla Młodzieży i Szerokiej Publiczności, był także korespondentem „Kuriera Warszawskiego”, „Tygodnika Ilustrowanego”, „Kuriera Codziennego” oraz „Echa Muzycznego i Teatralnego”. Był redaktorem wydawanej nakładem Macierzy Polskiej „Niedzieli” (1895–1899) i w 1912 redaktorem naczelnym „Kroniki Powszechnej” – wydawanego we Lwowie tygodnika społecznego, literackiego i naukowego. Był także sekretarzem naukowym, kustoszem Zakładu Narodowego im. Ossolińskich we Lwowie. Korektor "Dzieł wszystkich" Słowackiego. Współautor (z Ludwikiem Bernackim) sztuki "Obiad czwartkowy," wystawionej po raz pierwszy na scenie Teatru Narodowego w Warszawie (premiera 8 maja 1925, w reż. Kazimierza Kamińskiego). 
Był także współpracownikiem „Encyklopedii Macierzy Polskiej” oraz członkiem Polskiego Towarzystwa Gimnastycznego „Sokół-Macierz” we Lwowie.
Był mężem Heleny z Dobieckich h. Ossoria (zm. 1931).
Został pochowany na cmentarzu Powązkowskim (kwatera 198-3-15).

</doc>
<doc id="4693833" url="https://pl.wikipedia.org/wiki?curid=4693833" title="Reforma administracyjna Norwegii (2017)">
Reforma administracyjna Norwegii (2017)

Reforma administracyjna Norwegii – uchwalona 8 czerwca 2017 roku reforma podziału administracyjnego Norwegii. W jej wyniku zredukowana została liczba okręgów oraz gmin.
Okręgi.
W wyniku reformy liczba okręgów została zmniejszona z 19 do 11. Część zmian weszła w życie 1 stycznia 2018 (połączenie Sør-Trøndelag i Nord-Trøndelag), większość 1 stycznia 2020.
Gminy.
Spośród 428 istniejących gmin zlikwidowano 119 i w ich miejsce utworzono 47 nowych. Tym samym liczba gmin w kraju od 1 stycznia 2020 wynosi 356.
Odbiór.
Wśród niektórych mieszkańców Norwegii reforma budzi kontrowersje. Połączenie Troms i Finnmarku spowodowało sprzeciw mieszkańców tego drugiego. W maju 2018 przeprowadzono w tym regionie niewiążące referendum, w którym 87% mieszkańców wypowiedziało się przeciw połączeniu okręgów (przy frekwencji 58%).

</doc>
<doc id="4693834" url="https://pl.wikipedia.org/wiki?curid=4693834" title="Święta Górka (Pojezierze Bytowskie)">
Święta Górka (Pojezierze Bytowskie)



</doc>
<doc id="4693836" url="https://pl.wikipedia.org/wiki?curid=4693836" title="Sawanka białogardła">
Sawanka białogardła

Sawanka białogardła ("Sylvietta philippae") – gatunek małego ptaka z rodziny krótkosterek (Macrosphenidae). Występuje w części Somalii oraz przyległych do niej regionach Etiopii. Ma status niedostateczne dane (DD, "Data Deficient").
Taksonomia.
Sawanka białogardła została po raz pierwszy opisana przez Geoffreya Archera na podstawie okazu pozyskanego w lutym 1918. Opis nigdy się jednak nie ukazał, choć w Muzeum Brytyjskim nieokreślona osoba rozpoznała w owym okazie nowy gatunek. Według Archera należał on do rodzaju "Eremomela". Po raz pierwszy formalnie gatunek opisał John G. Williams w 1955 na łamach „The Ibis”. Holotyp pochodził z Somali Włoskiego, dzisiejszej południowej części Somalii (podano koordynaty: ), był to dorosły samiec pozyskany 8 marca 1954. Został przekazany do Muzeum Historii Naturalnej w Londynie (ówcześnie Muzeum Brytyjskiego). Autor nadał nowemu gatunkowi nazwę "Sylvietta philippae". Epitetem gatunkowym upamiętnił swoją żonę, Philippę Elizabeth Williams, i wyraził uznanie dla jej wyrozumiałości wobec jego nieobecności spowodowanych wyprawami badawczymi. Nazwa ta jest obecnie (2020) podtrzymywana przez Międzynarodowy Komitet Ornitologiczny. Nie wyróżnia on podgatunków, podobnie jak autorzy HBW.
Morfologia.
Długość ciała wynosi około 8 cm, masa ciała – 9–10 g. Sawanki białogardłe mają bardzo krótkie ogony i stosunkowo krótkie dzioby jak na przedstawicieli swojego rodzaju. Wierzch ciała szary. Widoczna wąska biała brew, przód głowy nieco ciemniejszy. Spód ciała jasnożółty, pierś i boki ciała nieco bardziej popielate. Broda i gardło białawe. Nogi czerwonobrązowe.
Zasięg występowania.
Zasięg występowania sawanek białogardłych obejmuje północno-zachodnią, środkową i południowo-zachodnią Somalię (od Burco i Dhabar Dalool na południe do okolic Waajid i Luuq) oraz przyległe tereny południowej i południowo-wschodniej Etiopii. BirdLife International szacuje zasięg występowania na 395 tys. km².
W 2015 znano cztery siedliska w Somalilandzie, w których występują sawanki białogardłe. Niewielka liczba stwierdzeń w XX wieku nie zgadza się ze współczesnymi obserwacjami, prawdopodobnie nie jest to w tym regionie gatunek rzadki, a jedynie niedostatecznie zbadany. W 2006 znany zasięg tego gatunku w Etiopii, gdzie po raz pierwszy stwierdzono sawanki białogardłe w 1971, obejmował tereny położone najwyżej 80 km od somalijskiej granicy. Nie był wystarczająco dobrze badany ze względu na niewielką liczbę odwiedzających kraj ornitologów oraz trwające konflikty, między innymi w regionie Ogaden.
Ekologia i zachowanie.
Środowiskiem życia sawanek białogardłych są zarośla akacji ("Acacia") i balsamowców ("Commiphora") na terenach pustynnych, głównie o podłożu skalistym lub na czerwonych piaszczystych glebach. Występują głównie do 300 m n.p.m., lecz odnotowywane były do 900 m n.p.m. (lub, według innych źródeł, 950 m n.p.m.).
Sawanki białogardłe żywią się chrząszczami i innymi owadami, w tym niewielkimi gąsienicami. Żerują zwykle w niewielkich grupach, często w towarzystwie innych małych wróblowych. W poszukiwaniu pokarmu przeszukują gałęzie, liście i kwiaty. Lęgi odbywają się w maju i czerwcu. Poza tym brak informacji.
Status i zagrożenia.
IUCN nadaje sawance białogardłej status niedostateczne dane (DD, "Data Deficient") nieprzerwanie od 2000 roku (stan w 2020). Wcześniej, w 1994 i 1988 uznana została za gatunek bliski zagrożenia wyginięciem (NT, "Near Threatened"). BirdLife International uznaje trend liczebności populacji za prawdopodobnie stabilny ze względu na brak widocznych zagrożeń.

</doc>
<doc id="4693837" url="https://pl.wikipedia.org/wiki?curid=4693837" title="W Podróży">
W Podróży



</doc>
<doc id="4693842" url="https://pl.wikipedia.org/wiki?curid=4693842" title="Troms og Finnmark">
Troms og Finnmark

Troms og Finnmark (płn-sam. "Romsa ja Finnmárku", kweń. "Tromssa ja Finmarkku") – jeden z 11 okręgów Norwegii, utworzony 1 stycznia 2020 w efekcie reformy administracyjnej z 2017. Powstał z połączenia istniejących okręgów Troms i Finnmark oraz gminy Tjeldsund należącej dotąd do okręgu Nordland. Powierzchnia okręgu wynosi 70 935 km², a populacja 243 311 osoby (2020).
Głównym ośrodkiem administracyjnym okręgu jest Tromsø (stolica dawnego okręgu Troms), ale siedziba zarządcy okręgu znajduje się w Vardø (stolica dawnego okręgu Finnmark).
Kontrowersje.
Połączenie Troms i Finnmarku budzi sprzeciw mieszkańców tego drugiego. W maju 2018 przeprowadzono w tym regionie niewiążące referendum, w którym 87% mieszkańców wypowiedziało się przeciw połączeniu okręgów (przy frekwencji 58%). W maju 2022 rząd Norwegii zaproponował powrót do podziału na dwa osobne okręgi. Zmiana ta miałaby wejść w życie najwcześniej 1 stycznia 2024 roku.

</doc>
<doc id="4693848" url="https://pl.wikipedia.org/wiki?curid=4693848" title="Cypel Wilsona">
Cypel Wilsona



</doc>
<doc id="4693860" url="https://pl.wikipedia.org/wiki?curid=4693860" title="Cross-country na Zimowych Światowych Wojskowych Igrzyskach Sportowych 2013">
Cross-country na Zimowych Światowych Wojskowych Igrzyskach Sportowych 2013

Cross-country na 2. Zimowych Światowych Wojskowych Igrzyskach Sportowych – jedna z zimowych dyscyplin sportu rozgrywanych podczas igrzysk wojskowych w miejscowości Annecy położonej we Francji w dniach 26 - 28 marca 2013.

</doc>
<doc id="4693864" url="https://pl.wikipedia.org/wiki?curid=4693864" title="Dariusz Boroński">
Dariusz Boroński

Dariusz Boroński (ur. w 1967 w Bydgoszczy) – polski profesor nauk technicznych.
Życiorys.
Urodził się w 1967. W 1987 rozpoczął studia na kierunku mechanika i budowa maszyn na ówczesnej Akademii Techniczno-Rolniczej w Bydgoszczy. W 1992 roku podjął pracę w zespole naukowym prof. Józefa Szali na Wydziale Mechanicznym ATR. W 1999 obronił pracę doktorską, a w 2005 uzyskał stopień doktora habilitowanego. 28 listopada 2019 Prezydent RP nadał mu tytuł naukowy profesora nauk inżynieryjno-technicznych. Aktualnie pracuje na Wydziale Inżynierii Mechanicznej Uniwersytetu Technologiczno-Przyrodniczego w Bydgoszczy.
Jego praca naukowa koncentruje się wokół zagadnień związanych ze zmęczeniem materiałów i konstrukcji, metodami eksperymentalnymi w budowie i eksploatacji maszyn oraz projektowaniem mechatronicznych układów badawczo-pomiarowych. Jest twórcą lub współautorem kilku nagrodzonych systemów badawczych wspomagających badania zmęczeniowe, w tym analizę lokalnych rozkładów odkształceń, automatyczne monitorowanie przebiegu pękania zmęczeniowego, a także badania własności mechanicznych z zastosowaniem mikropróbek. Autor około 120 krajowych i zagranicznych publikacji naukowych. Ma w swoim dorobku 3 wypromowanych doktorów, a także ponad 40 inżynierów i magistrów inżynierów. 
Prof. Boroński przez dwie 4-letnie kadencje pełnił funkcję prorektora ds. nauki UTP, obecnie przewodniczy Senacką Komisją ds. Nauki.

</doc>
<doc id="4693865" url="https://pl.wikipedia.org/wiki?curid=4693865" title="Głupcy (singel)">
Głupcy (singel)

Głupcy – singel polskiej piosenkarki Ani Karwan, wydany 10 sierpnia 2018 i promujący album "Ania Karwan". 
Kompozycja reprezentowała Polskę w plebiscycie OGAE Song Contest 2019, podczas którego w finale konkursu zajęła 17. miejsce i uzyskała 35 punktów. 
Utwór znalazł się na 18. miejscu listy AirPlay – Top, najczęściej odtwarzanych utworów w polskich rozgłośniach radiowych i pokrył się w Polsce platynową płytą.
Geneza utworu i historia wydania.
Tekst do utworu przy współpracy z wokalistką napisała Karolina Kozak, a muzykę wraz z wokalistką skomponowali Bogdan Kondracki oraz Tomasz Świerk. W opisie utworu opublikowanego w serwisie YouTube napisano, iż:
Singel ukazał się nakładem wytwórni 2trackrecords w formacie promo oraz digital download 10 sierpnia 2018 na terenie Polski. 27 grudnia 2018 utwór został zaprezentowany telewidzom stacji TVN w programie "Dzień dobry TVN". 28 maja 2019 singel w wersji akustycznej został wykonany na żywo w ramach cyklu recitali Poplista Live Sessions radia RMF FM.
Utwór znalazł się w grupie piętnastu polskich propozycji, spośród których polski oddział stowarzyszenia OGAE wyłaniał reprezentanta kraju na potrzeby plebiscytu OGAE Song Contest 2019 (wśród propozycji znalazł się również inny singel wokalistki, „Słucham Cię w radiu co tydzień”). Zdobywając 457 punktów (w tym 15 najwyższych not 12-punktowych), kompozycja wygrała polskie selekcje i reprezentowała kraj w plebiscycie międzynarodowym, podczas którego w finale konkursu zajęła 17. miejsce i uzyskała 35 punktów.
Teledysk.
Do utworu powstał teledysk w reżyserii Michała Liszcza, który udostępniono w dniu premiery singla za pośrednictwem serwisu YouTube. Wideoklip opowiada o zazdrości oraz kłótni między kochankami, którzy w ostatniej scenie nagrania się godzą. Zdjęcia do teledysku nakręcono w łódzkim Hotelu Polonia. W wideoklipie piosenkarka wystąpiła wraz z Tomaszem Świerkiem, Adrianną Małecką oraz Jakubem Kryształem. Stylizacje stworzyły Ewa Rubasińska-Ianiro oraz Magdalena Makarewicz.
Pozycje na listach przebojów.
Kompozycja znalazła się na 18. miejscu zestawienia AirPlay – Top, jak również 1. pozycji listy AirPlay – Nowości. Utwór pojawił się także na wielu radiowych listach przebojów, między innymi na 2. miejscu Poplisty radia RMF FM oraz 11. pozycji na Szczecińskiej Liście Przebojów Radia Szczecin.

</doc>
<doc id="4693877" url="https://pl.wikipedia.org/wiki?curid=4693877" title="Cross-country na Zimowych Światowych Wojskowych Igrzyskach Sportowych 2017">
Cross-country na Zimowych Światowych Wojskowych Igrzyskach Sportowych 2017

Cross-country na 2. Zimowych Światowych Wojskowych Igrzyskach Sportowych – jedna z zimowych dyscyplin sportu rozgrywanych podczas igrzysk wojskowych w Soczi w Rosji w dniach 24 - 26 lutego 2017 na terenie kompleksu narciarsko-biathlonowego „Łaura”. 

</doc>
<doc id="4693879" url="https://pl.wikipedia.org/wiki?curid=4693879" title="Agata Szczukocka">
Agata Szczukocka

Agata Szczukocka – polska ekonomistka, dr hab. nauk ekonomicznych, profesor nadzwyczajny Instytutu Statystyki i Demografii Wydziału Ekonomicznego i Socjologicznego Uniwersytetu Łódzkiego.
Życiorys.
20 kwietnia 1998 obroniła pracę doktorską "Zastosowanie metod statystycznych w działalności kredytowej banku", 24 listopada 2014 habilitowała się na podstawie dorobku naukowego i pracy zatytułowanej "Statystyczna ocena znaczenia sektora usług w gospodarce Polski". Otrzymała nominację profesorską.
Pracowała w Instytucie Ekonometrii i Statystyki na Wydziale Ekonomicznym i Socjologicznym Uniwersytetu Łódzkiego, a także w Olympus Wyższej Szkole im. Romualda Kudlińskiego w Warszawie.
Piastuje funkcję profesora nadzwyczajnego w Instytucie Statystyki i Demografii na Wydziale Ekonomicznym i Socjologicznym Uniwersytetu Łódzkiego.

</doc>
<doc id="4693901" url="https://pl.wikipedia.org/wiki?curid=4693901" title="Stefan Komorowski (duchowny)">
Stefan Komorowski (duchowny)

Stefan Komorowski, hrabia, herbu Korczak (ur. 20 września 1863 w Bilince, pow. samborowski, zm. 17 kwietnia 1929 w Krakowie) – ksiądz rzymskokatolicki, jezuita, polityk konserwatywny i poseł do morawskiego i galicyjskiego Sejmów Krajowych oraz do austriackiej Rady Państwa.
Życiorys.
Ukończył kolegium jezuickie w Tarnopolu i szkołę średnią w Samborze (1879). Członek zakonu jezuitów (1879–1883). W latach 1883–1888 studiował teologię i filozofię na uniwersytetach w Krakowie i Innsbrucku (Tyrol). Uzyskał doktorat z prawa kanonicznego w Rzymie (1888), oraz z teologii na Uniwersytecie Jagiellońskim (1894). Święcenia kapłańskie otrzymał w 1888, był wikarym w Krakowie-Wesołej (1888), następnie w Samborze (1889), Łańcucie (1890) i ponownie w Krakowie (1892–1894) i Przeworsku (1894–1896). Administrator parafii w Przeworsku (1896–1906).
Członek kapituły (1901–1905) a następnie kanonik rezydent i prokurator kapituły katedralnej (1906–1916) w Ołomuńcu na Morawach. W 1916 zrezygnował z wszystkich funkcji i powrócił do zakonu jezuitów, był przełożonym domów zakonnych w Krakowie i Warszawie (1919), a następnie rektor kolegium jezuickiego w Nowym Sączu (1920–1923). Od 1923 mieszkał w domu zakonnym w Krakowie.
Z poglądów konserwatysta, był zaangażowany politycznie. Poseł do morawskiego Sejmu Krajowego (1907–1916) oraz poseł galicyjski Sejm Krajowy IX kadencji (6 sierpnia 1909 – 1913). W tym ostatnim został wybrany w kurii I w obwodzie wyborczym nr 9 (Sambor) w miejsce zmarłego Tadeusza Skałkowskiego. Poseł do austriackiej Rady Państwa X kadencji (31 stycznia 1901 – 30 stycznia 1907) wybrany w kurii IV – gmin wiejskich z okręgu wyborczego nr 9 (Łańcut-Przeworsk-Leżajsk-Nisko-Ulanów). W parlamencie należał do Koła Polskiego w Wiedniu, znajdując się w grupie posłów konserwatywnych (stańczycy).
Rodzina.
Urodził się w rodzinie ziemiańskiej, jako syn Juliusza hr. Komorowskiego i Teofili Marii z hr. Krasickich. Wnuk Kazimierza Krasickiego. Miał brata szambelana austriackiego Aleksandra (1870–1890) i siostry: Helenę (1866–1942) – od 1891 żonę Leona Mniszka-Tchórznickiego, Julię (ur. 1868) żonę Wojciecha Aleksandra hr. Starzeńskiego (1862–1908), Jadwigę (ur. 1870) – żonę Stefana Karola hr. Komorowskiego (1866–1919). Zmarł bezpotomnie.

</doc>
<doc id="4693902" url="https://pl.wikipedia.org/wiki?curid=4693902" title="Tomasz Wlazłowski">
Tomasz Wlazłowski



</doc>
<doc id="4693904" url="https://pl.wikipedia.org/wiki?curid=4693904" title="Dauren Kystaubajew">
Dauren Kystaubajew

Dauren Kystaubajew, pseud. "AdreN" (ur. 4 lutego 1990) – kazachski profesjonalny gracz , będący riflerem dla organizacji Virtus.pro. Były reprezentant takich formacji jak Astana Dragons, AVANGAR, HellRaisers, dAT Team, FaZe Clan czy Gambit Esports. 17 najlepszy gracz CS:GO 2017 roku oraz najlepszy kazachski gracz w historii Counter-Strike'a. Dotychczas w swojej karierze zarobił ok. 424 tysiące dolarów.
Życiorys.
Karierę w CS:GO rozpoczął 9 października 2012 roku, kiedy dołączył do Virtus.pro. 6 czerwca 2013 opuścił formację z powodu spraw osobistych i został zastąpiony przez GuardiaN'a. Wrócił na scenę miesiąc później, dołączając do Astana Dragons, które później przekształciło się w HellRaisers. 8 stycznia 2016 roku dołączył do organizacji Gambit Esports, z którą wygrał turniej PGL Major Kraków 2017, pokonując Immortals w finale. 1 grudnia 2018 roku Dauren opuścił Gambit i dołączył do FaZe Clan jako zmiennik. 25 czerwca 2019 znalazł się w kazachskiej formacji – AVANGAR, z którą zajął 2 miejsce na turnieju StarLadder Major Berlin 2019, przegrywając z Astralis. 16 grudnia AVANGAR zostało przejęte przez Virtus.pro.

</doc>
<doc id="4693905" url="https://pl.wikipedia.org/wiki?curid=4693905" title="Dzwonnica w Pozowicach">
Dzwonnica w Pozowicach

Dzwonnica w Pozowicach – drewniana dzwonnica znajdująca się w Pozowicach, w województwie małopolskim, w powiecie krakowskim, w gminie Skawina.
Obiekt wpisany do rejestru zabytków nieruchomych województwa małopolskiego.
Historia.
Dzwonnica wybudowana w 1809 lub 1814 roku jest najstarszą budowlą we wsi Pozowice. Służyła do ostrzegania przed zbliżającym się niebezpieczeństwem oraz dzwoniła na Anioł Pański. Według relacji najstarszych mieszkańców, przerywali oni wtedy pracę i modlili się.
Wiszący dawniej dzwon ufundowany przez Jakuba i Annę Jana, znajduje się obecnie w kaplicy.
Architektura.
Dzwonnica drewniana, wybudowana na planie kwadratu o wymiarach 2,5 x 2,5 m, na murowanym fundamencie. Ściany zwężające się ku górze, oszalowane są deskami. Dach czterospadowy z wieżyczką zwieńczoną metalowym krzyżem. Pod okapem umieszczona jest rzeźba Chrystusa upadającego pod krzyżem.

</doc>
<doc id="4693910" url="https://pl.wikipedia.org/wiki?curid=4693910" title="Cross-country na Zimowych Światowych Wojskowych Igrzyskach Sportowych 2017 – bieg indywidualny kobiet">
Cross-country na Zimowych Światowych Wojskowych Igrzyskach Sportowych 2017 – bieg indywidualny kobiet

Cross-country na 3. Zimowych Światowych Wojskowych Igrzyskach Sportowych – indywidualny bieg narciarski kobiet jedna z zimowych konkurencji rozgrywana podczas igrzysk wojskowych w ramach cross-country, która odbyła się w dniu 24 lutego 2017 na terenie kompleksu narciarsko-biathlonowego „Łaura” w Soczi. Zawodniczki miały do przebiegnięcia 10 kilometrów techniką dowolną.
Terminarz.
Konkurencja rozpoczęła się w dniu 24 lutego o godzinie 9:30 "(czasu miejscowego)". Bieg kobiet odbywał się na dystansie 10 km, równolegle z narciarskim biegiem mężczyzn na 15 km.
Uczestniczki.
W zawodach indywidualnych kobiet w cross-country brało udział 15 zawodniczek z 8 państw. Reprezentacje narodowe mogły liczyć nie więcej niż 4 zawodniczek. 

</doc>
<doc id="4693917" url="https://pl.wikipedia.org/wiki?curid=4693917" title="Arakül">
Arakül

Arakül (, "Arrakel") – wieś w Azerbejdżanie, w Górskim Karabachu, w rejonie Xocavənd. Miejscowość w 2005 roku liczyła 106 mieszkańców. Arakül jest oddalony o około 44 km od miasta Stepanakert.

</doc>
<doc id="4693919" url="https://pl.wikipedia.org/wiki?curid=4693919" title="Actopan">
Actopan

Actopan – miasto w Meksyku, w stanie Hidalgo.

</doc>
<doc id="4693920" url="https://pl.wikipedia.org/wiki?curid=4693920" title="Apan">
Apan

Apan – miasto w Meksyku, w stanie Hidalgo.

</doc>
<doc id="4693922" url="https://pl.wikipedia.org/wiki?curid=4693922" title="Instytut Polski w Düsseldorfie">
Instytut Polski w Düsseldorfie

Instytut Polski w Düsseldorfie (niem. "Polnisches Institut Düsseldorf") – polska placówka kulturalna w stolicy niemieckiego kraju związkowego Nadrenia Północna-Westfalia podlegająca Ministerstwu Spraw Zagranicznych RP.
Instytut.
Instytut został założony w 1993. Od początku znajduje się pod adresem Citadellstraße 7. Głównym jego zadaniem jest wypełnianie zadań z zakresu dyplomacji publicznej, tj. utrzymywanie dobrych stosunków społecznych, naukowych i kulturalnych między Polską a Niemcami. Instytut organizuje wystawy, koncerty, pokazy filmów, promocje książek, przekłady książek, koordynuje wymianę naukową i kulturową. Celem Instytutu jest poszerzanie wiedzy na temat Polski: kultury, sztuki, nauki, historii, gospodarki, polityki, socjologii. W Instytucie znajduje się ogólnodostępna biblioteka.

</doc>
<doc id="4693924" url="https://pl.wikipedia.org/wiki?curid=4693924" title="Hans Pfister">
Hans Pfister



</doc>
<doc id="4693925" url="https://pl.wikipedia.org/wiki?curid=4693925" title="Pleurodema">
Pleurodema

Pleurodema – rodzaj płaza bezogonowego z podrodziny Leiuperinae w rodzinie świstkowatych (Leptodactylidae). 
Zasięg występowania.
Rodzaj obejmuje gatunki występujące w Ameryce Południowej.
Systematyka.
Podział systematyczny.
Do rodzaju należą następujące gatunki:

</doc>
<doc id="4693926" url="https://pl.wikipedia.org/wiki?curid=4693926" title="Flaga Taoyuanu">
Flaga Taoyuanu

Flaga Taoyuanu to prostokątny biały płat tkaniny, na którym widoczny jest herb miasta: dwa splecione serca, w nich zapisana w języku chińskim nazwa miasta.

</doc>
<doc id="4693927" url="https://pl.wikipedia.org/wiki?curid=4693927" title="Ixmiquilpan">
Ixmiquilpan

Ixmiquilpan – miasto w Meksyku, w stanie Hidalgo.

</doc>
<doc id="4693931" url="https://pl.wikipedia.org/wiki?curid=4693931" title="La Providencia">
La Providencia

La Providencia – miasto w Meksyku, w stanie Hidalgo.

</doc>
<doc id="4693932" url="https://pl.wikipedia.org/wiki?curid=4693932" title="Mixquiahuala">
Mixquiahuala

Mixquiahuala – miasto w Meksyku, w stanie Hidalgo.

</doc>
<doc id="4693933" url="https://pl.wikipedia.org/wiki?curid=4693933" title="Willie Fallon">
Willie Fallon

Willie Fallon lub Bill Fallon, właśc. William Joseph Fallon (ur. 14 stycznia 1912 w Larne, zm. 23 marca 1989 w Nottingham) – irlandzki piłkarz występujący na pozycji pomocnika lub napastnika, reprezentant Irlandii w latach 1934–1939.
Kariera klubowa.
Karierę sportową rozpoczął w połowie lat 1920., uprawiając futbol gaelicki. W 1930 roku rozpoczął występy w klubie piłkarskim Brideville FC z Dublina. Po sezonie 1931/32 z powodu zmniejszenia liczby uczestników League of Ireland zespół relegowano, a on sam przeniósł się do Dolphin FC. W sezonie 1932/33 dotarł z tym klubem do finału Pucharu Irlandii, w którym zdobył gola w przegranym dwumeczu przeciwko Shamrock Rovers F.C. (3:3, 0:3). W lutym 1934 roku został graczem Notts County FC, dla którego w latach 1934–1938 na poziomie Second Division i Third Division rozegrał 120 spotkań i strzelił 20 bramek. W marcu 1938 roku podpisał umowę z Sheffield Wednesday F.C., które zapłaciło za jego transfer kwotę 3 tys. funtów, oddając dodatkowo skrzydłowego Jacka Roya. W barwach tego klubu Fallon rozegrał łącznie 45 spotkań w Second Division, w których zdobył 12 goli.
Z powodu wybuchu II wojny światowej jesienią 1939 roku powrócił do mającej status państwa neutralnego Irlandii. W latach 1939–1946 występował w League of Ireland jako gracz Shamrock Rovers F.C. (Puchar Irlandii 1939/40), Shelbourne F.C. (mistrzostwo Irlandii i Puchar Ligi w sezonie 1943/44) oraz Dundalk FC. Po zakończeniu konfliktu, w połowie 1946 roku został ponownie piłkarzem Notts County FC (Third Division). W barwach tego klubu rozegrał 15 ligowych spotkań i strzelił 3 gole. W sezonie 1947/48 grał w Exeter City FC, gdzie zanotował 2 bramki w 8 występach, przez większą część rozgrywek występując w zespole rezerw. W 1948 roku odszedł do Peterborough United (Midland Football League). W tym samym roku w meczu rezerw doznał złamania obojczyka, po którym zmuszony był zakończyć karierę zawodniczą.
Kariera reprezentacyjna.
16 grudnia 1934 zadebiutował w reprezentacji Irlandii administrowanej przez FAI w przegranym 2:4 spotkaniu towarzyskim przeciwko Węgrom w Dublinie. W grudniu 1936 roku w meczu przeciwko temu samemu rywalowi (2:3) zdobył pierwszą bramkę w drużynie narodowej. Ogółem w latach 1934–1939 zanotował w reprezentacji 9 występów, w których strzelił 2 gole.
Życie prywatne.
Urodził się w 1912 roku w Larne w prowincji Ulster. Jego młodszy brat Peadar Domnal Fallon (1922–2001) również był piłkarzem. W sezonie 1947/48 występowali oni wspólnie w Exeter City FC. W okresie II wojny światowej Willie Fallon służył w Irish Army i był członkiem jej reprezentacji piłkarskiej. Po zakończeniu kariery sportowej osiadł w Nottinghamshire i pracował w branży budowlanej.

</doc>
<doc id="4693935" url="https://pl.wikipedia.org/wiki?curid=4693935" title="Tizayuca">
Tizayuca

Tizayuca – miasto w Meksyku, w stanie Hidalgo.

</doc>
<doc id="4693936" url="https://pl.wikipedia.org/wiki?curid=4693936" title="Jimmy Dunne">
Jimmy Dunne

James „Jimmy” Dunne (ur. 3 września 1905 w Dublinie, zm. 14 listopada 1949 tamże) – irlandzki piłkarz występujący na pozycji napastnika, reprezentant Irlandii w latach 1928–1939, trener piłkarski.
Jako jeden spośród 39 piłkarzy reprezentował Irlandię pod auspicjami obu związków – IFA (1928–1932) oraz FAI (1930–1939). Jest rekordzistą angielskiej ekstraklasy w liczbie kolejnych spotkań ze zdobytym golem, wynoszącym 12 meczów. Z 41 bramkami w sezonie 1930/31 jest irlandzkim piłkarzem, który strzelił najwięcej goli w jednym sezonie ligi angielskiej na szczeblu profesjonalnym.
Kariera klubowa.
Karierę sportową rozpoczął pod koniec lat 1910., uprawiając futbol gaelicki. Z powodu nasilających się w społeczeństwie nastrojów nacjonalistycznych został w 1922 roku internowany przez władze Wolnego Państwa Irlandzkiego. W trakcie pobytu w ośrodkach reedukacyjnych grywał w piłkę nożną. Po odzyskaniu wolności, w latach 1922–1923 szkolił się w dublińskich klubach piłkarskich Parkview FC i Riverside Atletic. Latem 1923 roku rozpoczął grę na poziomie seniorskim w Shamrock Rovers FC, gdzie spędził 2,5 roku w drużynie rezerw, z którą wygrał w sezonie 1924/25 rozgrywki Leinster Senior League Senior Division oraz wywalczył LFA Metropolitan Cup. W październiku 1925 roku przeniósł się do angielskiego klubu New Brighton AFC (Third Division), dla którego zdobył 6 goli w 8 występach.
W lutym 1926 roku za kwotę 800 funtów przeszedł do Sheffield United FC i został włączony do składu zespołu rezerw, gdzie występował przez 3 kolejne sezony. 4 września 1926 zadebiutował w First Division w wygranym 4:0 meczu z Arsenal FC. 15 października 1927 zdobył pierwszą bramkę w angielskiej ekstraklasie w spotkaniu przeciwko Derby County FC (1:0). Z nadejściem sezonu 1929/30 rozpoczął regularne występy w podstawowym składzie pierwszej drużyny. Uzyskał hat trick w meczach przeciwko Leicester City FC (3:3) i Blackburn Rovers FC (5:7) oraz zdobył po 4 gole w spotkaniach z Leicester City FC (7:1) i West Ham United FC (4:2). Zakończył sezon jako najlepszy strzelec klubu z 36 trafieniami w 39 meczach, co pomogło Sheffield United FC uniknąć degradacji dzięki korzystniejszemu bilansowi bramek nad Burnley FC. W kolejnych 3 sezonach Dunne ponownie był najskuteczniejszym strzelcem w swoim zespole z odpowiednio: 41, 33 i 26 trafieniami w lidze. W okresie pomiędzy 24 października 1931 a 1 stycznia 1932 zdobył co najmniej jedną bramkę w 12 kolejnych ligowych meczach (łącznie 18), ustanawiając rekord angielskiej ekstraklasy.
Na początku 1932 roku władze Arsenal FC, prowadzonego przez Herberta Chapmana, złożyły za Dunne’a ofertę opiewającą na 10 tys. funtów, która została odrzucona. We wrześniu 1933 roku, z powodu problemów finansowych klubu, zaakceptowano kwotę transferową w wysokości 8250 funtów. W sezonie 1933/34 zdobył on 9 bramek w 21 występach i wywalczył mistrzostwo Anglii. Po przyjściu do klubu Teda Drake’a latem 1934 roku pełnił rolę jego zmiennika. W lutym 1935 odrzucono ofertę odkupienia go, złożoną przez Sheffield United FC. W lipcu 1936 roku odszedł do Southampton FC, dla którego na poziomie Second Division w 36 występach strzelił 14 bramek. W połowie 1937 roku odrzucił propozycję nowego kontraktu i odszedł do Shamrock Rovers FC, obejmując posadę grającego trenera. W latach 1937–1942 wywalczył z tym klubem dwukrotnie mistrzostwo Irlandii, krajowy puchar oraz dwukrotnie Puchar Ligi. W 1942 roku zakończył karierę zawodniczą.
Kariera reprezentacyjna.
Irlandia (IFA).
W latach 1928–1932 występował w drużynie narodowej Irlandii administrowanej przez IFA, którą reprezentował podczas czterech edycji turnieju British Home Championship. Zadebiutował 4 lutego 1928 w przegranym 1:2 spotkaniu przeciwko Walii w Belfaście. 20 października 1930 zdobył pierwszą bramkę w reprezentacji w meczu z Anglią w Sheffield, przegranym 1:5. Ogółem zanotował 7 występów, w których strzelił 4 gole. W 3 spotkaniach pełnił funkcję kapitana zespołu.
Irlandia (FAI).
W latach 1930–1939 występował w drużynie narodowej Irlandii administrowanej przez federację FAI, którą reprezentował w rozgrywkach pod auspicjami FIFA. Zadebiutował 11 maja 1930 w wygranym 3:1 spotkaniu towarzyskim z Belgią w Brukseli, w którym zdobył 2 gole. Od września 1938 roku do momentu wybuchu II wojny światowej był kapitanem drużyny. Ogółem w reprezentacji FAI zanotował 15 występów, w których strzelił 13 bramek.
Kariera trenerska.
W latach 1937–1942 prowadził jako grający trener Shamrock Rovers FC, z którym zdobył dwukrotnie mistrzostwo Irlandii (1937/38, 1938/39), Puchar Irlandii (1939/40) oraz dwukrotnie wygrał Puchar Ligi (1937/38, 1941/42). W 1942 roku odszedł z zespołu z powodu konfliktu z zarządem i objął posadę szkoleniowca Bohemian FC. W sezonie 1944/45 dotarł do finału Puchar Irlandii, w którym jego klub uległ 0:1 Shamrock Rovers FC. Latem 1945 roku zwyciężył w rozgrywkach Dublin and Belfast Inter-City Cup. Na początku 1947 roku powrócił do Shamrock Rovers FC, z którym wygrał w 1948 roku krajowy puchar, pokonując w meczu finałowym 2:1 Drumcondra FC. Prowadził klub do momentu śmierci, która miała miejsce 14 listopada 1949.
Życie prywatne.
Urodził się w 1905 roku w dublińskiej dzielnicy Ringsend jako syn Thomasa Dunne’a i Catherine Dunne z d. Shea. Był żonaty z Eileen, z którą miał czwórkę dzieci: synów Tommy’ego (1932–2015) i Jimmy’ego (1935–1984) oraz córki Eileen i Maureen. Jego obaj synowie, bratanek Tommy Dunne (1927–1988) oraz siostrzeniec Christy Doyle (ur. 1938) również byli piłkarzami. Pochodził z rodziny o poglądach nacjonalistycznych i republikańskich, która popierała IRA, za co w 1922 roku był internowany przez władze Wolnego Państwa Irlandzkiego w obozach w Curragh i Portlaoise, gdzie prowadził strajk głodowy. Zmarł w 1949 roku na zawał serca w swoim domu w Dublinie w dzielnicy Sandymount.

</doc>
<doc id="4693939" url="https://pl.wikipedia.org/wiki?curid=4693939" title="Zacualtipán">
Zacualtipán

Zacualtipán – miasto w Meksyku, w stanie Hidalgo.

</doc>
<doc id="4693940" url="https://pl.wikipedia.org/wiki?curid=4693940" title="Pseudopaludicola">
Pseudopaludicola

Pseudopaludicola – rodzaj płaza bezogonowego z podrodziny Leiuperinae w rodzinie świstkowatych (Leptodactylidae).
Zasięg występowania.
Rodzaj obejmuje gatunki występujące w północnej i środkowej Ameryce Południowej (Kolumbia, Wenezuela, Gujana, południowo-zachodni Surinam, północno-wschodnie Peru, wschodnia Boliwia, Paragwaj, znaczna część Brazylii, północno-wschodnia i środkowa Argentyna oraz Urugwaj).
Systematyka.
Etymologia.
"Pseudopaludicola": "pseudos" „fałszywy”; rodzaj "Paludicola" .
Podział systematyczny.
Do rodzaju należą następujące gatunki:

</doc>
<doc id="4693943" url="https://pl.wikipedia.org/wiki?curid=4693943" title="Alicja Kobus">
Alicja Kobus



</doc>
<doc id="4693945" url="https://pl.wikipedia.org/wiki?curid=4693945" title="Herbert (wyspa)">
Herbert (wyspa)



</doc>
<doc id="4693947" url="https://pl.wikipedia.org/wiki?curid=4693947" title="Guima">
Guima



</doc>
<doc id="4693949" url="https://pl.wikipedia.org/wiki?curid=4693949" title="Chapala (Meksyk)">
Chapala (Meksyk)

Chapala – miasto w Meksyku, w stanie Jalisco.

</doc>
<doc id="4693950" url="https://pl.wikipedia.org/wiki?curid=4693950" title="Andrzej Potworowski">
Andrzej Potworowski



</doc>
<doc id="4693952" url="https://pl.wikipedia.org/wiki?curid=4693952" title="Cihuatlán">
Cihuatlán

Cihuatlán – miasto w Meksyku, w stanie Jalisco.

</doc>
<doc id="4693954" url="https://pl.wikipedia.org/wiki?curid=4693954" title="Adenomera">
Adenomera

Adenomera – rodzaj płaza bezogonowego z podrodziny Leptodactylinae w rodzinie świstkowatych (Leptodactylidae). 
Zasięg występowania.
Rodzaj obejmuje gatunki występujące w Ameryce Południowej na wschód od Andów.
Systematyka.
Podział systematyczny.
Do rodzaju należą następujące gatunki:

</doc>
<doc id="4693956" url="https://pl.wikipedia.org/wiki?curid=4693956" title="Katarska Biblioteka Narodowa">
Katarska Biblioteka Narodowa

Katarska Biblioteka Narodowa (Qatar National Library QNL) – biblioteka narodowa podlegająca Katarskiej Fundacji na rzecz Edukacji, Nauki i Rozwoju Społecznego.
Historia.
Plany utworzenia biblioteki narodowej ogłosiła 19 listopada 2015 roku Muza bint Nasir, prezes Katarskiej Fundacji na rzecz Edukacji, Nauki i Rozwoju Społecznego podczas obchodów 50-lecia istnienia Biblioteki Dar Al Kutub w Doha w Katarze. Jest to jedna z pierwszych bibliotek publicznych w regionie Zatoki Perskiej (założona 29 grudnia 1962 roku), która do tej pory była uważana za bibliotekę narodową Kataru. Biblioteka Narodowa miała pełnić rolę biblioteki narodowej, uniwersyteckiej i publicznej.
W kwietniu 2012 roku na dyrektora biblioteki Fundacja Katarska powołała niemiecką bibliotekarkę Claudiię Lux. Początkowo jej zadaniem był nadzór nad utworzeniem biblioteki cyfrowej. Równocześnie rozpoczęto budowę nowego budynku biblioteki w dzielnicy Doha, która miała stać się centrum szkolnictwa wyższego. Znalazły się tam kampusy sześciu amerykańskich uniwersytetów, a także inne instytucje edukacyjne i badawcze.
W październiku 2016 roku na stanowisko dyrektora wykonawczego QNL została powołana dr Sohair Wastawy.
Nowy budynek.
Nowy budynek biblioteki zaprojektowany przez holenderskiego architekta Rema Koolhaasa, został ukończony i otwarty dla odwiedzających w listopadzie 2017 roku. Otwarto wtedy między innymi biblioteki dla dzieci i dorosłych, pracownie komputerowe, restaurację i kawiarnię.
16 kwietnia 2018 roku odbyło się oficjalne otwarcie biblioteki. Wziął w niej udział emir Tamim ibn Hamad Al Sani, który umieścił milionową książkę na półkach QNL. Wśród zaproszonych gości znaleźli się przedstawiciele organizacji bibliotekarskich oraz dyrektorzy bibliotek narodowych świata. Wśród nich był dyrektor polskiej Biblioteki Narodowej Tomasz Makowski.
W zbiorach znalazło się 137 000 książek dla dzieci i 35 000 książek dla nastolatków.
Kolekcje i usługi biblioteczne.
Każdy obywatel Kataru lub posiadacz zezwolenia na pobyt ma prawo do bezpłatnej rejestracji w bibliotece. Witryna QNL oferuje zarejestrowanym użytkownikom biblioteki bezpłatny dostęp online do różnorodnej zasobów internetowych, w tym międzynarodowych baz danych i czasopism naukowych, a także literatury popularnej, czasopism, publikacji dla dzieci i muzyki.
Biblioteka oferuje szeroki wybór książek i e-booków w języku angielskim, arabskim i innych, w tym literaturę faktu, bestsellery i klasykę, a także czasopisma, płyty DVD i CD i książki audio. W 2018 roku w bibliotece było ponad 1 000 000 książek na półkach i ponad 500 000 e-booków, periodyków i gazet oraz zbiorów specjalnych. Zgodnie z misją QNL, aby pomóc mieszkańcom Kataru przygotować się do uczestnictwa w globalnej gospodarce opartej na wiedzy, zaplanowano szeroki zakres programów, usług edukacyjnych i instruktażowych, które koncentrują się na pomocy w zdobywaniu umiejętności poszukiwania informacji, czytania, badania i wykorzystania zasobów cyfrowych. W ramach bibliotecznych programów edukacyjnych działają kluby książki, można uczyć się języków obcych, uczestniczyć w imprezach muzycznych i warsztatach rzemieślniczych, a także w imprezach dla dzieci i ich rodzin, takie jak prelekcje, warsztaty i wystawy naukowe.
Biblioteka Dziedzictwa.
Oprócz głównej kolekcji i akademickich zasobów internetowych, w QNL umieszczono zbiory Biblioteki Dziedzictwa, które obejmują rzadkie książki, rękopisy i inne materiały związane z cywilizacją arabsko-islamską. Kolekcja ta, znana wcześniej jako Arabska i Islamska Biblioteka Dziedzictwa, została zapoczątkowana przez szejka Hasana ibn Muhammada ibn Ali Al Saniego w 1979 roku i została włączona do QNL w 2012 roku.
Biblioteka Dziedzictwa gromadzi źródła historyczne o Katarze i regionie, w tym pisma podróżników i odkrywców, którzy odwiedzali region Zatoki Perskiej przez wieki, rękopisy arabskie, historyczne mapy i globusy, a także instrumenty naukowe i wczesne fotografie. Zawiera także około 2400 cennych manuskryptów, w tym „Mushafs” (Święty Koran) i literaturę arabską, ze szczególnym uwzględnieniem nauk ścisłych, takich jak geografia, astronomia i matematyka. Kolekcja inkunabuły, w tym tłumaczenia łacińskie z XV–XVII wieku, takie jak słynny "Kanon medycyny" Awicenny.
Mapy i manuskrypty z Biblioteki Dziedzictwa zostały zdigitalizowane i są dostępne dla zarejestrowanych użytkowników za pośrednictwem biblioteki on-line. Części kolekcji o szczególnym znaczeniu zostały również bezpłatnie udostępnione użytkownikom na całym świecie za pośrednictwem Światowej Biblioteki Cyfrowej (WDL), którą wspiera finansowo QNL. W sierpniu 2015 roku QNL została mianowana przez Międzynarodową Federację Stowarzyszeń i Instytucji Bibliotecznych Centrum Konserwacji i Konserwacji Języka Mówionego (PAC) regionu MENA.
Katarska biblioteka cyfrowa.
"Qatar Digital Library" (QDL) powstała w wyniku współpracy nawiązanej w 2012 roku pomiędzy Fundacją Katarską, Katarską Biblioteką Narodową i British Library. Jej celem była digitalizacja dziedzictwa arabskiej i islamskiej historii oraz udostępnienie jej publicznie za pośrednictwem QDL, którą uruchomiono w październiku 2014 roku. Biblioteka cyfrowa, z interfejsem w języku angielskim i arabskim, udostępnia 1,5 miliona stron woluminów przechowywanych przez British Library, a dotyczących historii regionu Zatoki Perskiej. Należą do nich dokumenty pochodzące z połowy XVIII wieku i lat 50. XX wieku, pochodzące z indyjskich dokumentów państwowych i dokumentów prywatnych (w tym archiwa firmy East India Company i jej następców). 25 000 stron to średniowieczne arabskie rękopisy naukowe. W ramach trzeciej fazy projektu, która została rozpoczęta w 2019 roku zaplanowano digitalizację kolejnych 900 000 stron. 
W 2017 roku Fundacja Katarska podpisała umowę z prefektem Biblioteki Watykańskiej w której ustalono, że posiadane przez nią dokumenty arabskie i islamskie zostaną zdigitalizowane i udostępnione w katarskiej bibliotece cyfrowej.

</doc>
<doc id="4693957" url="https://pl.wikipedia.org/wiki?curid=4693957" title="Pasecznik trójpręgi">
Pasecznik trójpręgi

Pasecznik trójpręgi ("Funambulus tristriatus") – gatunek gryzonia z podrodziny wiewiórczaków (Callosciurinae) w rodzinie wiewiórkowatych (Sciuridae). Po raz pierwszy gatunek naukowo opisał w 1837 brytyjski przyrodnik George Robert Waterhouse na łamach redagowanego przez Edwarda Charleswortha „The Magazine of natural history” nadając nazwę naukową "Sciurus tristriatus". Określona przez Waterhouse'a typowa lokalizacja: „bardziej południowe części Hindustanu”, została w 1905 i 1965 skorygowana do Ghatów Zachodnich, Cosouth na 12° N, Indie. Pasecznik trójpręgi występuje na zachodnim wybrzeżu Indii, od 20° N do południowego przylądka Półwyspu Indyjskiego – na wysokości do ok. 700–2100 m n.p.m. Międzynarodowa Unia Ochrony Przyrody (IUCN) wymienia "Funambulus tristriatus" w Czerwonej księdze gatunków zagrożonych jako gatunek najmniejszej troski (LC – "least concern"). "F. tristriatus" obejmuje 2 podgatunki
Systematyka.
Po raz pierwszy gatunek naukowo opisał w 1837 brytyjski przyrodnik George Robert Waterhouse na łamach redagowanego przez Edwarda Charleswortha „The Magazine of natural history” nadając nazwę naukową "Sciurus tristriatus". Określona przez Waterhouse'a typowa lokalizacja: „bardziej południowe części Hindustanu”, została w 1905 i 1965 skorygowana do Ghatów Zachodnich, Cosouth na 12° N, Indie.
W obrębie gatunku "F. tristriatus" wyróżniane są 2 podgatunki:
Nazewnictwo.
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” dla gatunku "Funambulus tristriatus" zaproponowano nazwę pasecznik trójpręgi.
Budowa ciała.
Pasecznik trójpręgi jest największym gatunkiem wśród przedstawicieli rodzaju "Funambulus". Na ciemnym grzbiecie widoczne są trzy jasne, podłużne pasy, a odstęp między nimi jest wybarwiony na kolor blady. Na ogonie widoczny jest czerwony pas. Paski "F. t. tristriatus" są węższe i bardziej matowe niż u podgatunku "F. t. numarius".
Tryb życia.
Paseczniki trójpręgie wiodą dobowy i półnadrzewny tryb życia. Zwierzęta żyją około 3 lata. Podczas badań przeprowadzonych w indyjskim Karnataka w 1978 i 1979 naukowcy określili gęstość zasiedlenia gatunku odpowiednio na 3,2 i 2,5 osobnika na hektar.
Rozród.
Rozród paseczników trójpręgich nie wykazuje sezonowości. Samica rodzi średnio 2,3 lub 2,6 młodych w jednym miocie. Młode po narodzinach są ślepe i nagie. Tułów z głową noworodków ma długość 42–51 mm, ogona 22–32 mm, przy masie ciała 4,5–7,2 g. Oczy otwierają po 24–30 dniach, a usamodzielniają się po 60–69 dniach życia.
Rozmieszczenie geograficzne.
Określona przez Waterhouse'a typowa lokalizacja: „bardziej południowe części Hindustanu”, została w 1905 i 1965 skorygowana do Ghatów Zachodnich, Cosouth na 12° N, Indie. Pasecznik trójpręgi występuje na zachodnim wybrzeżu Indii, od 20° N do południowego przylądka Półwyspu Indyjskiego – na wysokości do ok. 700–2100 m n.p.m. Szczegóły lokalizacji podgatunków są zawarte w sekcji "Systematyka".
Ekologia.
Paseczniki trójpręgie w znacznej mierze odżywiają się roślinami uprawnymi, w tym męskimi kwiatami palmy kokosowej (arekowate) i ziarnami niełuskanego ryżu. Chętnie zjada także termity, gąsienice, chrząszcze, czerwce i inne szkodniki uprawne. Brak szczegółowych informacji na temat diety w środowisku naturalnym.
Siedlisko.
Paseczniki trójpręgie występują w obrębie zimozielonych liściaste lasów deszczowych, na polach uprawnych i pastwiskach Ghatów Zachodnich i południowo-zachodnich Indii. Chętnie wybiera plantacje herbaty, kardamonu i kawy. 
Paseczniki trójpręgie budują na drzewach kuliste gniazda o średnicy (średnio) 22 cm. Gniazda lokowane są na wysokości 2–29 m nad poziomem terenu, ale większość jest budowana poniżej 10 m (mediana 5 m).
Ochrona.
Paseczniki trójpręgie nie są chronione żadnymi przepisami. Międzynarodowa Unia Ochrony Przyrody (IUCN) wymienia "Funambulus tristriatus" w Czerwonej księdze gatunków zagrożonych jako gatunek najmniejszej troski (LC – "least concern"). Jest to gatunek występujący lokalnie, ale w ciągu ostatnich 20 lat zaobserwowano spadek populacji o ponad 10%. Przyczyną jest utrata siedlisk i akcje zwalczania szkodników. Biorąc pod uwagę fakt występowania systematycznego i narastającego zjawiska zastępowania rodzimych gatunków drzew na plantacjach kawy i kardamonów gatunkami egzotycznymi (których paseczniki najwyraźniej unikają), prognozowany jest dalszy spadek o ponad 10% w ciągu następnych dziesięciu lat. 

</doc>
<doc id="4693958" url="https://pl.wikipedia.org/wiki?curid=4693958" title="Funambulus tristriatus">
Funambulus tristriatus



</doc>
<doc id="4693960" url="https://pl.wikipedia.org/wiki?curid=4693960" title="Ixtapa">
Ixtapa

Ixtapa – miasto w Meksyku, w stanie Jalisco.

</doc>
<doc id="4693961" url="https://pl.wikipedia.org/wiki?curid=4693961" title="Jalostotitlán">
Jalostotitlán

Jalostotitlán – miasto w Meksyku, w stanie Jalisco.

</doc>
<doc id="4693962" url="https://pl.wikipedia.org/wiki?curid=4693962" title="Jan Breuer">
Jan Breuer

Jan Breuer (Brajer vel Brejer), herbu własnego Bertemilian (ur. w 1841 we Lwowie, zm. po 1914) – inżynier, ziemianin, działacz gospodarczy i społeczny.
Życiorys.
Syn Józefa Breuera (1808-1877), nobilitowanego 27 października 1873 przez Franciszka Józefa oraz Apolonii Joanny z domu Tränkel. Miał rodzeństwo: siostrę Bertę (ur. 1850), właścicielkę dóbr Załuże, w powiecie gródeckim i żonę Grzegorza Ziembickiego oraz brata Emila.
Ukończył szkołę realną we Lwowie (1856) i Akademię Techniczną we Lwowie (1860). Następnie słuchacz politechniki w Wiedniu. Ukończył z odznaczeniem szkołę rolniczą w Altenburgu, po czym odbył podróż studialną za granicę.
Ziemianin, właściciel dóbr Malczyce oraz Suchowola, w powiecie gródeckim. Członek komisji szacunkowej podatku katastralnego nr 1 we Lwowie (1869). Członek powiatowej komisji szacunkowej podatku gruntowego w Gródku Jagiellońskim (1871-1877). Członek Rady Powiatu w Gródku Jagiellońskim (1874-1877). Członek Krajowej Komisji dla spraw rolniczych we Lwowie (1892-1902).
Od 1868 członek a potem członek oddziału rudecko-gródeckiego (1870-1897) a potem oddziału lwowskiego (1898-1905) Galicyjskiego Towarzystwa Gospodarskiego. Działacz i członek jego Komitetu (28 czerwca 1870 – 30 czerwca 1871, 14 czerwca 1882 – 18 czerwca 1903). Detaksator (1872-1903) i prezes (1904-1914) Wydziału w Gródku Jagiellońskim Galicyjskiego Towarzystwa Kredytowego Ziemskiego. Członek dyrekcji (1890-1901) potem Wydziału (1902) Galicyjskiej Kasy Oszczędnościowej. Członek rady nadzorczej Banku Melioracyjnego we Lwowie (1907). Delegat na zgromadzenia ogólne (1898-1904, 1907) i członek rady nadzorczej (1896-1914) Towarzystwa Wzajemnych Ubezpieczeń w Krakowie. Dyrektor Galicyjskiego Towarzystwa Handlowego, cenzor Banku Krajowego.
Członek Wydziału (zarządu) Krajowego Stowarzyszenia Czerwonego Krzyża mężczyzn i dam dla Galicji (1892-1910). Członek Wydziału (zarządu) Galicyjskiego Towarzystwa Muzycznego we Lwowie (1896, 1899-1901).
Autor artykułów dot. tematyki rolnej w gazetach krajowych i zagranicznych. Został odznaczony Krzyżem Kawalerskim Orderu Franciszka Józefa.

</doc>
<doc id="4693963" url="https://pl.wikipedia.org/wiki?curid=4693963" title="Filmografia Jamesa Stewarta">
Filmografia Jamesa Stewarta

James Stewart (1908–1997) w trwającej 63 lata karierze występował w filmach, radiu, telewizji i na scenie. Pojawił się w 82 produkcjach fabularnych. Pięciokrotnie uzyskiwał nominację do nagrody Akademii Filmowej i trzykrotnie do Złotego Globu, z czego zdobył jedną statuetkę Oscara oraz jedną nagrodę Hollywoodzkiego Stowarzyszenia Prasy Zagranicznej. Uznawany jest za jednego z najwybitniejszych aktorów w historii kinematografii amerykańskiej i „Złotej Ery Hollywood”.
Karierę rozpoczynał na początku lat 30. od występów na Broadwayu, zbierając pozytywne oceny krytyków za kreacje w sztukach "Goodbye Again" (1932/1933) czy "Yellow Jack" (1934). Pełnometrażowym debiutem Stewarta na dużym ekranie był występ w dramacie kryminalnym "Morderca" (1935). W latach 30. występował głównie w produkcjach z gatunku komedii romantycznych, partnerując w głównych rolach Jean Harlow w "Żonie czy sekretarce" (1936) i Janet Gaynor w "Small Town Girl" (1936). Istotnym punktem w początkowych latach jego kariery była kreacja Johna „Trucka” Crossa w dramacie sportowym "Navy Blue and Gold" (1937).
W 1938 nawiązał współpracę z Frankiem Caprą, występując w dwóch przełomowych filmach – komedii romantycznej "Cieszmy się życiem" (1938) z Jean Arthur, dzięki której zyskał status gwiazdy, i w politycznym komediodramacie "Pan Smith jedzie do Waszyngtonu" (1939), który przyniósł mu pierwszą nominację do nagrody Akademii Filmowej w kategorii dla najlepszego aktora pierwszoplanowego. Do pozostałych ważnych produkcji Stewarta z lat 30. i 40. zalicza się western "Destry znowu w siodle" (1939) z Marlene Dietrich, komedie romantyczne "Sklep za rogiem" z Margaret Sullavan i "Filadelfijska opowieść" (1940), gdzie partnerował w głównych rolach Cary’emu Grantowi i Katharine Hepburn, a jego kreacja reportera Macaulaya Connora przyniosła mu Oscara w kategorii dla najlepszego aktora pierwszoplanowego, oraz dramat z elementami fantasy "To wspaniałe życie" (1946) z Donną Reed.
W latach 50. zmienił wizerunek ekranowy, odchodząc od komedii romantycznej na rzecz bardziej mroczniejszych ról. Nawiązał współpracę z Anthonym Mannem, występując w wyreżyserowanym przez niego przebojowym westernie "Winchester ’73" (1950). Uznanie przyniosła mu główna rola w komediodramacie fantasy "Harvey" (1950), za którą był nominowany do Oscara i Złotego Globu, i kreacja szeryfa Howarda Kempa w westernie "Naga ostroga" (1953) razem z Janet Leigh. Dzięki współpracy z Alfredem Hitchcockiem stworzył w dreszczowcach psychologicznych "Okno na podwórze" (1954), gdzie partnerowała mu Grace Kelly, i "Zawrót głowy" (1958), razem z Kim Novak, kreacje o bardziej skomplikowanej osobowości. Do ważnych filmów w późniejszym etapie kariery Stewarta zalicza się kryminalny dramat sądowy "Anatomia morderstwa" (1959) oraz westerny "Jak zdobywano Dziki Zachód" i "Człowiek, który zabił Liberty Valance’a" (1962). W latach 70. występował głównie w telewizji; za rolę w serialu "Hawkins" (1973–1974) otrzymał Złotego Globa dla najlepszego aktora w serialu dramatycznym.
W latach 1950, 1952–1959 i 1965 był notowany w pierwszej dziesiątce najbardziej dochodowych amerykańskich aktorów. Dziesięć filmów z jego udziałem było zestawianych w pierwszej dziesiątce podsumowań roku w box offisie w Stanach Zjednoczonych, z czego "Największe widowisko świata" (1952), "Okno na podwórze" i "Jak zdobywano Dziki Zachód" osiągały najwyższą pozycję. Dwadzieścia sześć filmów, w których Stewart wziął udział, było nominowanych przynajmniej do jednego Oscara, a dziewięć z nich zdobyło co najmniej jedną statuetkę. Czterdzieści pięć produkcji z udziałem aktora, po uwzględnieniu inflacji, przekroczyło sumę 100 milionów dolarów dochodu z biletów na rynku krajowym.
Telewizja.
Poniższa tabela przedstawia wykaz wybranych występów Stewarta w różnych programach telewizyjnych, natomiast zawiera kompletny zbiór filmowych przedsięwzięć aktora, zrealizowanych dla telewizji:
Scena.
James Stewart debiutował na scenie rolą Buqueta w spektaklu "The Wolves" (1928) w okresie nauki w Mercersburg Academy. W 1932 występował w rolach epizodycznych w teatrze repertuarowym University Players. Przeprowadziwszy się do Nowego Jorku, 29 października 1932 zadebiutował na Broadwayu w sztuce "Carry Nation". Niespełna dwa miesiące później, 28 grudnia wystąpił w komedii "Goodbye Again", a jego rola szofera otrzymała przychylne oceny krytyków. Kolejne spektakle z udziałem aktora, w tym "Spring in Autumn" (1933) i "All Good Americans" (1933/1934), były granie nie dłużej jak miesiąc.
W 1934 otrzymał rolę sierżanta Johna O’Hary w dramacie "Yellow Jack". Bohater kreowany przez Stewarta staje się przedmiotem eksperymentu z żółtą gorączką. Mimo pochlebnych ocen kreacji aktora, spektakl zdjęto z afisza po dwóch miesiącach. Kontynuację kariery teatralnej Stewarta stanowiły występy w sztukach "We Die Exquisitely" i "All Paris Knows" podczas letniego sezonu 1934, które wystawiano w Red Barn Theatre na Long Island. Na Broadway powrócił jesienią, grając w "Divided by Three" (1934), "Page Miss Glory" (1934/1935) oraz "A Journey By Night" (1935).

</doc>
<doc id="4693965" url="https://pl.wikipedia.org/wiki?curid=4693965" title="Lista nagród i wyróżnień Jamesa Stewarta">
Lista nagród i wyróżnień Jamesa Stewarta

James Stewart otrzymał wiele nagród i wyróżnień w trakcie 63-letniej kariery filmowej oraz szereg odznaczeń za swoją 27-letnią służbę wojskową. Wygrywał lub był nominowany do nich za wkład w kulturę i sztukę filmową. Pięciokrotnie uzyskiwał nominacje do nagrody Akademii Filmowej, z czego zdobył jedną statuetkę – za rolę reportera Macaulaya Connora w komedii romantycznej "Filadelfijska opowieść" (1940). W 1985 uhonorowano go Oscarem za całokształt twórczości. Był też dwukrotnym zdobywcą nagrody Stowarzyszenia Nowojorskich Krytyków Filmowych w kategorii dla najlepszego aktora (1939, 1959), laureatem Pucharu Volpiego dla najlepszego aktora (1959) i Srebrnego Niedźwiedzia dla najlepszego aktora (1962) oraz zdobywcą nagrody Złotego Globu w kategorii dla najlepszego aktora w serialu dramatycznym (1974).
Stewartowi przyznawano także nagrody za całokształt pracy artystycznej, w tym m.in. nagrodę im. Cecila B. DeMille’a (1965), Honorowego Złotego Niedźwiedzia na Międzynarodowym Festiwalu Filmowym w Berlinie (1982) i Kennedy Center Honors (1983). American Film Institute (AFI) dwukrotnie doceniał jego talent, honorując go AFI Life Achievement Award (1980) oraz umieszczając na 3. miejscu w rankingu „największych aktorów wszech czasów” (1999). W 2007 został wyróżniony przez pocztę Stanów Zjednoczonych, która umieściła jego wizerunek na znaczkach pocztowych w związku z edycją „Legendy Hollywoodu”. Od 8 lutego 1960 posiada gwiazdę na Hollywoodzkiej Alei Gwiazd, mieszczącą się przy 1708 Vine Street.
Nagrody i nominacje.
American Film Institute.
Organizacja non-profit American Film Institute (AFI) została utworzona w 1967 przez National Endowment for the Arts (NEA). Od 1973 przyznaje nagrodę AFI Life Achievement Award, której celem jest uhonorowanie danego artysty za jego wkład do życia w celu wzbogacenia amerykańskiej kultury poprzez filmy i telewizję. Stewart został uhonorowany 16 marca 1980. Wręczającym nagrodę był wieloletni przyjaciel Henry Fonda, który wraz z Dustinem Hoffmanem wygłosił przemowę.
Film Society of Lincoln Center.
Film Society of Lincoln Center (FSLC) jest organizacją prezentującą filmy, założoną w 1969. Jako jedna z dwunastu organizacji Lincoln Center for the Performing Arts organizuje uroczystość wręczania corocznych nagród The Chaplin Award (wcześniej znanych jako Gala Tribute). Stewarta uhonorowano 23 kwietnia 1990.
Międzynarodowy Festiwal Filmowy w Berlinie.
Międzynarodowy Festiwal Filmowy w Berlinie odbywa się corocznie, począwszy od 1951. Uchodzi za jeden z największych i najbardziej prestiżowych. W 1962 Stewart otrzymał Srebrnego Niedźwiedzia w kategorii konkursowej, natomiast w 1982 został nagrodzony Honorowym Złotym Niedźwiedziem za całokształt twórczości.
Międzynarodowy Festiwal Filmowy w Monterrey.
Międzynarodowy Festiwal Filmowy w Monterrey odbywa się corocznie w Monterrey w stanie Kalifornia. W 1988, na zakończenie drugiego dnia festiwalu, Stewart otrzymał z rąk Clinta Eastwooda nagrodę za całokształt twórczości.
Międzynarodowy Festiwal Filmowy w Palm Springs.
Międzynarodowy Festiwal Filmowy w Palm Springs (PSIFF) odbywa się rokrocznie, począwszy od 1989 w Palm Springs w stanie Kalifornia. Stewart otrzymał w 1992 nagrodę za całokształt twórczości.
Międzynarodowy Festiwal Filmowy w San Sebastián.
Międzynarodowy Festiwal Filmowy w San Sebastián (SS IFF) to hiszpański festiwal filmowy, który został pierwotnie ustanowiony w celu nagradzania rodzimych produkcji w 1953 w San Sebastián. Stewart otrzymał nagrodę Zuluety w 1958, "ex aequo" z Kirkiem Douglasem.
Międzynarodowy Festiwal Filmowy w Wenecji.
Międzynarodowy Festiwal Filmowy w Wenecji powstał w 1932 jako Esposizione Internazionale d’Arte Cinematografica. Jest najstarszym tego typu wydarzeniem na świecie. Odbywa się na wyspie Lido w Wenecji we Włoszech. Główną nagrodą jest Złoty Lew, uznawany za jedną z najbardziej prestiżowych nagród w przemyśle filmowym. Stewart został laureatem Pucharu Volpiego w kategorii konkursowej w 1959.
Nagroda Akademii Filmowej.
Nagrody Akademii Filmowej, zwane powszechnie Oscarami, są corocznie przyznawane przez Amerykańską Akademię Sztuki i Wiedzy Filmowej (AMPAS) najlepszym artystom przemysłu filmowego. Stewart pięciokrotnie uzyskiwał nominację do nagrody w kategoriach konkursowych, z czego otrzymał jedną statuetkę dla najlepszego aktora pierwszoplanowego za rolę Macaulaya Connora w filmie "Filadelfijska opowieść" (1940). W 1985 otrzymał z rąk Cary’ego Granta Oscara za całokształt twórczości.
Nagroda BAFTA.
Nagrody BAFTA przyznawane są corocznie przez Brytyjską Akademię Sztuk Filmowych i Telewizyjnych w dziedzinie filmu. Stewart był dwukrotnie nominowany do tej nagrody w kategorii konkursowej; w 1955 i 1960.
Nagroda CableACE.
CableACE Award była przyznawana w latach 1978–1997 przez National Cable Television Association (NCTA). Stewart uzyskał nominację w 1984, za występ w filmie telewizyjnym "Z prawej strony drogi" (1983).
Nagroda Drama Desk.
Nagrody Drama Desk są wręczane corocznie, począwszy od 1955, za występy w off-broadwayowskich i off-off-broadwayowskich produkcjach teatralnych. Stewart otrzymał statuetkę w 1970, za główną rolę w spektaklu "Harvey".
Nagroda Gildii Aktorów Ekranowych.
Nagroda Gildii Aktorów Ekranowych (SAG Award) przyznawana jest corocznie przez członków związku zawodowego Screen Actors Guild (SAG) w dziedzinie filmu i telewizji. Doceniając wkład w pracę na rzecz rozwoju kinematografii, członkowie związku przyznali Stewartowi nagrodę za całokształt twórczości w 1969.
Nagroda Golden Apple.
Golden Apple Award przyznawana była od 1941 do 2001 przez kobiece stowarzyszenie prasy Hollywood Women’s Press Club dla osób związanych z przemysłem filmowym. Stewart zdobył statuetkę w 1970.
Nagroda Golden Boot.
Nagroda Golden Boot wręczana jest przez Motion Picture &amp; Television Fund aktorom i członkom ekipy, którzy wnieśli istotny wkład w gatunek westernu w filmie i telewizji. Stewart otrzymał nagrodę w 1985.
Nagroda Grammy.
Nagrody Grammy przyznawane są corocznie przez National Academy of Recording Arts and Sciences (NARAS). Stewart został raz nominowany do statuetki za album z wierszami własnego autorstwa – "Jimmy Stewart and His Poems" (1989).
Nagroda Laurela.
Nagroda Laurela została utworzona w 1957 przez magazyn „Motion Picture”. Przyznawana była twórcom filmowym, aktorom, reżyserom i kompozytorom do 1971. Stewart, spośród czterech uzyskanych nominacji w kategoriach konkursowych, otrzymał nagrodę w 1960.
Nagroda Stowarzyszenia Nowojorskich Krytyków Filmowych.
Nagroda Stowarzyszenia Nowojorskich Krytyków Filmowych (NYFCC) przyznawana jest rokrocznie, począwszy od 1935, w dziedzinie filmu przez Stowarzyszenie Nowojorskich Krytyków Filmowych. Stewart, spośród dwóch otrzymanych nominacji w kategoriach konkursowych, zdobył dwie nagrody; w 1939 i 1959.
National Board of Review.
Organizacja National Board of Review (NBR MP) powstała w 1909. Towarzystwo działa m.in. na rzecz promowania komentarzy na temat wszystkich aspektów produkcji filmowej poprzez oferowanie programów edukacyjnych oraz seminariów dla studentów na kierunku filmoznawstwa. Stewart otrzymał nagrodę w 1940. Pół wieku później przyznano mu nagrodę za całokształt twórczości.
Złoty Glob.
Złote Globy są wręczane corocznie przez Hollywoodzkie Stowarzyszenie Prasy Zagranicznej (HFPA), która wyróżnia wybitne osiągnięcia w branży rozrywkowej, zarówno krajowej, jak i zagranicznej, a także skupia uwagę szerokiej publiczności na najlepszych filmach kinowych i telewizyjnych. Spośród trzech uzyskanych nominacji w kategoriach konkursowych, Stewart zdobył jedną nagrodę. W 1965, w zasłudze za „wybitny wkład w rozwój kultury i rozrywki”, przyznano mu nagrodę im. Cecila B. DeMille’a.
Inne wyróżnienia.
W 1939 Stewart, za główną rolę w filmie "Pan Smith jedzie do Waszyngtonu" (1939), otrzymał Train Award w ramach Faro Island Film Festival Golden; 20 lat później ponownie nagrodzono go na wspomnianym festiwalu, przyznając mu Audience Award, za występ w dramacie sądowym "Anatomia morderstwa" (1959). W 1947 Uniwersytet Princeton, "alma matter" Stewarta, nadał mu tytuł doktora honoris causa. 13 lutego 1948 odcisnął swoje dłonie i stopy oraz złożył podpis w płycie betonowej chodnika na podjeździe Grauman’s Chinese Theatre przy 6925 Hollywood Boulevard. 13 lutego 1950 branżowe czasopismo „Photoplay” uznało go za „najpopularniejszego aktora 1949” i przyznało mu Gold Medal Award.
8 lutego 1960, w uznaniu za wkład w przemysł filmowy, otrzymał gwiazdę na Hollywoodzkiej Alei Gwiazd, mieszczącą się przy 1708 Vine Street. Trzy lata później przyznano mu Bronze Wrangler za występ w westernie "Człowiek, który zabił Liberty Valance’a" (1962). W 1967 otrzymał Pennsylvania Award for Excellence in the Performing Arts, natomiast rok później National Council of the Boy Scouts uhonorowało go Silver Buffalo Award. W 1971 teatralne stowarzyszenie studenckie Hasty Pudding Theatricals uznało Stewarta za „człowieka roku”. W 1972 zaliczono go w poczet gwiazd westernu „Hall of Great Western Performers” w National Cowboy &amp; Western Heritage Museum, mieszczącym się w Oklahoma City w stanie Oklahoma. Cztery lata później Academy of Achievement uhonorowała aktora Golden Plate Award. W 1983 otrzymał nagrodę Kennedy Center Honors. Także w 1983, z okazji 75. rocznicy urodzin, na trawniku przed gmachem sądu hrabstwa Indiana ustawiono statuę z podobizną aktora oraz pamiątkową tablicę z miejscem urodzenia. W maju 1985, podczas 38. MFF w Cannes, oddano hołd Stewartowi i jego dokonaniom artystycznym. Pięć lat później przyznano mu nagrodę za całokształt twórczości, podczas gali ShoWest Convention. Także w 1990, za „wybitną służbę publiczną”, otrzymał od władz Uniwersytetu Princeton Woodrow Wilson Award. Amerykański Czerwony Krzyż (ARC), w uznaniu za „służbę dla drugiego człowieka, przyznał mu Humanitarian Award”.
20 maja 1995, z okazji 87. urodzin Stewarta, w Indianie otwarto The Jimmy Stewart Museum, które znajduje się nieopodal miejsca narodzin aktora oraz dawnej lokalizacji sklepu jego ojca. Na cześć Stewarta lotnisko w pobliżu rodzinnej Indiany otrzymało nazwę Indiana County–Jimmy Stewart Airport. W uroczystości udział wzięły córki aktora – Judy i Kelly.
W 1996 nazwisko aktora zostało zamieszczone na 3. miejscu w rankingu „100 największych gwiazd filmowych wszech czasów”, przygotowanym przez tygodnik „Entertainment Weekly”. W maju 1997 władze Uniwersytetu Princeton uhonorowały Stewarta poprzez nadanie kinu znajdującemu się na tamtejszym kampusie nazwy James M. Stewart ‘32 Theater oraz przeprowadzając retrospekcję filmów z jego udziałem. Dwa lata później w National Museum of the Mighty Eighth Air Force w Pooler w stanie Georgia odsłonięto popiersie Stewarta. Organizacja American Film Institute (AFI), poza przyznaniem mu w 1980 AFI Life Achievement Award, dwukrotnie doceniła jego talent; w czerwcu 1999 sklasyfikowała go na 3. miejscu w rankingu „największych aktorów wszech czasów” (za Humphreyem Bogartem i Carym Grantem), natomiast w czerwcu 2003 umieściła dwóch wykreowanych przezeń bohaterów – Jeffersona „Jeffa” Smitha i George’a Baileya – w rankingu na „największego bohatera w historii kina”, odpowiednio na 11. i 9. miejscu.
17 sierpnia 2007 poczta USA (USPS) wydała limitowaną serię znaczków z jego podobizną w związku z edycją „Legendy Hollywoodu”. W 2011 urząd pocztowy w Indianie, znajdujący się przy 47 South 7th Street, przemianowano na James M. „Jimmy” Stewart Post Office Building. Figura woskowa ukazująca aktora w roli George’a Baileya z filmu "To wspaniałe życie" (1946) znajduje się w filii Madame Tussauds w Hollywood.
Odznaczenia.
James Stewart był odznaczany wieloma medalami w trakcie 27-letniej służby wojskowej. Otrzymał m.in. Zaszczytny Krzyż Lotniczy (DFC) za dowództwo w amerykańskim nalocie na Brunszwik, a także francuski Krzyż Wojenny z brązową palmą, Medal Kampanii Amerykańskiej (ACM), Medal Lotniczy (AM) z trzema , Medal Sił Powietrznych za Wybitną Służbę (AFDSM), Medal Pochwalny (CM), Presidential Unit Citation (PUC), American Defense Service Medal, National Defense Service Medal (NDSM) oraz Armed Forces Reserve Medal (AFRM). 23 lipca 1959 został awansowany na generała brygady, stając się tym samym najwyższym rangą aktorem w historii amerykańskiej wojskowości. Po przejściu na emeryturę, 1 czerwca 1968 odznaczono go Medalem Sił Lądowych za Wybitną Służbę (DSM).
23 maja 1985 prezydent Stanów Zjednoczonych Ronald Reagan uhonorował Stewarta podczas ceremonii w Białym Domu najwyższym cywilnym odznaczeniem – Medalem Wolności.

</doc>
<doc id="4693966" url="https://pl.wikipedia.org/wiki?curid=4693966" title="San José del Castillo">
San José del Castillo

San José del Castillo – miasto w Meksyku, w stanie Jalisco.

</doc>
<doc id="4693969" url="https://pl.wikipedia.org/wiki?curid=4693969" title="Chuck Hogan">
Chuck Hogan

Charles Patrick Hogan (ur. 4 sierpnia 1967) – amerykański powieściopisarz, scenarzysta i producent telewizyjny. Autor powieści "Miasto złodziei", która doczekała się adaptacji filmowej oraz współautor trylogii "Wirus" z Guillermo del Toro, razem również stworzyli serial telewizyjny o tym samym tytule.
"Miasto złodziei" została uznana przez Stephena Kinga za jedną z dziesięciu najlepszych powieści roku.

</doc>
<doc id="4693970" url="https://pl.wikipedia.org/wiki?curid=4693970" title="San Juan de los Lagos">
San Juan de los Lagos

San Juan de los Lagos – miasto w Meksyku, w stanie Jalisco.

</doc>
<doc id="4693973" url="https://pl.wikipedia.org/wiki?curid=4693973" title="Hobart International 2020">
Hobart International 2020

Hobart International 2020 – tenisowy turniej WTA kategorii WTA International Series w sezonie 2020 z cyklu Hobart International rozgrywany w dniach 13–18 stycznia 2020 roku w Hobart na kortach twardych o puli nagród wynoszącej 275 000 dolarów amerykańskich.

</doc>
<doc id="4693976" url="https://pl.wikipedia.org/wiki?curid=4693976" title="Justyna Franieczek">
Justyna Franieczek

Justyna Franieczek (ur. 6 kwietnia 1989 we Wrocławiu) – polska niepełnosprawna lekkoatletka. Finalistka Mistrzostw Świata w Dubaju w 2019, brązowa medalistka Mistrzostw Europy, mistrzyni Polski, członkini kadry narodowej. Występuje w kategorii T20. W 2021 zdobyła tytuł mistrzyni świata w biegu na 400 m oraz w sztafecie. Finalistka Igrzysk Paraolimpijskich w Tokio. 13 października 2021 Wojewoda Wielkopolski Michał Zieliński powołał Justynę Franieczek w skład Rady do Spraw Sportu przy Wojewodzie Wielkopolskim.
Życiorys.
Jako juniorka zdobywała medale mistrzostw Polski razem z osobami pełnosprawnymi. Później jednak wykryto u niej nowotwór, przez który musiała zrezygnować ze sportu. Powróciła po udanej walce z chorobą. Po pewnym czasie uległa poważnemu wypadkowi samochodowemu, ponosząc 30% uszczerbku na zdrowiu, wskutek czego poroniła ciążę. Jej powrót do zdrowia i sportu trwał osiem lat.
W 2019 wystąpiła na mistrzostwach świata w Dubaju, zajmując siódme miejsce w biegu na 400 metrów T20. W 2020 zdobyła srebrny medal w Mistrzostwach Polski Osób Niepełnosprawnych w Pływaniu reprezentując klub Start Skrzatusz. W 2021 zdobyła brązowy medal w Mistrzostwach Polski Osób Niepełnosprawnych w Biegach Narciarskich oraz dwa złote medale na 49. Paralekkoatletycznych Mistrzostwach Polski i XXVIII Mistrzostwa Polski w Lekkiej Atletyce, natomiast w Mistrzostwach Europy zdobyła brązowy medal. W finale Igrzysk Paraolimpijskich w Tokio zajęła piąte miejsce. W 2022 zwyciężyła w WANDA Diamentowa Liga - Memoriał Kamili Skolimowskiej na dystansie 200 m w swojej kategorii oraz w Igrzyskach Europejskich Virtus European Summer Games.

</doc>
<doc id="4693977" url="https://pl.wikipedia.org/wiki?curid=4693977" title="Santa Anita">
Santa Anita

Santa Anita – miasto w Meksyku, w stanie Jalisco.

</doc>
<doc id="4693979" url="https://pl.wikipedia.org/wiki?curid=4693979" title="Sayula">
Sayula

Sayula – miasto w Meksyku, w stanie Jalisco.

</doc>
<doc id="4693982" url="https://pl.wikipedia.org/wiki?curid=4693982" title="Andrzej Sasin">
Andrzej Sasin

Andrzej Sasin – polski realizator dźwięku i producent muzyczny z Warszawy, działający głównie w obszarze muzyki poważnej. 
Ukończył studia na Wydziale Reżyserii Dźwięku Akademii Muzycznej w Warszawie w 1979 roku. 
Wydawnictwa muzyczne, za które odpowiada (zwykle wraz z Aleksandrą Nagórko), były wielokrotnie nagradzane Fryderykami. Laureat 55. edycji Grammy Award za 2012 w kategorii Best Classical Compendium jako producent i realizator dźwięku (obok Aleksandry Nagórko) płyty "Penderecki: Fonogrammi, Horn Concerto, Partita".

</doc>
<doc id="4693986" url="https://pl.wikipedia.org/wiki?curid=4693986" title="Tamazula de Gordiano">
Tamazula de Gordiano

Tamazula de Gordiano – miasto w Meksyku, w stanie Jalisco.

</doc>
<doc id="4693989" url="https://pl.wikipedia.org/wiki?curid=4693989" title="Teocaltiche">
Teocaltiche

Teocaltiche – miasto w Meksyku, w stanie Jalisco.

</doc>
<doc id="4693990" url="https://pl.wikipedia.org/wiki?curid=4693990" title="Tlajomulco de Zúñiga">
Tlajomulco de Zúñiga

Tlajomulco de Zúñiga – miasto w Meksyku, w stanie Jalisco.

</doc>
<doc id="4693991" url="https://pl.wikipedia.org/wiki?curid=4693991" title="Arakel (miejscowość)">
Arakel (miejscowość)



</doc>
<doc id="4693995" url="https://pl.wikipedia.org/wiki?curid=4693995" title="Leszek Ignacy Michalski">
Leszek Ignacy Michalski

Leszek Ignacy Michalski (ur. 1920 w Bydgoszczy, zm. 1995 w Toruniu) – polski nauczyciel akademicki, biolog, instruktor harcerski, żołnierz Armii Krajowej, więzień hitleryzmu i stalinizmu, działacz społeczny oraz turystyczny i kombatancki, pasjonat historii.
Życiorys.
Leszek I. Michalski s. Agnieszki z d. Kędziora i Wojciecha, urodził się 2 lutego 1920 w Bydgoszczy, w rodzinie urzędnika pocztowego. W roku 1934 ukończył miejscową Szkołę Powszechną, a w niej w roku 1930 związał się z harcerstwem wstępując w szeregi „Błękitnej Czwórki” im. Jana Kilińskiego. Naukę kontynuował w II Państwowym Gimnazjum i Liceum Humanistycznym im. Marszałka Rydza-Śmigłego w Bydgoszczy. W roku 1945 podjął naukę w Państwowym Liceum i Gimnazjum dla Pracujących, w którym 27 października uzyskał maturę i rozpoczął studia na Wydziale Matematyczno-Przyrodniczym Uniwersytetu w Toruniu. Na Uniwersytecie Mikołaja Kopernika w Torunia został zatrudniony po studiach, obronił pracę doktorską i pracował do końca życia. Zmarł 13 marca 1995 w Toruniu, pochowany jest w Bydgoszczy.
Harcerstwo.
W harcerstwie polskim przeszedł wszystkie stopnie wtajemniczenia od młodzika do Harcerza Orlego. W lipcu 1935 był uczestnikiem Jubileuszowego Zlotu XXV-lecia Z.H.P. w Spale. Potem zaliczył próbę drużynowego i otrzymał pierwszy stopień instruktorski przodownika, pełniąc kolejno funkcje: zastępowego (wrzesień 1936), przybocznego (wiosna 1937) i w końcu drużynowego (9 września 1938, ale skonfliktowany z poprzednim funkcji nie przyjął, idąc na roczny urlop). W tym czasie, 21 czerwca 1939 ukończył Gimnazjum, tzw. małą maturą. Mimo urlopu w lipcu 1939 prowadził ostatni obóz „Błękitnej Czwórki” w Koszarawie k/ Żywca. Był też członkiem szkolnego hufca Przysposobienia Wojskowego. Po powrocie w sierpniu został zmobilizowany do junackiej kompanii P.W. i skierowany do obrony przeciwlotniczej – do 3 września brał udział w obronie Zakładów Amunicyjnych w Osowej Górze, potem współdziałając z WP uczestniczył w walkach z niemieckimi dywersantami – internowany przez Wehrmacht na terenie ujeżdżalni koszar 15 pal, przeżył „krwawą niedzielę”. Zwolniony w końcu września. Od razu „Miś” zabrał się za zabezpieczenie majątku drużyny – z zajętego przez żandarmerię gmachu gimnazjum wyniósł wraz z kolegami kroniki, albumy fotograficzne, dyplomy i resztki sztandaru, potem zbierał broń z wrześniowych pobojowisk, w tym karabin maszynowy z zestrzelonego polskiego samolotu PZL-C. W grudniu zajął się organizacją konspiracyjnych struktur drużyny, przyjmując pseudonim „Toczyski”. Od grudnia kierował grupą byłych członków „Błękitnej Czrórki” – prowadził szkolenie harcerskie i wojskowe, organizował wywiad nie zapominając o nauce (od 19 września 1940 pracował jako robotnik w sklepie firmy Grosse). Cała ta działalność doprowadziła do aresztowania w 1941 i osadzenia w areszcie śledczym Gestapo. Po dwóch miesiącach został zwolniony i by uniknąć dalszych szykan zgłosił się na wyjazd do Rzeszy, na tzw. roboty. 1 marca wyjechał jako malarz przemysłowy firmy Herman Kaatsch do Bawarii, gdzie malował słupy wysokiego napięcia, ale i zbierał informacje wywiadowcze. Do Bydgoszczy wrócił 24 marca 1943 i dwa dni później podjął pracę robotnika, a następnie ślusarza w firmie Gebrüder Ramme Landmaschinen (maszyny rolnicze). Harcerstwo, czyli Szare Szeregi były wtedy już w strukturach organizacyjnych Armii Krajowej – został członkiem grupy „Jasie”, czyli Bojowych Szkół SzSz, a w maju, jako „Kwiatek”, zaprzysiężony do służby łączności wewnętrznej Garnizonu AK Bydgoszcz. Funkcję łącznika komendanta „Ula Lina” (konspiracyjnej Chorągwi Pomorskiej ZHP) pełnił do stycznia 1945, czyli tzw. wyzwolenia. Potem włączył się w prace Komendy Hufca i Chorągwi ZHP w Bydgoszczy.
5 marca 1946 powstał Akademicki Krąg Instruktorski „Gryfici” i został jego członkiem. W tym roku, w związku ze służbą w AK, został aresztowany przez Urząd Bezpieczeństwa Publicznego i przetrzymywany w areszcie śledczym przez dwa miesiące. Po zwolnieniu powrócił na studia. Już w ich trakcie (w roku 1947), jako student III roku podjął pracę nauczyciela akademickiego na stanowisku zastępcy asystenta (1 października 1947 – 30 września 1948), a następnie asystenta (do 31 marca 1951) w Katedrze Biologii z Hydrografią, a potem ponownie, z przyczyn proceduralnych, zastępcy asystenta (do 31 grudnia 1951). W czerwcu 1947, jako członek i przedstawiciel Pomorskiej Komendy Chorągwi Harcerzy w Bydgoszczy (wcześniej był członkiem tamtejszej Komendy Hufca) był członkiem Komendy Zlotu Jubileuszowego 30-lecia Harcerstwa Pomorskiego w Toruniu.
Praca naukowa.
Studia, ze stopniem magistra, ukończył 14 stycznia 1952, ale już dwa tygodnie wcześniej objął stanowisko asystenta, a 1 września 1953 mianowany starszym asystentem. W roku 1961 uzyskał stopień doktora nauk przyrodniczych za rozprawę: „Badania nad wpływem długości okresu świetlnego na poziom regulatorów wzrostu roślin dnia krótkiego i długiego” i 1 lipca awansował na stanowisko adiunkta. 29 czerwca 1968 został powołany na stanowisko docenta etatowego w Katedrze Fizjologii Roślin na Wydziale Biologii i Nauk o Ziemi UMK, którego był prodziekanem w latach 1969–1972. 19 maja 1970 został kierownikiem Pracowni Izotopowej w Instytucie Biologii, w latach następnych Pracowni Izotopowej Analizy Instrumentalnej w Instytucie BiNoZ (do 30 września 1990), a w okresie 17 września 1975 – 28 lutego 1977 kierownikiem Zaocznego Studium Biologii. Przez szereg lat (1961-1968) reprezentował młodszych pracowników naukowych w Radzie Wydziału i Senacie Uczelni. W latach 1980–1981 był przewodniczącym podkomisji naboru. Był uczestnikiem wielu sympozjów i kursów krajowych i międzynarodowych, np.: Międzynarodowego Zjazdu Sekcji Fizjologii i Biochemii Roślin Niemieckiego Towarzystwa Botanicznego 10–15 października 1966 w Rostoku (NRD), Seminarium Metodycznego o stosowaniu klimatyzacji w botanice eksperymentalnej 23–27 listopada tr., II Międzynarodowego Sympozjum o Regulacjach == Wzrostu Roślin 20–29 października 1975 w Sofii, takiegoż Międzynarodowego Sympozjum 4–9 września 1978, Międzynarodowych Kursów Metodycznych Regulatorów Wzrostu Roślin – 24–29 marca w Halle (NRD), 1983, 1984 w Liblicach (CSRS). Autor kilkunastu prac naukowo-badawczych. 30 września 1990 przeszedł na emeryturę. Kilka prac naukowych związanych z badaniami radiologicznymi, regulatorami wzrostu (pełne teksty) dostępnych jest w czasopiśmie
Praca społeczna.
Był członkiem wielu organizacji, stowarzyszeń i towarzystw, w tym naukowych, polskich i zagranicznych. W latach szkolnych był również ratownikiem Polskiego Czerwonego Krzyża. W roku 1945 został członkiem Związku Młodzieży Polskiej (przynajmniej do roku 1949) i pełnił w nim funkcję przewodniczącego, oraz członkiem Zarządu Wojewódzkiego Związku Walki Młodych w Bydgoszczy. Po rozpoczęciu studiów został w roku 1946 członkiem Zarządu Terenowego Akademickiego ZWM „Życie” i członkiem Bratniej Pomocy UMK, a w roku 1948 członkiem Związku Akademickiego Młodzieży Polskiej. Od stycznia 1946 był członkiem-współzałożycielem Akademickiego Związku Sportowego (prawdopodobnie w sekcji narciarskiej), a już dwa lata później objął w nim funkcję przewodniczącego Zarządu Środowiskowego AZS w Toruniu i sprawował ją do początku lat 50. Wytypowany przez AZS, 4 kwietnia 1972 został pełnomocnikiem rektora ds. opieki nad studentami-sportowcami.
Od roku 1947 był członkiem Polskiego Związku Narciarskiego, w roku 1948 wszedł do Zarządu Okręgowego w Toruniu – był w nim instruktorem turystyki narciarskiej. Również w roku 1947 zapisał się do Polskiego Towarzystwa Taternickiego (P.T.T.) w Bydgoszczy, gdzie był członkiem jego Zarządu, potem organizował jego Oddział w Toruniu, który oficjalnie powstał 18 marca 1948 W tym roku był też członkiem Komisji Turystycznej Powiatowego Komitetu Związków Zawodowych (PKZZ). 1 lutego 1949 został członkiem Klubu Wysokogórskiego, w którym był instruktorem taternictwa (m.in. w dniach 8–14 sierpnia 1951 był nim na Ogólnopolskim Kursie Taternickim w Zakopanem czy 11–19 grudnia 1955 na Ogólnopolskim unifikacyjnym kursie instruktorów alpinizmu w Krakowie) i uzyskał też uprawnienia kierownika wycieczek po Tatrach stopnia A. W roku 1950 znalazł się w Kole K.W. w Toruniu – w nim i P.T.T. pełnił funkcję sekretarza, a następnie prezesa. Jego pracownia na uczelni była miejscem ich spotkań i magazynem sprzętu. Zapalony fotograf i członek Polskiego Towarzystwa Fotograficznego – w roku 1950 otrzymał II nagrodę na I Ogólnopolskiej Wystawie Fotografii Górskiej. Od 8 stycznia 1951 był członkiem Zarządu Okręgu PTTK w Bydgoszczy i Zarządu Oddziału w Toruniu, przodownikiem Górskiej Odznaki Turystycznej (GOT) z uprawnieniami do prowadzenia wycieczek, członkiem honorowym Klubu Wysokogórskiego i Honorowym Przodownikiem Turystyki Górskiej (23 III 1985); Polskiego Związku Alpinizmu, w którym od 1951 był instruktorem a 11 listopada 1976 otrzymał stopień Taternika Zwyczajnego.
Należał też do: Związku Nauczycielstwa Polskiego od 1947; Towarzystwa Przyrodników im. M. Kopernika od 1947; Polskiego Towarzystwa Zoologicznego od 1948; Polskiego Towarzystwa Botanicznego od 1951; Polskiego Towarzystwa Geograficznego w Oddziale w Toruniu, od 20 października 1954; International Union of Forest Research Organization od 1965; Federation of European Society of Plant Physiology od 1984; Polskiego Towarzystwa Historycznego; Towarzystwa Ochrony Tatr od 15 grudnia 1983, a od roku 1977 był Strażnikiem Ochrony Przyrody. Od roku 1948 był członkiem PZPR i w roku tym był członkiem Komitetu Uczelnianego. 12 listopada 1986 otrzymał „status zasłużonego działacza ruchu robotniczego”, ale mimo to 25 kwietnia 1989 odmówił przyjęcia Medalu Waryńskiego, jako „niezgodnego z moimi przekonaniami”.
Współorganizator ruchu kombatanckiego w Toruniu: wiceprezes Zarządu Klubu Historycznego przy Toruńskim Oddziale Zrzeszenia Kaszubsko-Pomorskiego (późniejszej Fundacji „Archiwum Pomorskie AK”) i współautor (wraz z niżej podpisanym) projektu sztandaru Okręgu Pomorskiego AK, od roku 1989 przewodniczący Zarządu Związku Żołnierzy AK, a od wiosny 1990 prezes Okręgu Pomorze Światowego Związku Żołnierzy AK (kiedy to organizacje AK-owskie połączyły się i powstał ŚZŻAK, a który obejmował ówczesne województwa: bydgoskie, toruńskie i włocławskie). W końcu lat 80. XX w. powrócił do działalności harcerskiej w Toruniu (bo cały czas utrzymywał kontakty z harcerstwem bydgoskim) włączając się w prace Komisji Historycznej Komendy Chorągwi i Kręgu „Orbita”. Autor historii „Błękitnej Czwórki Bydgoskiej” i jej sztandarów (maszynopisy powielane). Praca ta została uwieńczona stopniem harcmistrza.
Odznaczenia.
Za zasługi wojenne, w pracy zawodowej i społecznej był odznaczony m.in.: Orderem Odrodzenia Polski V kl. (4 VII 1979), Złotym Krzyżem Zasługi (9 X 1973), Srebrnym Krzyżem Zasługi (20 IX 1954), Brązowym Krzyżem Zasługi z Mieczami (3 V 1994), Krzyżem Kampanii Wrześniowej (15 VIII 1985), Krzyżem Armii Krajowej (3 XII 1985), dwukrotnie Medalem Wojska (1 VII 1948), Medalem Zwycięstwa i Wolności (17 IX 1947), Medalem X PL (17 I 1955), Złotym Medalem „Za Zasługi dla Obronności Kraju”, Srebrnym Krzyżem „Za Zasługi dla ZHP” z „Rozetą-Mieczami” (13 I 1987), Srebrnym Krzyżem „Za Zasługi dla ZHP” (23 III 1992) Złotą Odznaką im. Janka Krasickiego (31 I 1973), Srebrną Odznaką im. Janka Krasickiego (28 II 1953), Medalem Waryńskiego (25 IV 1989 odmówił jego przyjęcia, jako „niezgodny z moimi przekonaniami”), Złotą Odznaką ZNP (4 XI 1968), Odznaką Honorową ZSP (24 XI 1971), Złotą Odznaką AZS (20 X 1972), Górską Odznaką Turystyczną P.T.T. (30 IX 1949), Górską Odznaką Narciarską PTTK (10 II 1952 i 15 II 1953), Nizinną Odznaką Narciarską PTTK (6 III 1953), Odznaką Turystyki Narciarskiej – GON małą złotą (27 IV 1965), Odznaką „25 lat w PTTK” (3 XII 1980), Honorową Jubileuszową Odznaką GOT (16 XI 1985), Medalem Pamiątkowym w 50-lecie działalności Oddziału PTTK w Toruniu (12 IX 1972), Medalem „W uznaniu za dobrą pracę” (28 X 1977), Medalem 40-lecia AZS w Toruniu (1986), Medalem Pamiątkowym WSOWRiArt. (3 V 1991), Odznaką „Senior ZHP” (10 IX 1992 Bydgoszcz i 1 XII 1992 Toruń), Odznaką Honorową WRN w Bydgoszczy (4 XII 1965), Medalem Honorowym Za Zasługi dla Hufca Bydgoszcz-Miasto (95 III 1988), Medalem Honorowym z okazji 80-lecia Harcerstwa w Bydgoszczy (8 VIII 1997), a także: Złotą Odznaką UMK z okazji 25-lecia Uczelni (16 XII 1970), Medalem okolicznościowym „UMK 1945-1985” (1987) i Medalem „Za Zasługi Położone dla Rozwoju Uczelni” (19 II 1989). W roku 1967 otrzymał Nagrodę IIº MOSW (zespołowa), w roku 1990 indywidualną Nagrodę IIº MEN, oraz wiele nagród uczelnianych.

</doc>
<doc id="4693996" url="https://pl.wikipedia.org/wiki?curid=4693996" title="ASB Classic 2020 (mężczyźni)">
ASB Classic 2020 (mężczyźni)

ASB Classic 2020 – tenisowy turniej ATP kategorii ATP Tour 250 w sezonie 2020 z cyklu Auckland Open rozgrywany w dniach 13–18 stycznia 2020 roku w Auckland na kortach twardych o puli nagród wynoszącej 610 010 dolarów amerykańskich.

</doc>
<doc id="4694003" url="https://pl.wikipedia.org/wiki?curid=4694003" title="Atlacomulco de Fabela">
Atlacomulco de Fabela

Atlacomulco de Fabela – miasto w Meksyku, w stanie Meksyk.

</doc>
<doc id="4694009" url="https://pl.wikipedia.org/wiki?curid=4694009" title="Andrzej Brzoska">
Andrzej Brzoska

Andrzej Piotr Brzoska – polski reżyser dźwięku i producent muzyczny, pedagog, doktor sztuk muzycznych w dyscyplinie artystycznej reżyserii dźwięku, były wicedyrektor Polskiego Radia, zastępca głównego reżysera Teatru Polskiego Radia. Odznaczony Srebrnym (2000) i Złotym Krzyżem Zasługi (2011), Krzyżem Kawalerskim Orderu Odrodzenia Polski (2015), Brązowym Medalem „Zasłużony Kulturze Gloria Artis” (2015). Członek Akademii Fonograficznej. Laureat nagród muzycznych „Fryderyk”.
Kariera.
Od 1979 r. związany z Polskim Radiem, w latach 1994-2009 był wicedyrektorem. Był stypendystą Radia BBC w Londynie (1991) i Canadian Broadcasting Corporation w Toronto (1997). Trzykrotnie został laureatem międzynarodowej nagrody radiowej Prix Italia (1989, 1992, 1996), Ostankino Prize (Moskwa 1996) oraz Grand Prix VI Festiwalu Prix Marulić (Hvar 2002). Wraz z Krzysztofem Czeczotem zrealizował słuchowisko „Andy”, które w 2013 r. otrzymało tytuł najlepszego słuchowiska roku na międzynarodowym festiwalu Prix Europa w Berlinie. BYł wykładowcą WRiTV Uniwersytetu Śląskiego, „Collegium Civitas”, obecnie jako nauczyciel akademicki pracuje w Akademii Teatralnej i na Uniwersytecie Muzycznym w Warszawie oraz uczy elektrofonii w Politechnice Gdańskiej. Płyta wybitnej włoskiej flecistki Rity D’Arcangelo w jego reżyserii otrzymała nagrodę Golden Medal na jednym z najważniejszych konkursów muzycznych w USA – Global Music Awards (2016). Wiele razy był nagradzany na Festiwalu Teatru Polskiego Radia i Teatru Telewizji Polskiej „Dwa Teatry”: Grand Prix (2002, 2006, 2009, 2012, 2013), nagroda za realizację akustyczną (2004, 2005, 2010, 2016, 2017). Jest pomysłodawcą cyklu „Klasyka Polskiego Dramatu” i „Wielka Klasyka”, będącego realizacją najważniejszych w historii literatury dramatów z ich emisją w systemie dźwięku przestrzennego. W 2011 r. Audio Engineering Society przyznało Brzosce Fellowship Award. W 2016 r. utworzył rozgłośnię radiową Voice of Children w Educational Institute for Blind Children w Rwandzie.

</doc>
<doc id="4694011" url="https://pl.wikipedia.org/wiki?curid=4694011" title="Cross-country na Zimowych Światowych Wojskowych Igrzyskach Sportowych 2017 – bieg drużynowo kobiet">
Cross-country na Zimowych Światowych Wojskowych Igrzyskach Sportowych 2017 – bieg drużynowo kobiet

Cross-country na 3. Zimowych Światowych Wojskowych Igrzyskach Sportowych – drużynowy bieg narciarski kobiet jedna z zimowych konkurencji rozgrywana podczas igrzysk wojskowych w ramach cross-country, która odbyła się w dniu 24 lutego 2017 na terenie kompleksu narciarsko-biathlonowego „Łaura” w Soczi. Zawodniczki miały do przebiegnięcia 10 kilometrów techniką dowolną.
Terminarz.
Konkurencja rozpoczęła się w dniu 24 lutego o godzinie 9:30 "(czasu miejscowego)". Bieg kobiet odbywał się na dystansie 10 km, równolegle z narciarskim biegiem mężczyzn na 15 km.
Uczestniczki.
W zawodach drużynowych kobiet w cross-country brała udział i sklasyfikowano została tylko reprezentacja narodowa Rosji. Pozostałe reprezentacje "(Chiny, Francja, Szwajcaria i Włochy)" wystawiły do biegu tylko po 2 zawodniczki dlatego też nie zostały uwzględnione w klasyfikacji drużynowej.

</doc>
<doc id="4694015" url="https://pl.wikipedia.org/wiki?curid=4694015" title="Chiconcuac de Juárez">
Chiconcuac de Juárez

Chiconcuac de Juárez – miasto w Meksyku, w stanie Meksyk.

</doc>
<doc id="4694021" url="https://pl.wikipedia.org/wiki?curid=4694021" title="Agpat">
Agpat



</doc>
<doc id="4694022" url="https://pl.wikipedia.org/wiki?curid=4694022" title="Wanda Hermanówna">
Wanda Hermanówna

Wanda Hermanówna (ur. 25 grudnia 1895 w Podgórzu, zm. 23 września 1920 w Sokółce) – sanitariuszka Legionów Polskich, podoficer Wojska Polskiego, działaczka niepodległościowa, dama Orderu Virtuti Militari.
Życiorys.
Urodziła się 25 grudnia 1895 w Podgórzu (obecnie dzielnica Krakowa), w rodzinie Kazimierza i Kazimiery z Kuligów. Absolwentka Szkoły Handlowej we Lwowie. Działała w organizacjach kobiecych we Lwowie i Zakopanem. Od sierpnia 1914 była sanitariuszką w Legionach Polskich.
W listopadzie 1918 walczyła w obronie Lwowa broniąc V odcinka – Szkoły Sienkiewicza. Następnie przyjęta została do odrodzonego Wojska Polskiego na stanowisko sanitariuszki kompanijnej w 4 pułku piechoty Legionów. W szeregach 4 pułku strzelców podhalańskich brała udział w bitwach pod Mołodecznem i Borysowem. 21 września 1920 została ciężko ranna pod wsią Zaśpicze. Dwa dni później zmarła w szpitalu polowym nr 504 w Sokółce. Za pełną poświęcenia postawę odznaczona została pośmiertnie Krzyżem Srebrnym Orderu Virtuti Militari. W lutym 1928 jej prochy przeniesiono na Cmentarz Zasłużonych na Pęksowym Brzyzku w Zakopanem.

</doc>
<doc id="4694024" url="https://pl.wikipedia.org/wiki?curid=4694024" title="Fuentes del Valle">
Fuentes del Valle

Fuentes del Valle – miasto w Meksyku, w stanie Meksyk.

</doc>
<doc id="4694027" url="https://pl.wikipedia.org/wiki?curid=4694027" title="Ixtapan de la Sal">
Ixtapan de la Sal

Ixtapan de la Sal – miasto w Meksyku, w stanie Meksyk.

</doc>
<doc id="4694028" url="https://pl.wikipedia.org/wiki?curid=4694028" title="Bjornesk">
Bjornesk



</doc>
<doc id="4694029" url="https://pl.wikipedia.org/wiki?curid=4694029" title="La Magdalena Atlicpac">
La Magdalena Atlicpac

La Magdalena Atlicpac – miasto w Meksyku, w stanie Meksyk.

</doc>
<doc id="4694031" url="https://pl.wikipedia.org/wiki?curid=4694031" title="Los Reyes Acaquilpan">
Los Reyes Acaquilpan

Los Reyes Acaquilpan – miasto w Meksyku, w stanie Meksyk.

</doc>
<doc id="4694035" url="https://pl.wikipedia.org/wiki?curid=4694035" title="Anoraliuirsoq">
Anoraliuirsoq



</doc>
<doc id="4694036" url="https://pl.wikipedia.org/wiki?curid=4694036" title="Los Reyes Acozac">
Los Reyes Acozac

Los Reyes Acozac – miasto w Meksyku, w stanie Meksyk.

</doc>
<doc id="4694038" url="https://pl.wikipedia.org/wiki?curid=4694038" title="Clavering (wyspa)">
Clavering (wyspa)



</doc>
<doc id="4694039" url="https://pl.wikipedia.org/wiki?curid=4694039" title="East Jensens">
East Jensens



</doc>
<doc id="4694040" url="https://pl.wikipedia.org/wiki?curid=4694040" title="Edvards">
Edvards



</doc>
<doc id="4694042" url="https://pl.wikipedia.org/wiki?curid=4694042" title="Egger (wyspa)">
Egger (wyspa)



</doc>
<doc id="4694043" url="https://pl.wikipedia.org/wiki?curid=4694043" title="Eila">
Eila



</doc>
<doc id="4694048" url="https://pl.wikipedia.org/wiki?curid=4694048" title="Godfred Hansens">
Godfred Hansens



</doc>
<doc id="4694050" url="https://pl.wikipedia.org/wiki?curid=4694050" title="Bez słowa">
Bez słowa

Bez słowa (ang. "Mute", w niektórych krajach znany jako Moon II) – brytyjsko-niemiecki film fantastycznonaukowy z gatunku neo-noir z 2018 roku w reżyserii Duncana Jonesa. W filmie występują Alexander Skarsgård, Paul Rudd, Justin Theroux, Robert Sheehan, Noel Clarke, Florence Kasumba, Seyneb Saleh i Dominic Monaghan. Opowiada o niemym barmanie, poszukującym swojej zaginionej ukochanej.
Film pojawił się w serwisie Netflix 23 lutego 2018. Otrzymał przede wszystkim negatywne recenzje. Był chwalony za efekty specjalne, ale krytykowany za tempo, fabułę oraz źle opracowany temat. Wielu krytyków w niekorzystny sposób porównywało go do filmu "Łowca androidów".

</doc>
<doc id="4694052" url="https://pl.wikipedia.org/wiki?curid=4694052" title="Hazenland">
Hazenland



</doc>
<doc id="4694053" url="https://pl.wikipedia.org/wiki?curid=4694053" title="Weronika Jakubczak">
Weronika Jakubczak

Weronika Jakubczak – polska prawnik, dr hab., od 2017 roku profesor Szkoły Głównej Służby Pożarniczej, poprzednio pracowała jako profesor Społecznej Akademii Nauk.
Życiorys.
Studiowała na Wydziale Prawa i Administracji Uniwersytetu Warszawskiego i w Szkole Prawa Amerykańskiego, a także jest absolwentką podyplomowych studiów Szkoły Głównej Handlowej. 26 maja 2009 uzyskała doktorat za pracę pt. "Wpływ globalizacji na bezpieczeństwo militarne w Polsce", w 2014 habilitowała się na podstawie dorobku naukowego i pracy.
Objęła funkcję profesora w Społecznej Akademii Nauk.

</doc>
<doc id="4694055" url="https://pl.wikipedia.org/wiki?curid=4694055" title="Hendrik">
Hendrik



</doc>
<doc id="4694059" url="https://pl.wikipedia.org/wiki?curid=4694059" title="Adam Friberg">
Adam Friberg

Adam Friberg, ps. „Friberg” (ur. 19 października 1991) – szwedzki profesjonalny gracz , pozostający obecnie bez organizacji. Były reprezentant takich formacji jak Ninjas in Pyjamas, Heroic, H2K Gaming, czy OpTic Gaming. 11. najlepszy gracz CS:GO 2013 roku. Dotychczas w swojej karierze zarobił ok. 400 tysięcy dolarów. Kiedyś profesjonalny gracz w .
Życiorys.
Karierę w CS:GO rozpoczął 7 kwietnia 2012 roku, kiedy dołączył do ROCKSTAR. 10 sierpnia 2012 dołączył do szwedzkiego Ninjas in Pyjamas. Był to najlepszy moment w karierze Adama, ponieważ z tą organizacją przez chwilę dominowali scenę CS:GO, wygrywając turniej za turniejem. 21 sierpnia 2017 roku dołączył do OpTic Gaming, gdzie został kapitanem składu. 11 maja 2018 roku doszedł do Heroic, gdzie wygrał m.in. Games Clash Masters 2018. 27 sierpnia 2019 odszedł z Heroic. Na początku 2020 roku wraz z byłymi członkami drużyny NiP sformował drużynę Dignitas.

</doc>
<doc id="4694061" url="https://pl.wikipedia.org/wiki?curid=4694061" title="Tales of a Grandfather (Opowieści dziadka)">
Tales of a Grandfather (Opowieści dziadka)

Tales of a Grandfather (Opowieści dziadka) – seria książek o historii Szkocji autorstwa Sir Waltera Scotta, początkowo napisana dla jego wnuka. Książki zostały wydane w latach 1828 – 1830 przez wydawnictwo A &amp; C Black. W XIX wieku szkoccy historycy koncentrowali się głównie na tradycjach, dlatego, choć porządek czasowy został zachowany, wiele anekdot zawartych w książkach Scotta to ludowe opowieści lub wymysły autora.
Tworzenie.
Pomysł napisania "Historii Szkocji" zaadresowanej do sześcioletniego wnuka Johna Hugh Lockharta powstał w maju 1827 r. Projekt był częściowo zainspirowany sukcesem "Stories Selected from the History as England" (Wybranych opowieści z historii Anglii) Johna Wilsona Crokera.
Pierwsza część obejmowała okres pomiędzy rządami Makbeta (1033 r.) a unią personalną Anglii i Szkocji (1603 r.) i została wydana w grudniu 1827 r. z zamiarem wprowadzenia jej na bożonarodzeniowy rynek. Sprzedaż okazała się tak duża, że wydawnictwo Cadell zamówiło poprawioną i rozszerzoną wersję jeszcze przed końcem roku.
W maju 1828 r. Scott zdecydował się napisac drugą część serii, która kończyła się unią realną Anglii i Szkocji (1707 r.). Scott ukończył ją we wrześniu 1828 r. i opublikował dwa miesiące później. Trzecia część, kończąca się opisem następstw bitwy pod Culloden, została wydana w grudniu 1829 r.
W lipcu 1830 r. Scott zgodził się napisać czwartą część serii, której tematyką była historia Francji od czasów Karola Wielkiego do rządów Ludwika XIV. Książka została wydana w grudniu 1830 r. i spotkała się z równie ciepłym przyjęciem, co poprzednie wersje.
Krytyka.
Sukcesowi dzieła towarzyszyło niemal jednogłośne uznanie krytyków. Według czasopisma "The Athenaeum," było ono ważnym krokiem w kierunku zachęcenia pisarzy do pisania dla dzieci. Scotta chwalono za obiektywne podejście do różnych partii politycznych. Jednocześnie krytykowano go za wyciąganie niewystarczająco zrozumiałych moralnych nauk z opisywanych wydarzeń (np. Andrew Bisset w "The Westminister Review"). "The Edinburgh Literary Journal" oskarżył Scotta o unikanie kontrowersyjnych tematów w celu zyskania popularności.
Manuskrypt niekompletnej piątej części "Tales of a Grandfather" zostały wydane przez "University of Illinois Press" w 1996 r"."
Publikacje.
Pierwsze wydanie, pierwszy nakład:

</doc>
<doc id="4694062" url="https://pl.wikipedia.org/wiki?curid=4694062" title="Igor Putin">
Igor Putin

Igor Aleksandrowicz Putin (ros. Игорь Александрович Путин, ur. 30 marca 1953 w Leningradzie) – radziecko-rosyjski przedsiębiorca, bankowiec i polityk. Były wiceprezes Master Banku, brat stryjeczny prezydenta Rosji, Władimira Putina.
Prezes firmy inwestycyjnej Igor Putin Fund.
Biografia.
Igor Putin urodził się w Leningradzie (dzisiejszy Petersburg) w rodzinie radzieckiego oficera wojskowego Aleksandra Spirydonowicza Putina, młodszego brata Władimira Putina seniora, ojca rosyjskiego prezydenta. Wkrótce rodzina przeniosła się do Kowrowa, a następnie do Riazania, gdzie Aleksander Putin dostał posadę nauczyciela w Riazańskim Instytucie im. Dubinina. Igor Putin ukończył tę szkołę w 1974.
Kariera.
W latach 1974–1998 Igor Putin służył początkowo w Armii Radzieckiej, a następnie w Wojskach Lądowych Federacji Rosyjskiej. W 1998 odszedł z wojska i przeniósł się do Riazania. W latach 1998–2000 pracował w Komitecie Statystycznym obwodu riazańskiego. W latach 2000–2005 pracował jako przewodniczący Riazańskiej Izby Licencyjnej. W 2002 został przewodniczącym Riazańskiego Komitetu Koordynacyjnego partii Jedna Rosja. Ukończył także Wołżańsko-Wiacką Akademię Służby Państwowej (2000) oraz Moskiewski Instytut Ekonomii, Zarządzania i Prawa (2003).
W 2005 Igor Putin przeniósł się do Samary i został prezesem Samara Reservoir Plant (część holdingu VolgaBurMash). W październiku 2006 zmienił przynależność polityczną – przeniósł się z Jednej Rosji do partii Sprawiedliwa Rosja, lecz wkrótce później jego karierę polityczną przerwał kuzyn, który nie chciał rozwijać nepotyzmu w rządzie. W 2007 został dyrektorem Avtovazbanku.
We wrześniu 2010 został wiceprezesem Master Banku. W tym samym miesiącu bank otrzymał lukratywny kontrakt z Rusnano. Trzy miesiące później, w grudniu 2010, Igor Putin przeszedł na emeryturę.
W lutym 2012 zainwestował w rozwój portu w Murmańsku. W tym czasie posiadał 51% akcji firmy Energia, 40% akcji firmy Avangard 500 i 25% udziałów w telewizji Gorizont. Od 2013, jako prezes zarządu międzynarodowego portu morskiego Pieczenga, był członkiem rządowej rady morskiej.
Zarzuty o pranie brudnych pieniędzy.
Przejście na emeryturę Igora Putina zbiegło się w czasie z toczącym się wówczas dochodzeniem kryminalnym. Chodziło o rzekomą kradzież ponad 30 milionów rubli rosyjskich wśród pracowników korzystających z technologii informatycznych Masterbanku. W dochodzeniu oskarżono czołowego specjalistę IT banku, Merego Tewaniana, o prowadzenie podejrzanych transakcji o dziennym obrocie przekraczającym 500 milionów rubli rosyjskich. W marcu 2011, pięć dni po zakończeniu dochodzeń, Igor Putin wrócił do zarządu banku i ponownie został dyrektorem, utrzymał również kierownicze stanowisko w Avtovazbanku.
W listopadzie 2013 Centralny Bank Rosji cofnął licencję bankową Master Banku po skandalach związanych z praniem pieniędzy. W czasie tych skandali Igor Putin był dyrektorem zarządu banku, a wcześniej pełnił w nim funkcję wiceprezesa.
W 2014 w raporcie Projektu raportowania przestępczości zorganizowanej i korupcji (OCCRP) ujawniono program prania pieniędzy o wartości 20 mld USD między bankami rosyjskimi a mołdawskim bankiem Moldindconbank, w którym Rosyjski Bank Ziemi przekazał 5 mld USD mołdawskiemu bankowi. Igor Putin był wtedy dyrektorem Banku Ziemi i w późniejszym oświadczeniu dla magazynu „Forbes Russia” stwierdził, że zrezygnował z tego stanowiska, gdy poczuł się niekomfortowo z powodu podejrzanych działań banku. Inne banki związane z Igorem Putinem były zaangażowane w masowy program prania pieniędzy nazwany "rosyjską pralnią". System przenosił pieniądze przez banki za pomocą fałszywych pożyczek między spółkami offshore, firmami papierniczymi, przekupionymi mołdawskimi sędziami oraz bankami mołdawskimi i łotewskimi, aby swobodnie transferować pieniądze z Rosji do Europy.
W 2016 bankier Aleksiej Kulikow został aresztowany za nielegalne wyprowadzanie z kraju 10 miliardów dolarów poprzez Promersbank, bank, którego członkiem zarządu w owym czasie był Igor Putin.
Rodzina.
Ma syna Romana Putina, biznesmena, który założył rosyjską firmę Putin Consulting w marcu 2014, a w kolejnym miesiącu wywołał skandal korupcyjny w firmie Koleje Rosyjskie. Ma siostrzenicę, Wierę Putinę, czasami mylnie określaną jako siostrzenica prezydenta Putina.

</doc>
<doc id="4694063" url="https://pl.wikipedia.org/wiki?curid=4694063" title="Stanisław Hojnor">
Stanisław Hojnor

Stanisław Hojnor (ur. 28 kwietnia 1896 w Jasiennej, zm. 21 sierpnia 1920 w Aleksandrówce) – żołnierz Legionów Polskich, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Józefa i Marii z Szewczyków. 
Absolwent gimnazjum w Stryju i członek Związku Strzeleckiego.
W 1914 wstąpił do Legionów Polskich i otrzymał przydział do 5 pułku piechoty i przebył w nim cały szlak bojowy formacji legionowych.
W 1918 wstąpił do odrodzonego Wojska Polskiego.
W 5 pułku piechoty Legionów walczył na frontach wojny polsko-bolszewickiej i kolejno awansował do stopnia podporucznika.
Na czele 7 kompanii podczas walk pod Rzyszczowem nad Dnieprem, "w sytuacji wielokrotnej przewagi bolszewików na odcinku Witaczewo – Stajki, zdecydowanym kontratakiem zdołał powstrzymać atak wroga, biorąc do niewoli jeńców i zdobywając sprzęt wojskowy". 
Za czyn ten odznaczony został Krzyżem Srebrnym Orderu Virtuti Militari. 
Zginął w boju pod Aleksandrówką koło Siemiatycz, a pochowany został na cmentarzu w Lipnicy Wielkiej.

</doc>
<doc id="4694067" url="https://pl.wikipedia.org/wiki?curid=4694067" title="Prey (gra komputerowa 2017)">
Prey (gra komputerowa 2017)

Prey – strzelanka pierwszoosobowa, wyprodukowana przez studio Arkane Studios i wydana przez Bethesdę Softworks 5 maja 2017 na platformy PlayStation 4, Xbox One i Microsoft Windows.
Fabuła.
Gra przedstawia historię Morgana Yu – naukowca pracującego dla korporacji TransStar zajmującej się ulepszaniem rasy ludzkiej. Firma ta pracuje nad połączeniem DNA ludzkiego z DNA Mimów – zmiennokształtnych kosmitów o nadprzyrodzonych mocach takich, jak teleportacja czy telekineza. Główny bohater traci pamięć i musi zdobyć kontrolę nad statkiem zanim Mimy zaatakują Ziemię.
Rozgrywka.
"Prey" jest strzelanką pierwszoosobową z elementami komputerowej gry fabularnej. Podczas każdej misji gracz ma możliwość zebrania surowców służących do stworzenia neuromodów, które następnie może wykorzystywać w celu rozwoju umiejętności głównego bohatera w sześciu drzewkach: nauka, inżynieria i ochrona, w późniejszych etapach dochodzą: energia, przemiana oraz telepatia. Oprócz tego w grze istnieje możliwość samodzielnego wytwarzania przedmiotów przydatnych w rozgrywce.

</doc>
<doc id="4694070" url="https://pl.wikipedia.org/wiki?curid=4694070" title="Ryszard Jakubczak">
Ryszard Jakubczak

Ryszard Jakubczak (ur. 19 kwietnia 1951) – pułkownik Wojska Polskiego, doktor habilitowany nauk wojskowych, profesor zwyczajny Instytutu Bezpieczeństwa i Porządku Wydziału Bezpieczeństwa Wewnętrznego Publicznego Wyższej Szkoły Policji w Szczytnie i Instytutu Bezpieczeństwa Narodowego Wyższej Szkoły Administracji Publicznej im. Stanisława Staszica w Białymstoku.
Życiorys.
W 1975, po ukończeniu Wyższej Szkoły Oficerskiej Wojsk Zmechanizowanych we Wrocławiu, rozpoczął zawodową służbę wojskową.
27 czerwca 1988 obronił pracę doktorską "Organizacja i prowadzenie rozpoznania w terenie zurbanizowanym przez siły i środki dywizji", 26 stycznia 1999 habilitował się na podstawie dorobku naukowego i pracy zatytułowanej "Wojska Obrony Terytorialnej III Rzeczypospolitej Polskiej". 22 czerwca 2004 nadano mu tytuł profesora w zakresie nauk wojskowych.
Objął funkcję profesora zwyczajnego w Instytucie Bezpieczeństwa Narodowego w Wyższej Szkole Administracji Publicznej im. Stanisława Staszica w Białymstoku, a także w Instytucie Bezpieczeństwa i Porządku Publicznego na Wydziale Bezpieczeństwa Wewnętrznego w Wyższej Szkole Policji w Szczytnie.
Piastuje stanowisko profesora w Instytucie Nauk o Bezpieczeństwie na Wydziale Bezpieczeństwa i Nauk Prawnych w Wyższej Szkole Policji w Szczytnie.

</doc>
<doc id="4694071" url="https://pl.wikipedia.org/wiki?curid=4694071" title="Herbert (Grenlandia)">
Herbert (Grenlandia)



</doc>
<doc id="4694073" url="https://pl.wikipedia.org/wiki?curid=4694073" title="Storø">
Storø



</doc>
<doc id="4694082" url="https://pl.wikipedia.org/wiki?curid=4694082" title="Pałac Schreyvoglów we Wrocławiu">
Pałac Schreyvoglów we Wrocławiu

Pałac Schreyvoglów – dawny pałac miejski, który znajdował się we Wrocławiu przy ulicy Wita Stwosza 26. Był jednym z pierwszych pałaców wybudowany w formie dojrzałego baroku w odmianie wiedeńskiej. Jego innowacyjność polegała na wydzieleniu cokołowej partii parteru i wydzielenie "Piano nobile" oraz zaakcentowanie osi środkowej poprzez pilastry wielkiego porządku. Pałac stanowił wzór i punkt odniesienia dla innych późnobarokowych rezydencji wznoszonych we Wrocławiu. Pałac został rozebrany w 1886 roku.
Historia.
Działka, na której wzniesiono późniejszy pałac, była zabudowana prawdopodobnie już w okresie przedlokacyjnym. Znajdowała się przy jednym z głównych traktów komunikacyjnych miasta. W połowie XVI wieku wzniesiono na niej kilka szczytowych kamienic.
W latach 1705–1711, wyburzono kamienice stojące przy ulicy Krawieckiej i na ich miejsce wzniesiono miejski pałac. Inwestorem był dla bankiera Gottfrieda Christiana von Schreyvogla, który za pośrednictwem swojego brata Johanna Christiana von Schreyvogla zakupił cały teren. Obaj, od 1701 roku posiadali tytuły szlacheckie, a od 1705 zostali podniesieni do stanu rycerskiego Rzeszy. Kamień węgielny w 1705 roku pod budowę przyszłej rezydencji położył syn właściciela, trzynastoletni Carl Anton von Schreyvogel. Projektantem pałacu był wiedeński architekt Johann Lucas von Hildebrandt a wykonawcą projektu był Johann Georg Kalckbrenner. W 1721 roku pałac uległ częściowemu zniszczeniu w wyniku pożaru. Od 1726 do 1760 pałac należał do hrabiego Churschwandta, a po 1774 do hrabiego Schlabrendorfa. Frontowy budynek z pomieszczeniami reprezentatywnymi był najczęściej wynajmowany. Do 1730 roku mieszkał tu starosta księstwa wrocławskiego hrabia Otto Wenzel von Nostiz. Podczas wojny siedmioletniej, w latach 1756–1763, w pałacu rezydował generał Friedrich Bogislav von Tauentzien wraz z adiutantem Gottholdem Ephraimem Lessingiem.
Pod koniec XVIII pałac został zakupiony przez kupca Gautiera, który w jego wnętrzach urządził fabrykę wyrobów tytoniowych. Około 1800 roku budynek został przebudowany w stylu klasycystycznym. W 1833 w jego wnętrzach (oraz w sąsiednim budynku) otworzono pocztę królewską. W 1886 roku budynek został rozebrany, a na jego miejscu wzniesiono nowy budynek Poczty Głównej. Z wcześniejszego budynku został zachowany jedynie portal, który umieszczono w tylnej elewacji nowego gmachu, a po 1945 roku przeniesiono do kamienicy Rynek 4.
Architektura.
Informacją o jego wyglądzie są rysunki Wernera, rysunki inwentaryzacyjne sporządzone w 1740 roku przez Johanna Benjamina Heinricha oraz wykonanych według nich rycin oraz fotografii fasady zrobionych na krótko przed jego rozbiórką w 1885 roku.
Barokowy budynek murowany został wzniesiony na planie prostokąta z wewnętrznym dziedzińcem i z dwoma skrzydłami od strony południowej tworzące drugi dziedziniec o funkcji gospodarczej. Miał trzy kondygnacje od strony północnej (frontowej) i dwie kondygnacje od strony południowej o układzie jednotraktowym (skrzydła) i półtoratraktowym (od strony dziedzińca). Pokryty był dachem mansardowym. W osi siedmioosiowej elewacji frontowej umieszczony został piaskowy portal balkonowy wsparty na kolumnach i ozdobiony pierwotnie dwoma rzeźbami ustawionymi na skrajnych postumentach. Przez niego wchodziło się do trójnawowej sieni przechodzącej przez cały budynek i która była kontynuowana w tylnym skrzydle po przeciwnej stronie dziedzińca, a do drugiego dziedzińca. Z tylnego dziedzińca można było wyjechać przez bramę znajdującą się w bocznym skrzydle od ulicy Krawieckiej. Elewacja od strony dziedzińca podkreślała reprezentacyjny jego charakter: kompozycja była symetryczna i trójosiowa. Prostopadle do osi głównej "krzyżowała się oś poprzeczna akcentowana w trójprzęsłowym skrzydle wschodnim półkolistą wnęką, być może z przyścienną fontanną".
Z sieni przechodziło się do trójbiegowej klatki schodowej w skrzydle zachodnim bogato ozdobionej sztukaterią. Pomieszczenia były kryte sklepieniami kolebkowymi z lunetami, krzyżowymi, żaglastymi i tzw. kapami czeskimi. Na piętrze znajdowały się pomieszczenia reprezentacyjne; w części południowej pomieszczenia gospodarcze.
Elewacja frontowa była boniowana na parterze i w narożach budynku. W części środkowej znajdował się trójosiowy pozorny ryzalit, podkreślony ponad pierwszą kondygnacją czterema pilastrami wielkiego porządku, zamknięty ażurową balustradą z czterema symetrycznie rozstawionymi wazonami. Podczas przebudowy w XIX wieku szczyt został przebudowany na duży, trójkątny naczółek z płaskorzeźbionym wizerunkiem orła i dekoracją ornamentalną. Pomiędzy pierwszą a drugą kondygnacja znajdował się wydatny gzyms międzykondygnacyjny. Okna otoczone były rustykowanymi opaskami, dodatkowo wzbogacone nadokiennikami i podokiennikami, a w części ryzalitu dodatkowo naczółkami a części parterowej dodatkowo akcentowane zwornikami w nadprożach; przed 1833 na fryzie znajdowały się konsolki, a nad oknami muszle. Nad oknem środkowym, na pierwszym piętrze znajdował się pierwotnie tympanon w którym umieszczony był kartusz herbowy. Pod parterowymi oknami znajdowały się małe prostokątne okna piwniczne a dwa znajdujące się w części zryzalitowanej zakończone były po bokach eliptycznie.
Elewacja wschodnia, od ulicy Krawieckiej, była dziesięcioosiowa, po bokach zamykana pozornymi ryzalitami, wydzielonymi pionowymi pasami boniowania.
Według Konstantego Kalinowskiego stylistyka architektoniczna pałacu Schreyvoglów nawiązuje do innych prac Hildebrandta, m.in. do pałacu Harrachów w Bruck an der Leitha z 1707, czy Österreische Hofkanzelei z lat 1717–1719. Jego elewacje noszą cechy podobieństwa do fasad autorstwa Johanna Bernharda Fischera von Erlach (pałac Batthyanych z 1699) czy Böhmische Hofkanzelei z lat 1708–1714 oraz fasada wiedeńskiego pałacu Questenbergów.

</doc>
<doc id="4694083" url="https://pl.wikipedia.org/wiki?curid=4694083" title="Île-de-France (Grenlandia)">
Île-de-France (Grenlandia)



</doc>
<doc id="4694085" url="https://pl.wikipedia.org/wiki?curid=4694085" title="John Murray (wyspa)">
John Murray (wyspa)



</doc>
<doc id="4694087" url="https://pl.wikipedia.org/wiki?curid=4694087" title="Lindhards">
Lindhards



</doc>
<doc id="4694088" url="https://pl.wikipedia.org/wiki?curid=4694088" title="Cross-country na Zimowych Światowych Wojskowych Igrzyskach Sportowych 2017 – bieg indywidualny mężczyzn">
Cross-country na Zimowych Światowych Wojskowych Igrzyskach Sportowych 2017 – bieg indywidualny mężczyzn

Cross-country na 3. Zimowych Światowych Wojskowych Igrzyskach Sportowych – indywidualny bieg narciarski mężczyzn jedna z zimowych konkurencji rozgrywana podczas igrzysk wojskowych w ramach cross-country, która odbyła się w dniu 24 lutego 2017 na terenie kompleksu narciarsko-biathlonowego „Łaura” w Soczi. Zawodnicy mieli do przebiegnięcia 15 kilometrów techniką dowolną.
Terminarz.
Konkurencja rozpoczęła się w dniu 24 lutego o godzinie 9:30 "(czasu miejscowego)". Bieg mężczyzn odbywał się na dystansie 15 km, równolegle z narciarskim biegiem kobiet na 10 km.
Uczestnicy.
W zawodach indywidualnych mężczyzn do cross-country zgłoszonych zostało 48 zawodników, ostatecznie wystartowało 46 z 18 państw. Drużyny narodowe mogły być reprezentowane przez nie więcej niż 4 zawodników. Drużyna aby być sklasyfikowana w zawodach drużynowych musiała liczyć minimum 3 zawodników "(4 zawodnik był traktowany jako rezerwowy)". 

</doc>
<doc id="4694089" url="https://pl.wikipedia.org/wiki?curid=4694089" title="Niilo Syväoja">
Niilo Syväoja

Niilo Syväoja (ur. 13 kwietnia 1991) – fiński aktor filmowy.
Kariera.
Urodził się 13 kwietnia 1991 roku. W 2003 roku wystąpił w fińskiej komedii "Perły i wieprze" w reżyserii Perttu Leppä. Film otrzymał dwie nagrody Jussi: dla najlepszego aktora i najlepszej aktorki drugoplanowej. Nominowany był do nagrody Fińskiej Fundacji Filmowej dla najlepszego filmu. W 2008 reżyser Dome Karukoski powierzył mu rolę Juhaniego w dramacie obyczajowym "Dom mrocznych motyli". Obraz nagrodziła Fińska Fundacja Filmowa w kategoriach dla najlepszego reżysera, aktora drugoplanowego (Pertti Sveholm) oraz montażu (Harri Ylönen). W kolejnych latach aktor wystąpił w filmach: "Harjunpää i kapłan zła" (2010, reż. Olli Saarela), "Pussikaljaelokuva" (2011, reż. Ville Jankeri), "Tydzień wszystkich świętych" (2012, reż. Jussi Hiltunen), "Raja" (miniserial z 2014, reż. Hanna Maylett).

</doc>
<doc id="4694091" url="https://pl.wikipedia.org/wiki?curid=4694091" title="Ziemia Naresa">
Ziemia Naresa



</doc>
<doc id="4694093" url="https://pl.wikipedia.org/wiki?curid=4694093" title="Panaque cochliodon">
Panaque cochliodon

Zbrojnik niebieskooki ("Panaque cochliodon") – gatunek ryby kostnoszkieletowej z rodziny zbrojnikowatych (Loricariidae). Występuje w dorzeczach rzek Magdalena i Cauca w Kolumbii. Dorasta do 40 cm.

</doc>
<doc id="4694095" url="https://pl.wikipedia.org/wiki?curid=4694095" title="Norske">
Norske



</doc>
<doc id="4694096" url="https://pl.wikipedia.org/wiki?curid=4694096" title="Jan Hubel">
Jan Hubel

Jan Marian Hubel (ur. 24 sierpnia 1895 we Lwowie, zm. 9 września 1920 w Warszawie) – kapitan artylerii Wojska Polskiego, kawaler Orderu Virtuti Militari.
Życiorys.
Urodziła się w rodzinie Jana i Heleny ze Stasickich. Absolwent gimnazjum we Lwowie, student Politechniki Lwowskiej i członek Związku Strzeleckiego.
W 1914 wstąpił do Legionów Polskich i otrzymał przydział do legionowej artylerii. 1 stycznia 1917 awansował na stopień chorążego w artylerii. Po kryzysie przysięgowym wcielony do armii austriackiej.
W 1918 wstąpił do Wojska Polskiego i awansował na stopień porucznika. W 3 pułku artylerii polowej Legionów walczył froncie polsko-bolszewickim. Dowodząc 9. baterią "w bitwie pod Masłomęczami, celnym ogniem skutecznie stawiał opór przeważającemu nieprzyjacielowi." 9 września 1920 ciężko ranny, zmarł w warszawskim szpitalu św. Rocha. Pochowany na Cmentarzu Wojskowym na Powązkach (kwatera A13-2-6). Tego samego dnia został zatwierdzony z dniem 1 kwietnia 1920 w stopniu kapitana, w artylerii, w grupie oficerów byłych Legionów Polskich.

</doc>
<doc id="4694097" url="https://pl.wikipedia.org/wiki?curid=4694097" title="Schnauders">
Schnauders



</doc>
<doc id="4694098" url="https://pl.wikipedia.org/wiki?curid=4694098" title="Please (film)">
Please (film)

Please – krótkometrażowa komedia muzyczna z 1933 roku w reżyserii Arvida E. Gillstroma, w której występują Bing Crosby, Vernon Dent i Mary Kornman.

</doc>
<doc id="4694099" url="https://pl.wikipedia.org/wiki?curid=4694099" title="Skjoldungen">
Skjoldungen



</doc>
<doc id="4694100" url="https://pl.wikipedia.org/wiki?curid=4694100" title="Bożena Bednarek-Michalska">
Bożena Bednarek-Michalska

Bożena Ewa Bednarek-Michalska (ur. 9 września 1957 w Lubaniu, zm. 5 maja 2021 w Toruniu) – polska nauczycielka akademicka, bibliotekarka, kustoszka dyplomowana w Bibliotece Uniwersyteckiej w Toruniu.
Życiorys.
Córka Mieczysława i Ireny. Wychowała się w Lubaniu Śląskim, gdzie w roku 1976 ukończyła Liceum Ogólnokształcące. Studiowała filologię polską na Uniwersytecie Wrocławskim, który ukończyła dyplomem o Scenie Plastycznej KUL Leszka Mądzika w roku 1981. W roku 1981 roku rozpoczęła pracę w V Liceum Ogólnokształcącym w Toruniu, zwolniona w stanie wojennym, rozpoczęła pracę w roku 1982 na Uniwersytecie Mikołaja Kopernika w Toruniu w Bibliotece Uniwersyteckiej, z którą była związana całe życie zawodowe.
W 1994 roku ukończyła Podyplomowe Studium Programowania i Zastosowań Mikrokomputerów na Wydziale Fizyki, Astronomii i Informatyki Stosowanej UMK, a w 2000 Podyplomowe Studium Zarządzania dla Pracowników Administracji Publicznej i Jednostek Budżetowych na Wydziale Nauk Ekonomicznych i Zarządzania UMK.
Praca zawodowa.
Zajmowała się przez lata informacją elektroniczną i budowaniem zasobów cyfrowych. Działała na rzecz otwartej nauki i nowoczesnych modeli publikowania naukowego open access. Była wykładowczynią na Uniwersytecie Mikołaja Kopernika w Toruniu, ale także była zapraszana do innych uczelni w kraju i za granicą. Działała zarówno na forum krajowym (EBIB, KOED), jak i międzynarodowym (EIFL, SPARC). Była inicjatorką i działaczką w wielu projektach bibliotekarskich, które unowocześniały praktykę zawodową (INFOBIB-L, EBIB, INFOBINET, BIBWEB, Konsorcjum Polskich Bibliotek Cyfrowych, KPBC, KOED). 
Jest autorką ponad 180 artykułów fachowych i naukowych na temat bibliotek cyfrowych, repozytoriów, nowoczesnych technologii, otwartej nauki.
Praca społeczna.
W latach 1997–2002 pracowała na rzecz Toruńskiego Stowarzyszenia dla Ratowania Książek i Archiwaliów po Powodzi. Następnie w latach 1997–2003 udzielała się w Towarzystwie Współpracy z Miastami Bliźniaczymi Torunia, a w latach 2001–2010 organizowała w Stowarzyszeniu Bibliotekarzy Polskich Komisję Wydawnictw Elektronicznych. W 2003-2007 była członkinią Rady Naukowej Książnicy Kopernikańskiej. Lata 2014–2015 to aktywność w Prezydium Koalicji Otwartej Edukacji. Była redaktorką portalu Uwolnij Naukę i koordynuje od 10 lat realizację Tygodnia Otwartej Nauki w Polsce, była działaczką międzynarodowego ruchu Open Access Movement od 2002 roku od podpisania Deklaracji Berlińskiej. W roku 1997 była współzałożycielką zespołu EBIB, wydającego serwis dla bibliotekarzy o tej samej nazwie, a także czasopismo branżowe Biuletyn EBIB, które jako redaktorka naczelna prowadziła ponad 10 lat. Wiele lat zasiadała w zarządzie Stowarzyszenia EBIB.
Pracę międzynarodową realizowała w latach 2004–2006 jako członek zarządu Bibliotheca Baltica, następnie w 2012–2015 jako członek Zarządu SPARC Europe. W okresie od 2006 do 2007 brała udział w pracach Zespołu do spraw digitalizacji przy MKiDN. Między 2010 a 2013 pracowała w interdyscyplinarnym zespole MNiSW ds. DUN, a następnie w Zespole ds. otwartego dostępu do nauki.
W 2021 została pośmiertnie odznaczona Złotym Krzyżem Zasługi.
Pochowana na cmentarzu Najświętszego Serca Pana Jezusa w Bydgoszczy.

</doc>
<doc id="4694101" url="https://pl.wikipedia.org/wiki?curid=4694101" title="Oddział VI Sztabu Naczelnego Wodza">
Oddział VI Sztabu Naczelnego Wodza

Oddział VI (Specjalny) Sztabu Naczelnego Wodza – komórka sztabu Naczelnego Wodza utworzona 29 czerwca 1940, ściśle współpracująca z polską sekcją brytyjskiego Kierownictwa Operacji Specjalnych (SOE), podlegała jej cała wojskowa łączność z okupowaną Polską, w tym zrzuty sprzętu i pieniędzy oraz rekrutacja, szkolenie i zrzuty Cichociemnych dla Armii Krajowej. Jej podstawowym zadaniem było utrzymanie łączności radiowej i kurierskiej Naczelnego Wodza w Londynie z Komendantem Głównym Armii Krajowej w okupowanej Polsce. Początkowo oddział nosił nazwę Samodzielny Wydział Krajowy, później Oddział VI, następnie Oddział Specjalny. Traktowany był jako komórka Armii Krajowej, jego oficerowie oraz pracownicy cywilni składali przysięgę na rotę AK.
Oddział VI (Specjalny) administrował całością funduszy przeznaczonych dla Armii Krajowej, współpracował z pozostałymi oddziałami Sztabu NW we wszystkich zagadnieniach dotyczących AK, a także z SOE. Miał także m.in. obowiązek wspierania czynników cywilnych w łączności z Delegaturą Rządu na Kraj, m.in. szkolił emisariuszy i kurierów politycznych oraz przerzucał ich do Kraju z materiałami propagandowymi i pieniędzmi z budżetu cywilnego. Pośredniczył pomiędzy Komendą Główną AK a rozgłośnią BBC przy nadawaniu haseł radiowych dla komórek i oddziałów w terenie, w tym w obozach jenieckich.
Oddział VI (Specjalny) dysponował: Główną Bazą Przerzutową w Latiano nieopodal Brindisi (Włochy), stacjami wyczekiwania dla Cichociemnych przerzucanych do kraju, kilkunastoma ośrodkami szkolenia kandydatów na Cichociemnych w Wielkiej Brytanii oraz we Włoszech, bazami: Baza nr 2 w Stambule (Turcja), Baza nr 10 „Impudent” w Ostuni (Włochy), Baza nr 11 „Torment” w Latiano (Włochy) oraz placówkami: „Capri” (Włochy), „Renifer” (Swajcaria), „Alek” (Kair, Egipt), „Ema” (Francja), „Liza” (Lizbona, Portugalia), „Panorama” (Szwajcaria), ośrodkami łączności radiowej: "Mewa" w Mesagne (Włochy), nadawczym w Chipperfield Lodge (Wielka Brytania) oraz odbiorczym w Barnes Lodge k. Kings Langley (Wielka Brytania), a także warsztatem radio w Safar pod Rzymem (Włochy). Oddział ponadto nadzorował ok. 640 placówek odbiorczych (zrzutowisk, tzw. koszy) w okupowanej Polsce.
Siedziba Oddziału VI mieściła się w Londynie, pod adresem 13 Upper Belgrave Street, na rogu Upper Belgrave Street i Wilton Street, nieopodal hotelu Rubens, będącego siedzibą Sztabu Naczelnego Wodza.
Struktura organizacyjna.
Wydział Specjalny (S).
Szef:
Zadania: lotnicze operacje przerzutowe, kompletowanie zasobników. Podzielony na referaty: S1 (operacyjny) oraz S2 (materiałowy).
Wydział Łączności (Ł).
Szef:
Zadania: bieżąca łączność radiowa z Krajem, nadzór nad szkoleniem w zakresie radiołączności, zakup i produkcja sprzętu łączności. Wydział współpracował z Oddziałem Radio Sztabu Naczelnego Wodza, Ośrodkiem Wyszkolenia w Polmont i Polskimi Wojskowymi Warsztatami Radiowymi w Stanmore (produkcja radiostacji zrzutowych, także dla SOE typu AP).
Wydział łączności lądowej (A).
Szef:
Zadania: łączność kurierska, bazy i placówki łączności.
Wydział wyszkoleniowy (W).
Szef:
Zadania: rekrutacja i szkolenie kandydatów na Cichociemnych, zgodnie z zapotrzebowaniem Armii Krajowej.
Wydział Finansowy (F).
Szef: płk int. Franciszek Prochaska
Zadania: wszystkie sprawy finansowe i gospodarcze Oddziału VI, podległych mu baz, placówek, ośrodków.
Wydział personalno–organizacyjny (PO).
Szef: mjr Józef Kwieciński
Zadania: wszystkie sprawy personalne żołnierzy i pracowników cywilnych Oddziału VI, podległych mu baz, ośrodków, placówek, także Cichociemnych wysyłanych do Polski (w tym depozyty CC).
Wydział Szyfrów (Sz).
Szef: por. Stefan Jagiełło
Zadania: szyfrowanie i deszyfrowanie korespondencji pomiędzy Sztabem Naczelnego Wodza i Komendą Główną AK.
Wydział operacyjny (O).
Szef: mjr Zbigniew Sujkowski ps. Leliwa
Zadania: powstał w 1944 r., nie odegrał żadnej roli.
Samodzielny referat propagandowo–informacyjny.
Szef:
Zadania: przygotowywanie informacji prasowych KG AK, wysyłanie materiałów propagandowych do Kraju, akcje propagandowo – informacyjne.
Organizacja łączności lotniczej z Polską.
Od początku organizacją przerzutu cichociemnych oraz zaopatrzenia dla Armii Krajowej zajmował się mjr dypl. Jan Jaźwiński, oficer wywiadu w Oddziale VI (Specjalnym) Sztabu Naczelnego Wodza, początkowo jako szef Samodzielnego Referatu "S" (później Wydziału "S") w tym Oddziale, od stycznia do 1 września 1944 komendant Głównej Bazy Przerzutowej (kryptonim "Jutrzenka") w Latiano, 20 km. od lotniska Campo Casale pod Brindisi (Włochy). Pierwsze starania o uruchomienie łączności lotniczej z okupowaną Polską podjął w sierpniu 1940, m.in. spotykając się 21 sierpnia 1940 z przedwojennym rezydentem brytyjskiego wywiadu w Polsce kpt. Haroldem Perkinsem, późniejszym szefem sekcji polskiej Special Operations Executive.
Początkowo loty specjalne SOE realizowane były z brytyjskich lotnisk RAF, pierwszych cichociemnych przerzucano z lotnisk: Foulsham (2), Linton-on-Ouse (2), Leakenheath (9), Newmarket (2), Stradishall (6). Od 27 marca 1942 do 21 września 1943 z lotniska RAF Termpsford, w 43 operacjach lotniczych SOE przerzucono do okupowanej Polski 158 cichociemnych oraz w ok. 90 kolejnych operacjach lotniczych zaopatrzenie dla Armii Krajowej (zrzuty materiałowe). W grudniu 1943 przeprowadzono trzy udane operacje (o kryptonimach Ohio 1, Ohio 2, Ohio 3) zrzutu zaopatrzenia dla AK po starcie samolotów z lotniska Sidi Amor nieopodal Tunisu. Od 22 grudnia 1943 do końca 1944 loty specjalne SOE do Polski, z cichociemnymi oraz zaopatrzeniem dla Armii Krajowej realizowane były z lotniska Campo Casale pod Brindisi (Włochy). Z tego lotniska przerzucono do okupowanej Polski 133 cichociemnych, z niego także startowały samoloty w trzech operacjach "Wildhorn" (Most). Loty realizowane były głównie przez polskie i brytyjskie załogi, początkowo z 138 Dywizjonu Specjalnego Przeznaczenia RAF, następnie z polskiej 1586 Eskadry Specjalnego Przeznaczenia.
Łącznie zrzucono do Polski 316 cichociemnych oraz 28 kurierów (jeden cc oraz jeden kurier skakali dwukrotnie), Węgra – radiotelegrafistę oraz brytyjską misję wojskową "Freston". Ponadto zrzucono 670 ton zaopatrzenia (4802 zasobniki, 2971 paczek, 58 bagażników), z czego odebrano 443 tony. Wg Kajetana Bienieckiego bilans materiałowego wsparcia lotniczego dla AK to 590 ton netto zaopatrzenia oraz m.in. ok. 35 mln dolarów, 20 mln marek niemieckich i 41 mln złotych okupacyjnych.
Koncepcja powstania powszechnego.
Oddział VI Sztabu Naczelnego Wodza odgrywał istotną rolę w koncepcji przygotowania wsparcia dla planowanego powstania powszechnego, które miało być przeprowadzone przez Armię Krajową w ostatniej fazie II wojny światowej w okupowanej Polsce. Prace sztabowe nad koncepcją powstania prowadzone były w ścisłym porozumieniu przez Komendę Główną AK oraz Sztab Naczelnego Wodza w Londynie.
10 października 1940 Naczelny Wódz gen. Władysław Sikorski wydał rozkaz L.408/III/tjn. w sprawie przygotowania PSZ "do możliwości przerzucenia transportem lotniczym do kraju, do bezpośredniego wsparcia i osłony Powstania" W rozkazie tym podkreślił – "Przygotowania Polskich Sił Zbrojnych, lądowych i powietrznych, znajdujących się poza granicami Kraju, winny iść w kierunku przystosowania jak największej części sił lądowych do możliwości przerzucenia transportem lotniczym do kraju do bezpośredniego wspracia i osłony Powstania, przygotowania lotnictwa do wsparcia i osłony działań, jaki zostaną podjęte w Kraju, oraz przerzucenia transportem lotniczym jednostek desantowych." Nakazał także Szefowi Sztabu NW opracowanie koncepcji ogólnej wsparcia powstania, od strony operacyjnej, organizacyjnej i materiałowej w oparciu o materiały Oddziału VI. "W dalszej pracy O.VI zapewni Sztabowi możność utrzymania sporządzonych planów w stałej aktualności, odpowiednio do kształtowania się sytuacji w Kraju w miarę upływu czasu."
W związku z rozgrywkami personalnymi w Sztabie NW, związanymi z powstałymi na tle oceny rządów sanacji animozjami między gen. Kazimierzem Sosnkowskim, ministrem Stanisławem Kotem a Naczelnym Wodzem gen. Władysławem Sikorskim, prace studyjne nad koncepcją wsparcia powstania powszechnego zlecono Wydziałowi Studiów i Szkolenia Wojsk Spadochronowych, utworzonemu w Oddziale III Sztabu Naczelnego Wodza, który nie podlegał gen. Sosnkowskiemu. W odpowiedzi na jego protest i sugestię przekazania tych kompetencji Oddziałowi VI, Naczelny Wódz w piśmie (l.dz. 136/tjn/41) do gen. Sosnkowskiego tak wyjaśnił taki podział prac nad koncepcją wsparcia powstania – "rozkaz l.408/III/tjn nie przesuwa żadnych prac z O.VI na inne Oddziały Sztabu – nastawia je jedynie do koniecznej współpracy z O.VI. Nie ma w nuim punktu, który by odbierał z kompetencji O.VI sprawy dotyczące organizacji ZWZ w Kraju. Plan wsparcia powstania pod względem materiałowym i przez pozakrajowe siłby zbrojne jest tak ściśle związany z planowaniem rozwoju sił zbrojnych, ich organizacji, wyszkolenia i uzbrojenia, a nawet planowaniem ogólnym użycia naszych sił zbrojnych, iż O.VI nie byłby w stanie podołać tej pracy.""
Prace sztabowe nad planem wsparcia powstania powszechnego w okupowanej Polsce skoncentrowane zostały w Oddziale III Operacyjnym Sztabu Naczelnego Wodza. Uczestniczył w nich Oddział VI (na początku funkcjonujący pod nazwą Samodzielny Wydział Krajowy), który formalnie odpowiadał za "całokształt spraw związanych z pracą wojskową w Kraju". W pracy nad koncepcją wsparcia powstania w Polsce jego rola została praktycznie ograniczona do roli pośrednika pomiędzy Komendą Główną AK a Sztabem Naczelnego Wodza.
Zasady współpracy z SOE.
Działalność SOE oraz Oddziału VI miała charakter ściśle tajny. "Zasady na których opierała się współpraca Oddziału VI z SOE nie były nigdy formułowane na piśmie, nie ustalono też żadnego stosunku zależności formalnej. Generalną tezą było wzajemne świadczenie sobie usług, a że Anglicy dysponowali wszystkimi środkami materiałowymi (wyjątek stanowiły amerykańskie dotacje dolarowe), Oddział VI faktycznie był żależny od SOE. Do spraw Oddziału VI nie kontrolowanych przez SOE można było zaliczyć jedynie dwie dziedziny, tj. korespondencja szyfrowa z krajem i placówkami oddziału, oraz wewnętrzna gospodarka pieniężna i materiałowa. Wszystkie inne sprawy musiały być uzgodnione z SOE, która dostarczała środków na ich realizację. Uzgodnienie odbywało się w zasadzie na wspólnych konferencjach przedstawicieli SOE i Oddziału VI, potwierdzanych następnie spisywanymi na konferencji protokołami. Sprawy załatwiane w SOE osobiście lub telefonicznie przez pracowników Oddziału VI musiały być potwierdzone w drodze wymiany korespondencji".
Zgodnie z ustalonymi zasadami współpracy SOE:
Współpraca wywiadowcza z SOE.
Oddział II (wywiad) Sztabu Generalnego Wojska Polskiego jeszcze przed wybuchem II wojny św. współpracował z brytyjską Tajną Służbą Wywiadowczą (SIS/MI6). Po rozpoczęciu wojny polski rząd na uchodźstwie jako jedyny z rezydujących w Londynie otrzymał zgodę brytyjskich władz na prowadzenie własnego wywiadu oraz posiadanie własnej łączności. W sierpniu 1940 funkcjonowało pięć polskich służb specjalnych: służba MSZ, biuro polityczne prof. Stanisława Kota pracujące dla gen. Sikorskiego, wywiad wojskowy (współpracujący z brytyjskim Ministerstwem Wojny), służba bezpieczeństwa Marynarki Wojennej (współpracująca bezpośrednio z brytyjską Admiralicją), oraz wywiad kierowany przez Sztab Naczelnego Wodza.
Po powstaniu Kierownictwa Operacji Specjalnych (SOE), Oddział II Sztabu Naczelnego Wodza nawiązał współpracę także z nim. Aby uprościć kontakty, po dwustronnych ustaleniach w styczniu 1941 powołano po stronie brytyjskiej, w strukturze Secret Intelligence Service specjalną sekcję łącznikową do kontaktów z polskim wywiadem pod nazwą "A4" (później "P5", następnie "SLC"), kierował nią kmdr . Ze strony polskiej za kontakty z brytyjskimi służbami specjalnymi odpowiadał Oddział II. Nie posiadał on jednak żadnych struktur, ani własnych agentów na terenie Polski, wszyscy bowiem podlegali Komendzie Głównej ZWZ-AK. Utrzymywała ona łączność ze Sztabem Naczelnego Wodza za pośrednictwem Oddziału VI (Specjalnego), który odpowiadał za całą wojskową łączność z Krajem, także za kontakty pomiędzy komórkami polskiego wywiadu, podległego KG AK. Oddział VI (Specjalny) został więc włączony w mechanizm przekazywania meldunków wywiadu Brytyjczykom.
Terytorium Polski, okupowane przez Niemców oraz Rosjan, było obszarem na którym nie funkcjonowały inne siatki wywiadowcze aliantów. Każdy żołnierz ZWZ-AK miał obowiązek przekazywania przełożonym informacji nt. działań okupantów (AK liczyła ok. 390 tys. osób). Na podstawie zachowanych, fragmentarycznych wykazów szacuje się, że na terenie okupacji niemieckiej lokalne i powiatowe siatki wywiadowcze skupiały ok. stu stałych współpracowników. W aktywnym Okręgu Kielce-Radom AK w siatce wywiadowczej działało ok. 2 tys. osób, w tym ok. 750 kobiet. Według przybliżonych szacunków, w całej siatce polskiego wywiadu ZWZ-AK działało kilkadziesiąt tysięcy osób. Meldunki wywiadu z terenu okupowanej Polski przekazywane były Brytyjczykom dzięki działaniom Oddziału VI (Specjalnego).
Jednym z największych sukcesów polskiego wywiadu było zdobycie informacji o konstrukcji oraz lokalizacji ośrodków badawczych broni V-1 oraz V-2. Po raz pierwszy te informacje przekazała w końcu 1942 siatka "Lombardu". Pierwsze dane techniczne przekazano Brytyjczykom i Amerykanom w grudniu 1942. W marcu 1943 polski wywiad dokładnie spenetrował ośrodek w Peenemunde. Po jego zbombardowaniu i przeniesieniu przez Niemców poligonu doświadczalnego do Blizny k. Tarnowa, wywiad AK obserwował prowadzone tam próby, dzięki czemu zdobył istotne podzespoły tych rakiet. Przekazano do Londynu ich opisy, następnie całe podzespoły (podczas operacji Wildhorn III). Ważne było także pozyskanie informacji o nowym czołgu "Pantera", miniaturowych łodziach podwodnych, działach przeciwlotniczych (produkowanych w Stalowej Woli) oraz nowych gazach bojowych.
W wywiadzie ZWZ-AK działało 37 Cichociemnych (skrót: CC), przerzuconych do Polski staraniem Oddziału VI (Specjalnego). Szefem wywiadu ofensywnego Komendy Głównej AK był CC płk dypl. Kazimierz Iranek-Osmecki ps. Makary. Oficerem wywiadu odpowiedzialnym za rozpracowanie niemieckiej "bomby latającej" V-1 oraz V-2 był CC por. Stefan Ignaszak ps. Nordyk. Oficerem wywiadu, który zdobył plany prototypów czołgów „Panther”, broni przeciwpancernej „Panzerfaust” był CC rtm. Janusz Prądzyński ps. Trzy.
Ośrodki w dyspozycji Oddziału VI.
Oddział VI (Specjalny) Sztabu Naczelnego Wodza był jedynym dysponentem wszystkich ośrodków łączności Sztabu (SNW) w Londynie, bowiem podlegała mu cała wojskowa łączność SNW z okupowaną Polską. Ośrodek szkoleniowy dla kandydatów na "cichociemnych" ze specjalnością w łączności nosił nawet oficjalną nazwę "Ośrodek Wyszkoleniowy Sekcji Dyspozycyjnej Oddziału Specjalnego Sztabu Naczelnego Wodza." Początkowo funkcjonował w Anstruther (1941/1942) przy 1 Samodzielnej Brygadzie Spadochronowej, potem w budynkach dawnego browaru Auchtertool (1942/1943), później w obiekcie dawnej Saint Margaret’s School for Girls w Polmont (1943/1944).
Oprócz ośrodka szkoleniowego łącznościowców, Oddziałowi VI podlegało centrum łączności radiowej, posiadające dwa obiekty (odległe od siebie o ok. 2 mile):
Używano 10, potem 16 radiostacji nadawczych, 39 odbiorczych, 48 anten. Posługiwano się sprzętem amerykańskim, produkcji Halocrafter R.C.A., Federal Telephone and Radio Corp. i Collin oraz Polskich Wojskowych Warsztatów Radiowych w Stanmore pod Londynem. Ponadto Oddziałowi VI podlegały radiostacje: "Aza" we Francji, "Team" i "Sara" na Środkowym Wschodzie, "Barbara" na Węgrzech oraz "Stanisława" w Szwecji.
Od 1943 Oddziałowi VI podlegała radiostacja "Mewa" w Mesagne, 15 km od Brindisi (Włochy), która obsługiwała zrzuty cichociemnych, sprzętu oraz pieniędzy dla Armii Krajowej. Od sierpnia 1944 rozpoczęła działalność, także podlegająca Oddziałowi VI, druga centrala łączności w Connington Hall pod Cambridge, obsługiwała łączność w czasie Powstania Warszawskiego.
Przez cały okres funkcjonowania Oddział VI dysponował komórkami organizującymi kursy wyszkoleniowe cichociemnych oraz tzw. stacjami wyczekiwania dla skoczków lecących do Kraju, m.in. Stacją XVII (Brickendonbury Manor, Brickendon, Hertford, Hertfordshire), Stacją XVIII (Frogmore Park, Watton-at-Stone, Hertfordshire) oraz Stacją XX, "Marta" (Pollards Park House, Chalfont, St. Giles, Buckinghamshire). Od 1944 Oddziałowi VI podlegała także Główna Baza Przerzutowa ("cichociemnych" i zaopatrzenia dla AK) w Latiano, 20 km od Brindisi (Włochy).
Finanse i gospodarka materiałowa Oddziału VI.
Gospodarka finansowa oraz materiałowa Oddziału VI podporządkowana była zasadniczo potrzebom Armii Krajowej. Źródłem finansowania do końca 1941 była kasa polskiego Ministerstwa Skarbu w Londynie, do Poski przerzucono w tym okresie ok. 100 tys. dolarów. Od kwietnia 1942 źródłem finansowania było 1,5 mln dolarów dotacji przekazanej dla polskich organizacji konspiracyjnych przez prezydenta USA Franklina Delano Roosevelta. W tym okresie brytyjskie SOE udostępniło na potrzeby organizacji Wachlarza (brytyjski kryptonim operacji – Big Scheme) ok. 3 mln dolarów kredytu. W lutym 1943 prezydent USA przekazał dla polskiej konspiracji dotację – 2,5 mln dolarów; w czerwcu 1944 rząd w Londynie przyjął kolejną dotację – 10 mln dolarów.
Od stycznia do końca marca 1945 brytyjski wywiad przekazał na potrzeby polskiego wywiadu ok. 3 mln dolarów. Łącznie wszystkie dotacje w dolarach i złocie z przeznaczeniem do przerzutu do okupowanej Polski wyniosły ok. 20 mln dolarów. Ponadto SOE porzekazywało corocznie od 80 do 120 tys. funtów szterlingów na szkolenie, zakup sprzętu oraz utrzymanie placówek Oddziału VI w krajach nieokupowanych. Polskie Ministerstwo Obrony Narodowej w Londynie przekazało 20 tys. funtów na rozwinięcie produkcji sprzętu łączności radiowej w Polskich Wojskowych Warsztatach Radiowych w Stanmore, kierowanych przez Tadeusza Heftmana. Ok. 1/4 radiostacji produkowanych przez PWWR Oddział VI odstępował odpłatnie SOE oraz Oddziałowi II Sztabu Naczelnego Wodza.
Sprzęt wojskowy: broń palna, lekki sprzęt przeciwpancerny, amunicja i materiały wybuchowe Oddział VI otrzymywał z brytyjskich magazynów wojskowych, za pośrednictwem polskiej sekcji SOE, która dostarczała go do tzw. stacji pakowania lub magazynów Oddziału VI. Od 1943 Oddział VI zaopatrywał się także w zdobyty przez aliantów poniemiecki sprzęt, broń i amunicję w brytyjskich magazynach przyfrontowych. Sprzęt radiowy oraz niezbędne podzespoły i części radiowe kupowano w Wielkiej Brytanii oraz w USA. Lekarstwa, sprzęt optyczny, ubrania cywilne, drobne przedmioty użytku osobistego dla skoczków kupowano w Wielkiej Brytanii, USA, Szwecji oraz Portugalii.
Likwidacja Oddziału VI.
Pod koniec 1944 było oczywiste, że wojna niebawem się zakończy. Oddział VI przeszkolił 533 spadochroniarzy, z których tylko 316 zostało przerzuconych jako cichociemni do Polski. Wobec tego już w październiku 1944 rozpoczęto likwidację ośrodka szkoleniowego cichociemnych – Bazy nr 10 w Ostuni (Włochy). Do kwietnia 1945 zlikwidowano także ośrodek szkoleniowy łącznościowców w Polmont (Stirlingshire, Szkocja, Wielka Brytania).
Na początku 1945 rozpoczęto likwidację Oddziału VI: centrali w Londynie oraz placówek i baz za granicą. W styczniu 1945 rozpoczęto likwidację Głównej Bazy Przerzutowej w Latiano nieopodal Brindisi; do 1 kwietnia 1945 zakończyła działalność wchodząca w jej skład centrala łączności "Mewa" obsługująca łączność związaną ze zrzutami cichociemnych i zaopatrzenia dla Armii Krajowej. Od lipca 1945 zakończyły nadawanie (przechodząc tylko na odbiór) dwie inne centrale łączności Oddziału VI: w Chipperfield Lodge oraz w Barnes Lodge k. Kings Langley; do 4 września 1945 zakończyły całkowicie swoją działalność.
Komisja Likwidacyjna Oddziału VI, kierowana przez ostatniego szefa Oddziału VI, płk dypl. Mariana Utnika do polowy 1945 przekazała pozostałe aktywa Oddziału VI nowo utworzonej, niejawnej centrali konspiracyjnej "Hel" kierowanej przez płk. Stanisława Nowickiego pod nadzorem gen. Stanisława Tatara, w szczególności Wydział Łączności nadzorujący łączność radiową oraz Wydział Łączności Lądowej, nadzorujący kurierów, bazy i placówki. Wg ustaleń historyka Zbigniewa S. Siemaszko, centrala "Hel" przejęła także z Głównej Bazy Przerzutowej 6 mln. 451 tys. dolarów, pozostałych z dotacji prezydenta USA Roosevelta na wsparcie konspiracji w Polsce. Oprócz tego przejęto kilka nieruchomości, m.in. w Wielkiej Brytanii, Francji oraz Luksemburgu. Środki finansowe przekazano do funduszu „Drawa”. Jesienią 1946 Naczelny Wódz kazał rozwiązać „Hel” i powołać Komitet do Spraw Kraju „Zbiornica”. Aktywów b. Oddziału VI jednak nie odzyskano, w sporej części – wraz z przejętym przez Tatara "złotym FON" – zostały w 1947 przekazane władzom "Polski Ludowej".

</doc>
<doc id="4694102" url="https://pl.wikipedia.org/wiki?curid=4694102" title="Traill">
Traill



</doc>
<doc id="4694106" url="https://pl.wikipedia.org/wiki?curid=4694106" title="San Francisco Acuautla">
San Francisco Acuautla

San Francisco Acuautla – miasto w Meksyku, w stanie Meksyk.

</doc>
<doc id="4694111" url="https://pl.wikipedia.org/wiki?curid=4694111" title="San Juan Zitlaltepec">
San Juan Zitlaltepec

San Juan Zitlaltepec – miasto w Meksyku, w stanie Meksyk.

</doc>
<doc id="4694113" url="https://pl.wikipedia.org/wiki?curid=4694113" title="Pałac Schreyvoglów">
Pałac Schreyvoglów



</doc>
<doc id="4694115" url="https://pl.wikipedia.org/wiki?curid=4694115" title="San Martín Azcatepec">
San Martín Azcatepec

San Martín Azcatepec – miasto w Meksyku, w stanie Meksyk.

</doc>
<doc id="4694116" url="https://pl.wikipedia.org/wiki?curid=4694116" title="Stadion Tiligul">
Stadion Tiligul

Stadion Tiligul – stadion piłkarski w miejscowości Tîrnauca, niedaleko Tyraspola, w Mołdawii (Naddniestrzu). Na obiekcie swoje spotkania rozgrywali piłkarze zespołu Tiligul-Tiras Tyraspol, do czasu rozwiązania tego klubu w 2009 roku (drużyna ta w przeszłości występowała na Stadionie Miejskim położonym w centrum Tyraspolu, później przeniosła się na obiekt położony na obrzeżach miasta). Po rozwiązaniu klubu obiekt popadł w ruinę. Pojemność stadionu wynosiła 3525 widzów. W 2011 roku w miejscu jednego z boisk treningowych wokół stadionu Tiligul powstał nowy stadion (Stadion Dinamo-Auto), na którym swoje spotkania rozgrywają piłkarze klubu Dinamo-Auto Tyraspol.

</doc>
<doc id="4694117" url="https://pl.wikipedia.org/wiki?curid=4694117" title="San Martín Cuautlalpan">
San Martín Cuautlalpan

San Martín Cuautlalpan – miasto w Meksyku, w stanie Meksyk.

</doc>
<doc id="4694118" url="https://pl.wikipedia.org/wiki?curid=4694118" title="Filip Zubcic">
Filip Zubcic



</doc>
<doc id="4694121" url="https://pl.wikipedia.org/wiki?curid=4694121" title="San Mateo Otzacatipan">
San Mateo Otzacatipan

San Mateo Otzacatipan – miasto w Meksyku, w stanie Meksyk.

</doc>
<doc id="4694122" url="https://pl.wikipedia.org/wiki?curid=4694122" title="San Miguel Zinacantepec">
San Miguel Zinacantepec

San Miguel Zinacantepec – miasto w Meksyku, w stanie Meksyk.

</doc>
<doc id="4694123" url="https://pl.wikipedia.org/wiki?curid=4694123" title="Szkoła Podstawowa nr 2 w Kole">
Szkoła Podstawowa nr 2 w Kole

Szkoła Podstawowa nr 2 im. Adama Mickiewicza w Kole (właśc. Szkoła Podstawowa nr 2 im. Adama Mickiewicza w Kole z Oddziałami Przedszkolnymi i Sportowymi) – ośmioletnia, publiczna szkoła podstawowa w Kole.
Jest jedną z najstarszych szkół w mieście, istnieje od 1914. W przeszłości funkcjonowała również w połączeniu z gimnazjum jako "Zespół Szkół nr 1 w Kole".
Dyrektorzy.
Dyrektorzy szkoły:

</doc>
<doc id="4694124" url="https://pl.wikipedia.org/wiki?curid=4694124" title="Stadion Dinamo-Auto">
Stadion Dinamo-Auto

Stadion Dinamo-Auto – stadion piłkarski w miejscowości Tîrnauca, niedaleko Tyraspola, w Mołdawii (Naddniestrzu). Stadion został otwarty w 2011 roku, po dwóch latach budowy. Obiekt powstał w miejscu jednego z boisk treningowych wokół znajdującego się nieopodal stadionu Tiligul. Stadion może pomieścić 1300 widzów. Swoje spotkania rozgrywają na nim piłkarze klubu Dinamo-Auto Tyraspol.

</doc>
<doc id="4694128" url="https://pl.wikipedia.org/wiki?curid=4694128" title="San Pablo Autopan">
San Pablo Autopan

San Pablo Autopan – miasto w Meksyku, w stanie Meksyk.

</doc>
<doc id="4694130" url="https://pl.wikipedia.org/wiki?curid=4694130" title="Slavangard">
Slavangard

Slavangard − coroczny ogólnopolski dominikański festiwal filmów krótkometrażowych i fotografii w Krakowie. Festiwal ma na celu rozpowszechnianie kultury filmowej, umożliwienie uczestnikom rozwoju w zakresie sztuki kinematografii, a także spotkania się wszystkich członków wspólnot z całego kraju. Organizatorami festiwalu są Klasztor Ojców Dominikanów w Krakowie za pośrednictwem Dominikańskiego Duszpasterstwa Akademickiego „Beczka” w Krakowie. Pierwsza edycja odbyła się w 2007 roku, od 2016 r. festiwal ma zasięg ogólnopolski.
Historia.
Pomysł stworzenia dominikańskiego festiwalu filmowego pochodzi od dominikanina o. Macieja Roszkowskiego, ówczesnego duszpasterza Beczki, który zdołał zachęcić studentów do nagrywania krótkometrażowych filmów. Nieformalny i wewnętrzny charakter festiwalu uległ zmianie w 2016 roku, gdy z okazji 800-lecia powstania Zakonu Kaznodziejskiego postanowiono zaprosić do udziału w nim wszystkie wspólnoty dominikańskie. W 2017 r. zaproszenie skierowano do twórców indywidualnych, a także wspólnot, instytucji i duszpasterstw z całej Polski oraz poszerzono festiwal o konkurs fotograficzny.

</doc>
<doc id="4694132" url="https://pl.wikipedia.org/wiki?curid=4694132" title="Crossodactylodes">
Crossodactylodes

Crossodactylodes – rodzaj płaza bezogonowego z podrodziny Paratelmatobiinae w rodzinie świstkowatych (Leptodactylidae). 
Zasięg występowania.
Rodzaj obejmuje gatunki występujące w środkowym regionie Mata Atlântica w Brazylii.
Systematyka.
Etymologia.
"Crossodactylodes": rodzaj "Crossodactylus" ; "-oidēs" „przypominający”.
Podział systematyczny.
Do rodzaju należą następujące gatunki:

</doc>
<doc id="4694133" url="https://pl.wikipedia.org/wiki?curid=4694133" title="Going Hollywood">
Going Hollywood

Going Hollywood – amerykański film muzyczny z 1933 w reżyserii Raoula Walsha, z udziałem Binga Crosby'ego i Marion Davies.
Obsada.
i inni

</doc>
<doc id="4694134" url="https://pl.wikipedia.org/wiki?curid=4694134" title="San Salvador Atenco">
San Salvador Atenco

San Salvador Atenco – miasto w Meksyku, w stanie Meksyk.

</doc>
<doc id="4694135" url="https://pl.wikipedia.org/wiki?curid=4694135" title="Natalia Kołaczek">
Natalia Kołaczek

Natalia Kołaczek (ur. 1989 r.) – polska skandynawistka, językoznawczyni i tłumaczka literatury szwedzkiej.
Działalność naukowa.
Absolwentka filologii szwedzkiej i skandynawistyki. W 2018 roku obroniła pracę doktorską "Bestämdhet och indirekta anaforer i svenskan ur främmandespråksperspektiv: en studie av polska studenters svenska" na Wydziale Neofilologii Uniwersytecie im. Adama Mickiewicza w Poznaniu, a od 2019 roku pracuje jako wykładowczyni i badaczka w Katedrze Skandynawistyki tej samej uczelni.
Działalność popularyzatorska.
Od 2013 roku autorka "Szwecjobloga", popularyzującego wiedzę o Szwecji i języku szwedzkim. W 2017 roku opublikowała książkę "I cóż, że o Szwecji", nagrodzoną Nagrodą Magellana w kategorii książka podróżnicza.

</doc>
<doc id="4694136" url="https://pl.wikipedia.org/wiki?curid=4694136" title="Santa Ana Nextlalpan">
Santa Ana Nextlalpan

Santa Ana Nextlalpan – miasto w Meksyku, w stanie Meksyk.

</doc>
<doc id="4694141" url="https://pl.wikipedia.org/wiki?curid=4694141" title="Święta doskonałe">
Święta doskonałe

Święta doskonałe (ang. "The Perfect Holiday") – amerykański film fabularny z 2007 roku w reżyserii Lance’a Rivery, wyprodukowany przez wytwórnie Yari Film Group, Freestyle Releasing i Destination Films.
Fabuła.
Niespełniony muzyk Benjamin Armstrong (Morris Chestnut) marzy o karierze piosenkarza i pragnie pokazać swoje piosenki słynnemu raperowi J-Jizzy’emu (Charlie Murphy). Na razie jednak zarabia na życie w centrum handlowym w przebraniu Świętego Mikołaja. Los stawia na jego drodze samotną młodą matkę Nancy (Gabrielle Union).
Odbiór.
Krytyka.
Film "Święta doskonałe" spotkał się z negatywną reakcją krytyków. W serwisie Rotten Tomatoes 17% z pięćdziesięciu ośmiu recenzji filmu jest pozytywne (średnia ocen wyniosła 3,83 na 10). Na portalu Metacritic średnia ocen z 22 recenzji wyniosła 32 punkty na 100.

</doc>
<doc id="4694142" url="https://pl.wikipedia.org/wiki?curid=4694142" title="Tejupilco de Hidalgo">
Tejupilco de Hidalgo

Tejupilco de Hidalgo – miasto w Meksyku, w stanie Meksyk.

</doc>
<doc id="4694144" url="https://pl.wikipedia.org/wiki?curid=4694144" title="Tommi Korpela">
Tommi Korpela

Tommi Korpela (ur. 23 sierpnia 1968 w Helsinkach) – fiński aktor, uhonorowany trzykrotnie nagrodą Jussi przez Fińską Fundację Filmową.
Kariera.
Urodził się w Helsinkach 23 sierpnia 1968 roku. W 1994 roku wystąpił w fińskim filmie telewizyjnym "Johanneksen leipäpuu" w reżyserii Mattiego Ijäsa. W 2001 zagrał w filmie biograficznym "Klasyk" w reżyserii Kariego Väänänena. W kolejnych latach aktor wystąpił w filmach: "Za żywych i umarłych" (2005, reż. Kari Paljakka), "Światła o zmierzchu" (2006, reż. Aki Kaurismäki), "Książę opery mydlanej" (2006, reż. Janne Kuusi), "Męska robota" (2007, Aleksi Salmenperä), "Dom mrocznych motyli" (2008, reż. Dome Karukoski), "Zakazane owoce" (2009, reż. Dome Karukoski), "Miłość i inne kłopoty" (2012, reż. Samuli Valkama), "Oczyszczenie" (2012, reż. Antti Jokinen), "Chłopiec do góry nogami" (2014, reż. Juha Lehtola), "Akuszerka" (2015, Antti Jokinen), "Kwiaty zła" (2016, reż. Antti Jokinen), "Farma cudów" (2017, reż. Inari Niemi), "Po tamtej stronie" (2017, reż. Aki Kaurismäki).
Tommi Korpela był trzykrotnie nagradzany przez Fińską Fundację Filmową. Pierwszy raz w 2008 otrzymał nagrodę Jussi za rolę Juhy w filmie "Męska robota", drugi raz w 2009 za rolę Lauriego w filmie "Putoavia enkeleitä" w reżyserii Heikki Kujanpää, trzeci raz w 2016 za rolę w filmie "Häiriötekijä" w reżyserii Aleksiego Salmenperä. W 2018 nominowano Korpela po raz czwarty za rolę Jussiego Ketoli w filmie "Ikitie" w reżyserii Antti-Jussiego Annili.

</doc>
<doc id="4694146" url="https://pl.wikipedia.org/wiki?curid=4694146" title="Henryk Woliński (1824–1895)">
Henryk Woliński (1824–1895)



</doc>
<doc id="4694148" url="https://pl.wikipedia.org/wiki?curid=4694148" title="Tenango de Arista">
Tenango de Arista

Tenango de Arista – miasto w Meksyku, w stanie Meksyk.

</doc>
<doc id="4694154" url="https://pl.wikipedia.org/wiki?curid=4694154" title="Teotihuacán de Arista">
Teotihuacán de Arista

Teotihuacán de Arista – miasto w Meksyku, w stanie Meksyk.

</doc>
<doc id="4694160" url="https://pl.wikipedia.org/wiki?curid=4694160" title="Tepotzotlán">
Tepotzotlán

Tepotzotlán – miasto w Meksyku, w stanie Meksyk.

</doc>
<doc id="4694161" url="https://pl.wikipedia.org/wiki?curid=4694161" title="Nawracający sen">
Nawracający sen

Nawracający sen – sen, który doświadczany jest wielokrotnie przez długi okres. Może być przyjemny bądź koszmarny. Każda osoba doświadcza go w unikalny sposób, wynikający często z jej doświadczeń.
Popularne motywy nawracających snów.
Dzięki analizom psychologicznym i badaniom, motywy najczęściej występujących nawracających snów zostały rozpoznane. Są to między innymi sny o byciu ściganym. Według badań, poniższe motywy przejawiają się w ponad połowie nawracających snów:
Tematów powtarzających się snów jest wiele, również często występują poniższe przykłady:

</doc>
<doc id="4694162" url="https://pl.wikipedia.org/wiki?curid=4694162" title="Just an Echo">
Just an Echo

Just an Echo – krótkometrażowy film amerykański z 1934 roku z udziałem Binga Crosby'ego w reżyserii Arvida E. Gillstroma. Jest to jeden z dwóch krótkometrażowych filmów wyprodukowanych przez Paramount Pictures, w których zagrał Crosby. Pierwszy z nich to Please.

</doc>
<doc id="4694164" url="https://pl.wikipedia.org/wiki?curid=4694164" title="Tultepec">
Tultepec

Tultepec – miasto w Meksyku, w stanie Meksyk.

</doc>
<doc id="4694165" url="https://pl.wikipedia.org/wiki?curid=4694165" title="Valle de Bravo">
Valle de Bravo

Valle de Bravo – miasto w Meksyku, w stanie Meksyk.

</doc>
<doc id="4694166" url="https://pl.wikipedia.org/wiki?curid=4694166" title="Ogród Myszki Miki">
Ogród Myszki Miki

Ogród Myszki Miki (oryg. "Mickey’s Garden") – amerykański film animowany krótkometrażowy wyprodukowany przez Walt Disney Animation Studios.
Film był drugą kreskówką o Myszce Miki zrealizowaną w Technicolorze (pierwszą był "Koncert orkiestry dętej") i pierwszą kolorową prezentacją psa Pluto. Jest również pierwszą kolorową kreskówką, w której Mickey mówi.
Fabuła.
Ogród Mikiego został zaatakowany przez insekty. Ten próbując się ich pozbyć, używa środków owadobójczych, lecz te w ostateczności się kończą. Postanawia stworzyć ich więcej. Kiedy wraca do ogrodu, okazuje się, że pompka do spryskiwania, zatkała się, więc próbuje ją odblokować. W tym samym czasie Pluto podąża za chrząszczem, a ten w końcu gryzie go w nos. Rozdrażniony pies próbuje go zaatakować, ale wpada głową w dynie, a próbując ją ściągnąć, wpada na Mikiego, przez co ten zostaje trafiony sprayem na robaki i zaczyna mieć halucynacje.
Znalazł się w wyimaginowanym świecie, gdzie on, jego dom i Pluto, skurczyli się, a robaki oraz rośliny stały się gigantami. Owady wypijają środek owadobójczy, który sprawia, że są pijane. Gdy zauważają Mikiego i Pluto, zaczynają ich gonić. Ci wspinają się na wielki kwiat i ukrywają się w jego kielichu, lecz tam zostają użądleni przez pszczołę i wypadają z niego. Pluto ląduje na gąsienicy, która wyrzuca go w powietrze, a następnie zostaje połknięty przez świetlika. Miki ląduje na liściu, ale pasikonik ścina łodygę swoją nogą. Ostatecznie Miki ląduje na pomidorze, w którym znajduje się larwa, na której zaczyna skakać, a następnie walczy z nią.
W końcu Miki budzi się i odkrywa, że robak, z którym walczył, tak naprawdę był wężem ogrodowym. Pluto udaje się wyswobodzić głowę z dyni. Ta ląduje na Mikim, do którego podbiega pies i zaczyna go lizać.
Wersja polska.
Pierwsza wersja dubbingu.
Opracowanie wersji polskiej: START INTERNATIONAL POLSKA
Reżyseria: Dobrosława Bałazy
Dialogi polskie: Krystyna Skibińska-Subocz
Dźwięk i montaż: Elżbieta Chojnowska
Kierownictwo produkcji: Elżbieta Araszkiewicz
W wersji polskiej udział wziął:
Lektor: Tadeusz Borowski
Druga wersja dubbingu.
Wersja polska: na zlecenie Disney Character Voices International – SUN STUDIO POLSKA
W wersji polskiej udział wziął:

</doc>
<doc id="4694167" url="https://pl.wikipedia.org/wiki?curid=4694167" title="Zumpango de Ocampo">
Zumpango de Ocampo

Zumpango de Ocampo – miasto w Meksyku, w stanie Meksyk.

</doc>
<doc id="4694169" url="https://pl.wikipedia.org/wiki?curid=4694169" title="Laliostominae">
Laliostominae

Laliostominae – rodzina płazów bezogonowych z rodziny mantellowatych (Leptodactylidae). 
Zasięg występowania.
Podrodzina obejmuje gatunki występujące na Madagaskarze.
Podział systematyczny.
Do podrodziny należą następujące rodzaje:

</doc>
<doc id="4694170" url="https://pl.wikipedia.org/wiki?curid=4694170" title="Sami Swoi (zespół muzyczny)">
Sami Swoi (zespół muzyczny)

Sami Swoi – polski zespół jazzowy utworzony w październiku 1968 roku we Wrocławiu. Jedna z najpopularniejszych polskich orkiestr jazzowych. Założona i od 1968 kierowana przez Juliana Kurzawę, od 1981 przez Zbigniewa Czwojdę, a od 1990 przez Jana Młynarczyka.
Historia.
Zespół Sami Swoi działał przy klubie studenckim Pałacyk. Zadebiutował w 1969 roku na Studenckim Festiwalu Jazzowym "Jazz nad Odrą" we Wrocławiu w składzie: 
Na przestrzeni lat wielokrotnie zmieniał i powiększał się skład Samych Swoich. Przez zespół przewinęli się, m.in.: Andrzej Pluszcz (gitara basowa), Marek Janczara (trąbka), klarneciści i saksofoniści: Zygmunt Górecki, Ryszard Lipiec, Jerzy Łukaszczyk, Henryk Miśkiewicz, Andrzej Muzyk, Piotr Prońko, Waldemar Rakowski, Ryszard Wojciechowski, Wacław Zarębski, Seweryn Zawadzki; pianiści: Piotr Gębala, Marek Laszkowski, Jarosław Małys, Bogusław Razik, Janusz Szprot, Paweł Tabaka; Adam Adamczyk (tuba); kontrabasiści: Kazimierz Czernichowski, Jerzy Mickoś, Marian Pawlik i perkusiści: Mieczysław Górka, Edward Kołcz, Zbigniew Lewandowski, Krzysztof Przybyłowicz. Długą listę solistów współpracujących z wrocławianami otwierają artyści krajowi: Marek Tarnowski, Hanna Banaszak, Jan Izbiński, Andrzej Rosiewicz, Izabela Zając, Małgorzata Jabłońska, Leszek Dranicki, grupa Music Market, jak i zagraniczni: Betty Dorsey, Bill Ramsey, Andrew Thomas, Jenny Evans, Helena Vondráčková, Wayne Bartlett oraz amerykański saksofonista Buddy Johnson. Muzycy występowali na największych festiwalach jazzowych, zdobywając uznanie publiczności i krytyków. Wielokrotnie na Międzynarodowym Festiwalu Jazzowym "Jazz Jamboree" w Warszawie (1972-1973, 1981) oraz na Old Jazz Meetingu w Warszawie (1974-1979, 1981-1982). Mają na swoim koncie także wiele wojaży zagranicznych, koncertował, m.in. w ZSRR (1970, 1980), Finlandii (1974), w Hiszpanii (po raz pierwszy w 1975), RFN, NRD, Holandii, Francji, Danii, Finlandii, Szwecji, Czechosłowacji, Włoszech, Jugosławii, Austrii i Bułgarii. 
Wrocławska formacja jest laureatem wielu nagród w kategorii zespołów jazzu tradycyjnego zdobytych podczas Studenckiego Festiwalu Jazzowego "Jazz nad Odrą": 
Otrzymała także: 
Pod koniec lat 70. XX w. Sami Swoi stali się orkiestrą, lecz nie zamykali się na nowości i nie szufladkowali w jazzie tradycyjnym, grając również be-bop, cool, mainstream, funk i jazz-rock. W swoim ówczesnym repertuarze mieli także utwory orkiestr swingowych: Glenn Miller, Tommy Dorsey, Benny Goodman, Duke Ellington, Count Basie, Woody Herman. Ponadto zrealizowali kilkanaście programów telewizyjnych, m.in. z cyklu "Panorama Jazzu Polskiego".
W latach 1981-1990 z orkiestrą związany był trębacz Zbigniew Czwojda (ex- Crash). Pod jego kierownictwem przekształciła się ona z zespołu wykonującego jazz tradycyjny w formację jazz-rockową i występowała na najważniejszych europejskich festiwalach jazzowych, takich jak: Pori Jazz Festival (Finlandia) i North Sea Jazz Festival w Hadze (Holandia). W tym okresie koncertowała głównie na terenie Europy Zachodniej, a także w kraju. W 1990 roku Z. Czwojda odszedł i założył własny zespół The New Sami Swoi Orchestra. Liderem Samych Swoich został wówczas wieloletni muzyk formacji Jan Młynarczyk (puzon), a w skład orkiestry wchodzili, m.in.: Jan Gonciarczyk (kontrabas), Bronisław Grodzicki (trąbka), Leszek Kułakowski (fortepian, instrumenty klawiszowe), Władysław Kwaśnicki (klarnet, saksofon altowy i tenorowy), Andrzej Sienicki (flet, klarnet, saksofon altowy i tenorowy), Marian Szarmach (perkusja). W 1998 i 2008 roku zespołowi Sami Swoi przyznano "Honorową Złotą Tarkę" za wkład w rozwój polskiego jazzu, a także z okazji jubileuszu 30-lecia i 40-lecia działalności. 
Obecnie wrocławska orkiestra występuje pod nazwami Sami Swoi Orchestra i Sami Swoi Old Jazz Production. Muzycy formacji są też znani z wykonań światowych standardów muzyki tanecznej, w związku z czym występowali na wielkich balach, takich jak: ślub syna Guntera Sachsa w zamku Schleißhiem w Bawarii, Bal Prasy w Norymberdze, Bal Sylwestrowy w hotelu Hayatt Regency w Kolonii, czy Polonia Bal w hotelu "Marriott" w Wiedniu. Obecnie w skład zespołu wchodzą: Magdalena Zawartko (śpiew), Anna Maria Mbayo (śpiew), Jan Młynarczyk (lider, puzon), Adam Lepka (trąbka), Marek Janczara (trąbka), Adam Kawończyk (trąbka), Waldemar Rakowski (saksofon tenorowy, klarnet), Janusz Witko (saksofon tenorowy i sopranowy), Władysław Kwaśnicki (saksofon altowy), Karol Gola (saksofon altowy), Jan Gonciarczyk (kontrabas), Andrzej Michalak (gitara basowa), Jakub Olejnik (kontrabas), Marek Markowski (fortepian), Jerzy Kaczmarek (fortepian), Zbigniew Lewandowski (perkusja), Przemysław Jarosz (perkusja). 

</doc>
<doc id="4694172" url="https://pl.wikipedia.org/wiki?curid=4694172" title="Mistrzostwa Polski w koszykówce mężczyzn (1939)">
Mistrzostwa Polski w koszykówce mężczyzn (1939)

XI Mistrzostwa Polski w koszykówce mężczyzn, ostatnie przed II wojną światową. Turniej finałowy odbył się w Warszawie w dniach 24 - 26 marca 1939 r. z udziałem 4 drużyn.

</doc>
<doc id="4694175" url="https://pl.wikipedia.org/wiki?curid=4694175" title="Tadea Arias de Enríquez (obraz Francisca Goi)">
Tadea Arias de Enríquez (obraz Francisca Goi)

Tadea Arias de Enríquez – obraz olejny hiszpańskiego malarza Francisca Goi. Portret przedstawiający szlachciankę Tadeę Arias de Enríquez należy do zbiorów Muzeum Prado w Madrycie.
Okoliczności powstania.
Portret powstał prawdopodobnie w latach 1789–1790 z okazji ślubu Tadei Arias de Enríquez (1770 –1855) z jej pierwszym mężem Tomásem de Leónem. Świadczą o tym herby rodzin Arias i León namalowane w lewym dolnym rogu obrazu. Tomás de León przyjaźnił się z księstwem Osuny Pedrem i Maríą Josefą Pimentel y Téllez-Girón. Był emerytowanym kapitanem pułku finansowanego i dowodzonego przez księcia Osuny. Brat Tomása de Leóna, Eugenio, był zarządcą dóbr książąt Benavente, czyli rodziny, z której pochodziła księżna Osuny. Również miejscowość Castromocho, gdzie urodziła się Tadea, znajdowała się pod zwierzchnictwem książąt Benavente.
Księstwo Osuny należeli do czołowych przedstawicieli hiszpańskiego oświecenia. Roztaczali mecenat nad naukowcami i artystami epoki, do których należał Francisco Goya. W latach 1785–1817 Goya namalował dla nich około 30 dzieł – portrety patronów i ich dzieci, sceny religijne, a także serię obrazów gabinetowych. Prawdopodobnie Goya otrzymał zlecenie na ten portret dzięki przyjaźni pary książęcej z mężem portretowanej. Zlecenie nie jest udokumentowane, ale według hrabiego Viñazy Goya otrzymał za obraz 10 tys. reali de vellón. Portret został wymieniony w testamencie Tadei z 1855 roku, jednak bez podania nazwiska autora. Wyceniono go jedynie na 400 reali.
Opis obrazu.
Tadea została przedstawiona w otwartej przestrzeni na tle pejzażu. Ma na sobie elegancką, bogato dekorowaną szyfonową suknię. Talię podkreśla szeroka, ozdobiona kameą czarna wstążka, zawiązana z tyłu na dużą kokardę. Portretowana nosi białe rękawiczki i pończochy, a jej buty są ozdobione srebrnymi klamrami. Gest lewej ręki sugeruje, że jest w trakcie zakładania drugiej rękawiczki. Na głowie ma dużą, ciemną perukę ułożoną w loki. Twarz jest urodziwa ale mało ekspresyjna, możliwe, że Goya słabo znał modelkę i nie mógł ukazać jej osobowości, chociaż psychologiczna analiza postaci jest typowa dla jego portretów. Styl jest zbliżony do ostatnich projektów do tapiserii wykonanych przez Goyę.
Portrety kobiet wykonane przez Goyę w latach 90. XVIII wieku charakteryzuje znaczący wpływ angielskiego portretu, który malarz znał dzięki rycinom. Typowe dla nich jest m.in. umieszczenie postaci na zewnątrz, często w ogrodzie, aby podkreślić ich kobiecość i urodę. Malarz wydaje się wyolbrzymiać średni status społeczny portretowanej, umieszczając ją w typowym dla arystokratycznych portretów otoczeniu, z neoklasyczną wazą w tle. Marmurowa waza z herbem sugeruje, że Tadea znajduje się w ogrodzie pałacu, w którym mieszkała. 
Porównując portret Tadei Arias ze współczesnym mu "Portretem markizy de Pontejos", można zauważyć istotne różnice w stylu. Portret Tadei jest pozbawiony typowej dla Goi lekkości. Widoczna jest drobiazgowa dbałość o szczegóły m.in. w haftach i herbach rodowych. Efekt kolorystyczny połączenia szarości i zieleni jest chłodny i matowy. Kompozycja jest konwencjonalna, ponadto brak ekspresji twarzy portretowanej. Według Manueli Meny te cechy pozwalają przypuszczać, że autorem portretu jest inny malarz nadworny, protegowany książąt Osuny i przyjaciel Goi – Agustín Esteve. Camón Aznar sugeruje, że Esteve wykonał replikę tego obrazu.
Proweniencja.
Obraz należał do portretowanej i znajdował się w Vélez-Málaga. Po śmierci właścicielki w 1855 roku odziedziczył go jej syn Juan Nepomuceno Enríquez Arias. W 1876 roku obraz przeszedł na dzieci jego rodzeństwa a wnuki Tadei: Gabriela i Luisę Enríquez y Valdés. Luisa przekazała go Muzeum Prado, gdzie obraz znajduje się od 3 lipca 1896 roku.

</doc>
<doc id="4694176" url="https://pl.wikipedia.org/wiki?curid=4694176" title="Lester Cockney">
Lester Cockney

Lester Cockney – belgijska, francuskojęzyczna seria komiksowa autorstwa Franza Drappiera, znanego pod pseudonimem Franz. Stworzona w 1980 i początkowo publikowana w odcinkach w czasopiśmie "Tintin", w 1982 zaczęła się ukazywać w formie osobnych tomów nakładem wydawnictwa Le Lombard. Ostatni, 9. tom wydano w 2005. Po polsku "Lestera Cockneya" opublikowało w całości wydawnictwo Ongrys w tomach zbiorczych.
Fabuła.
Akcja serii toczy się pod koniec XIX wieku. Młody Irlandczyk Lester Cockney przypadkowo zabija oficera. Za karę zostaje wcielony do brytyjskiej armii i wysłany do Azji na wojnę z Afgańczykami. W trakcie przygód poznaje w Kabulu Angielkę Emmę Pebbleton, a w Indiach węgierską hrabinę Ilonę von Horvath-Palvi i Hinduskę Tarannę. Odtąd jego przygody przeplatają się z losami trzech kobiet. 
Prequele.
Derib stworzył też dwa (niewydane dotąd po polsku) komiksy będące prequelami serii "Lester Cockney", opowiadające o młodości głównego bohatera: "Irish Melody" (1994) i "Shamrock Song" (1996).

</doc>
<doc id="4694179" url="https://pl.wikipedia.org/wiki?curid=4694179" title="Edmund Iwaszkiewicz">
Edmund Iwaszkiewicz

Edmund Iwaszkiewicz (ur. 22 lutego 1891 w Zakoźlu, zm. 30 stycznia 1945 w Barlinku) – oficer armii rosyjskiej, Wojska Polskiego na Wschodzie, Wojska Polskiego w II Rzeczypospolitej i Armii Krajowej, kawaler Orderu Virtuti Militari.
Życiorys.
Urodził się w rodzinie Antoniego i Amelii z Zarudzkich. Absolwent szkoły realnej w Pińsku i szkoły teletechnicznej w Warszawie. W 1912 powołany do armii rosyjskiej. Od 1914 walczył w składzie 4 batalionu saperów na froncie wschodnim I wojny światowej. W 1917 mianowany został podporucznikiem. W tym też roku wstąpił do Związku Wojskowych Polaków i do Oddziału Polskiego w Odessie. Dowodził plutonem telegraficznym. W styczniu 1919 mianowany został szefem łączności 4 Dywizji Strzelców Polskich gen. Lucjana Żeligowskiego. W kwietniu 1919 bronił przed bolszewikami Odessy. Za udział w obronie miasta oraz "wybitny wkład w utrzymanie łączności pomiędzy wojskami sojuszniczymi" odznaczony został Krzyżem Srebrnym Orderu Virtuti Militari.
Po powrocie do kraju wyznaczony na stanowisko dowódcy kompanii telegraficznej 10 Dywizji Piechoty. W składzie dywizji walczył na froncie polsko-bolszewickim. W sierpniu 1920 objął stanowisko szefa łączności Gubernatorstwa Wojskowego Warszawy.
Po wojnie pozostał w zawodowej służbie wojskowej. W styczniu 1927 został przeniesiony z 1 pułku łączności do 9 samodzielnego batalionu łączności w Brześciu na stanowisko pełniącego obowiązki kwatermistrza. W marcu 1929 przeniesiony został do Powiatowej Komendy Uzupełnień Dębica na stanowisko pełniącego obowiązki kierownika I referatu administracji rezerw i zastępcy komendanta, a w marcu 1930 przeniesiony do PKU Kołomyja II na stanowisko komendanta. W 1937 przeniesiony został do PKU Kowel na stanowisko komendanta. W sierpniu 1939 dostał przydział do Dowództwa Okręgu Korpusu nr X.
W kampanii wrześniowej walczył w szeregach Armii „Karpaty”. Internowany na Węgrzech. W 1941 przedostał się do Warszawy i wstąpił do Związku Walki Zbrojnej- Armii Krajowej. W międzyczasie awansował na stopień podpułkownika. Po upadku powstania warszawskiego więziony w Oflagu IIC Woldenberg. Zmarł w szpitalu wojskowym w Barlinku i tam, w zbiorowej mogile, został pochowany.
Był żonaty z Pelagią Wołodkiewicz, miał córkę Helenę (ur. 1923) i syna Włodzimierza (ur. 1930).

</doc>
<doc id="4694180" url="https://pl.wikipedia.org/wiki?curid=4694180" title="We’re Not Dressing">
We’re Not Dressing

We’re Not Dressing – amerykańska komedia muzyczna z 1934 roku w reżyserii Normana Tauroga.
Fabuła.
Piękna kobieta Doris Worthington (Carole Lombard) podróżuje po Pacyfiku własnym jachtem, wraz z grupą ludzi. W pewnym momencie rozbijają się i trafiają na bezludną wyspę. Przebywając na niej doznają wiele miłosnych rozterek.

</doc>
<doc id="4694182" url="https://pl.wikipedia.org/wiki?curid=4694182" title="Operacja Fustian">
Operacja Fustian

Operacja Fustian – operacja brytyjskich sił powietrznodesantowych przeprowadzona podczas alianckiej inwazji na Sycylię w lipcu 1943 r. podczas II wojny światowej. Została wykonana przez 1 Brygadę Spadochronową bryg. Geralda Lathbury'ego, należącą do brytyjskiej 1 Dywizji Powietrznodesantowej. Ich celem był most Primosole nad rzeką Simeto. Celem operacji było wylądowanie brygady po obu stronach rzeki, a następnie przechwycenie mostu i zabezpieczenie otaczającego go terenu, dopóki nie dotrze tam brytyjski XIII Korpus, który trzy dni wcześniej wylądował na południowo-wschodnim wybrzeżu. Ponieważ most był jedynym przejściem przez tę rzekę i mógł dać brytyjskiej 8 Armii dostęp do równiny Katanii, spodziewano się, że zdobycie go przyspieszy postęp ofensywy i doprowadzi do ostatecznego pokonania sił Osi na Sycylii.
Wiele samolotów przewożących spadochroniarzy z Afryki Północnej zostało zestrzelonych lub uszkodzonych i zawróconych do bazy w wyniku działań wroga oraz bratobójczego ostrzału. Unikające działania pilotów rozproszyły brygadę na dużym obszarze i tylko odpowiednik dwóch kompanii wylądował w odpowiednich miejscach. Pomimo tego oraz silnej obrony oddziałów niemieckich i włoskich, brytyjscy spadochroniarze zdobyli most, odparli wszystkie kontrataki i przeciwstawili się przeważającym siłom wroga do zmroku. Odsiecz prowadzona przez 50 Dywizję Piechoty Northumbrian pod dowództwem gen. Sidneya Kirkmana, której brakowało środków transportu, znajdowała się w odległości 1,6 km od spadochroniarzy, kiedy zatrzymała się na noc. Do tego czasu, z powodu rosnących strat i brakujących zapasów, dowódca brygady spadochronowej, Gerald Lathbury wycofał się i oddał most Niemcom. Następnego dnia jednostki brytyjskie połączyły siły, a 9. batalion Lekkiej Piechoty Durham, przy wsparciu sił pancernych, próbował odbić most. Został on ostatecznie zabezpieczony dopiero trzy dni po rozpoczęciu operacji, kiedy inny batalion z Lekkiej Piechoty Durham, prowadzony przez spadochroniarzy, ustanowił przyczółek na północnym brzegu rzeki.
Zdobycie mostu Primosole nie doprowadziło do spodziewanego szybkiego postępu atakujących wojsk, ponieważ do tego czasu Niemcy zgromadzili siły i ustanowili linię obrony. Dopiero na początku następnego miesiąca 8 Armia zdobyła Katanię. Do tego czasu 1 Brygada Spadochronowa została wycofana na Maltę i nie uczestniczyła już w dalszej kampanii na Sycylii. Wyciągnięto wnioski z przebiegu operacji i wprowadzono je w życie w działaniach alianckich sił powietrznodesantowych przy kolejnych operacjach.
Tło sytuacyjne.
Po pokonaniu sił Osi w Afryce Północnej, kolejnym celem armii alianckich było przeskoczenie Morza Śródziemnego i lądowanie na południu Francji, na Bałkanach, Sycylii lub we Włoszech kontynentalnych. Zdecydowano się na lądowanie na Sycylii 10 lipca 1943 r. Aliancka 15 Grupa Armii dowodzona przez gen. Harolda Aleksandra, składała się ze świeżej amerykańskiej 7 Armii gen. George'a Pattona, który miał wylądować na zachodzie pomiędzy Licatą i Scoglitti oraz doświadczonej brytyjskiej 8 Armii gen. Bernarda Montgomery'ego, której zadaniem było wylądowanie na południowym wschodzie pomiędzy Przylądkiem Passero a Syrakuzami.
Oprócz lądowań z morza podczas inwazji planowano również desanty z powietrza. 82 Dywizja Powietrznodesantowa pod dowództwem gen. Matthew Ridgwaya miała zapewnić wsparcie 7 Armii, podczas gdy brytyjska 1 Dywizja Powietrznodesantowa gen. George'a Hopkinsona miała przeprowadzić desanty sił wielkości brygady wzdłuż wschodniego wybrzeża w celu wsparcia 8 Armii.
Pierwszą brytyjską operacją powietrznodesantową II Wojny światowej była operacja Ladbroke, którą przeprowadziła 1 Brygada Powietrznodesantowa pod dowództwem bryg. Philipa Hicksa w nocy z 9 na 10 lipca. Jej celem było zdobycie i przytrzymanie mostu Ponte Grande na obrzeżach Syrakuz. Druga zaplanowana brytyjska misja powietrznodesantowa, operacja Glutton, miała zostać podjęta przez 2 Brygadę Spadochronową pod dowództwem bryg. Ernesta Downa, w nocy z 10 na 11 lipca, w celu zdobycia mostu obok Augusty. Jednak okoliczności uległy nagłej zmianie i ta operacja została anulowana.
Trzecią brytyjską misją powietrznodesantową była operacja Fustian planowana do realizacji na noc 13–14 lipca przez 1 Brygadę Spadochronową pod dowództwem bryg. Geralda Lathbury'ego. Celem był most Primosole, przecinający rzekę Simeto na południe od Katanii. Obiekt ten był jedynym przejściem nad tą rzeką i jego zdobycie umożliwiłoby 8 Armii dostęp do równiny Katanii, a tym samym kontynuowanie uderzenia na północ; z kolei jego zniszczenie poważnie zaszkodziłoby dalszemu rozwojowi ofensywy. Po przejęciu mostu, brygada spadochronowa miała go bronić, dopóki nie zluzują jej jednostki lądowe 8 Armii zbliżające się z plaż.
Siły brytyjskie.
1 Brygada Spadochronowa pod dowództwem bryg. Lathbury'ego, składała się z 1., 2. i 3. batalionów spadochronowych, 16. spadochronowej kampanii sanitarnej, 1. szwadronu spadochronowego, Inżynierów Królewskich oraz 1. powietrznodesantowej baterii przeciwpancernej Artylerii Królewskiej. Bateria przeciwpancerna tak jak 1. szwadron spadochronowy została wyposażona w działa 6-funtowe. Mimo że formacja była brygadą spadochronową, jedynym sposobem na transport dział przeciwpancernych i jeepów wymaganych do ich przewożenia po wylądowaniu były szybowce. Transport artylerii drogą powietrzną był czymś nowym dla armii brytyjskiej i jakiejkolwiek armii w ogóle; był to pierwszy raz, kiedy jakakolwiek broń artyleryjska została przeniesiona na pole bitwy za pośrednictwem samolotów.
1 Brygada Spadochronowa była doświadczoną formacją, początkowo pod zwierzchnictwem 1 Dywizji Powietrznodesantowej, zanim została odłączona od dywizji, by walczyć w Afryce Północnej. Brygada brała udział w lądowaniu w Algierii w listopadzie 1942 r. oraz w następującej po niej bitwie o Tunezję, podczas której każdy z trzech batalionów spadochronowych brygady lądował samodzielnie za liniami wroga. To podczas tej kampanii 1 Brygada Spadochronowa otrzymała od Niemców przydomek "Czerwone Diabły". Brytyjski batalion spadochronowy miał etatowo 556 żołnierzy w trzech kompaniach strzeleckich. Każda z kompanii została podzielona na trzy plutony. Plutony miały po trzy drużyny; każda drużyna dysponowała poza bronią osobistą jednym lkm-em Bren i 2-calowym moździerzem. Jedyną ciężką bronią w batalionie spadochronowym był pluton 3-calowych moździerzy oraz pluton karabinów maszynowych Vickers, które były częścią kompanii dowodzenia.
Zdecydowano, że spadochroniarze brygady wylądują na czterech oddzielnych strefach zrzutu, a szybowce wylądują w dwóch strefach lądowania. Spadochroniarzy 1 Batalionu Spadochronowego podzielono na dwie grupy, z których jedna miała wylądować w „strefie zrzutu 1” na północ od rzeki, a druga w „strefie zrzutu 2” na południe od niej. Po wylądowaniu obie grupy powinny skierować się do punktów zbiórki, zanim jednocześnie przeprowadzą atak na most z obu stron. 2. batalion spadochronowy miał wylądować na południe od mostu w „strefie zrzutu 3”, w obszarze pomiędzy kanałem Gornalunga a autostradą. 2. batalion miał następnie zaatakować i zająć trzy małe wzgórza, które otrzymały kryptonimy „Johnny I”, „Johnny II” i „Johnny III”. Ustalono, że wzgórza są zajęte przez włoskie oddziały o sile około plutonu. Po zabezpieczeniu wzgórz, batalion miał okopać się na nich i przygotować się do obrony przed kontratakiem z południa. 3. batalion spadochronowy miał wylądować w „strefie zrzutu 4”, ok. 900 m na północ od mostu. Jego celem było zabezpieczenie terenu w tym obszarze i obrona przed kontratakiem z kierunku Katanii. Siły szybowcowe brygady miały dwa lądowiska: „strefa lądowania 7” na północ od rzeki i „strefa lądowania 8” na południe od niej. Ze względu na złożoność planu lądowania i krótki czas pomiędzy jego rozpoczęciem a wykonaniem, "Pathfinders" należący do 21. samodzielnej kompanii spadochronowej mieli być zrzuceni w celu oznaczenia prawidłowych stref zrzutu. To była pierwsza operacja brytyjskich sił powietrznodesantowych, w której użyto "Pathfinders". 21. samodzielna kompania spadochronowa dysponowała specjalnymi światłami obrysowymi oraz radiolatarniami "Rebecca" i "Eureka", dzięki którym samoloty transportowe i szybowce były w stanie zidentyfikować strefę zrzutu i wrócić do bazy.
Starsi oficerowie 1 Dywizji Powietrznodesantowej zakładali, że podczas zdobycia mostu jednostka poniesie około 450 ofiar, z czego 25 proc. będą stanowić zabici lub zaginieni, a pozostałe 75 proc. zostanie rannych. Oceniono, że personel medyczny wszystkich trzech batalionów nie będzie w stanie poradzić sobie z taką liczbą poszkodowanych, dlatego do każdego batalionu spadochronowego dołączono po jednej sekcji z 16. spadochronowej kompanii sanitarnej, składającej się z jednego lekarza i 16 sanitariuszy. Pozostała część kompanii sanitarnej, składająca się z kwatery głównej z dwoma zespołami chirurgicznymi, miała być ulokowana razem z dowództwem brygady w budynkach gospodarczych na południe od mostu.
Po problemach z dwiema pierwszymi operacjami powietrznodesantowymi na Sycylii doradca Royal Air Force przydzielony do 1 Dywizji Powietrznodesantowej zasugerował, aby amerykańscy piloci C-47 przyjęli formację, którą latały bombowce RAF-u. Oznaczało to, że samoloty leciały w parach jeden za drugim z jedną minutą odstępu pomiędzy każdą parą, zamiast latać w zwykłej formacji na kształt litery „V”. Sugestie te zostały odrzucone przez amerykańskich pilotów, którzy w większości byli przedwojennymi pilotami cywilnych linii lotniczych, których szkolenie nie obejmowało żadnych instrukcji w sprawie nawigacji nocnej, a niedoświadczone załogi polegały w dużej mierze na śledzeniu samolotu lecącego z przodu.
Niezwiązaną z operacją Fustian, ale przeprowadzoną w tym samym czasie miała być akcja No. 3 Commando 13 km na południe od rzeki Simeto. Jednostka komandosów po desancie z morza miała zaatakować i zdobyć most Malati nad rzeką Leonardo.
Posiłki zarówno dla komandosów, jak i spadochroniarzy miały pochodzić z brytyjskiego XIII Korpusu, dowodzonego przez gen. Milesa Dempseya. Korpus składał się z 5 Dywizji Piechoty, 50 Dywizji Piechoty Northumbrian i 4 Brygady Pancernej. Brygada pancerna z trzema pułkami była wyposażona w amerykańskie czołgi M4 Sherman. W godzinach porannych 13 lipca, dowódca 50 Dywizji, gen. Sidney Kirkman, został wezwany do dowództwa 8 Armii gen. Montgomery'ego. Tutaj został poinformowany o dwóch misjach brytyjskich komandosów i 1 Brygady Spadochronowej, a także o konieczności zdobycia nienaruszonych mostów. Zamiarem Montgomery'ego było, aby 50 Dywizja poprowadziła natarcie 8 Armii i przyszła z odsieczą komandosom i spadochroniarzom. Aby pomóc Kirkmanowi w tym zadaniu, Montgomery oddał pod jego dowództwo 4 Brygadę Pancerną. Montgomery nalegał, aby dywizja piechoty zwolniła brygadę spadochronową rankiem 14 lipca, co wymagałoby, aby jednostka przeszła około 40 km w ciągu 24 godzin. 50 Dywizja wylądowała 10 lipca i do tego czasu walczyła nieprzerwanie przez trzy dni. Przy dziennej temperaturze przez większość czasu sięgającej 38° C wielu żołnierzy było wycieńczonych i cierpiało z powodu udaru cieplnego. Sytuacja dywizji nie uległa poprawie z powodu poważnego błędu w ocenie sytuacji przez Montgomery'ego. Podczas planowania inwazji przecenił on siłę niemieckiego i włoskiego oporu wobec lądowań aliantów. Brytyjska 8 Armia składała się głównie z piechoty, czołgów i ciężkiej broni, ale była niedostatecznie wyposażona w środki transportu mechanicznego, więc wszelkie postępy 50 Dywizji musiałyby opierać się na trakcji pieszej.
Siły Osi.
Siły włoskie w rejonie mostu Primosole pochodziły głównie z 213 Dywizji Obrony Wybrzeża dowodzonej przez gen. Carlo Gottiego. Dywizje obrony wybrzeża były jednostkami drugoliniowymi, zwykle utworzonymi z mężczyzn po czterdziestym i pięćdziesiątym roku życia i miały na celu wykonywanie prac przy budowie umocnień lub innych obowiązków na drugiej linii. Ich oficerami, rekrutowanymi z miejscowej ludności, byli głównie mężczyźni, którzy przeszli już do rezerwy, ale zostali ponownie wezwani na służbę. Ich morale było niskie, nie tylko ze względu na sprzęt i broń drugiej kategorii. Zamierzano ulepszyć ich uzbrojenie za pomocą sprzętu przejętego od niedawno rozwiązanej francuskiej armii Vichy, ale kiedy broń ta przybyła na Sycylię, duża część stała się bezużyteczna z powodu złych warunków transportu (uszkodzenia mechaniczne i działanie wody morskiej), a do niektórych karabinów przydzielono niewłaściwy rodzaj amunicji lub w ogóle nie było do nich amunicji.
Włosi byli jednak wspierani przez niemieckich spadochroniarzy z 1 Dywizji Strzelców Spadochronowych, którym nakazano przeniesienie się z Francji na Sycylię. 1. batalion karabinów maszynowych Fallschirmjäger dowodzony przez mjr. Wernera Schmidta wylądował w Katanii podczas nalotu alianckiego rano 13 lipca. Ich samoloty i działa przeciwpancerne zostały zniszczone podczas nalotu, więc batalion wyszedł pieszo na most Primosole. Kiedy Schmidt poinformował dowódcę dywizji o swoich zamiarach, ten ostrzegł go, aby spodziewał się tej nocy lądowania nieprzyjaciela z morza lub z powietrza. Gdyby alianci wylądowali na tyłach dywizji, batalion Schmidta musiałby utrzymać most Primosole, aby dywizja mogła się wycofać. Ostrzeżony w ten sposób batalion karabinów maszynowych zaczął się okopywać i przygotowywać obronę około 1800 m na południe od mostu, aby poradzić sobie z każdym lądowaniem spadochroniarzy lub szybowców w tym obszarze.
Most Primosole.
Most Primosole zbudowany jest ze stalowych dźwigarów. Ma rozpiętość 120 m i wznosi się 2,4 m nad rzeką Simeto. Teren na północ od mostu to głównie gaje oliwne i migdałowe. Bezpośrednio na południe od mostu znajduje się kanał Gornalunga, a za nim trzy wysokie wzgórza. Droga przechodząca przez most to autostrada 114, która biegnie z Lentini 16 km na południe do Carlentini 11 km na północ. Dla obrony mostu, Włosi zbudowali cztery bunkry, dwa na północnym i dwa na południowym brzegu.
Przebieg operacji.
Zrzut, 13–14 lipca.
O godz. 19:30 13 lipca 1943 r. pierwsza partia samolotów, przewożąca 1856 żołnierzy 1 Brygady Spadochronowej, wystartowała z Afryki Północnej. Wykorzystano 105 samolotów Douglas C-47 Skytrain należących do 51 Skrzydła Transportu Lotniczego i po 51 maszyn z 60 i 62 Grupy Transportu Lotniczego, podczas gdy 64 Grupa Transportu Lotniczego dostarczyła pozostałe trzy. 38 Skrzydło Royal Air Force przekazało na potrzeby operacji jedenaście samolotów Armstrong Whitworth Albemarle. Za spadochroniarzami podążały samoloty holujące szybowce. Te samoloty, również dostarczone przez 38 Skrzydło, składały się z 12 Albemarle'ów i siedmiu Halifaxów, holujących 11 szybowców Airspeed Horsa i osiem szybowców Waco CG-4. Szybowce zostały użyte do przewozu 77 żołnierzy, głównie z baterii przeciwpancernej oraz ich dziesięciu 6-funtowych dział przeciwpancernych oraz 18 jeepów.
Trasa lotu samolotów prowadziła wokół południowo-wschodniego rogu Malty i nad wschodnie wybrzeże Sycylii. Trasę zmierzono, aby upewnić się, że pierwsze samoloty dotrą nad strefę zrzutu o 22:20. Kiedy maszyny przybyły nad Sycylię, miały pozostać 16 mil morskich od brzegu aż do ujścia rzeki Simeto, kiedy to skręciły w głąb lądu w poszukiwaniu stref zrzutu. 33 samoloty zboczyły jednak z kursu i zbliżyły się do alianckiego konwoju morskiego. Wcześniej ostrzeżono strzelców artylerii okrętowej, że mogą spodziewać się nalotu, dlatego omyłkowo otworzyli oni ogień do amerykańskich i brytyjskich samolotów. Dwie maszyny, próbujące uniknąć nieoczekiwanego ognia przeciwlotniczego, zderzyły się ze sobą i spadły do morza. Kolejne dwa zostały zestrzelone, a dziewięć było tak ciężko uszkodzonych, z ranną załogą i pasażerami, że musiały zawrócić w kierunku swoich lotnisk w Afryce Północnej.
Te samoloty, które dotarły nad wybrzeże Sycylii, zostały zauważone przez włoskie i niemieckie działa przeciwlotnicze, które zestrzeliły aż 37 z nich. Kolejnych dziesięć zostało uszkodzonych i zmuszonych do przerwania misji. Niektórzy z niedoświadczonych pilotów odmówili dalszego lotu. Ppłk Alastair Pearson, dowódca 1. batalionu spadochronowego, zdawszy sobie sprawę z tego, że jego samolot krąży w kółko, musiał zagrozić załodze zastrzeleniem ich z pistoletu, aby można było kontynuować misję. Ogień przeciwlotniczy i uniki podejmowane przez pilotów rozproszyły formacje samolotów, w wyniku czego zrzut spadochroniarzy został rozrzucony na dużym obszarze. Gwałtowne manewry wymijające spowodowały, że niektórzy spadochroniarze upadli na podłogę samolotu i nie byli w stanie dojść do drzwi, aby wyskoczyć, kiedy otrzymali taki rozkaz. Gdy bezpiecznie wrócili nad morze, niektórzy piloci odmówili ponownego podejścia, uważając, że ryzyko jest zbyt duże. Z ocalałych samolotów, które kontynuowały misję, tylko 39 udało się zrzucić spadochroniarzy w promieniu 800 m od właściwej strefy zrzutu. Najbardziej oddalone były niektóre grupy z 3. batalionu spadochronowego oraz Inżynierów Królewskich, które wylądowały 19 km na południe od mostu, podczas gdy kolejne cztery samoloty zrzuciły spadochroniarzy na Etnie w odległości 32 km na północ.
Ci z 1 Brygady Spadochronowej, którzy wylądowali w południowej strefie zrzutu, znajdowali się w zasięgu ognia z broni osobistej i zespołowej 1. batalionu karabinów maszynowych Fallschirmjäger. W ciemności Niemcy początkowo myśleli, że spadochroniarze są ich własnymi zrzutami posiłków, ale wkrótce zdali sobie sprawę ze swojego błędu i otworzyli ogień. Niektórzy z tych, którzy uciekli przed ostrzałem z karabinu maszynowego, zostali złapani w strefie zrzutu, a około 100 z nich stało się jeńcami wojennymi, gdy tylko dotknęli ziemi. W zamieszaniu podczas lądowania ok. 50 żołnierzy z 1. batalionu spadochronowego zgromadziło się w jednym miejscu, spontanicznie zaatakowało i zdobyło most, zanim 50 włoskich obrońców zdążyło go zniszczyć przy użyciu podłożonych ładunków wybuchowych. Wszyscy Włosi zostali wzięci do niewoli, tuż przed tym, jak druga grupa ok. 40 spadochroniarzy pod dowództwem bryg. Lathbury'ego przybyła na most. Lathbury zorganizował bezpieczne usunięcie ładunków wybuchowych i ustanowił linię obrony. Kolejni spadochroniarze nadal gromadzili się na moście i wkrótce zebrało się tu ok. 120 żołnierzy i przystąpiło do kopania okopów na północ i południe od obiektu.
Na południe od mostu utworzono kwaterę główną brygady i główną stację sanitariatu, dokąd przenoszono rannych z brygady. Z dala od głównej stacji opatrunkowej, medycy w strefie zrzutu 2. batalionu mieli 29 rannych, a 15 osób odniosło obrażenia w strefie zrzutu 1. batalionu.
Pierwsze ofiary lądowania szybowców miały miejsce już podczas startu, gdy rozbiły się dwa samoloty holujące szybowce Waco. Podczas lotu jeden z szybowców został za wcześnie wypuszczony przez holujący samolot i spadł do morza. Kiedy pozostali dotarli nad Sycylię, element zaskoczenia zniknął, a cztery szybowce zostały zestrzelone przez przybrzeżne baterie przeciwlotnicze. Zanim szybowce dotarły do stref lądowania, upłynęły dwie godziny od rozpoczęcia zrzutu spadochroniarzy. Jeden z pilotów szybowca skomentował później, że nie potrzebował dodatkowego naprowadzania, ponieważ światła eksplozji były jaśniejsze niż którykolwiek ze znaczników stref lądowania. Tylko cztery szybowce zdołały wylądować względnie nieuszkodzone, wszystkie pozostałe zostały dosięgnięte przez ogień z karabinów maszynowych niemieckich "Fallschirmjägersów" i zniszczone podczas podchodzenia do lądowania. Cztery nienaruszone szybowce przenosiły trzy działa przeciwpancerne, które zostały teraz włączone do systemu obrony mostu. Wraz z żołnierzami z szybowców, 1 Brygada Spadochronowa miała teraz 295 ludzi na moście. Niedobór siły ludzkiej nie był ich jedynym problemem; jedyną bronią wsparcia, jaką dysponowali, były działa przeciwpancerne, dwa 3-calowe moździerze i jeden karabin maszynowy Vickers.
Walki o wzgórza i most, 14 lipca.
Do godz. 4:30 14 lipca 1. batalion spadochronowy całkowicie kontrolował most Primosole, ale batalion karabinów maszynowych Fallschirmjäger był dobrze okopany na południu. Za nimi 140 żołnierzy 2. batalionu spadochronowego zajęło trzy małe wzgórza i wzięło ok. 500 jeńców włoskich. Liczebnie oba bataliony miały niewiele więcej żołnierzy niż kompania. 3. batalion spadochronowy ucierpiał najciężej po rozproszonym zrzucie i tylko kilku ludzi z jego składu przybyło na most. Bez własnej struktury dowodzenia, zostali oni tymczasowo dołączeni do 1. batalionu spadochronowego, aby pomóc w obronie mostu. Na północy włoski 372. batalion obrony wybrzeża i 10 Pułk Arditi zostali poinformowani o lądowaniu spadochroniarzy. Wielu żołnierzy z 372. batalionu opuściło pozycje, ale Pułk Arditi przeprowadził pierwszy z wielu ataków na pozycje brytyjskie. Ataki bez wsparcia ciężkiej broni były łatwe do odparcia.
Również o świcie rozpoczął się atak 1. batalionu karabinów maszynowych Fallschirmjäger, dysponującego zarówno bronią maszynową jak i moździerzami. Ich pierwszy atak był skierowany przeciwko pozycjom 2. batalionu spadochronowego i nie powiódł się. Jednak w czasie następnego ataku, później rano, udało się zdobyć Johnny II, drugie z małych wzgórz. Płk John Frost, dowodzący 2. batalionem spadochronowym, kazał natychmiast kontratakować, ale jego ludzie zostali odparci po poniesieniu wielu ofiar. O godzinie 9:00 oficerowi obserwacyjnemu przydzielonemu do 2. batalionu spadochronowego udało się nawiązać kontakt radiowy z brytyjskim krążownikiem HMS Newfoundland, który następnie wykorzystał swoje 6-calowe działa do ostrzelania pozycji niemieckich. Ostrzał z morza przyniósł pożądany efekt, powodując liczne ofiary w szeregach niemieckich i przycisnął wroga do ziemi. Odtąd niemiecki napór z południa ograniczał się do nękającego ostrzału z karabinów maszynowych. Rozpalony przezeń pożar zmusił 2. batalion spadochronowy do porzucenia wzgórza Johnny I, a resztki batalionu skoncentrowały się teraz na obronie wzniesienia Johnny III.
Na północ od mostu pod dowództwem kpt. Franza Strangenberga zgromadzono niemiecką grupę bojową liczącą 350 ludzi, w tym 1. kompanię, 1. batalion sygnałowy Fallschirmjäger, baterię przeciwlotniczą i niektóre działa przeciwpancerne. Strangenberg był w stanie rozpocząć swój pierwszy atak na most o godz. 14:00. Natarcie zostało odparte przez brytyjskich spadochroniarzy. W drugiej próbie Strangenberg wsparł atak trzema działami przeciwlotniczymi 88 mm. Tym razem strona niemiecka odniosła większy sukces, biorąc kilku jeńców i prawie docierając do mostu. Drugi atak pozwolił wywalczyć dobrą pozycję dla dział 88 mm, pozwalającą na ostrzał dwóch bunkrów na północnym brzegu. Do godz. 7:00 rano żołnierze 1. batalionu spadochronowego prawie nie mieli już amunicji i zostali zmuszeni do wycofania się na południową stronę mostu. Niemieckie działa zostały ponownie przesunięte do przodu i tym razem zniszczyły bunkry po południowej stronie. Obrońcom skończyły się zapasy, a wraz ze wzrostem liczby ofiar bryg. Lathbury podjął decyzję o oddaniu mostu Niemcom, a brygada spadochronowa cofnęła się o ponad kilometr. Spośród 295 żołnierzy, którzy byli na moście, do tej pory 115 straciło życie. Główna stacja opatrunkowa 16. spadochronowej kompanii sanitarnej nie mogła zostać przeniesiona ani ewakuowana i pozostała na ziemi niczyjej.
Włoski oficer wszedł do punktu opatrunkowego i poinformował personel medyczny, że są teraz jeńcami wojennymi, ale ponieważ leczyli ofiary z obu stron, pozwolono im pozostać na miejscu i kontynuować pracę. Leczenie rannych trwało cały dzień, a do godz. 22:00 chirurdzy przeprowadzili 21 operacji i opiekowali się 62 pacjentami brytyjskimi oraz 29 niemieckimi i włoskimi. O 18:30, pod osłoną ciemności Lathbury poprowadził resztę swoich ludzi do połączenia się z 2. batalionem spadochronowym.
Do świtu 14 lipca 50 Dywizja Piechoty Northumbrian zdołała pokonać tylko 16 km i wciąż znajdowała się w odległości 13 km od No 3 Commando na moście Malati i 24 km od mostu Primosole. Dopiero o godzinie 17:00 5. batalion Pułku East Yorkshire, wchodzący w skład 69 Brygady Piechoty, ostatecznie dotarł do mostu Malati, choć do tej pory komandosi zostali zmuszeni do wycofania się. Most został jednak szybko odbity; komandosi zdemontowali wcześniej ładunki wybuchowe, aby nie można było go wysadzić. Po zabezpieczeniu pierwszego celu brytyjska piechota kontynuowała swój marsz w kierunku brygady spadochronowej. Czołgi i niewielka ilość transporterów opancerzonych należących do 4 Brygady Pancernej zostały zatrzymane jeszcze dalej, w Carlentini, przez zniszczony most, dlatego 4 Brygada Pancerna wyruszyła dopiero po godz. 19:00.
50 Dywizja Northumbrian ostatecznie dotarła do Lentini, mniej więcej w połowie drogi od punktu wyjściowego do mostu Primosole, po południu. Tutaj ulice były zablokowane przez gruz, przykryte ogniem snajperów i karabinów maszynowych pozostawionych jako tylna straż przez wycofujących się Niemców. Do zmroku tylko jeden z batalionów 50 Dywizji Piechoty, 6. batalion Lekkiej Piechoty Durham ze 151 Brygady Piechoty, wspierany przez kilka czołgów, osiągnął pozycję 1,6 km od wzgórza Johnny II. Pomimo rozkazów, aby iść naprzód, żołnierze zatrzymali się na noc.
Odzyskanie mostu, 15 lipca.
Po wycofaniu się brygady spadochronowej siły Osi zgromadziły się na moście. Teraz składały się z włoskiego 372. batalionu obrony wybrzeża i batalionu Pułku Arditi, niemieckiego 1. batalionu karabinów maszynowych Fallschirmjäger i grupą bojową kpt. Stangenberga. Niemieckie dowództwo wiedziało, jak ważne jest utrzymanie mostu i z dnia na dzień wysłało posiłki, które przybyły na spadochronach. Pochodziły one z 1 Dywizji Strzelców Spadochronowych i składały się z 1. batalionu inżynierów Fallschirmjäger, 1. batalionu z 4 Pułku Fallschirmjäger i batalionu 1 Pułku Artylerii Fallschirmjäger. Inżynierowie Fallschirmjäger zaczęli tworzyć linię obronną na północ od mostu i mniejszą na południowym brzegu.
Rankiem 15 lipca 1 Brygada Spadochronowa usłyszała strzały z dział czołgowych na południe od ich pozycji. Bryg. Lathbury wysłał patrol w celu zbadania, co się dzieje. Żołnierze zlokalizowali czołgi i piechotę XIII Korpusu, który zatrzymał się tuż na południe od nich poprzedniej nocy. 1 Brygada Spadochronowa i 50 Dywizja Northumbrian posunęły się teraz do przodu. Główna stacja opatrunkowa, która nadal leczyła rannych po schwytaniu jej przez wroga, została wyzwolona przez 2. batalion spadochronowy. Próbując odzyskać most Primosole, 9. batalion Lekkiej Piechoty Durham, wspierany przez 44 Królewski Pułk Pancerny, przeprowadził szereg ataków. W pewnym momencie żołnierzom udało się przejść przez most, ale trzy towarzyszące im czołgi Sherman zostały obezwładnione przez niemieckie działa 88 mm i bez wsparcia pancernego piechota została zmuszona do wycofania się. Jednak błąd komunikacji spowodował wycofanie się batalionu inżynierów Fallschirmjäger na północny brzeg rzeki, co pozwoliło Brytyjczykom zająć pozycję na południowym krańcu mostu. Na głównej stacji opatrunkowej chirurdzy operowali kolejnych 14 rannych do czasu przybycia karetek z XIII Korpusu o godz. 17:00 w celu ewakuacji rannych. O 18:00 główna stacja opatrunkowa została zamknięta, a żołnierze przenieśli się na wzgórze Johnny I. Przez cały czas, w którym stacja opatrunkowa była aktywna, chirurdzy wykonali 31 operacji, a sanitariusze opatrzyli 109 rannych.
Niemcy byli świadomi, że brytyjscy spadochroniarze zdemontowali ładunki wybuchowe na moście Primosole, dlatego teraz próbowali go zniszczyć, wjeżdżając na niego ciężarówkami wyładowanymi materiałami wybuchowymi. Wszystkie próby zakończyły się jednak niepowodzeniem.
W nocy 9. batalion Lekkiej Piechoty Durham kontynuował próby zdobycia mostu. Ich ataki skutecznie odwróciły uwagę Niemców, kiedy płk Pearson z 1. batalionu spadochronowego poprowadził dwie kompanie 8. batalionu Lekkiej Piechoty Durham przez rzekę Simeto, używając małego brodu do ustanowienia kolejnego przyczółka na północnym brzegu. Podczas całodziennej walki zarówno Brytyjczycy, jak i Niemcy ponieśli ciężkie straty, ale most został ostatecznie odzyskany przez brytyjską piechotę.
Opuszczając brytyjską 8 Armię, kontynuującą swój atak, o godz. 7:00 16 lipca 1 Brygada Spadochronowa została przetransportowana ciężarówkami do Syrakuz, gdzie została zaokrętowana na łodzie LST. Tam spadochroniarze pozostali na noc, przeczekując dwugodzinny nalot, po czym popłynęli do Valletty o godz. 12:00 17 lipca. Podczas operacji Fustian stracili 141 zabitych, a 168 żołnierzy zaginęło lub zostało rannych.
Następstwa.
Operacja zakończyła się sukcesem; choć zwycięstwo zostało drogo okupione, częściowo z powodu bratobójczego ognia przeciwlotniczego. Tylko 40 proc. z 5 tys. zrzuconych spadochroniarzy wylądowało w pobliżu wyznaczonych stref zrzutu. Odzyskanie mostu Primosole nie spowodowało jednak szybkiego rozwoju ofensywy nad równiną Katanii przewidzianego przez Montgomery'ego. Wyczerpana 50 Dywizja Piechoty Northumbrian zajmowała pozycję opartą na moście. 5 Dywizja Piechoty przejęła szpicę natarcia, ale po kilku atakach nie mogła uczynić już żadnego postępu. Jej 13 Brygada Piechoty musiała ustanowić kolejny przyczółek przez Simeto, ale Niemcy przywieźli więcej żołnierzy i przygotowali pozycje obronne, a po ciężkich walkach dopiero 5 sierpnia 1943 r. 8 Armia wkroczyła do samej Katanii. Nastąpiły dalsze trudne boje i Brytyjczycy weszli do Mesyny tuż po amerykańskiej 7 Armii 17 sierpnia 1943 r.
Po zbadaniu problemów z misjami powietrznodesantowymi na Sycylii, brytyjska armia i lotnictwo przedstawiły pewne zalecenia. Załogi lotnicze mały być szkolone w operacjach spadochronowych i szybowcowych, a "Pathfinders" lądujący przed głównymi siłami musiały mieć wystarczająco dużo czasu na rozstawienie swoich radiolatarni. Plan lądowania został uproszczony, z kompletnymi brygadami lądującymi w jednej strefie zrzutu, zamiast mniejszych obszarów lądowania dla sił wielkości batalionu, stosowanych na Sycylii. Szybowce nie były już wypuszczane w nocy, gdy wciąż znajdowały się nad wodą, a ich strefy lądowania stały się wystarczająco duże, aby pomieścić samolot z miejscem do rozładunku. Po incydencie z bratobójczym ostrzałem od konwoju morskiego, załogi statków otrzymały więcej szkoleń w zakresie rozpoznawania samolotów, a maszyny alianckie zostały oznaczone trzema dużymi białymi paskami na skrzydłach ("pasy inwazyjne"). Zintensyfikowano szkolenie pilotów pułków szybowcowych oraz wprowadzono ulepszenia dla szybowców, w tym lepszą komunikację pomiędzy samolotami.
W celu usprawnienia transportu spadochroniarzy, aby uniknąć polegania wyłącznie na amerykańskich samolotach i pilotach, 38 Skrzydło Royal Air Force zostało rozszerzone, stając się 38 Grupą Transportu Lotniczego ze swoimi eskadrami Halifaxów, obsługiwanymi przez cztery eskadry Albemarle'ów i cztery eskadry Stirlingów. Aby wypracować inną metodę dostarczania jeepów i dział drogą powietrzną, siły powietrznodesantowe rozpoczęły eksperymenty ze zrzucaniem ich w walce, przewożąc jeepy i działa w lukach bombowych samolotu. Utworzono także drugą grupę transportową RAF-u, 46 Grupę Transportu Lotniczego i wyposażono ją wyłącznie w Dakoty, zamiast mieszanki różnych modeli samolotów jak w 38 Grupie. Po tych zmianach grupy transportowe Royal Air Force dostawały 88 Albemarle'ami, 88 Stirlingami, 36 Halifaxami i 150 Dakotami, łącznie 362 samolotami, oprócz maszyn utrzymywanych jako rezerwowe.
Wyciągnięto wnioski z niemal katastrofalnych zrzutów spadochronów na Sycylii, co utorowało drogę dla większych i bardziej udanych operacji powietrznodesantowych we Włoszech kontynentalnych, w Normandii i południowej Francji.

</doc>
<doc id="4694184" url="https://pl.wikipedia.org/wiki?curid=4694184" title="Sprzedawca jutra">
Sprzedawca jutra

Sprzedawca jutra – dziewiąty album studyjny Pidżamy Porno (tu w składzie: Krzysztof „Grabaż” Grabowski, Andrzej „Kozak” Kozakiewicz, Rafał „Kuzyn” Piotrowiak i Piotr „Załęs” Załęski), wydany po ponad piętnastoletniej przerwie, 27 września 2019 przez S.P. Records.

</doc>
<doc id="4694185" url="https://pl.wikipedia.org/wiki?curid=4694185" title="Tutaj jest moje serce">
Tutaj jest moje serce

Tutaj jest moje serce (ang. "Here is My Heart)" – amerykański film komediowy z 1934 roku w reżyserii Franka Tuttle’a, w którym występuje amerykański aktor i piosenkarz Bing Crosby.
Obsada.
i inni

</doc>
<doc id="4694190" url="https://pl.wikipedia.org/wiki?curid=4694190" title="Žaškovský potok">
Žaškovský potok

Žaškovský potok – niewielki ciek wodny w północno-zachodniej Słowacji, na Orawie, lewobrzeżny dopływ rzeki Orawy. Długość ok. 5,7 km. Cały tok w granicach powiatu Dolny Kubin. Jego dolina w środkowym i dolnym biegu wyznacza oś skrajnie zachodniej części Rowu Podchoczańskiego, stanowiąc jednocześnie granicę między Wielką Fatrą na pd. i Pogórzem Orawskim na pn.
Potok zaczyna swój bieg w najbardziej na północ wysuniętej części Wielkiej Fatry – w tzw. Szypskiej Fatrze. Źródła ma na wysokości ok. 740 m n.p.m. w głębokiej dolinie zwanej Uhlisko, wcinającej się od północy pomiędzy masywy Ostrégo (1067 m n.p.m.) i Havrana (915 m n.p.m.), pod samo Sedlo pod Ostrým. Początkowo spływa wspomnianą doliną ku pn.-wsch., by na wysokości pierwszych domów Žaškova skręcić ku północy, a następnie ku pn.-zach. Następnie przepływa przez całą długość wyżej wymienionej wsi, przyjmując po drodze z obu stron szereg drobnych dopływów, by na jej dolnym końcu, na wysokości ok. 450 m n.p.m., ujść do Orawy.

</doc>
<doc id="4694192" url="https://pl.wikipedia.org/wiki?curid=4694192" title="Buron">
Buron

Buron – miejscowość we Francji, położona ok. 6 km na północny zachód od Caen, w departamencie Calvados, w regionie Normandia. Graniczy z miejscowościami Cairon, Rosel i Saint-Contest.
Historia.
Buron było miejscem dwóch stoczenia bitew w czasie II wojny światowej, pierwszej 7 czerwca 1944 r. na początku bitwy o Normandię, a drugiej 8 lipca 1944 r. podczas operacji Charnwood, kiedy Pułk Highland Light Infantry of Canada wyzwolił miejscowość z okupujących je elementów 12 Dywizji Pancernej SS. W wyniku walk Buron zostało prawie całkowicie zniszczone.

</doc>
<doc id="4694194" url="https://pl.wikipedia.org/wiki?curid=4694194" title="Peter von Danzig (jacht)">
Peter von Danzig (jacht)

Peter von Danzig – używana od 1936 do 1991 roku nazwa jachtu o ożaglowaniu typu jol, który został zbudowany w 1936 roku przez Akademickie Stowarzyszenie Żeglarskie (ASV) w Gdańsku i nazwany na cześć statku z 1642 r. o tej samej nazwie. Jacht pływa pod nazwą Peter von Seestermühe od 1992 roku.
Jacht powstał z myślą o starcie w regatach olimpijskich Bermudy – Cuxhaven, zaprojektował go niemiecki konstruktor jachtowy Henry Gruber, a kadłub zbudowano w Gdańsku z 6 mm blachy stalowej, tej samej której używano na poszycie okrętów podwodnych.
Po II wojnie światowej jacht należał do Akademickiego Związku Żeglarskiego w Kilonii. Odbył wiele rejsów morskich, brał udział w wokółziemskich regatach The Whitbread Round the World Race 1973 i trzykrotnie zdobył Puchar Schlimbacha.
W 1991 roku został sprzedany Christophowi von Reibnitzowi i przemianowany na Peter von Seestermühe. Poprzednia nazwa Peter von Danzig przeszła na nowszy jacht, należący do Akademickiego Stowarzyszenie Żeglarskiego w Kilonii od 1992 roku.
W kolejnych latach jacht był stopniowo odnawiany, zainstalowany został po raz pierwszy silnik pomocniczy. Maszt ma 23 metry wysokości, pod pokładem znajduje się 13 koi. Jednostka pływa obecnie jako jacht komercyjny.
Na podstawie odnalezionej po wojnie w Stoczni Gdańskiej dokumentacji Petera von Danzig zespół polskich konstruktorów pod kierownictwem H. Kujawy opracował serię sześciu jachtów typu J-140.

</doc>
<doc id="4694195" url="https://pl.wikipedia.org/wiki?curid=4694195" title="Pionierskaja (stacja szybkiego tramwaju)">
Pionierskaja (stacja szybkiego tramwaju)

Pionierskaja – stacja linii ST1 i ST2 szybkiego tramwaju w Wołgogradzie, w Rosji. Położona jest między stacjami Komsomolskaja i Płoszczad´ Czekistow, na estakadzie nad rzeką Carycą. Pod stacją Pionierskaja znajduje się przystanek kolejki parkowej "Małaja Priwołżskaja żeleznaja doroga".
Historia.
Stacja została uruchomiona 5 listopada 1984 r. w ramach pierwszego etapu budowy linii szybkiego tramwaju.
Konstrukcja.
Na stacji znajdują się dwa perony rozdzielone dwutorową trasą tramwajową. Perony położone są przy wjeździe na estakadę, za skrzyżowaniem prospektu Lenina z ulicą Krasnoznamienską. Obszar stacji zadaszony jest halą o spadzistym dachu i przeszkolonych bocznych ścianach. Posadzka jest wykończona granitem ułożonym w geometryczne wzory.
Płoszczad´ Czekistow.
Płoszczad´ Czekistow – stacja końcowa linii ST1 szybkiego tramwaju w Wołgogradzie, oddalona o 200 metrów od poprzedniej stacji „Pionierskaja”. Składa się z dwutorowej pętli tramwajowej i jednego peronu. Zbudowana została jako tymczasowa.

</doc>
<doc id="4694196" url="https://pl.wikipedia.org/wiki?curid=4694196" title="Kanał Parry'ego">
Kanał Parry'ego

Kanał Parry'ego (ang. "Parry Channel") – naturalna droga wodna w Kanadzie o długości około 1400 km i szerokości 5-270 km biegnąca przez centralny Archipelag Arktyczny. Jego większa, wschodnia część leży na terytorium Nunavut, a zachodni, mniejszy odcinek znajduje się w Terytoriach Północno-Zachodnich.
Geografia.
Kanał przebiega z zachodu na wschód łącząc Morze Baffina na wschodzie z Morzem Beauforta na zachodzie. Jego wschodni koniec jest jedynym praktycznym początkiem Przejścia Północno-Zachodniego. Zachodni koniec cieśniny mógłby być naturalnym wyjściem z archipelagu, jednak tamtejsze wody są pokryte lodem. Kanał oddziela Wyspy Królowej Elżbiety od reszty Archipelagu Arktycznego. Poszczególne części Kanału Parry'ego to (ze wschodu na zachód): Cieśnina Lancastera, Cieśnina Barrowa, Cieśnina Melville'a oraz Cieśnina McClure'a. Na południe od kanału znajdują się: Ziemia Baffina, Admiralty Inlet, znajdujący się na Ziemi Baffina Półwysep Brodeur, Cieśnina Księcia Regenta prowadząca do Zatoki Boothia, Wyspa Somerset, Cieśnina Peel, Wyspa Księcia Walii, Kanał McClintocka, Wyspa Wiktorii, Cieśnina Księcia Walii i Wyspa Banksa. Na północ od cieśniny leżą: Wyspa Devon, Kanał Wellingtona, Wyspa Cornwallisa, Cieśnina McDougalla, Wyspa Bathursta, Wyspa Melville'a oraz Wyspa Księcia Patryka.
Etymologia.
Kanał Parry'ego został nazwany od nazwiska eksploratora terenów arktycznych Williama Edwarda Parry'ego, który w roku 1819 dotarł aż do Wyspy Melville'a, po czym na drodze stanął mu lód w Cieśninie McClure'a.

</doc>
<doc id="4694199" url="https://pl.wikipedia.org/wiki?curid=4694199" title="Czesław Jakubowski">
Czesław Jakubowski



</doc>
<doc id="4694203" url="https://pl.wikipedia.org/wiki?curid=4694203" title="Doktor Dolittle (film 2020)">
Doktor Dolittle (film 2020)

Doktor Dolittle (ang. "Dolittle", 2020) – amerykański film przygodowy-fantasy w reżyserii Stephena Gaghana, stworzony na podstawie książki "Podróże Doktora Dolittle" z 1922 roku.
Oficjalna premiera filmu (jak i również polska) odbyła się 17 stycznia 2020.
Fabuła.
Siedem lat po śmierci swojej żony, ekscentryczny John Dolittle (Robert Downey Jr.), znany lekarz i lekarz weterynarii w wiktoriańskiej Anglii, staje się pustelnikiem, ukrywającym się za wysokimi murami Dworu Dolittle, mając w towarzystwie jedynie swoją menażerię zwierząt. Ale gdy królowa Wiktoria (Jessie Buckley) zapada na śmiertelną chorobę, niechętny Dolittle musi wypłynąć na wyprawę na mityczną wyspę w poszukiwaniu lekarstwa, odzyskując poczucie humoru i odwagę, a także natrafiając na starych wrogów i różne niezwykłe stworzenia.

</doc>
<doc id="4694204" url="https://pl.wikipedia.org/wiki?curid=4694204" title="Willy Russell">
Willy Russell

William Russell (ur. 23 sierpnia 1947 w Whiston, Lancashire, Wielka Brytania) – angielski dramaturg, autor tekstów i kompozytor. Do jego najbardziej znanych dzieł należą "Edukacja Rity", "Shirley Valentine", "Blood Brothers", "Our Day Out".
Życiorys.
Po ukończeniu szkoły w wielu 15 lat został fryzjerem damskim, mając 20 lat prowadził własny salon. Wówczas postanowił wrócić do college'u, który ukończył, a następnie wybrał zawód nauczyciela. Równocześnie pracował jako półprofesjonalny piosenkarz, pisał i wykonywał własne piosenki w klubach. Podczas studiów zaczął pisać dramat, a w 1972 napisał trzy jednoaktowe sztuki, które zostały wystawione na Edinburgh Festival Fringe, gdzie zobaczył je pisarz John McGrath. Polecił on Willego Russella Liverpool Everyman, który zlecił ich adaptację teatralną. 
Kariera.
Pierwszą sztuką, którą napisał Russell było "Keep Your Eyes Down", było to w 1971, gdy uczęszczał do Saint Katharine's College of Higher Education w Liverpoolu, z nią wystąpił na Edinburgh Fringe Festival. W 1974 napisał na zlecenie Liverpool Everyman musical o The Beatles pt. "John, Paul, George, Ringo ... i Bert". Osiem tygodni później musical został przeniesiony z Everyman Theatre w Liverpoolu na scenę Lyric Theatre na West Endzie, gdzie przez rok był absolutnym hitem, zdobywając Evening Standard i London Theatre Critics Awards dla najlepszego musicalu w 1974. 
Oprócz sztuk teatralnych "One for the Road" (1976) i "Stags and Hens" (1978), Willy Russell był scenarzystą filmów telewizyjnych "Death od A Young Man" (1975), "Daughters of Albion" (1979), "Our Day Out" (1977) i "One Summer" (1983, 1985). 
W 1980 na zlecenie Royal Shakespeare Company powstała sztuka "Edukacja Rity", jej premiera miała miejsce Warehouse, od sierpnia 1980 została przeniesiona na deski West End Piccadilly Theatre, w rolach głównych wystąpili Julie Walters i Mark Kingston. Wystawiana była do czerwca 1982 stając się znana na całym świecie, rok później powstał oparty na niej film, została przetłumaczona na wiele języków i adaptowana na potrzeby wielu teatrów na świecie. 
W 1986 Willy Russell powrócił do Liverpoolu i skupił się na tworzeniu sztuki "Shirley Valentine", która została w tym samym roku wystawiona w teatrze na West Endzie, zdobywając nagrodę im. Laurence'a Oliviera w kategorii komedia roku oraz przynosząc nagrodę aktorce Pauline Collins. W lutym 1989 sztuka została przeniesiona na Broadway, w listopadzie tego samego roku miała miejsce premiera filmowej ekranizacji tej sztuki. Zarówno "Edukacja Rity" (1983), jak i "Shirley Valentine" (1989) stały się filmami pełnometrażowymi, w których Michael Caine, Julie Walters i Pauline Collins otrzymali nominacje do Oscara, podobnie jak Willy Russell za scenariusz "Edukacji Rity".
Drugim światowym sukcesem teatralnym Willy'ego Russella była sztuka "Blood Brothers", którą krytycy nazwali "Liverpoolską operą ludową". Sztuka ta została napisana i wystawiona w 1983, zdobyła wówczas Laurence Olivier Awards w kategorii najlepszego musicalu. W 1988 po raz drugi została wystawiona w West Endzie i wystawiona ponad 10000 razy w ciągu 24 lat, ostatnie przedstawienie miało miejsce w listopadzie 2012. Równocześnie sztuka była wystawiana podczas tournée po Wielkiej Brytanii, a od 1993 na Broadwayu, gdzie w tym samym roku była nominowana do nagrody Tony Award w kategorii najlepszy musical.
Russell razem z Bobem Eatonem postanowił powrócić do sztuki "Out Day Out", którą napisał w 1977 i na jej podstawie skomponować musical. Współczesna realizacja muzyczna zachowała fabułę i wszystkie postacie z oryginału, ale zmieniono akcję oraz tekst, aby odzwierciedlał realia XXI wieku. Musical został przygotowany i wystawiony w 2010 w Royal Court Theatre w Liverpoolu. 
Opublikowana w 2000 roku pierwsza powieść Willy'ego Russella "Wrong Boy", została dobrze przyjęta i zyskała wielu czytelników, zarówno w Wielkiej Brytanii, jak i za granicą (w Polsce wydana pod tytułem "Inny chłopiec"). W 2004 Russell powrócił do swoich korzeni piosenkarza i autora tekstów - w Pure Records ukazał się album "Hoovering the Moon". Został także współproducentem albumu Tima Firtha "Harmless Flirting".
W 2013 Wydział Archiwów i Zbiorów Specjalnych Uniwersytetu Johna Mooresa w Liverpoolu założył Archiwum Willy Russela, które zawiera rękopisy, programy, materiały reklamowe i medialne, wycinki z gazet i komunikaty prasowe, korespondencję, dokumenty prawne, finansowe i administracyjne. Znajdują się tam również zapisy z castingów, przesłuchań, materiały audio i filmowe oraz ulotki promocyjne. Cały ten materiał został wyprodukowany w trakcie kariery Russella i stanowi kompleksowy obraz jego dotychczasowej pracy, pokazuje proces tworzenia i jego dorobek zarówno pisarski, jak i muzyczny.
Życie prywatne.
W 1969 poślubił Annie Seagroatt, para ma syna Roba i dwie córki Rachel i Ruth

</doc>
<doc id="4694211" url="https://pl.wikipedia.org/wiki?curid=4694211" title="Ballada o Nessie">
Ballada o Nessie

Ballada o Nessie (oryg. "The Ballad of Nessie") – amerykański animowany film krótkometrażowy wyprodukowany przez Walt Disney Pictures.
Fabuła.
Stworzenie o imieniu Nessie żyje spokojnie w małym stawie wraz ze swoim przyjacielem MacQuackiem, gumową kaczką. Pewnego dnia bogaty deweloper na miejscu stawu chce zbudować pole do gry w minigolfa, a Nessie jest zmuszona poszukać nowego domu. Niestety wszędzie spotyka się z odrzuceniem, aż w końcu traci wszelką nadzieję i płacze przez wiele dni, tygodni i miesięcy. Kiedy przestaje płakać, dostrzega, że jej łzy utworzyły nowe, dużo większe jezioro.
Podczas napisów końcowych dowiadujemy się, że pole golfowe również zostało zalane, a deweloper wraz ze swoim asystentem, używają jako tratwy szyldu z wizerunkiem samego inwestora.
Wydanie.
Film miał swoją premierę 5 marca 2011 na Międzynarodowym Festiwalu Filmu Animowanego w Brukseli. Premiera w USA miała miejsce 15 lipca 2011 jako materiał dodatkowy przy okazji wydania filmu "Kubuś i przyjaciele".

</doc>
<doc id="4694212" url="https://pl.wikipedia.org/wiki?curid=4694212" title="Czesław Jakubowski (rotmistrz)">
Czesław Jakubowski (rotmistrz)

Czesław Jakubowski (ur. 11 lipca 1897 w Białymstoku, zm. 9 października 1920 pod Korosteniem) – oficer armii rosyjskiej, Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 11 lipca 1897 w Białymstoku, w rodzinie Władysława i Rozalii. Absolwent Szkoły Kadetów i Twerskiej Szkoły Kawalerii. W 1916 jako podporucznik walczył w składzie rosyjskiego 3 Zaamurskiego pułku kawalerii. 
Po rewolucji lutowej, z pomocą kilku innych oficerów rozpoczął formowanie oddziału polskiego i w jego składzie wszedł w struktury II Korpusu Polskiego. Początkowo wyznaczony został na stanowisko dowódcy plutonu łączności 6 pułku ułanów, a następnie przeszedł do szwadronu ciężkich karabinów maszynowych tegoż pułku. W maju 1918 wziął udział w bitwie pod Kaniowem i tam dostał się do niewoli niemieckiej. Po kilku dniach uciekł i przedostał się na Kubań. W składzie szwadronu kpt. Schmita walczył z bolszewikami na Kubaniu, w Odessie i w Bessarabii. Na stanowisku dowódcy szwadronu ckm, a później 4 szwadronu 14 pułku ułanów walczył w Galicji Wschodniej. Poległ 9 października 1920 w czasie zagonu na Korosteń. Za bohaterstwo został pośmiertnie odznaczony Krzyżem Srebrnym Orderu Virtuti Militari. 

</doc>
<doc id="4694215" url="https://pl.wikipedia.org/wiki?curid=4694215" title="Aleksander Sendlikowski">
Aleksander Sendlikowski

Aleksander Sendlikowski (ur. ok. 1914, zm. ?) – polski działacz narodowy w okresie XX-lecia międzywojennego.
Był członkiem Zarządu Koła Prawników Studentów Uniwersytetu Warszawskiego oraz członkiem Korporacji Akademickiej „Juventia”. Działał w organizacjach narodowych: Obóz Wielkiej Polski i Obóz Narodowo-Radykalny, a następnie Ruchu Narodowo-Radykalnego Falanga. Należał do redakcji "Prawa", a także publikował na łamach "ABC". Był współtwórcą i wydawcą "Sztafety" razem z Zygmuntem Dziarmagą, a także jej redaktorem naczelnym. Był również redaktorem naczelnym "Jutra" i redaktorem "Falangi". W 1937 został aresztowany, a następnie skazany na cztery lata więzienia za defraudacje kilkudziesięciu tysięcy złotych. Pieniądze te miał Sendlikowski sprzeniewierzyć na wydanie czasopisma "Jutro", a pochodzić one miały z majątku ziemianina i działacza konserwatywnego Augusta Popławskiego, którego plenipotentem był Sendlikowski jako zarządca jego kamienic. Artykuł opisujący defraudacje Sendlikowskiego, który ukazał się na wiosnę 1937 na łamach "ABC" stał się zarzewiem konfliktu między działaczami ONR ABC i Falangi, którego efektem były wzajemne pobicia czołowych działaczy obu organizacji. 

</doc>
<doc id="4694219" url="https://pl.wikipedia.org/wiki?curid=4694219" title="Katastrofa lotu Air Vietnam 706">
Katastrofa lotu Air Vietnam 706

Katastrofa lotu Air Vietnam 706 – katastrofa lotnicza, która wydarzyła się 15 września 1974 roku na terenie bazy lotniczej w południowo-wietnamskim mieście Phan Rang-Tháp Chàm. Rejs nr 706 linii Air Vietnam został porwany podczas lotu do Sajgonu. Napastnik odbezpieczył granat podczas lotu, co doprowadziło do zniszczenia maszyny. Zginęli wszyscy obecni na pokładzie – 75 osób.
Samolot.
Samolotem, który uległ katastrofie był Boeing 727-121C (nr rej. XV-NJC) i numerze seryjnym 19819/516, należący do narodowego przewoźnika Wietnamu Południowego – Air Vietnam. Samolot po raz pierwszy wzbił się w powietrze 4 stycznia 1968.
Przebieg porwania.
Lot nr 706 obsługiwał regularne połączenie na trasie Đà Nẵng – Sajgon. Jednym z pasażerów feralnego dnia był Lê Đức Tân – porucznik w armii południowo-wietnamskiej, niedługo przed lotem zdegradowany ze stopnia kapitana za kradzież dwóch samochodów. Bez przeszkód przeszedł kontrolę bezpieczeństwa. Gdy samolot wystartował, żołnierz wstał z miejsca i zaczął grozić załodze, że jeśli nie zawrócą do Hanoi w Wietnamie Północnym, to wysadzi samolot za pomocą dwóch granatów wojskowych. Piloci nie spełnili jego żądań. Podczas próby awaryjnego lądowania w bazie lotniczej w mieście Phan Rang-Tháp Chàm samolot ostro skręcił w lewą stronę i spadł z wysokości 1000 stóp (300 m). Śledczy uznali, że przyczyną katastrofy była prawdopodobnie eksplozja granatu. Nigdy nie ustalono motywu działania porywacza.

</doc>
<doc id="4694220" url="https://pl.wikipedia.org/wiki?curid=4694220" title="Stadion Sheriff">
Stadion Sheriff

Stadion Sheriff – stadion piłkarski w Tyraspolu, w Mołdawii (Naddniestrzu). Został otwarty w lipcu 2002 roku. Może pomieścić 12 746 widzów, do dziś będąc największym stadionem w kraju. Swoje spotkania rozgrywają na nim piłkarze klubu Sheriff Tyraspol, na stadionie spotkania rozgrywała również piłkarska reprezentacja Mołdawii.
Kompleks.
Sheriff Tyraspol jest właścicielem kompleksu sportowego. Obiekt położony jest na terenie kompleksu sportowego, w skład którego wchodzą jeszcze m.in. stadion z bieżnią lekkoatletyczną oraz zadaszone boisko piłkarskie. Stadion wyposażony jest w podgrzewaną murawę oraz sztuczne oświetlenie o maksymalnym natężeniu 1600 luksów.

</doc>
<doc id="4694225" url="https://pl.wikipedia.org/wiki?curid=4694225" title="Stadionul Sheriff">
Stadionul Sheriff



</doc>
<doc id="4694226" url="https://pl.wikipedia.org/wiki?curid=4694226" title="Sheriff Stadium">
Sheriff Stadium



</doc>
<doc id="4694227" url="https://pl.wikipedia.org/wiki?curid=4694227" title="Ignacy Tomasz Dulski">
Ignacy Tomasz Dulski

Ignacy Tomasz Dulski herbu Przegonia (zm. po 1790 roku) – podkoniuszy koronny w 1790 roku, szambelan w 1781 roku, stolnik kamieniecki w latach 1789-1790, stolnik latyczowski w latach 1776-1789, łowczy kamieniecki w latach 1773-1776, miecznik kamieniecki w latach 1770-1773.
Syn miecznika warszawskiego Józefa i Anny Borkowskiej. Żonaty z Anną Bielską, miał syna Antoniego.
Uczęszczał do Collegium Nobilium jezuitów we Lwowie w 1759 roku.
W 1790 roku otrzymał Order Orła Białego.

</doc>
<doc id="4694228" url="https://pl.wikipedia.org/wiki?curid=4694228" title="Roneeka Hodges">
Roneeka Hodges

Roneeka Rayshell Hodges (ur. 19 lipca 1982 w Nowym Orleanie) – amerykańska koszykarka, grająca na pozycjach rozgrywającej, rzucającej lub niskiej skrzydłowej, po zakończeniu kariery zawodniczej trenerka koszykarska, obecnie asystentka trenerki New York Liberty.
Ma czworo rodzeństwa, w tym siostrę bliźniaczkę Doneekę, która także występowała w WNBA.
W lutym 2010 została zawodniczką Lotosu Gdynia, w sezonie 2005/2006 grała tam jej siostra bliźniaczka.
16 marca 2022 została asystentką trenerki New York Liberty.

</doc>
<doc id="4694231" url="https://pl.wikipedia.org/wiki?curid=4694231" title="Mistrzostwa Polski w koszykówce mężczyzn (1937)">
Mistrzostwa Polski w koszykówce mężczyzn (1937)

IX Mistrzostwa Polski w koszykówce mężczyzn. Turniej finałowy odbył się w Poznaniu w dniach 12 - 14 marca 1937 r. z udziałem 11 drużyn, z których wyłoniono 4 najlepsze drużyny KPW Poznań, AZS Poznań, Cracovię oraz KPW Warszawa.
Składy drużyny.
W skład poszczególnych ekip wchodzili m.in.:

</doc>
<doc id="4694233" url="https://pl.wikipedia.org/wiki?curid=4694233" title="Karol X Gustaw w walce z Tatarami w bitwie pod Warszawą 1656 roku">
Karol X Gustaw w walce z Tatarami w bitwie pod Warszawą 1656 roku

Karol X Gustaw w walce z Tatarami w bitwie pod Warszawą 1656 roku – obraz olejny namalowany przez niemieckiego malarza Johana Filipa Lemke w 1684 na zamówienie króla Szwecji Karola XI, znajdujący się w zbiorach Muzeum Wojska Polskiego w Warszawie.
Opis.
Johan Filip Lemke stworzył serię obrazów batalistycznych na zlecenie dworu szwedzkiego, na który przybył około 1683. Obraz przedstawia jeden z epizodów trzydniowej bitwy pod Warszawą stoczonej w lipcu 1656 podczas II wojny północnej, a uściślając wydarzenia, które miało miejsce drugiego dnia tej bitwy, to jest 29 lipca. Tego dnia zgodnie z planem Tatarzy mieli obejść armię brandenbursko-szwedzką i uderzyć na nią od tyłu, podczas gdy od czoła miały zaatakować wojska Rzeczypospolitej. W godzinach popołudniowych obóz szwedzko-brandenburski zaatakowali Tatarzy. Król Szwecji Karol X Gustaw zmuszony został do rzucenia przeciwko nim kilku regimentów rajtarii pod wodzą feldmarszałka Gustafa Horna. Sam również najprawdopodobniej brał udział w potyczce prowadząc do ataku jeden z kornetów. Wówczas to mogło dojść do sytuacji przedstawionej na obrazie.
Zgodnie z przekazem Karol X Gustaw wraz ze swoim adiutantem kapitanem Transfeldem stawili czoło siedmiu Tatarom, z czego czterech zabił król Szwecji. Na pierwszym planie na ziemi leżą dwaj Tatarzy a Karol X Gustaw broni się szpadą przeciwko Tatarowi godzącemu w niego bronią drzewcową. Po prawej stronie przedstawiony jest Tatar z obnażoną szablą i pojedynczym skrzydłem na plecach. Wszyscy Tatarzy nie posiadają uzbrojenia ochronnego i ubrani są w stylu wschodnim. Po lewej widać nadjeżdżającego szwedzkiego oficera z żołnierzami, którzy włącznie z królem noszą charakterystyczny ubiór typowy dla Europy Zachodniej z widocznymi koletami. W głębi płótna widoczni są Tatarzy strzelający z łuków i szarżujący na nich rajtarzy.

</doc>
<doc id="4694235" url="https://pl.wikipedia.org/wiki?curid=4694235" title="Małaja sportiwnaja ariena sportkompleksa «Szerif»">
Małaja sportiwnaja ariena sportkompleksa «Szerif»

Małaja sportiwnaja ariena sportkompleksa «Szerif» – wielofunkcyjny stadion w Tyraspolu, w Mołdawii (Naddniestrzu). Został otwarty we wrześniu 2002 roku. Może pomieścić 8914 widzów. Obiekt pełni rolę rezerwowego stadionu klubu Sheriff Tyraspol, rozgrywano na nim też m.in. niektóre spotkania o piłkarski Superpuchar Mołdawii. Stadion położony jest na terenie kompleksu sportowego, w skład którego wchodzą jeszcze m.in. główny, typowo piłkarski stadion oraz zadaszone boisko piłkarskie. Arena wyposażona jest w sztuczne oświetlenie o natężeniu 1600 luksów oraz system podgrzewania murawy.

</doc>
<doc id="4694236" url="https://pl.wikipedia.org/wiki?curid=4694236" title="Dawid Murawa">
Dawid Murawa

Dawid Paweł Murawa (ur. 1 października 1975 w Poznaniu) – polski chirurg ogólny, chirurg onkolog, dr hab. nauk medycznych, profesor nadzwyczajny Katedry Chirurgii i Onkologii Collegium Medicum Uniwersytetu Zielonogórskiego i Wyższej Szkoły Zdrowia, Urody i Edukacji w Poznaniu.
Życiorys.
W latach 1990–1994 uczęszczał do VI Liceum Ogólnokształcącego im. Ignacego Jana Paderewskiego w Poznaniu, a w 1995 podjął ukończone w 2001 studia medyczne w Akademii Medycznej im. Karola Marcinkowskiego w Poznaniu. 10 marca 2004 obronił pracę doktorską "Odległa ocena jakości życia chorych po całkowitej resekcji żołądka z powodu raka z uwzględnieniem zmian morfologicznych okolicy zespolenia przełykowo-jelitowego", 18 kwietnia 2012 habilitował się na podstawie dorobku naukowego i pracy zatytułowanej "Chirurgiczne leczenie oszczędzające w raku gruczołu piersiowego w połączeniu ze śródoperacyjną radioterapią – nowe wyzwanie dla chirurgii". Otrzymał nominację profesorską dwóch uczelni.
Objął funkcję profesora nadzwyczajnego w Wyższej Szkole Zdrowia, Urody i Edukacji w Poznaniu oraz w Katedrze Chirurgii i Onkologii na Wydziale Lekarskim i Nauk o Zdrowiu Uniwersytetu Zielonogórskiego.
Piastuje stanowisko kierownika Katedry Chirurgii i Onkologii Wydziału Lekarski i Nauk o Zdrowiu Uniwersytetu Zielonogórskiego, Kierownika Kliniki Chirurgii Ogólnej i Onkologicznej Szpitala Uniwersyteckiego w Zielonej Górze. W latach 2015–2019 był rektorem Wyższej Szkoły Zdrowia, Urody i Edukacji w Poznaniu, w latach 2004–2017 był pracownikiem Wielkopolskiego Centrum Onkologii im. Marii Skłodowskiej-Curie. W okresie 2017–2019 kierownik Oddziału Chirurgii Szpitala Pomnik Chrztu Polski w Gnieźnie. Obecnie poza kierowaniem Kliniką Chirurgii szpitala w Zielonej Górze jest konsultantem Oddziałów Chirurgii Szpitali w Pleszewie oraz Środzie Wielkopolskiej. W maju 2020 objął funkcję prezesa Polskiego Towarzystwa Chirurgii Onkologicznej (od 2018 był prezesem elektem). 
W latach 2005–2006 stypendysta Berliner Krebsgesselschaft w Klinice Chirurgii Uniwersytetu Charite w Berlinie (prof. PM Schlag), 2011 stypendysta European Society of Surgical Oncology w Klinice Chirurgii Bremen Mitte (prof. Th Lehnert). 
Laureat wielu nagród, członek licznych towarzystw naukowych. Autor kilkuset publikacji i wykładów z zakresu chirurgii onkologicznej przewodu pokarmowego oraz gruczołu piersiowego.
Przystąpił do Platformy Obywatelskiej. Z listy Koalicji Obywatelskiej bez powodzenia kandydował w 2018 do Sejmiku Województwa Wielkopolskiego i w 2019 do Sejmu.

</doc>
<doc id="4694242" url="https://pl.wikipedia.org/wiki?curid=4694242" title="Niedźwiedziówka hebe">
Niedźwiedziówka hebe

Niedźwiedziówka hebe ("Arctia festiva") – gatunek motyla z rodziny mrocznicowatych (Erebidae) i podrodziny niedźwiedziówkowatych (Arctiinae), w Polsce krytycznie zagrożony wyginięciem.
Opis.
Dorosłe ze skrzydłami o rozpiętości od 44 do 50 mm. Niewielki dymorfizm płciowy; samica od samca jest nieco większa i masywniejsza. Czarny tułów i głowa z czerwonym tylnym brzegiem kołnierzyka. Przednie skrzydło z białym tłem i rysunkiem w postaci szerokich, czarnych przepasek. Przepaska zewnętrzna w połowie długości przerwana. Tylne skrzydło z tłem od jasnoróżowego do karminowoczerwonego. Rysunek tworzą ułożone w przepaski czarne plamy; zewnętrzna przepaska złożona z dwóch dużych, owalnych plam. Strzępina na zewnętrznych brzegach obu skrzydeł czarna. Odwłok karminowoczerwony z czarnymi końcowymi segmentami i podłużnym paskiem na grzbiecie. 
Jaja żółte lub żółtopomarańczowe. Gąsienica matowoczarna, czarne brodawki. W górnej części ciała z pęczkami długich białawych lub jasnożółtych szczecin, w dolnej części ciała zaś szczeciny są krótsze i rdzawe.
Biologia i ekologia.
Dorosłe motyle pojawiają się w jednym pokoleniu od początku maja do początku czerwca. Jaja składane są w dużych złożach liczących do kilkuset sztuk na kamieniach, suchych lub żywych częściach roślin. Gąsienice wylęgają się od połowy czerwca. W początkowym okresie żerują gromadnie, szybko rosnąc. Żerują na takich roślinach jak jastrzębiec kosmaczek ("Hieracium pilosella"), krwawnik pospolity ("Achillea millefolium"), bylica polna ("Artemisia campestris"), wilczomlecz sosnka ("Euphorbia cyparissias") czy babka wąskolistna ("Plantago lanceolata"), jak również na różnych gatunkach traw. Gąsienice po przezimowaniu rozpraszają się, przez pewien czas żerując, po czym szukając miejsca na przepoczwarczenie, które odbywa się pod luźnym oprzędem w ziemnej jamce. Niedźwiedziówka hebe zasiedla wrzosowiska, suche śródleśne polany, murawy kserotermiczne, miedze, polne drogi, suche lub kamieniste ugory.
Rozmieszczenie geograficzne.
Od Półwyspu Iberyjskiego przez południową i środkową Europę do Mandżurii w Azji. Na południu sięga wybrzeży Morza Czarnego i Morza Kaspijskiego do Azji Środkowej. Na północy dochodzi do wybrzeży Morza Bałtyckiego. W Polsce był dawniej szeroko rozpowszechniony na niżu, ale po gwałtownym regresie w latach 50., w latach 80. XX wieku wyginął na większości stanowisk. W 1996 odkryto stanowisko w okolicy Siemiatycz, później zaś kilka stanowisk w okolicy Koła i Konina.
Zagrożenia i ochrona.
Od początku XX wieku gatunek wymiera w Europie zachodniej i środkowej. W Polsce jest zagrożony wyginięciem. Nie został jednak objęty ochroną gatunkową, choć Polska czerwona księga zwierząt umieszcza niedźwiedziówkę hebe w kategorii CR, czyli gatunku skrajnie zagrożonego. Za przyczyny wymierania uznaje się eutrofizację siedlisk, zagospodarowanie i naturalną sukcesję roślinności, jak również choroby grzybowe w wilgotne lata i presję ze strony zbieraczy.

</doc>
<doc id="4694247" url="https://pl.wikipedia.org/wiki?curid=4694247" title="Tadeusz Jakubski">
Tadeusz Jakubski

Tadeusz Jakubski (ur. 31 maja 1893 w Sewastopolu, zginął 16 sierpnia 1920 pod Cycowem) – oficer armii rosyjskiej, Legionów Polskich, Wojska Polskiego w II Rzeczypospolitej, kawaler Orderu Virtuti Militari. Pośmiertnie awansowany na stopień rotmistrza.
Życiorys.
Urodził się w rodzinie Adolfa i Antoniny z Iwanickich. 
Absolwent gimnazjum realnego w Żytomierzu.
W 1910 wstąpił do polskich organizacji niepodległościowych.
W 1914 zmobilizowany został do rosyjskiego Dagestańskiego pułku konnego.
W maju 1915 przedostał się do Legionów Polskich i otrzymał przydział do 1 pułku ułanów.
Po kryzysie przysięgowym został internowany w Szczypiornie, a następnie w Łomży.
W 1918 wstąpił do odrodzonego Wojska Polskiego, awansował na stopień porucznika i wyznaczony został na dowódcę 1 szwadronu 7 pułku Ułanów Lubelskich.
W szeregach macierzystej jednostki walczył na frontach wojny polsko-bolszewickiej.
W bitwie pod Cycowem, "na czele swego oddziału wykonał szarżę w kierunku linii kilkakrotnie liczniejszego nieprzyjaciela". Poległ w boju 
Za czyn ten pośmiertnie odznaczony został Krzyżem Srebrnym Orderu Virtuti Militari i awansowany na stopień rotmistrza.
Pochowany został w grobie rodzinnym na cmentarzu Powązkowskim (kwatera 220-3-16).

</doc>
<doc id="4694248" url="https://pl.wikipedia.org/wiki?curid=4694248" title="Piłka ręczna na Letnich Igrzyskach Olimpijskich 2020 – światowe turnieje kwalifikacyjne">
Piłka ręczna na Letnich Igrzyskach Olimpijskich 2020 – światowe turnieje kwalifikacyjne

Światowe turnieje kwalifikacyjne do olimpijskiego turnieju piłki ręcznej 2020 miały na celu wyłonienie męskich i żeńskich reprezentacji narodowych w piłce ręcznej, które wystąpią w tym turnieju. Były one ostatnią fazą eliminacji dla zespołów, które do tej pory nie uzyskały kwalifikacji i zostały zorganizowane w marcu 2021 roku po przesunięciu z marca i kwietnia 2020 roku.
Zgodnie z systemem kwalifikacji zarówno w zawodach kobiet, jak i mężczyzn, miało wziąć udział dwanaście zespołów, które uzyskały prawo występu w nich dzięki zajęciu wysokiego miejsca w mistrzostwach świata lub odpowiednim kontynentalnym turnieju kwalifikacyjnym. Rozstawiona została czołowa szóstka mistrzostw świata, która do tej pory nie uzyskała awansu na igrzyska, a dołączy do nich sześć drużyn wyznaczonych ze względu na kryterium geograficzne. Uprawione do tych miejsc będą najwyżej uplasowane zespoły z kontynentalnych kwalifikacji, które do tej pory nie awansowały ani do igrzysk, ani do światowego turnieju kwalifikacyjnego – uszeregowane według siły kontynentu mierzonej kolejnością najlepszych ich zespołów podczas rozegranych w 2019 roku mistrzostw świata. Zawody zostaną przeprowadzone systemem kołowym w ramach trzech czterozespołowych grup, a awans na Igrzyska Olimpijskie 2020 uzyskają po dwie czołowe reprezentacje z każdej z grup.
Potwierdzenie gospodarzy światowych turniejów kwalifikacyjnych nastąpiło w październiku i grudniu 2019 roku, a pełna obsada była znana po zakończeniu żeńskich MŚ 2019 oraz męskich czempionatów w Europie, Afryce i Azji w styczniu 2020 roku. Z uwagi na pandemię COVID-19 nastąpiły później zmiany w obsadzie zawodów kobiet: Północna Korea została zastąpiona przez Kazachstan, zaś Chiny – po odmowie Hongkongu – przez Tajlandię. Sędziowie zawodów zostali wyznaczeni 12 lutego 2020 roku, zaś szczegółowy harmonogram rozgrywek dwa tygodnie później. Jeszcze 12 marca IHF była zdecydowana przeprowadzić turnieje kwalifikacyjne, choć bez udziału publiczności, jednak dzień później zostały przełożone – wstępnie na czerwiec 2020 roku. Pod koniec marca Międzynarodowy Komitet Olimpijski podjął decyzję o przełożeniu, a następnie podał nowe daty rozegrania igrzysk – dokładnie rok później od oryginalnego terminu. IHF zatem w kwietniu 2020 roku ogłosiła, że turnieje kwalifikacyjne odbędą się w połowie marca 2021 roku. Sędziowie zawodów zostali wyznaczeni pod koniec lutego 2021 roku. Z zawodów zaplanowano transmisje telewizyjne i internetowe.
W związku z przesunięciem zawodów na rok 2021, żeńska reprezentacja Chin zawnioskowała w październiku o przywrócenie do turnieju, co spowodowało powrót do oryginalnego składu turniejów. Na początku marca jednak Chiny się wycofały, na ich miejsce w turnieju II został przesunięty Kazachstan, zaś – wobec nieobsadzenia wakatu w turnieju III przez AHF – został on zaplanowany w trzyzespołowej obsadzie. Podobnie stało się następnie w turnieju I, gdy przyjazd odwołał Senegal, ostatecznie zatem wzięło udział dziesięć reprezentacji, a awansu na igrzyska nie uzyskała żadna spoza Europy. Wśród mężczyzn natomiast turnieje odbyły się w pierwotnej obsadzie, jednak turniej I z uwagi na obostrzenia w Norwegii został przeniesiony do Czarnogóry. Awans uzyskało pięć europejskich reprezentacji i Brazylia.

</doc>
<doc id="4694252" url="https://pl.wikipedia.org/wiki?curid=4694252" title="Stadion Miejski w Tyraspolu">
Stadion Miejski w Tyraspolu

Stadion Miejski – stadion piłkarski w Tyraspolu, w Mołdawii (Naddniestrzu). Obiekt położony jest w centrum miasta. Stadion może pomieścić 2525 widzów. W przeszłości na arenie swoje spotkania rozgrywali piłkarze klubów Tiligul-Tiras Tyraspol (później grający na stadionie Tiligul) oraz Sheriff Tyraspol (od 2002 roku występujący na stadionie Sheriff).

</doc>
<doc id="4694256" url="https://pl.wikipedia.org/wiki?curid=4694256" title="Mistrzostwa Polski w koszykówce mężczyzn (1938)">
Mistrzostwa Polski w koszykówce mężczyzn (1938)

X Mistrzostwa Polski w koszykówce mężczyzn. Turniej finałowy odbył się w Krakowie w dniach 18 - 20 marca 1938 r. z udziałem 4 drużyn. O tytule mistrzowskim zdecydowało spotkanie rozegrane 27 marca 1938 w Krakowie Cracovia pokonała AZS Poznań 45-36.
Rozgrywki.
Dodatkowy mecz o mistrzostwo rozegrany 27 marca 1938 roku.
Składy drużyn.
W skład poszczególnych ekip wchodzili m.in.:

</doc>
<doc id="4694260" url="https://pl.wikipedia.org/wiki?curid=4694260" title="39. ceremonia wręczenia nagród Grammy">
39. ceremonia wręczenia nagród Grammy

39. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji odbyła się w niedzielę, 26 lutego 1997 roku.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4694261" url="https://pl.wikipedia.org/wiki?curid=4694261" title="40. ceremonia wręczenia nagród Grammy">
40. ceremonia wręczenia nagród Grammy

40. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji odbyła się w niedzielę, 25 lutego 1998 roku.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4694272" url="https://pl.wikipedia.org/wiki?curid=4694272" title="Bracia Krzemińscy">
Bracia Krzemińscy

Bracia Krzemińscy, Władysław Krzemiński (ur. 16 sierpnia 1871 w Radomiu) i Antoni Krzemiński (ur. 3 kwietnia 1882 w Dąbrówce Nadgórnej k. Radomia) – filmowcy, pionierzy polskiej kinematografii, założyciele pierwszego kina w Polsce.
Życiorys.
Władysław i Antoni pochodzili ze zubożałej szlachty herbu Prus III. Ich rodzicami byli Stanisław i Tekla z Kędrów. Starszy z braci, Władysław urodził się w Radomiu 16 sierpnia 1871 roku. Natomiast młodszy urodził się 3 kwietnia 1882 roku koło Radomia, w Dąbrówce Nadgórnej. Przygoda braci z kinem zaczęła się, gdy Władysław podczas swoich podróży po świecie zainteresował się kinematografem braci Lumière. We wrześniu 1899 roku w Łodzi przy ulicy Piotrkowskiej 17, bracia Krzemińscy otworzyli przedsiębiorstwo rozrywkowe pod nazwą „Gabinet Iluzji”. Prezentowano tam efekty świetlne i przeźrocza z zakresu astronomii oraz przeźrocza krajoznawcze. Braciom udało się sprowadzić z zagranicy projektor do wyświetlania filmów oraz 18 filmików, dzięki czemu mogli urozmaicić swoje pokazy. Po skompletowaniu aparatów i rekwizytów, wynajęli lokal przy ul.Piotrkowskiej 120 w Łodzi i pod tym adresem w grudniu 1899 roku uruchomili pierwsze kino w Polsce.
Łódzcy widzowie mogli oglądać takie obrazy jak: pociąg wjeżdżający na stację, łyżwiarz na lodzie, baletnica. Jeden seans trwał około 50 minut i składał się z 4 filmów.
Kino wędrowne.
W celu poszukiwania nowych widzów, bracia Krzemińscy zaczęli prowadzić kino wędrowne.
W kwietniu 1900 roku, kino z Łodzi zostało przeniesione do budynku cyrkowego w Radomiu. Przez miesiąc cieszyło się ono ogromnym zainteresowaniem oraz entuzjazmem publiczności.
Następnie kino zawędrowało do Częstochowy. Przy Alei Najświętszej Maryi Panny 65 zbudowano specjalny, drewniany budynek. Miał on 30 metrów długości i 20 metrów szerokości. Budynek był podzielony na dwie części: jedna z nich służyła jako wejście i poczekalnia, a druga pełniła rolę sali kinowej. W sali kinowej znajdowała się scena z ekranem oraz widownia dla publiczności. 20 maja 1900 roku pierwsze kino ruszyło. Bracia postanowili zostać w Częstochowie do 15 sierpnia. W tym czasie spaliła się wieża w klasztorze jasnogórskim, co spowodowało przypływ nowych widzów (ze względu na pielgrzymki do klasztoru). We wrześniu Krzemińscy przenieśli się do Włocławka, gdzie również odnieśli ogromny sukces.
W listopadzie tego samego roku, bracia Krzemińscy wrócili do Łodzi i ponownie zajęli lokal przy ulicy Piotrkowskiej 17. Urządzono tam kino „Biograf”. Pokazy trwały 45 minut, a prezentowane filmy były dłuższe.
W 1901 roku, bracia sprowadzili z Ameryki nowy aparat do projekcji filmów, który nie rwał taśmy i sam zwijał ją na szpulę. Dodatkowo obraz był jaśniejszy, bardziej wyraźny i bez drgań, co spodobało się łodzianom. Podczas sierpniowej podróży do Paryża, Władysław zakupił kolejny projektor wraz z dodatkowymi filmami. Na Nowym Rynku pod numerem 4 w Łodzi Krzemińscy otworzyli „Teatr żywych fotografii”.
Od lutego 1902 do 1908 roku Antoni oraz Władysław odwiedzili m.in.: Tomaszów Mazowiecki, Zduńską Wolę, Sieradz, Piotrków, Częstochowę, Dąbrowę Górniczą, Sosnowiec, Kielce, Tulę, Kaługę, Kursk, Jelec, Woroneż, Mogilowo Dźwińsk, Perm, Jekaterynburg, Czelabińsk, Złatouście, Ufę, Samarę, Archangielsk, Omsk, Tomsk, Krasnojarsk, Irkuck Penzę, Baku, Tyflis, Pietrowsk, Derbent i Grozne.
Częstochowa.
Po wielu latach wędrówek, w 1909 roku bracia Krzemińscy osiedli w Częstochowie, gdzie podjęli się zorganizowania kinematografu na terenie Wielkiej Wystawy Przemysłu i Rolnictwa, która odbyła się w sierpniu i wrześniu tego samego roku. Otworzyli również „The Royal Palace”.
W październiku, mieszcząc się w Alei NMP pod numerem 43, otworzyli kino o nazwie „Odeon”, które reklamowało się w prasie jako „Najstarsze”. W 1912 roku otworzyli kino „Urania”, a w sezonie letnim urządzali seanse w ogrodzie Wolberga. W 1916 roku kino „Odeon” zostało przeniesione do nowego lokalu przy tej samej Alei, lecz pod numer 27, gdzie działało do 1933 roku, po czym zostało zlicytowane za długi.
W 1928 roku Władysław i Antoni Krzemińscy uczestniczyli w zjeździe właścicieli kinoteatrów województwa kieleckiego, który zorganizowany został w "Odeonie". Powołano wtedy Wojewódzki Związek Kinoteatrów, który na celu miał wspieranie krajowej produkcji filmowej. W skład komisji zostali wybrani: Krzemiński, Wrzosek i Ostrowski z Sosnowca, Bilski z Kielc, Malewski z Dąbrowy, Zaleski z Sandomierza i Przygoda z Wierzbnika.
Mieszkańcy Częstochowy pochodzenia żydowskiego pomogli otworzyć kino „Eden”, które zlokalizowane było przy Alei NMP 12. Kino to działało od 1933 roku do 1939 roku. Po wojnie „Eden” został przemianowany w „Tęczę”, której kierownikiem został Antoni Krzemiński.
Władysław Krzemiński zmarł 29 grudnia 1942 roku, natomiast Antoni Krzemiński 1 kwietnia 1955 roku. Obaj zostali pochowani na częstochowskim cmentarzu na Kulach. Na ich nagrobkach zostały wyryte napisy „Pionier Kinematografii”.

</doc>
<doc id="4694273" url="https://pl.wikipedia.org/wiki?curid=4694273" title="Aart Staartjes">
Aart Staartjes

Aart Staartjes (ur. 1 marca 1938 w Amsterdamie, zm. 12 stycznia 2020 w Groningen) – holenderski aktor, reżyser i prezenter telewizyjny.
Życiorys.
Był dobrze znany ze swojej roli w "Sesamstraat", holenderskiej koprodukcji Ulicy Sezamkowej. W tym serialu jego postać nazywała się Meneer Aart (Mr. Aart) i w tej osobie jest autorem książki zatytułowanej "Meneer Aart: Leven en werken van de man die geen kindervriend wil heten (Mr. Aart: Życie i dzieło człowieka, który nie chce zostać nazwany przyjacielem dla dzieci)".
Aart Staartjes urodził się w Nieuwendam, dzielnicy Amsterdamu. Miał starszego brata i młodszą siostrę. Mieszkali w domu na Nieuwendammerdijk. Jego ojciec, dziadek i wujek pracowali w stolarni za domem. Staartjes rozpoczął edukację w wieku ośmiu lat. Następnie poszedł do Mulo w Amsterdamie, a następnie do Kweekschool, kolegium nauczycieli, które ukończył w 1958 roku, później poszedł do szkoły teatralnej. Studia ukończył w 1961 roku.
Staartjes zadebiutował w 1961 roku w "Meneer Topaze" na podstawie sztuki Marcela Pagnola z lat 30. XX wieku.
W 1984 roku Aart zaczął grać rolę Mr. Aarta w "Sesamstraat", holenderskiej adaptacji Ulicy Sezamkowej. Pan Aart to raczej zrzędliwy starszy mężczyzna, który zawsze ma na co narzekać. Zwłaszcza o zwierzęcych postaciach Pino, Tommie i Leniemienie. Ta postać została dodana, ponieważ krytycy uważali, że Sesamstraat był zbyt sielankowy i potrzebował czegoś, aby temu przeciwdziałać. Z biegiem lat pan Aart stopniowo stawał się łagodniejszy i stał się postacią dziadka. Stało się tak prawdopodobnie z powodu śmierci Lexa Goudsmita, który był uważany za poprzedniego „dziadka” Sesamstraata.
Staartjes miał 22 lata, kiedy urodziło się jego pierwsze dziecko. Rozwiódł się z pierwszą żoną szesnaście lat później. Później poślubił kobietę o imieniu Hanna.
W dniu 10 stycznia 2020 r. Staartjes uczestniczył w zderzeniu dwóch samochodów. Został zabrany do szpitala w stanie krytycznym i zmarł dwa dni później.

</doc>
<doc id="4694274" url="https://pl.wikipedia.org/wiki?curid=4694274" title="Słownik polsko-polski">
Słownik polsko-polski



</doc>
<doc id="4694275" url="https://pl.wikipedia.org/wiki?curid=4694275" title="Graylisting">
Graylisting



</doc>
<doc id="4694276" url="https://pl.wikipedia.org/wiki?curid=4694276" title="Mayday (film)">
Mayday (film)

Mayday – polski film komediowy z 2019 i zarazem serial komediowy, emitowany przez Polsat od 3 do 10 października 2020 roku w soboty o godz. 20:00 i 21:00, w reżyserii Sama Akiny. Adaptacja sztuki teatralnej Raya Cooneya o tym samym tytule.
Fabuła.
Historia Janka Kowalskiego, pechowego taksówkarza-bigamisty z Warszawy, którego szczęśliwe życie u boku dwóch kobiet (Marysi z Rozalina i Basi z Warszawy) przerywa niespodziewany wypadek, podczas którego ginie walizka z pieniędzmi. Następujące po nim lawinowo dziwne zbiegi okoliczności, omyłkowo zrozumiane przez bohaterów wypowiedzi i błędnie zinterpretowane przez nich wydarzenia doprowadzają do absurdalnego zawikłania sytuacji. 
Miniserial.
Równolegle z filmem powstał czteroodcinkowy miniserial. Premiera serialu odbyła się 22 sierpnia 2020 w serwisie Ipla, oraz 3 oraz 10 października 2020 w telewizji Polsat.

</doc>
<doc id="4694277" url="https://pl.wikipedia.org/wiki?curid=4694277" title="Szara lista">
Szara lista



</doc>
<doc id="4694280" url="https://pl.wikipedia.org/wiki?curid=4694280" title="Eliminacje CONMEBOL na Igrzyska Olimpijskie 2020">
Eliminacje CONMEBOL na Igrzyska Olimpijskie 2020

Turniej przedolimpijski CONMEBOL 2020 będzie trzynastą edycją eliminacji na Igrzyska Olimpijskie ze strefy CONMEBOL w celu wyznaczenia, która męska drużyna narodowa U-23 z regionu Ameryki Południowej wystąpi na letnich Igrzyskach Olimpijskich w piłce nożnej.
W sierpniu 2018 r. CONMEBOL ogłosił powrót turnieju przedolimpijskiego po 16 latach nieobecności, który będzie miał miejsce w 2020 r. w Kolumbii. Ostatnia edycja tego turnieju odbyła się w Chile w 2004. Od 2008 do 2016 na letnie Igrzyska Olimpijskie w piłce nożnej drużyny kwalifikowały się poprzez Mistrzostwa Ameryki Południowej U-20.
Dwie najlepsze drużyny zakwalifikują się na Igrzyska Olimpijski 2020 w Japonii jako przedstawiciel CONMEBOL.
Gospodarz.
14 sierpnia 2018 w Luque rada CONMEBOL ogłosiła, że Kolumbia zostanie gospodarzem, a 28 sierpnia 2019 zostały ogłoszone miasta, w których będą rozgrywane mecze, Pereira, Armenia i Bucaramanga .
Losowanie.
Losowanie odbyło się 5 listopada 2019 r. w Bogocie . Dziesięć drużyn zostało podzielonych na dwie grupy po pięć zespołów. Kolumbia jako gospodarz i Brazylia zarówno jako obecny mistrz olimpijski i najlepsza drużyna z rankingu FIFA (październik 2019), zostali umieszczeni odpowiednio w grupie A i B i przydzieleni do pozycji 1 w swoich grupach, podczas gdy pozostałe 8 drużyn zostały rozlosowane na podstawie rankingu FIFA (październik 2019), pozycje tych 8 drużyn w swoich grupach zostały również rozlosowane.
Sędziowie.
4 grudnia 2019 r. CONMEBOL ogłosił w sumie 12 sędziów i 20 asystujących sędziów wyznaczonych na turniej przez komisję sędziowską CONMEBOL.
Pierwszy etap.
Dwie najlepsze drużyny z obu grup przechodzą do finałowego etapu.
Tiebreakers.
Miejsca drużyna na koniec pierwszego etapu są ustalane w następujący sposób (art.8 regulamin):
Zasady Fair play spod punktu 7:
Finałowy etap.
Miejsca drużyn na koniec finałowego etapu są ustalane przy użyciu tych samych kryteriów co w pierwszym etapie, biorąc pod uwagę mecze tylko w finałowym etapie.
Zakwalifikowane drużyny na Letnie Igrzyska Olimpijskie.
Dwie najlepsze drużny kwalifikują się na Letnie Igrzyska Olimpijskie 2020

</doc>
<doc id="4694289" url="https://pl.wikipedia.org/wiki?curid=4694289" title="Stadion Dinamo w Benderach">
Stadion Dinamo w Benderach

Stadion Dinamo – stadion piłkarski w Benderach, w Mołdawii (Naddniestrzu). Obiekt może pomieścić 5061 widzów. Swoje spotkania rozgrywają na nim piłkarze klubu Tighina Bendery.

</doc>
<doc id="4694292" url="https://pl.wikipedia.org/wiki?curid=4694292" title="Stanisław Gontaszewski">
Stanisław Gontaszewski



</doc>
<doc id="4694294" url="https://pl.wikipedia.org/wiki?curid=4694294" title="Cross-country na Zimowych Światowych Wojskowych Igrzyskach Sportowych 2017 – bieg drużynowo mężczyzn">
Cross-country na Zimowych Światowych Wojskowych Igrzyskach Sportowych 2017 – bieg drużynowo mężczyzn

Cross-country na 3. Zimowych Światowych Wojskowych Igrzyskach Sportowych – drużynowy bieg narciarski mężczyzn jedna z zimowych konkurencji rozgrywana podczas igrzysk wojskowych w ramach cross-country, która odbyła się w dniu 24 lutego 2017 na terenie kompleksu narciarsko-biathlonowego „Łaura” w Soczi. Zawodnicy mieli do przebiegnięcia 15 kilometrów techniką dowolną.
Terminarz.
Konkurencja rozpoczęła się w dniu 24 lutego o godzinie 9:30 "(czasu miejscowego)". Bieg mężczyzn odbywał się na dystansie 15 km, równolegle z narciarskim biegiem kobiet na 10 km.

</doc>
<doc id="4694295" url="https://pl.wikipedia.org/wiki?curid=4694295" title="Levy Sekgapane">
Levy Sekgapane

Levy Sekgapane (ur. 16 grudnia 1990, Kroonstad) – południowoafrykański śpiewak operowy, tenor Bel canto, a także tenor Mozartowski.
Repertuar artysty obejmuje utwory G. Rossiniego, G. Donizettiego, W.A. Mozarta, J.S. Bacha. Szczególnie zauważany jest w rolach: hrabiego Almavivy, Dona Ramiro, Selimo.
W 2017 został laureatem pierwszej nagrody w Światowym Konkursie Operowym „Operalia” Plácido Domingo.
Sekgapane został wyróżniony przez amerykański dwutygodnik Forbes tytułułem „30 under 30” Europa 2018 w kategorii Kultura i Sztuka.
Wczesne życie i edukacja.
Levy Sekgapane urodził się 16 grudnia 1990 ["] w Kroonstad w Południowej Afryce.
W okresie wczesnej młodości swoje zainteresowania dzielił między piłkę nożną, którą uprawiał wyczynowo a muzykę. Wtedy też został członkiem południowoafrykańskiego chóru młodzieżowego (pod kierownictwem Andre van der Merwe'a) i rozpoczął naukę śpiewu oraz gry na fortepianie w liceum w Stellenbergu w Prowincji Przylądkowej Zachodniej w Południowej Afryce["]. Następnie kontynuował studia wokalne w klasach Kamala Khana i Hanny van Niekerk w Uniwersytetu Kapsztadzkiego. Już w tym czasie brał udział w różnych przedstawieniach operowych na uniwersytecie jako członek chóru, dopóki nie zadebiutował jako solista rolą hrabiego Almavivy w "Cyruliku sewilskim" Rossiniego.
Kariera.
Udział w międzynarodowych konkursach wokalnych.
Levy Sekgapane zdobył pierwszą nagrodę na Międzynarodowym Konkursie Śpiewaczym Hansa Gabora „Belvedere”, a także pierwszą nagrodę na Międzynarodowym Konkursie Śpiewaczym Monserrat Caballé w 2015.
Latem 2017 roku został laureatem pierwszej nagrody w Światowym Konkursie Operowym „Operalia” Plácido Domingo.
Początki międzynarodowej kariery.
Kariera sceniczna artysty rozpoczęła się w Chemnitz w Niemczech, mając 23 lata zaśpiewał tam rolę Dona Ramiro w "Kopciuszku" Rossiniego spektaklu w reżyserii południowoafrykańskiego tenora Kobie van Rensburga. W sezonie 2015/16 został członkiem młodzieżowej obsady Semperoper w Dreźnie. W następnym sezonie pojawił się, śpiewając rolę hrabiego Almavivy i Dona Ramiro, w takich domach operowych, jak Teatro Massimo w Palermo, Opera we Florencji (Maggio Musicale Fiorentino), Bawarska Opera Państwowa, Teatr Miejski w Santiago, Hamburska Opera Państwowa i Łotewska Opera Narodowa w Rydze.
W 2018 roku Sekgapane zadebiutował na dwóch festiwalach we Włoszech: Festiwalu Operowym Rossiniego w Pesaro, rolą Selimo w "Adinie" Rossiniego, festiwalu operowym Donizettiego w rodzinnym mieście kompozytora - Bergamo rolą Króla Guido w pierwszej operze Donizettiego "Enrico di Borgogna" (nagranie DVD zostało wydane w 2019 roku przez Dynamic).
W następnym roku śpiewał na Festiwalu Operowym Wexford w Irlandii w tej produkcji "Adiny" Rossiniego, która wcześniej miała swoją premierę w Pesaro. Wystąpił też w nowej produkcji Cyrulika sewilskiego na festiwalu w Glyndebourne oraz na festiwalu w Salzburgu w "Idomeneuszu", operze buffa Mozarta, jako Arbace.
Inne ważne punkty jego kariery artystycznej obejmują: debiut w roli hrabiego Almavivy w Operze Niemieckiej w Berlinie, debiut w Królewskiej Operze w Kopenhadze, gdzie śpiewał rolę hrabiego Libenskofa w nowej produkcji opery Rossiego "Podróż do Reims" oraz występ na festiwalu Whitsun w Teatrze Państwowym w Wiesbaden, gdzie debiutował rolą Nemorino w "Napoju miłosnym" Donizettiego. Pierwszy krok na scenie koncertowej miał miejsce w Filharmonii nad Łabą w Hamburgu gdzie zaśpiewał swój pierwszy galowy koncert sylwestrowy wspólnie z Olgą Peretyatko pod batutą Jamesa Conlona. Wystąpił także w galowym koncercie "Maria Callas" w Teatrze Champs-Élysées w Paryżu który był transmitowany przez telewizję France 3. Sekgapane wystąpił także na galowym koncercie charytatywnym organizowanym corocznie przez Operę Niemiecką w Berlinie na rzecz chorych na HIV i AIDS. W sierpniu 2019 roku został wydany jego pierwszy solowy album "Giovin Fiamma (Rossini Arias)", nagrany z Orkiestrą Monachijskiego Radia pod batutą Giacomo Sagripantiego, wydany przez wytwórnię Prima Classic.

</doc>
<doc id="4694301" url="https://pl.wikipedia.org/wiki?curid=4694301" title="Pasy inwazyjne">
Pasy inwazyjne

Pasy inwazyjne – naprzemienne czarno-białe pasy malowane na kadłubach i skrzydłach alianckich samolotów podczas II wojny światowej, aby zmniejszyć prawdopodobieństwo, że zostaną zaatakowane przez własne siły, głównie podczas lądowania w Normandii i bezpośrednio po nim. Trzy białe i dwa czarne pasy malowano wokół tylnej części kadłuba tuż przed ogonem i od przodu do tyłu wokół górnej oraz dolnej powierzchni skrzydła. Sporadycznie pasy inwazyjne były używane także w innych wojnach i konfliktach.
Opis.
Pasy inwazyjne składały się z pięciu naprzemiennych czarno-białych pasów. Na samolotach jednosilnikowych każdy pas miał mieć szerokość 46 cm, przy czym zewnętrzny pas był umieszczony 15 cm od środka kół na skrzydłach i 46 cm przed przednią krawędzią statecznika na kadłubie. Oznaczenia krajowe oraz numer seryjny nie powinny być przy tym zatarte. Na samolotach dwusilnikowych pasy miały szerokość 61 cm i były umieszczone 61 cm po zewnętrznej od gondoli silnikowych na skrzydłach oraz 46 cm przed przednią krawędzią tylnego statecznika wokół kadłuba.
Użycie przed lądowaniem w Normandii.
Operacja Starkey.
W czasie dwudniowej operacji dezinformacyjnej o kryptonimie Starkey, przeprowadzonej w rejonie Sycylii we wrześniu i październiku 1943 r. po raz pierwszy na alianckich samolotach pojawiły się czarno-białe pasy na górnej i dolnej powierzchni skrzydeł. Zostały one namalowane na wszystkich samolotach latających na niskim pułapie. W samolotach jednosilnikowych pasy miały szerokość 45 cm. W przypadku samolotów dwusilnikowych, takich jak Westland Whirlwind, pasy miały 61 cm szerokości.
Hawker Typhoon.
Wcześniejsze użycie czarno-białych pasków miało miejsce także w samolotach Hawker Typhoon we wczesnej wersji Hawker Tempest Mark Vs. Samolot miał podobny zarys, gdy był widziany z góry i z dołu, co Focke-Wulf Fw 190, a pasy zostały dodane, aby ułatwić jego identyfikację w walce. Zmiany przyjęto 5 grudnia 1942 r. Początkowo pasy były dodawane przez obsługę naziemną, ale wkrótce zaczęto je malować fabrycznie. Cztery czarne pasy o szerokości 30 cm oddzielone były trzema białymi o szerokości 61 cm na dolnej stronie skrzydeł. Od początku 1943 r. Typhoony miały również żółty, 46 cm pasek na górnej części skrzydeł, poprowadzony środkiem pomiędzy działkami. Wszystkie te oznaczenia zostały oficjalnie porzucone 7 lutego 1944 r.
Normandia.
Plan oznakowania samolotów, który był częścią wdrażania systemu identyfikacji swój-wróg, został zatwierdzony 17 maja 1944 r. przez marszałka lotnictwa Trafforda Leigh-Mallory'ego, dowodzącego alianckimi siłami powietrznymi. 1 czerwca nad flotą inwazyjną przeznaczoną do operacji Overlord miał się odbyć próbny przelot, aby zapoznać załogi statków z oznaczeniami, ale ze względów bezpieczeństwa rozkazy malowania pasów zostały wydane jednostkom transportowym dopiero 3 czerwca, a myśliwcom i bombowcom do 4 czerwca.
Paski zostały namalowane na myśliwcach, samolotach zwiadowczych, transportowcach, średnich i lekkich bombowcach dwusilnikowych oraz niektórych samolotach specjalnego przeznaczenia. Nie zostały namalowane na czterosilnikowych ciężkich bombowcach amerykańskiej 8 Armii Powietrznej lub RAF Bomber Command, ponieważ istniała niewielka szansa na pomyłkę w tym przypadku; Luftwaffe miała niewiele takich bombowców (He 177 i Fw 200 Condor to wyjątki). Rozkaz dotyczył wszystkich samolotów lotnictwa ekspedycyjnego aliantów, obrony powietrznej Wielkiej Brytanii, szybowców i samolotów jednostek pomocniczych, takich jak wodnosamoloty RAF Coastal Command, których obowiązki mogły wymagać przelotu nad aliancką obroną przeciwlotniczą. Pasy zwykle malowała obsługa naziemna lub same załogi.
Miesiąc po lądowaniu w Normandii kazano usunąć pasy z górnych powierzchni samolotów, aby utrudnić ich dostrzeżenie na ziemi w bazach polowych we Francji. Zostały całkowicie usunięte do końca 1944 r., po osiągnięciu pełnej przewagi powietrznej na froncie zachodnim.
Inne przykłady.
Jagdverband Luftwaffe 44.
Swojej wersji „pasów inwazyjnych” używali również Niemcy. Działająca pod koniec wojny specjalistyczna eskadra myśliwców Luftwaffe, Jagdverband 44, posiadała szereg myśliwców z tłokiem Fw 190D, których używała, aby chronić myśliwce odrzutowe Messerschmitt Me 262 swoich jednostek podczas startu i lądowania, ponieważ odrzutowce były najbardziej podatne na ataki alianckich myśliwców z silnikiem tłokowym w tamtych czasach. W samolotach Fw 190D tego tak zwanego "Platzschutzstaffel" (eskadra ochrony lotniska) dla odróżnienia od samolotów alianckich malowano na czerwono dolną część skrzydeł i kadłuba, na co nakładano jeszcze wąskie, białe pasy. Niemcy dokonano tego z podobnych powodów, z jakich alianci użyli pasów inwazyjnych w operacji Overlord dziesięć miesięcy wcześniej nad Normandią. Eskarda była nazywana "Die Würger-Staffel" („Eskadra Ptasich Rzeźników”), nie wiadomo jednak, czy właśnie to malowanie miało wpływ na jej pseudonim.
Korea.
Pasy inwazyjne zostały ponownie wprowadzone w brytyjskich i australijskich samolotach Fleet Air Arm operujących podczas wojny koreańskiej w 1950 r. Podobne pasy zostały również umieszczone na początku wojny również na odrzutowcach F-86 Sabre 4 Skrzydła Myśliwców Przechwytujących jako wariant standardowych dla tego samolotu, żółtych pasów.
Suez.
Pasy ponownie zostały użyte przez Royal Air Force, Fleet Air Arm i francuskie Armée de l’air podczas operacji sueskiej w 1956 roku, głównie w celu odróżnienia samolotów brytyjskich i francuskich od maszyn egipskich produkcji brytyjskiej. Maszyny jednosilnikowe miały żółto-czarne pasy o szerokości 29,5 cm; samoloty wielosilnikowe posiadały ten sam wzór, ale o szerokości 61 cm.
Czechosłowacja.
Podczas inwazji nad Czechosłowację dokonanej pod wodzą Związku Sowieckiego w 1968 r. siły Układu Warszawskiego użyły białych pasów malowanych na swoich pojazdach, ponieważ korzystały one głównie z tych samych rodzajów pojazdów bojowych, co Czechosłowacka Armia Ludowa. Oznaczenia składały się z dwóch prostopadłych, białych pasów, jednego długiego poprowadzonego wzdłuż głównej osi pojazdu, na środku od przodu kadłuba, przez wieżę aż do komory silnika oraz drugiego w poprzek kadłuba, który krzyżował się z pierwszym na szycie wieży. Było to podobne rozwiązanie do tego stosowanego na większości sowieckich czołgów i opancerzonych pojazdów bojowych, które walczyły w operacji berlińskiej w 1945 r.

</doc>
<doc id="4694303" url="https://pl.wikipedia.org/wiki?curid=4694303" title="Wiesław Kawecki">
Wiesław Kawecki

Wiesław Władysław Kawecki (ur. 10 września 1918 w Zochcinie, zm. 16 maja 2000 w Warszawie) – polski chemik, profesor zwyczajny Politechniki Warszawskiej.
Życiorys.
Syn Władysława i Zofii z Przegalińskich. Ukończył Gimnazjum i Liceum im. Stanisława Staszica w Lublinie, podczas II wojny światowej walczył w szeregach Związku Walki Zbrojnej, a następnie Armii Krajowej, równocześnie studiował na tajnych kompletach. Od 1944 do zakończenia wojny pracował w resorcie oświaty PKWN, a następnie był asystentem w Hutniczym Instytucie Badawczym w Gliwicach. W 1946 uzyskał tytuł magistra na Politechnice Warszawskiej, a następnie pozostał na uczelni jako pracownik naukowy. W 1960 obronił pracę doktorską, w 1966 przebywał na rocznym stażu na Uniwersytecie Technicznym w Delfcie. Od 1967 kierował Katedrą Projektów Technologicznych, w 1970 został kierownikiem Zakładu Inżynierii Systemów i zajmował to stanowisko do 1984. Równocześnie od 1971 do 1981 był dyrektorem Instytutu Inżynierii Chemicznej. W latach 1981–1985 prorektor Politechniki Warszawskiej, w 1986 ponownie został wybrany na dyrektora Instytutu Inżynierii Chemicznej i pełnił ta funkcję do przejścia na emeryturę w 1991. Wiesław Kawecki był członkiem rad redakcyjnych wielu czasopism naukowych oraz rad naukowych.
Pochowany na cmentarzu komunalnym Północnym w Warszawie (kw. W-VI-3, rząd 7, grób 9)
Dorobek naukowy.
Wiesław Kawecki był współautorem polskiej metody tzw. kwaśnej wytwarzania tlenku glinu z surowców krajowych nieboksytowych oraz autorem patentów. Pozostawił ponad 90 publikacji, rozpraw naukowych z zakresu fizykochemii, problematyki procesów technologicznych chemii nieorganicznej i inżynierii reakcji chemicznych. Był współautorem i autorem podręczników akademickich „Technologia chemiczna nieorganiczna” (1948), „Podstawy ogólne technologii chemicznej” (1973, w jęz. ros. 1977, w jęz. słow. 1980).

</doc>
<doc id="4694305" url="https://pl.wikipedia.org/wiki?curid=4694305" title="Giovanni Maria Camilleri">
Giovanni Maria Camilleri

Giovanni Maria Camilleri (1843–1924) – maltański prałat, który został czwartym biskupem Gozo.
Wczesne lata.
Giovanni Maria Camilleri urodził się 15 marca 1843 w Valletcie na Malcie.W wieku 24 lat, 21 grudnia 1867 otrzymał święcenia kapłańskie w zakonie Augustianów. 
Biskup Gozo.
11 lutego 1889 papież Leon XIII wyznaczył Camilleriego na wakujące miejsce biskupa Gozo, aby zastąpił Pietro Pace, który objął archidiecezję Malty. Konsekrowany na biskupa 24 lutego 1889 przez kardynała Mariano Rampollę w bazylice Sant’Agostino w Rzymie. 12 maja tegoż roku w kościele katedralnym w Victorii uroczyście objął diecezję Gozo w zarząd, jako jej czwarty biskup. 
Rezygnacja.
20 stycznia 1924 papież Pius XI przyjął rezygnację biskupa Camilleri z funkcji biskupa Gozo; mianował go biskupem tytularnym Methone.
Śmierć.
Giovanni Maria Camilleri zmarł 7 listopada 1924 (niektóre źródła podają datę 7 grudnia 1925). Pochowany został w kaplicy św. Urszuli w katedrze Wniebowzięcia w Cittadelli, górującej nad stolicą wyspy Gozo.

</doc>
<doc id="4694306" url="https://pl.wikipedia.org/wiki?curid=4694306" title="Frederick Arthur Bridgman">
Frederick Arthur Bridgman

Frederick Arthur Bridgman (ur. 10 listopada 1847 w Tuskegee, zm. 13 stycznia 1928 w Rouen) – amerykański malarz akademicki, najbardziej znany z orientalnych motywów w swoich obrazach.
Życiorys i twórczość.
Frederick Arthur Bridgman urodził się jako syn lekarza. Karierę artystyczną rozpoczął jako rysownik w American Bank Note Company w Nowym Jorku, studiując jednocześnie sztukę w Brooklyn Art Association i National Academy of Design. W 1866 roku wyjechał do Paryża.
Na jego styl i wybór tematyki wywarli wpływ malarze, których poznał podczas pobytu w Paryżu. Po przybyciu udał się do Pont-Aven w Bretanii, gdzie poznał innych amerykańskich malarzy, w tym Roberta Wyle’a, którego sceny chłopskie wywarły wpływ na jego styl. Jesienią 1866 roku Bridgman znalazł się w pracowni malarza-orientalisty Jeana-Léona Gérôme’a. Spędził w niej cztery lata, inspirując się bliskowschodnimi motywami swojego wykładowcy. W 1868 roku dzięki staraniom Gérôme’a mógł zaprezentować swoje obrazy w paryskim Salonie. W 1870 roku zamieszkał na stałe w Paryżu. Sezony letnie spędzał na szkicowaniu w Bretanii. W 1871 wystawiał w National Academy of Design. Za przykładem Gérôme’a postanowił pojechać do Afryki Północnej. Pierwsza jego podróż miała miejsce w latach 1872–1874. Zwiedził wówczas Algierię i Egipt, gdzie wykonał około 300 szkiców, które stały się podstawą kilku jego późniejszych obrazów olejnych. 
Jednym z jego najbardziej znanych obrazów jest "Pogrzeb mumii na Nilu", przedstawiający scenę transportu Nilem zmumifikowanych zwłok egipskiego faraona, złożonych w pozłacanym sarkofagu. Obraz, ukończony w 1877 roku Bridgman zaprezentował w swoim domu przy 75 Boulevard Clichy, a następnie w Salonie Paryskim, gdzie został wyróżniony medalem III klasy. W tym samym roku obraz został zakupiony przez Jamesa Gordona Bennetta, właściciela New York Herald za znaczną jak na tamte czasy sumę 5 tysięcy dolarów. W 1878 roku został wypożyczony przez Bennetta amerykańskim galeriom na Wystawie Światowej w Paryżu, a Bridgman otrzymał za niego order Legii Honorowej. W 1990 roku obraz został zakupiony przez właściciela sieci szpitali, Wendella Cherry’ego na aukcji w Sotheby’s i podarowany Speed Art Museum w Louisville.
W 1890 roku Bridgman opublikował książkę "Winters in Algeria", w której opisał swoje podróże i którą również zilustrował. Dzięki swoim wizytom w domach i haremach oraz spotkaniom z ludźmi mógł na miejscu sporządzać szkice. Łącząc skrupulatną dbałość o szczegóły i naturalistyczny styl z własnymi pomysłowymi interpretacjami i fantazjami, Bridgman malował marzycielski, zmysłowy i wyraźnie wyidealizowany Orient.
Podczas swych podróży Bridgman zgromadził znaczącą kolekcję dzieł architektury i sztuki oraz ubiorów, którymi udekorował swój paryski dom. Dom ten John Singer Sargent określił jako jedno z głównych miejsc do zwiedzania, obok Wieży Eiffla.
W 1889 roku Bridgman zaprezentował 5 prac na Wystawie Światowej w Paryżu, a w roku następnym 400 prac na wystawie indywidualnej w nowojorskiej Fifth Avenue Galleries. Kiedy wystawa przeniosła się do Art Institute of Chicago, było na niej już tylko 300 prac artysty, co może świadczyć, iż część z nich w międzyczasie sprzedał. Bridgman został członkiem National Academy of Design. Wraz ze współczesnym mu Edwinem Lordem Weeksem Bridgman jest zaliczany do najważniejszych amerykańskich malarzy-orientalistów.

</doc>
<doc id="4694312" url="https://pl.wikipedia.org/wiki?curid=4694312" title="III (album Lion Shepherd)">
III (album Lion Shepherd)

III – trzeci album progrockowej grupy Lion Shepherd, wydany 29 marca 2019 przez Universal Music Polska. Na singel promujący wybrano piosenkę „What Went Wrong”. Nominacja do Fryderyka 2020 w kategorii Album Roku Rock.

</doc>
<doc id="4694317" url="https://pl.wikipedia.org/wiki?curid=4694317" title="Wojciech Świątkiewicz (socjolog)">
Wojciech Świątkiewicz (socjolog)

Wojciech Krzysztof Świątkiewicz (ur. 2 kwietnia 1951 w Gdańsku) – polski socjolog, profesor nauk humanistycznych, nauczyciel akademicki Uniwersytetu Śląskiego w Katowicach, były prorektor tej uczelni, specjalności naukowe: socjologia kultury, socjologia regionu, socjologia religii, socjologia rodziny.
Życiorys.
Świątkiewicz w 1975 ukończył socjologię kultury na Uniwersytecie Łódzkim. W 1979 obronił doktorat na podstawie pracy "Zróżnicowanie społeczne a uczestnictwo w kulturze". Habilitował się w zakresie filozofii i socjologii, przedstawiając książkę "Integracja kulturowa i jej społeczne uwarunkowania" (1988). Tytuł profesora nauk humanistycznych otrzymał w 1998 na podstawie dorobku naukowego oraz książki "Tradycja i wybór. Socjologiczne studium religijności na Górnym Śląsku".
Od 1975 był asystentem w Zakładzie Socjologii Ogólnej Wydziału Nauk Społecznych Uniwersytetu Śląskiego w Katowicach, od 1980 adiunktem, od 1988 docentem, a od 1990 profesorem nadzwyczajnym UŚ. W latach 1988–1991 zastępca dyrektora Instytutu Socjologii ds. dydaktycznych, od 1990 kierownik Zakładu Socjologii Wiedzy; w latach 1998–2002 zastępca dyrektora Międzywydziałowych Indywidualnych Studiów Humanistycznych; 1999–2002 prodziekan Wydziału Nauk Społecznych ds. nauki; 2002–2005 prorektor UŚ ds. dydaktyki; 2008 dyrektor Instytutu Socjologii UŚ. W 2008 zaczął wykładać równolegle na Fakultecie Filozoficznym Uniwersytetu Konstantina Filozofa w Nitrze. Był nauczycielem akademickim Wyższej Szkoły Zarządzania i Nauk Społecznych im. ks. Emila Szramka w Tychach oraz Górnośląskiej Wyższej Szkoły Przedsiębiorczości im. Karola Goduli w Chorzowie.
Członek Komitetu Socjologii Polskiej Akademii Nauk, Centralnej Komisji do Spraw Stopni i Tytułów oraz Uniwersyteckiej Komisji Akredytacyjnej.
Jego zainteresowania naukowe obejmują szczególnie region śląski, problematykę społeczno–kulturowych uwarunkowań wzorów religijności, zwłaszcza religia a tożsamość kulturowa, przekaz wartości religijnych w rodzinie, wzory kulturowe praktyk religijnych, tradycyjna religijność a przemiany religijności współczesnej, rola religii w procesach legitymizacji świata społecznego, religijność w wielkim mieście.
Wypromował 29 doktorów, m.in. Andrzeja Kasperka, Aleksandra Ostrowskiego, Bogumiłę Mika, Grzegorza Mazurkiewicza, Marka Łuczaka, Joannę Wowrzeczka. Napisał ponad 150 artykułów naukowych oraz 20 książek (w tym jako redaktor i współautor).
W 1980 inicjował powstanie NSZZ „Solidarność” na Wydziale Nauk Społecznych UŚ. Był członkiem Komisji Charytatywnej Episkopatu Polski. Wiceprzewodniczący Rady Duszpasterskiej Archidiecezji Katowickiej. Wykładowca na Studium Pracy Socjalnej przy Caritas Archidiecezji. Współinicjator Caritas Academica w Katowicach; członek Rady Parafialnej w parafii św. Andrzeja Boboli w Wirku; wykładowca Studium Licencjackiego przy Wydziale Teologicznym Uniwersytetu Śląskiego. Współzałożyciel Klubu Inteligencji Katolickiej w Katowicach. Członek Rady Społecznej przy Metropolicie Katowickim. Członek Komisji ds. Społecznych II Synodu Archidiecezji Katowickiej.

</doc>
<doc id="4694320" url="https://pl.wikipedia.org/wiki?curid=4694320" title="Jan Jaremski">
Jan Jaremski

Jan Leon Jaremski (ur. 4 maja 1896 w Stechnikowcach, zm. 21 maja 1957 w Krakowie) – żołnierz Legionów Polskich, oficer artylerii Wojska Polskiego w II Rzeczypospolitej i ludowego Wojska Polskiego, kawaler Orderu Virtuti Militari.
Życiorys.
Urodził się w rodzinie Stanisława i Anny z Porochońskich. Absolwent szkoły średniej w Wiedniu, członek Drużyn Strzeleckich.
W 1914 wstąpił do Legionów Polskich. Walczył pod Nowo-Korczynem, Ostrówkiem, Opatówkiem, Krzywopłotami i Łowczówkiem. W bitwie pod Konarami został ranny. Służył wówczas w 3. kompanii I batalionu 5 pułku piechoty. Do 1 lipca 1915 przebywał w Szpitalu Legionów w Kamieńsku, a następnie w Domu Rekonwalescentów. W październiku 1915 przeniesiony do Kadry Artylerii Legionów w Jeżowie, a później skierowany do Szkoły Artylerii w Wiedniu. Po jej ukończeniu otrzymał przydział do 1 pułku artylerii. Brał udział w bitwach nad Styrem i pod Rudką Miryńską. Po kryzysie przysięgowym internowany w Żurawicy, a później wcielony do armii austriackiej i wysłany na front włoski. W listopadzie 1918 został aresztowany w Tarnopolu przez Ukraińców.
W 1919 wstąpił do odrodzonego Wojska Polskiego, został skierowany do tzw. „batalionu tarnopolskiego” i awansowany na stopień podporucznika. W styczniu przeniesiony na stanowisko dowódcy czołówki amunicyjnej w Grupie gen. Bonnina, a później został referentem uzbrojenia 18 Dywizji Piechoty. Za wybitne czyny w czasie ofensywy na Mławę, w walkach pod Ciechanowem i Rudą odznaczony został Krzyżem Srebrnym Orderu Virtuti Militari. 19 stycznia 1921 został zatwierdzony z dniem 1 kwietnia 1920 w stopniu porucznika, w artylerii, w grupie oficerów byłych Legionów Polskich.
Po zakończeniu działań bojowych pozostał w zawodowej służbie wojskowej. 1 czerwca 1921 roku nadal pełnił służbę w Dowództwie 18 Dywizji Piechoty, a jego oddziałem macierzystym był 1 pułk artylerii polowej Legionów. 3 maja 1922 został zweryfikowany w stopniu porucznika ze starszeństwem z 1 czerwca 1919 roku i 6. lokatą w korpusie oficerów artylerii, a jego oddziałem macierzystym był wówczas 12 pułk artylerii polowej w Złoczowie. W 1923 był przydzielony do Szkoły Strzeleckiej Artylerii, która wchodziła w skład Obozu Szkolnego Artylerii w Toruniu. Pozostawał wówczas oficerem nadetatowym 12 pap. 31 marca 1924 został mianowany kapitanem ze starszeństwem z 1 lipca 1923 i 4. lokatą w korpusie oficerów artylerii. W tym samym roku wrócił do macierzystego pułku w Złoczowie. W kwietniu 1928 został przeniesiony z 12 pap do kadry oficerów artylerii z równoczesnym przydziałem do Centrum Wyszkolenia Artylerii w Toruniu. W Szkole Podchorążych Artylerii w Toruniu objął stanowisko komendanta klasy, a następnie dowódcy 2 baterii szkolnej. 2 grudnia 1930 został mianowany majorem ze starszeństwem z 1 stycznia 1931 i 17. lokatą w korpusie oficerów artylerii. We wrześniu 1933 został przeniesiony do 7 pułku artylerii ciężkiej w Poznaniu na stanowisko dowódcy I dywizjonu. W listopadzie 1935 wrócił do Centrum Wyszkolenia Artylerii i zastąpił ppłk. Witolda Sztarka na stanowisku dyrektora nauk Szkoły Podchorążych Artylerii. Na stopień podpułkownika został mianowany ze starszeństwem z 19 marca 1939 i 19. lokatą w korpusie oficerów artylerii. Wiosną tego roku w dalszym ciągu pełnił służbę w CWArt. na stanowisku zastępcy komendanta Szkoły Podchorążych Artylerii. W kampanii wrześniowej z oddziałami szkolnymi walczył na linii Bugu.
Po wojnie wcielony do ludowego Wojska Polskiego, mianowany pułkownikiem i skierowany do Centrum Wyszkolenia Artylerii w Toruniu. W 1946 zdemobilizowany.
Pracował jako kierownik Działu Planowania w Centralnym Biurze Konstrukcji Kotłów w Tarnowskich Górach.
Był żonaty z Teresą Wieczorek, miał synów Jana (ur. 1937) i Andrzeja (ur. 1939).
Zmarł w Krakowie i został pochowany na Cmentarzu Rakowickim (kwatera XXXI-2-27).

</doc>
<doc id="4694331" url="https://pl.wikipedia.org/wiki?curid=4694331" title="Sierra de los Cuchumatanes">
Sierra de los Cuchumatanes

Sierra de los Cuchumatanes (również: "Alto Cuchumatanes") – najwyższe niewulkaniczne pasmo górskie w Ameryce Środkowej. Jego wysokość wynosi od 500 do ponad 3800 m n.p.m., a zajmowana przez nie powierzchnia to około 16 350 km². Z powierzchnią 1500 km² położoną powyżej 3000 m n.p.m. jest najrozleglejszym regionem górskim w Ameryce Środkowej.
Geografia.
Sierra de los Cuchumatanes leży w zachodniej Gwatemali w departamentach Huehuetenango i Quiché. Zachodnią i południowo-zachodnią granicę pasma wyznacza rzeka Seleguá, która oddziela je od wulkanicznego łańcucha Sierra Madre de Chiapas. Południowa granica Sierra de los Cuchumatanes jest określana przez rzekę Chixoy, której bieg następnie skręca na północ i oddziela pasmo od regionu Alta Verapaz. Najwyższy szczyt, Cerro Chemal, który mierzy 3837 m n.p.m., jest zlokalizowany w departamencie Huehuetenango.
Etymologia.
Nazwa "Cuchumatán" pochodzi od słów z języka Mam "cuchuj" ("gromadzić" lub "jednoczyć") oraz "matán" ("przez siłę wyższą") i znaczy: "to, co zostało zgromadzone przez siłę wyższą". Cuchumatán może mieć również źródło w języku nahuatl - słowo "kochmatlán", które oznacza: "miejsce łowców papug".

</doc>
<doc id="4694332" url="https://pl.wikipedia.org/wiki?curid=4694332" title="Ewa Budzyńska">
Ewa Budzyńska

Ewa Anna Budzyńska – polska socjolog, doktor habilitowana nauk humanistycznych, była profesor nadzwyczajna Uniwersytetu Śląskiego w Katowicach, specjalności naukowe: socjologia rodziny, socjologia moralności. Ustąpiła ze stanowiska wykładowcy Uniwersytetu Śląskiego w wyniku złożonej przez studentów skargi, która dotyczyła nienaukowości szerzonych przez nią informacji.
Życiorys.
Absolwentka studiów filozofii na Wydziale Filozofii Chrześcijańskiej Katolickiego Uniwersytetu Lubelskiego (1972).
W 1991 na podstawie napisanej pod kierunkiem Janusza Mariańskiego rozprawy pt. "Typy rodzin a postawy prospołeczne dzieci (na podstawie badań socjologicznych uczniów klas ósmych Wrocławia)" uzyskała na Wydziale Nauk Społecznych Katolickiego Uniwersytetu Lubelskiego stopień naukowy doktora nauk humanistycznych w dyscyplinie socjologia w specjalności socjologia. W 2008 na podstawie dorobku naukowego oraz monografii pt. "Ład moralny w zmieniającym się społeczeństwie. Socjologiczne studium wartości moralnych mieszkańców Katowic" nadano jej na Wydziale Nauk Społecznych Uniwersytetu Śląskiego w Katowicach stopień naukowy doktora habilitowanego nauk humanistycznych w dyscyplinie socjologia w specjalności socjologia moralności.
Została profesorem nadzwyczajnym Uniwersytetu Śląskiego na Wydziale Nauk Społecznych w Instytucie Socjologii.
Kontrowersje.
W styczniu 2019 grupa studentów Wydziału Nauk Społecznych skierowała do rektora uczelni skargę dotyczącą wypowiedzi formułowanych przez Ewę Budzyńską. Nie spodobało im się między innymi nazwanie człowieka w prenatalnej fazie rozwoju dzieckiem czy pokazanie badań wskazujących na negatywny wpływ opieki żłobkowej na rozwój dzieci. Studentów oburzyło także przedstawienie definicji małżeństwa jako związku kobiety i mężczyzny. Zaprotestowali również wobec prezentacji wyników badań pokazujących skutki pozostawania dzieci w konkubinatach jednopłciowych. Rzecznik Dyscyplinarny UŚ prof. Wojciech Popiołek wszczął postępowanie wyjaśniające w sprawie „podejrzenia popełnienia czynów uchybiających obowiązkom i godności nauczyciela akademickiego”. Po zakończeniu czynności uznał on za niezasadny zarzut prezentowania „informacji niezgodnej z aktualnym stanem naukowym”. Mimo to, skierował do Uczelnianej Komisji Dyscyplinarnej wniosek o wszczęcie postępowania dyscyplinarnego i ukaranie prof. Budzyńskiej karą nagany.
Zarzucił jej, że „formułowała wypowiedzi w oparciu o własny, narzucany studentom, światopogląd, o charakterze wartościującym, stanowiące przejaw braku tolerancji wobec grup społecznych i ludzi o odmiennym światopoglądzie, nacechowane wobec nich co najmniej niechęcią, w szczególności wypowiedzi homofobiczne, wyrażające dyskryminację wyznaniową, krytyczne wobec wyborów życiowych kobiet, dotyczących m.in. przerywania ciąży”. W tym samym miesiącu zrezygnowała z pracy w Uniwersytecie Śląskim.
W jej obronie, mając na względzie toczące się w uczelni postępowanie dyscyplinarne, wypowiedział się wicepremier Jarosław Gowin, stwierdzając: „Nie pozwolimy środowiskom skrajnie zideologizowanym na cenzurę”. Wśród osób popierających jej działania znaleźli się m.in. abp Wiktor Skworc i prof. Wojciech Świątkiewicz. W sprawę po stronie Ewy Budzyńskiej zaangażowała się także Fundacja Ordo Iuris. Osoby studiujące na UŚ, które złożyły skargę dyscyplinarną na Ewę Budzyńską, zostały przesłuchane przez policję w obecności reprezentanta prawnego Ewy Budzyńskiej, związanego z Ordo Iuris, w związku z rzekomym tworzeniem w sprawie fałszywych dowodów. Podjęcie przez policję czynności wobec studentów „z głębokim zaniepokojeniem” odebrał rektor Uniwersytetu Śląskiego Ryszard Koziołek, który stwierdził, że „czynności organów ścigania podejmowane w czasie, gdy toczy się nadal postępowanie przed organami uczelni, są odbierane przez wielu członków wspólnoty naszego Uniwersytetu, jako ingerujące w autonomię funkcjonowania uczelni”. Kilkudziesięcioro wykładowców i wykładowczyń UŚ opublikowało list w geście solidarności z przesłuchanymi studentami.
W wyniku prowadzonego na Uniwersytecie Śląskim postępowania dyscyplinarnego, 26 marca 2021 komisja dyscyplinarna Uniwersytetu Śląskiego ukarała Ewę Budzyńską naganą. która jednak została uchylona 24 listopada 2022 Minister edukacji i nauki Przemysław Czarnek stwierdził, że orzeczenie komisji dyscyplinarnej to „jaskrawy dowód pogwałcenia wolności słowa, wolności przekonań i sumienia w Polsce”.
Publikacje.
Jest autorką licznych artykułów na temat struktury rodzin zamieszkałych na Górnym Śląsku, ich tożsamości, recepcji programu katolickich mediów, przemian religijności i moralności Polaków, jak również z zakresu tanatologii.

</doc>
<doc id="4694335" url="https://pl.wikipedia.org/wiki?curid=4694335" title="Wydawnictwo Episteme">
Wydawnictwo Episteme

Wydawnictwo Episteme – polskie wydawnictwo powstałe w 2010 roku jako marka graficznego Studia Format, działającego w Lublinie od 2009 roku. Publikuje książki naukowe i popularnonaukowe z różnych dyscyplin, beletrystykę oraz poezję. Znajduje się na wykazie wydawnictw publikujących recenzowane monografie naukowe Ministerstwa Nauki i Szkolnictwa Wyższego.
Jednym z najważniejszych przedsięwzięć wydawnictwa Episteme jest graficzne i redakcyjne opracowanie oraz wydanie edycji krytycznej "Pism wszystkich" Bolesława Prusa pod auspicjami Towarzystwa Literackiego im. Adama Mickiewicza (kierownik projektu – dr hab. Beata Obsulewicz-Niewińska).
Wydawnictwo zajmuje się także popularyzacją Lublina jako miasta Bolesława Prusa. Od 2016 roku we współpracy z Marcinem Fedorowiczem organizuje spacery śladami pisarza, a także inne akcje przybliżające postać autora "Lalki".
W 2015 roku wydawnictwo zainaugurowało serię wydawniczą "Odnalezione", poświęconą zapomnianym lub mniej znanym polskim pisarzom i poetom. W serii ukazały się "Opowiadania i słuchowiska. Klatka" Kazimierza Kummera oraz "Opowiadania krzeszowickie" Stanisława Czycza. 

</doc>
<doc id="4694341" url="https://pl.wikipedia.org/wiki?curid=4694341" title="Pirada">
Pirada

Pirada – miasto w północnej Gwinei Bissau; w regionie Gabú; 2512 mieszkańców (2009).
Miasto znajduje się blisko granicy z Senegalem, stanowi ważny ośrodek handlu przygranicznego, funkcjonuje tu duże targowisko.
Sektor Piada.
Sektor o powierzchni 934 km² zamieszkuje 29837 osób (2009).
Siedziba sektora Pirada, cały sektor obejmuje 122 wioski i osady, wiele z nich to małe osady plemienne (Tabancas), na czele których stoi wódź lub tzw. król społeczności. Do największych wsi w sektorze należą:

</doc>
<doc id="4694344" url="https://pl.wikipedia.org/wiki?curid=4694344" title="Ammassalik (wyspa)">
Ammassalik (wyspa)



</doc>
<doc id="4694349" url="https://pl.wikipedia.org/wiki?curid=4694349" title="Makunudhoo">
Makunudhoo

Makunudhoo (Dhivehi: މަކުނުދޫ) – jedna z zamieszkanych wysp podziału administracyjnego atolu Haa Dhaalu i geograficznie część atolu "Makakunudhoo" (atol Malcolm) na północy Malediwów. Jest to najbardziej zamieszkała na zachód wyspa na Malediwach.
Historia.
Historycznie kilka statków zostało zniszczonych na zdradzieckich rafach otaczających wyspę. Najsłynniejszym wrakiem był angielski statek przyprawowy Hayston w lipcu 1891 r. Kilka ton goździków zostało uratowanych, a następnie rozesłanych do wojska i arystokratów w Male. Makunudhoo jest również znany jako wyspa, na której Vazir Ibrahim Famuladeyri Takurufaanu, którzy planowali zabić sułtana Muhammeda Ghiya’asa ud-din, został wygnany w 1767 roku. Jednak wraz z innymi spiskowcami zabójstwa uciekł do Chandernagore, gdzie otrzymali ochronę od francuskiego gubernatora monsieur Le Termellier. Król Giyasudeen wysłał szereg prezentów i listu do gubernatora Sri Lanki i poprosił go o aresztowanie mężczyzn i zwrócenie ich na Malediwy. Gubernator zignorował to żądanie.
Geografia.
Wyspa znajduje się 262,33 km (163 mil angielskich; 142 mil morskich) na północ od stolicy kraju, Male.
Malcolm Atoll.
Ta wyspa jest jedyną zamieszkałą wyspą w Makunudhoo lub Makunudhoo Atoll (Atol Malcolm w Tabeli Admiralicji). Atol ten ma dużą rafę z laguną o długości 15 mil i szerokości zaledwie 3 mil. Ma tylko jedną zamieszkaną wyspę i małą wysepkę i leży 10 mil na zachód od północno-zachodniej części grupy Miladhummadulhu. Mówi się, że były nieznane nie-Malediwom przed badaniem Malediwów w latach 1834–1818. Według miejscowych wiele statków zostało utraconych na jałowych rafach wraz z załogą, ładunkiem i wszystkimi innymi, ledwo pozostało po wrakach pozostających po kilku godzinach, z powodu gwałtownego surfowania i prostopadłych stron rafy. Laguna jest głęboka, ale pełna płatów koralowych (giri).
Na mapie admiralicji atol ten nosi imię Sir Charlesa Malcolma, dowódcy Bombay Marine (przemianowanego na Indian Navy w 1832 r.). Malcolm miał wizję wprowadzenia żeglugi parowej do Morza Czerwonego, która umożliwiłaby łodziom żeglugę po Zatoce Sueskiej. Odegrał kluczową rolę w upewnieniu się, że przeprowadzono ankiety przeprowadzone przez komandora Roberta Moresby’ego na Malediwach.
Maritime Observatory.
Atol jest proponowanym miejscem Wspólnej Stacji Obserwacyjnej Oceanu, obserwatorium morskiego rozwijanego przez Państwową Administrację Oceaniczną Chin.

</doc>
<doc id="4694350" url="https://pl.wikipedia.org/wiki?curid=4694350" title="Budownictwo Okrętowe">
Budownictwo Okrętowe

Budownictwo Okrętowe – wydawane w Gdańsku i Gdyni w latach 1956–2005 czasopismo naukowo-techniczne poświęcone okrętownictwu, epizodycznie całej gospodarce morskiej.
Historia.
Okres swojej "prosperity" miesięcznik „Budownictwo Okrętowe” przeszedł w latach 1956–1990, kiedy był organem Sekcji Okrętowców Stowarzyszenia Inżynierów i Techników Mechaników Polskich – SIMP.
W 1990 „Budownictwo Okrętowe” połączono z wydawanym dotychczas przez Wydawnictwo Morskie mies. „Technika i Gospodarka Morska” (1951-1989), wcześniej „Technika Morza i Wybrzeża” (1946-1951) oraz „Gospodarka Morska” (1951-1989), tworząc nowy tytuł „Budownictwo Okrętowe i Gospodarka Morska” (1990-2003), dalej wydawany przez SIMP. Później idea wydawnicza była kontynuowana przez wydawnictwo Okrętownictwo i Żegluga w Gdańsku, które powróciło do wcześniejszego tytułu „Budownictwa Okrętowego” (2003-2005). Łącznie opublikowano 550 numerów czasopisma „Budownictwo Okrętowe”, oraz 457 numerów „Techniki i Gospodarki Morskiej”.
Rozszerzenie formuły.
W 2006 tenże wydawca rozszerzając jego formułę oraz chcąc nawiązać do wydawanego przez lata czasopisma „Morze” (1924-2000) zmienił jego tytuł na „Nasze Morze” (2006-2012).
W Warszawie był wydawany przez Zespół Badań i Analiz Militarnych Sp. z o.o. dwumiesięcznik „Morza i Okręty” (2015-2016), któremu w 2017 zmieniono tytuł na „Morze”.
Siedziba redakcji Budownictwa Okrętowego.
Pierwsza mieściła się w Gdańsku przy ul. Kniewskiego 4 (ob. Sobótki) (1956-1957), ul. Wały Jagiellońskie 38 (1957-1973), w Domu Ekonomisty PTE przy Długim Targu 46-47 (1973-1975), w Domu Technika NOT przy ul. Rajskiej 6 (1975-1992), w Gdyni przy ul. Śląskiej 12 (1992-2002), ul. Przebendowskich 3 (2003), ponownie w Gdańsku przy ul. Na Ostrowiu 1 (2003-2005).
Siedziba redakcji Techniki i Gospodarki Morskiej.
Początkowo działała w Gdańsku przy ul. Wały Piastowskie 24 (1951–1952), al. Wojska Polskiego 13 (1952–1953), w Gdyni przy al. Waszyngtona 34 (1954–1968), ponownie w Gdańsku w budynku Wydawnictwa Morskiego przy ul. Szerokiej 38/40 (1968–1989).

</doc>
<doc id="4694352" url="https://pl.wikipedia.org/wiki?curid=4694352" title="Podobieństwo">
Podobieństwo



</doc>
<doc id="4694357" url="https://pl.wikipedia.org/wiki?curid=4694357" title="Technika i Gospodarka Morska">
Technika i Gospodarka Morska



</doc>
<doc id="4694358" url="https://pl.wikipedia.org/wiki?curid=4694358" title="Carmanova">
Carmanova

Carmanova () – wieś w Mołdawii (Naddniestrzu), w rejonie Grigoriopol, siedziba gminy o tej samej nazwie. W 2004 roku liczyła 1898 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 22 km od Grigoriopola i 67 km od Kiszyniowa.
Historia.
Wioska "Carmanova" została wspomniana w 1806 roku pod nazwą "Neidorf". Była to kolonia niemiecka, która w 1814 roku posiadała 99 gospodarstw domowych. W 1859 roku we wsi było 170 gospodarstw domowych zamieszkanych przez 1690 mieszkańców, kościół luterański i szkoła podstawowa. 100 lat po założeniu wsi w 1906 roku wieś liczyła 323 gospodarstwa domowe zamieszkana przez 1951 mieszkańców. W latach 30. XX wieku we wsi założono kołchoz "Karl Liebknecht". W 1946 roku władze radzieckie zmieniły nazwę wsi z "Neidorf" na "Carmanova". W 1949 roku wieś zamieszkiwało 1668 mieszkańców. W Carmanovie otwarto technikum zootechniki i medycyny weterynaryjnej, które wyszkoliło specjalistów z sektora zootechnicznego. We wsi otwarto szkołę kultury ogólnej, 3 biblioteki, powiatowy szpital, aptekę, dom kultury, przedszkole, pocztę oraz kilka sklepów.
Demografia.
Według danych spisu powszechnego w Naddniestrzu w 2004 roku wieś liczyła 1898 mieszkańców, z czego niemal połowę, 917 osób, stanowili Ukraińcy.
Zabytki.
25 sierpnia 1991 roku ku uczczeniu sukcesu manewrów wojskowych operacji jasko-kiszyniowskiej, którymi było pomyślne przejście przez rzekę Dniestr, w mieście powstał pomnik poświęcony żołnierzom wspomnianego wydarzenia, który jest unikatowy na skalę Europy.

</doc>
<doc id="4694360" url="https://pl.wikipedia.org/wiki?curid=4694360" title="Karmanovo">
Karmanovo



</doc>
<doc id="4694362" url="https://pl.wikipedia.org/wiki?curid=4694362" title="Pitche">
Pitche

Pitche – miasto w północnej Gwinei Bissau; w regionie Gabú nad rzeką Gêba; 4766 mieszkańców (2009).
Większość mieszkańców miasta i regionu pochodzi z ludu Fulbe. Obszar, w którym znajduje się sektor Pitche jest uważany za jeden z najbardziej suchych w Gwinei-Bissau, pokrywa go sawanna. Jedynie tereny nad rzeką Corubal są wilgotne i porasta je gęsta roślinność. Południowa część sektora leży na obszarze Parque de Boé, który razem z Parque de Dulombi stanowią część rezerwatu przyrody Complexo de Área Protegidas Dulombi - Boé Tchetche (określanego również jako "Park Narodowy Dulombi-Boé" (Parque Nacional Dulombi-Boé).
Ekonomia.
Sektor Pitche jest wyjątkowo mało rozwinięty ekonomicznie, położenie na terenie przygranicznym wpływa na rozwój handlu. Ponadto ludność hoduje bydło i kozy, część z nich zajmuje się rolnictwem, wiele osad jest samowystarczalnych.
Sektor Pitche.
Sektor o powierzchni 2021 km². zamieszkuje 29837 osób (2009).
Siedziba sektora Pitche, cały sektor obejmuje ponad 200 wiosek i osad, wiele z nich to małe osady plemienne (Tabancas), na czele których stoi wódź lub tzw. król społeczności. Do największych wsi w sektorze należą:

</doc>
<doc id="4694365" url="https://pl.wikipedia.org/wiki?curid=4694365" title="Odpady nuklearne">
Odpady nuklearne



</doc>
<doc id="4694366" url="https://pl.wikipedia.org/wiki?curid=4694366" title="Janerka na basy i głosy">
Janerka na basy i głosy

Janerka na basy i głosy – album różnych artystów (m.in. wokaliści: Katarzyna Nosowska, Pablopavo, Wojciech Waglewski oraz literaci: Barbara Klicka, Miłosz Biedrzycki, Wojciech Bonowicz, Joanna Oparek, Marcin Świetlicki, Jarosław Szubrycht) z użyciem jedynie basu i głosu, będący hołdem dla twórczości wrocławskiego muzyka Lecha Janerki. Został wydany 2 sierpnia 2019 przez oficynę Antena Krzyku.

</doc>
<doc id="4694367" url="https://pl.wikipedia.org/wiki?curid=4694367" title="Podobieństwo w semantyce">
Podobieństwo w semantyce

Podobieństwo – oznacza, że jakieś przedmioty, podmioty, sytuacje lub zjawiska albo ich elementy są do siebie podobne (zbliżone), nie będąc jednocześnie ze sobą tożsame (identyczne).
Rodzaje.
Podobieństwo kategorialne – polega na tym, że jakieś osoby, zwierzęta, obiekty, zachowania lub sytuacje podpadają pod jakąś wspólną im kategorię lub subkategorię pojęciową.
Podobieństwo atrybutów – polega na posiadaniu przez jakieś przedmioty, podmioty, zachowania czy sytuacje tych samych cech (właściwość).
Podobieństwo relacji – polega na tym, że pomiędzy jakimiś podmiotami, obiektami i zachowaniami zachodzą identyczne relacje (stosunki, proporcje).
Podobieństwo związków przyczynowych – polega na tym, że w jakichś sytuacjach (zjawiskach) ta sama przyczyna wywołuje (wywołała) ten sam skutek.
Liczba.
Między każdymi dowolnie wybranymi osobami, rzeczami, zachowaniami, sytuacjami, zjawiskami zachodzi nieskończona liczba zarówno podobieństw, jak i różnic – jeśli ocenia się to z logicznego, a nie semantyczno-kulturowego, punktu widzenia.
Jest to między innymi wynikiem samego tylko postrzegania czasu i przestrzeni, które sprawia, że poszczególne obiekty (podmioty, przedmioty) mogą być w jednakowym stopniu oddalone od innych obiektów (podmiotów, przedmiotów, miejscowości, krain geograficznych, planet itd.) – np. znajdować się w mniejszej odległości niż 100 km od Krakowa, 1000 km od Stanów Zjednoczonych, 10.000 km od Plutona itd., co sprawia, że stają się do siebie podobne. Na tej samej zasadzie o wystąpieniu niezliczonych podobieństw między dwoma sytuacjami może świadczy brak w każdej z nich ciężarowego samochodu, dwóch ciężarowych samochodów, trzech ciężarowych samochodów i tak "ad infinitum".
Przykłady.
Podobne są dwie sytuacje, w których obecny jest kot, ktoś ma zafarbowane na czerwono włosy, ktoś jest większy od kogoś innego, doszło do powodzi na skutek wezbrania rzeki z powodu długotrwałego ulewnego deszczu.

</doc>
<doc id="4694368" url="https://pl.wikipedia.org/wiki?curid=4694368" title="Jani Jussila">
Jani Jussila

Jani Jussila, ps. „Aerial” (ur. 11 czerwca 1993) – fiński profesjonalny gracz , będący riflerem dla organizacji ENCE eSports. Były reprezentant takich formacji jak SkitLite czy SuperJymy. Dotychczas w swojej karierze zarobił ok. 194 tysiące dolarów.
Życiorys.
Karierę rozpoczął 30 października 2015 roku, kiedy dołączył do InStyfeOf, jednak nic wielkiego z nią nie osiągnął. 27 maja 2017 dołączył do SkitLite Gaming, z którą zajął m.in. 3. miejsce na Vectorama 2017. 27 października tego samego roku Jani doszedł do formacji SuperJymy, z którą zajął 2. miejsce na Thunderpick Invitational 1. 4 kwietnia 2018 roku opuścił SuperJymy i dołączył do ENCE eSports. Był to najlepszy moment w karierze młodego Fina, ponieważ z tą drużyną doszedł na najwyższy poziom sceny e-sportowej CS:GO. Wygrał z nią m.in. StarSeries &amp; i-League CS:GO Season 6, DreamHack Open Winter 2018, BLAST Pro Series: Madrid 2019 czy też zajął 2. miejsce na IEM Major Katowice 2019. Jani do dzisiaj reprezentuje ENCE eSports, która znajduje się obecnie na 12 miejscu w rankingu najlepszych drużyn CS:GO, tworzonego przez serwis HLTV.

</doc>
<doc id="4694369" url="https://pl.wikipedia.org/wiki?curid=4694369" title="Benzoiloekgonina">
Benzoiloekgonina

Benzoiloekgonina – organiczny związek chemiczny, benzoesowy ester ekgoniny, główny metabolit kokainy, alkaloid tropanowy.
Jest benzoesanowym metabolitem kokainy powstającym w wyniku hydrolizy metylowej grupy estrowej, katalizowanej przez karboksyloesterazy. Odgrywa rolę epitopu, jest ksenobiotycznym metabolitem morskim, roślinnym i ludzkim.

</doc>
<doc id="4694375" url="https://pl.wikipedia.org/wiki?curid=4694375" title="Kryterium Schlömilcha o zagęszczaniu">
Kryterium Schlömilcha o zagęszczaniu



</doc>
<doc id="4694378" url="https://pl.wikipedia.org/wiki?curid=4694378" title="Kryterium Cauchy’ego o zagęszczaniu">
Kryterium Cauchy’ego o zagęszczaniu



</doc>
<doc id="4694380" url="https://pl.wikipedia.org/wiki?curid=4694380" title="Kazimierz Schmidt">
Kazimierz Schmidt

Kazimierz Gaszyn vel Kazimierz Schmidt (ur. 27 sierpnia 1895 w Kabarowce, zm. 6 września 1968 w Warszawie) – rotmistrz obserwator Wojska Polskiego.
Życiorys.
Syn Antoniego i Wandy z Wierchlejskich. Studiował na Wydziale Budowy Maszyn Politechniki Lwowskiej. Po wybuchu I wojny światowej zgłosił się jako ochotnik do Legionu Wschodniego, następnie służył w Pułku Ułanów Nr 8. Na stopień podporucznika został mianowany ze starszeństwem z 1 sierpnia 1916 w korpusie oficerów rezerwy kawalerii. Później został mianowany oficerem zawodowym kawalerii w stopniu podporucznika ze starszeństwem z 1 września 1915. Do 1918 jego oddziałem macierzystym był Pułk Ułanów Nr 13.
1 listopada 1915 roku został skierowany na trzymiesięczne szkolenie obserwatorów lotniczych. Po jego ukończeniu otrzymał w lutym 1916 roku przydział do 14. kompanii lotniczej (Flik 14) na froncie galicyjsko-wołyńskim. W czasie lotów bojowych wykazał się odwagą oraz doskonałymi umiejętnościami strzeleckim. W czasie walk stoczonych w okresie od czerwca do sierpnia zestrzelił trzy samoloty przeciwnika, za co został wymieniony w komunikacie dowództwa armii austro-węgierskiej i odznaczony Złotym Medalem Waleczności. We wrześniu zestrzelił kolejny samolot nieprzyjaciela, co też zostało odnotowane w komunikacie dowództwa. 
25 listopada 1916 roku został zestrzelony i ranny trafił do rosyjskiej niewoli. Uwolniony został w lutym 1918 roku i skierowany do obsługi poczty lotniczej na trasie Kijów-Lwów-Kraków-Wiedeń. 
Po rozpadzie Austro-Węgier przedostał się do Krakowa i zgłosił do służby w III eskadrze lotniczej. Został skierowany do Lwowa, gdzie został przydzielony do grupy polskich lotników dowodzonych przez Stefana Bastyra. W czasie walk o Lwów wykonał siedem lotów bojowych. Wyróżnił się 16 grudnia podczas lotu rozpoznawczego wykonanego podczas bardzo złych warunków pogodowych. Udało mu się wówczas ustalić dokładne położenie wojsk własnych i nieprzyjaciela.
W marcu 1919 roku został skierowany do Szkoły Pilotów w Warszawie. W maju przerwał szkolenie i objął stanowisko referenta szkolnego w Szefostwie Uzupełnień Wojsk Lotniczych. Na szkolenie lotnicze trafił ponownie do I Niższej Szkoły Pilotów w Krakowie, którą ukończył w lipcu 1920 roku. W trakcie szkolenia okazało się, że ma problemy zdrowotne będące efektem ran odniesionych w 1916 roku. Uniemożliwiało mu to dalszą służbę w formacjach lotniczych, na jego wniosek został przeniesiony do kawalerii. 13 listopada 1920 roku otrzymał przydział do szwadronu zapasowego 6. Pułku Ułanów Kaniowskich. W styczniu 1921 roku otrzymał bezterminowy urlop z wojska na odbycie studiów. Nie powrócił na Politechnikę Lwowską, wybrał prawo na Uniwersytecie Jagiellońskim. Studia ukończył w 1924 roku, nie powrócił jednak do służby wojskowej. Został zwolniony do rezerwy. 8 stycznia 1924 został zweryfikowany w stopniu rotmistrza ze starszeństwem z 1 czerwca 1919 i 291. lokatą w korpusie oficerów kawalerii. Posiadał przydział w rezerwie do 10. Pułku Strzelców Konnych w Łańcucie. W 1934 roku, jako rotmistrz pospolitego ruszenia pozostawał w ewidencji Powiatowej Komendy Uzupełnień Łódź Miasto II. Posiadał przydział do Oficerskiej Kadry Okręgowej Nr IV. Był wówczas „przewidziany do użycia w czasie wojny”.
Po zwolnieniu z wojska podjął pracę jako prawnik w administracji państwowej. Nie stracił kontaktu z lotnictwem, był jednym z organizatorów Śląskiego Klubu Lotnictwa Żaglowego. Pracował też w Państwowych Zakładach Lotniczych w Warszawie jako dyrektor administracyjny. Po II wojnie światowej był członkiem Klubu Seniorów Lotnictwa.
Zmarł 6 września 1968 w Warszawie.

</doc>
<doc id="4694382" url="https://pl.wikipedia.org/wiki?curid=4694382" title="Janina Stupnicka">
Janina Stupnicka

Janina Stupnicka z domu Wójcik (ur. 28 lutego 1901, zm. 30 listopada 1973) – polska Sprawiedliwa wśród Narodów Świata.
Życiorys.
Janina Stupnicka ukończyła Szkołę Nauk Politycznych w Warszawie. Przed wojną pracowała jako nauczycielka. Jej mąż był starostą w Końskich. Po rozstaniu z mężem pracowała w administracji wojskowej. Przeprowadziła się wraz z matką i córką Anną do Warszawy, gdzie zamieszkały na ul. Mickiewicza 25 na Żoliborzu.
We wrześniu 1939 rodzina została ewakuowana z Warszawy. Po dotarciu do granicy rumuńskiej Janina pod wpływem matki zdecydowała się wrócić do okupowanej stolicy. Zajmowała się tam prowadzeniem ksiąg meldunkowych i administracji budynków. Dzięki przepustce pozwalającej poruszać się po getcie, zimą 1941 wraz z Anną wyprowadziła stamtąd żydowską dziewczynkę – Lilianę Alter, córkę działacza Bundu, Hilarego; matka Liliany zginęła w czasie wojny. Do wybuchu powstania warszawskiego Liliana, przedstawiająca się jako Krysia Wójcik, ukrywała się u Stupnickich. Dziewczynki brały udział w tajnym nauczaniu. Do mieszkania na Żoliborzu przychodzili także inni ukrywający się Żydzi: Ryszard Grynberg i Mikołaj Borenstein. Borensteinowi Janina pomogła załatwić kenkartę i pracę w sąsiednim budynku. Po wybuchu powstania kobiety przebywały w piwnicach domu. Po powstaniu kobiety trafiły do obozu przejściowego w Pruszkowie.
Stamtąd zostały skierowane przez Niemców do Krakowa. Podczas wywózki udało się zbiec. Wczesną wiosną 1945 przyjechały do Warszawy. Bezpośrednio po wojnie Stupnickie przeprowadziły się do Gdańska. Janina zaczęła pracować w administracji wojewódzkiej, podobnie jak przed wojną zajmowała się działalnością społeczną w Lidze Kobiet, w Towarzystwie Przyjaciół Żołnierza oraz w Polskiej Partii Socjalistycznej. Jej działalność spotykała się z dezaprobatą Urzędu Bezpieczeństwa, który wzywał ją na przesłuchania. Wróciły do Warszawy. Janina ponownie zaczęła pracować jako nauczycielka. W 1954 spłonął ich domek w Międzylesiu.
Cała trójka Żydów przeżyła wojnę. Anna Stupnicka utrzymywała kontakt z Grynbergiem do lat 70. Liliana Alter (po mężu Ridler) po wojnie wyjechała do cioci we Francji.
Janina Stupnicka zmarła w 1973. Została pochowana na cmentarzu Powązkowskim (kwatera 191-3-18).
W 1983 Janina Stupnicka wraz z córką zostały odznaczone przez Jad Waszem medalami Sprawiedliwych wśród Narodów Świata.

</doc>
<doc id="4694385" url="https://pl.wikipedia.org/wiki?curid=4694385" title="Grabniak (powiat mrągowski)">
Grabniak (powiat mrągowski)



</doc>
<doc id="4694386" url="https://pl.wikipedia.org/wiki?curid=4694386" title="John Henry Newman">
John Henry Newman



</doc>
<doc id="4694388" url="https://pl.wikipedia.org/wiki?curid=4694388" title="Erik Pačinda">
Erik Pačinda

Erik Pačinda (ur. 9 maja 1989 w Koszycach) – słowacki piłkarz występujący na pozycji napastnika w Koronie Kielce.
Kariera klubowa.
Grę w piłkę nożną rozpoczął w wieku 7 lat w 1. FC Košice z rodzinnych Koszyc. Następnie trenował w FC Lokomotíva Košice oraz w austriackim klubie SV Horn. Na początku 2005 roku został włączony do składu pierwszej drużyny SV Horn i rozpoczął regularne występy na poziomie Landesligi. W sezonie 2006/07 zawiesił karierę. Latem 2007 roku został graczem MFK Košice B. Na początku 2009 roku trener Ján Kozák desygnował go na obóz treningowy z seniorskim zespołem, jednak Pačinda doznał wówczas kontuzji i pozostał w drużynie rezerw.
Przed sezonem 2010/11 został włączony na stałe do składu zespołu seniorów. 18 lipca 2010 zadebiutował w Corgoň Lidze w przegranym 0:2 spotkaniu ze Slovanem Bratysława. W następnej kolejce w meczu przeciwko FK Dukla Bańska Bystrzyca (1:1) strzelił pierwszą bramkę w słowackiej ekstraklasie. W sezonie 2012/13 grał na wypożyczeniu w FC Tours, gdzie zaliczył 1 występ w Ligue 2. Po powrocie do MFK Košice wywalczył Puchar Słowacji 2013/14. W spotkaniu finałowym przeciwko Slovanovi Bratysława (2:1) zmuszony był odbyć absencję za otrzymane żółte kartki. W lipcu 2014 roku zadebiutował w europejskich pucharach w dwumeczu ze Slovanem Liberec (0:1, 0:3) w kwalifikacjach Ligi Europy 2014/15. Po sezonie 2014/15, kiedy to MFK Košice nie otrzymały licencji na grę w Corgoň Lidze, opuścił zespół.
W czerwcu 2015 roku podpisał trzyletnią umowę z DAC 1904 Dunajská Streda. Od momentu przyjścia do klubu stał się podstawowym napastnikiem. W sezonie 2017/18 został wybrany do najlepszego składu rozgrywek. Jesienią 2018 roku popadł w konflikt ze sztabem szkoleniowym, za co ukarano go dyscyplinarnie i rozwiązano z nim kontrakt. Ogółem w latach 2015–2018 rozegrał w barwach DAC 1904 93 ligowe spotkania, w których zdobył 32 gole. W październiku 2018 roku przeniósł się do mistrza Czech Viktorii Pilzno, trenowanej przez Pavla Vrbę. Z powodów proceduralnych do końca rundy jesiennej mógł występować jedynie w zespole młodzieżowym. 25 lutego 2019 zadebiutował w Fortuna:Lidze w wyjazdowym meczu przeciwko SFC Opava (2:1) i grał od tej pory głównie jako zmiennik. W czerwcu 2019 roku został na okres 12 miesięcy wypożyczony do Korony Kielce prowadzonej przez Gino Lettieriego. 20 lipca zadebiutował w Ekstraklasie w wygranym 1:0 meczu z Rakowem Częstochowa. 14 września zdobył pierwszą bramkę w polskiej lidze w spotkaniu przeciwko Wiśle Kraków (1:1).
Kariera reprezentacyjna.
W marcu 2018 roku otrzymał od Jána Kozáka pierwsze powołanie do reprezentacji Słowacji na towarzyski turniej o Puchar Króla Tajlandii. 25 marca 2018 zadebiutował w wygranym 3:2 finałowym meczu z Tajlandią, w którym zdobył gola.

</doc>
<doc id="4694392" url="https://pl.wikipedia.org/wiki?curid=4694392" title="Puchar Litwy w piłce siatkowej mężczyzn (2019)">
Puchar Litwy w piłce siatkowej mężczyzn (2019)

Puchar Litwy w piłce siatkowej mężczyzn 2019 ("2019 LTF Vyrų Didžioji Taurė") – rozgrywki o siatkarski Puchar Litwy organizowane przez Litewski Związek Piłki Siatkowej (lit. "Lietuvos tinklinio federacija"). Zainaugurowane zostały 16 listopada i trwały do 21 grudnia 2019 roku. Brało w nich udział 5 klubów.
Rozgrywki składały się z fazy kwalifikacyjnej, półfinałów, meczu o 3. miejsce oraz finału.
Finał oraz mecz o 3. miejsce odbyły się 21 grudnia 2019 roku w Marijampolės žaidimų sporto mokykla w Mariampolu. Puchar Litwy drugi raz z rzędu zdobył klub .

</doc>
<doc id="4694394" url="https://pl.wikipedia.org/wiki?curid=4694394" title="Alto Cuchumatanes">
Alto Cuchumatanes



</doc>
<doc id="4694396" url="https://pl.wikipedia.org/wiki?curid=4694396" title="Rafał Czarnecki">
Rafał Czarnecki

Rafał Czarnecki (ur. 26 grudnia 1979) – polski maratończyk z Bliżyna. Trener skarżyskich klubów lekkoatletycznych m.in. "Czarnecki Run Team" oraz STS Skarżysko-Kamienna.
Wielokrotny zwycięzca m.in. Gdańsk Maraton, gdzie w 2019 pobił rekord trasy, pokonując dystans 42 km 195 m w 2 godz. 23 min 14 s., maratonu lubelskiego czy PKO Maraton Rzeszowski. Jego żona, Lidia, także bierze udział i wygrywa maratony m.in. w Gdańsku, w klasyfikacji kobiet. W grudniu 2019, wraz z żoną, wygrał w kieleckim plebiscycie „Ludzie z pasją” w kategorii sport.

</doc>
<doc id="4694398" url="https://pl.wikipedia.org/wiki?curid=4694398" title="Mistrzostwa Polski w koszykówce mężczyzn (1933)">
Mistrzostwa Polski w koszykówce mężczyzn (1933)

VI Mistrzostwa Polski w koszykówce mężczyzn. Turniej finałowy odbył się w Toruniu w dniach 23 - 24 września 1933 r. z udziałem 3 drużyn. Był jedną z imprez obchodów 700-lecia założenia miasta.

</doc>
<doc id="4694399" url="https://pl.wikipedia.org/wiki?curid=4694399" title="Piotr Konieczny">
Piotr Konieczny

Piotr Konieczny (ur. 31 października 1984) – polski informatyk, ekspert ds. bezpieczeństwa komputerowego, założyciel polskiego serwisu o bezpieczeństwie teleinformatycznym Niebezpiecznik.pl.
Życiorys i kariera.
Konieczny studiował na Akademii Górniczo-Hutniczej w Krakowie, ale skończył Uniwersytet Kaledoński w Glasgow (Szkocja). Był prelegentem na konferencjach związanych z cyberbezpieczeństwem. Udzielał się także jako konsultant i zajmował się informatyką śledczą, pomagał polskim i zagranicznym przedsiębiorstwom w zabezpieczaniu sieci oraz serwisów internetowych. W swojej działalności (m.in. przez serwis niebezpiecznik.pl czy cykl wykładów "Jak nie dać się zhackować?") starał się uświadomić ludziom istnienie zagrożeń, na które mogą być narażeni korzystając z sieci. Był wielokrotnie zapraszany przez telewizję i radio jako ekspert ds. bezpieczeństwa komputerowego. Pojawił się także jako postać w komiksie "Róża, a co chcesz wiedzieć? Część 2", gdzie został autorem rozdziału o cyberbezpieczeństwie.
Wyróżnienia.
Piotr Konieczny został laureatem prestiżowej nagrody Digital Shapers 2018, nad którą patronat medialny sprawują magazyny o tematyce biznesowej, „Forbes” i „Business Insider”. Był trzykrotnie prelegentem podczas polskiej edycji konferencji TEDx, które odbyły się w Poznaniu (2010), na Politechnice Wrocławskiej oraz w Katowicach (obie w 2019).

</doc>
<doc id="4694403" url="https://pl.wikipedia.org/wiki?curid=4694403" title="Mikael Nordlander">
Mikael Nordlander

Mikael Nordlander – szwedzki kierowca wyścigowy.
Biografia.
Pod koniec lat 70. rozpoczął starty w Formule Ford. W 1981 roku zajął dziewiąte miejsce w edycji europejskiej oraz został wicemistrzem Szwecji. W latach 1982–1987 rywalizował w Szwedzkiej Formule 3 (najlepiej kończąc sezon na piątej pozycji w 1987 roku), uczestniczył również w pojedynczych wyścigach Europejskiej Formuły 3. W 1988 roku wystartował w wyścigu Bałtyckiej Formuły Mondial na torze Bikernieki, zajmując trzecie miejsce. W 1989 roku wygrał natomiast wyścig Fińskiej Formuły 4 na Kinnekulleringu. W latach 1999–2001 rywalizował samochodem Nemesis RME-98 w mistrzostwach SPVM, zostając mistrzem serii w klasie RS w 1999 roku.

</doc>
<doc id="4694413" url="https://pl.wikipedia.org/wiki?curid=4694413" title="Języki północnohalmaherskie">
Języki północnohalmaherskie

Języki północnohalmaherskie – rodzina języków używanych w północnej części Moluków w Indonezji (prowincja Moluki Północne). Zasięg ich występowania obejmuje północną część wyspy Halmahera oraz okoliczne mniejsze wyspy: Ternate, Tidore, Makian (zachodni fragment) i Morotai. Rozprzestrzeniły się też na wyspy Bacan i Obi. Są geograficznie otoczone przez niespokrewnione języki austronezyjskie. Według danych szacunkowych z początku XXI wieku posługuje się nimi 350 tys. osób.
Ich pochodzenie jest niejasne. Są zupełnie odrębne od większości języków kraju. Tworzą jedną z peryferyjnych rodzin tzw. języków papuaskich w Indonezji, obok języków timor-alor-pantar z wysp Timor, Alor i Pantar. Przypuszczalnie obie te rodziny stanowią pozostałość po pierwotnych nieaustronezyjskich językach wschodniej Indonezji. Przez długi czas uważano, że języki północnohalmaherskie nie są spokrewnione z żadnymi innymi językami, ale w XX wieku zdołano je połączyć z pewnymi językami zachodniej Nowej Gwinei, w ramach fyli zachodniopapuaskiej. Są tym samym jedyną rodziną językową spoza wysp Melanezji – oprócz timor-alor-pantar – która daje się wiarygodnie powiązać z językami papuaskimi Oceanii. O ile nie są pokrewne językom austronezyjskim, to dzielą z nimi elementy struktury i leksyki, co można wytłumaczyć przenikaniem się języków tychże grup już w odległej przeszłości.
Encyklopedia "Krugoswiet" wymienia języki ternate, tobelo i tidore wśród najbardziej znaczących języków papuaskich w Indonezji (pod względem liczby mówiących). G. Holton i M. Klamer (2018) podają, że najwięcej użytkowników spośród języków tej rodziny ma język galela (79 tys.). Współcześnie języki regionu są wypierane przez malajski Moluków Północnych, a ich żywotność jest niepewna, m.in. ze względu na postępującą urbanizację i powszechność mieszanych małżeństw. W lokalnym malajskim zaznaczyły się wpływy tychże języków, zarówno na poziomie gramatyki, jak i leksyki.
Stan badań i sytuacja językowa.
Zalążki badań nad językami Halmahery i okolic oraz pierwsze próby określenia ich klasyfikacji przypadły na XIX wiek. Odrębność języków północnej Halmahery od języków austronezyjskich stwierdził po raz pierwszy Robidé van der Aa w 1872 roku (zwracając uwagę na ich „nieindonezyjski” charakter), a w 1915 roku wykazał ten fakt lingwista Hendrik van der Veen. Starsze nazwy tej rodziny języków – z okresu holenderskiego – to "Ternataansch-Halmaherasche taalgroep" (grupa ternateńsko-halmaherska) i "Halmahera-groep" (grupa halmaherska). Do ustanowienia ich związków z językami Nowej Gwinei przyczyniły się prace językoznawców Wilhelma Schmidta i H.K.J. Cowana. Podobieństwa w systemie zaimków wskazują na ich pokrewieństwo z językami północno-zachodniej części wyspy – zwłaszcza językami zachodniej Ptasiej Głowy ("West Bird’s Head", WBH); dodatkowo sugerują to pewne poszlaki w postaci danych słownikowych. Są zatem jedynymi językami papuaskimi – poza rejonem wyspy Timor – które nie funkcjonują w Melanezji. Na uwagę zasługuje fakt, że posługująca się nimi grupa ludności jest bliższa austronezyjskim ludom regionu aniżeli ludom papuaskim, zarówno pod względem kultury, jak i cech fizycznych; ponadto dorobek kulturowy łączy tubylców z cywilizacją islamu i społeczeństwami zachodniej Indonezji. Można przypuszczać, że zakorzeniły się na Molukach w wyniku migracji z Nowej Gwinei, prawdopodobnie wyprzedzając napływ języków austronezyjskich, po czym doszło do wymieszania ludności papuaskiej z grupami pochodzenia azjatyckiego. Jak zaznacza R. Blust (2013), północne Moluki charakteryzują się złożoną historią osadnictwa i kontaktów polityczno-ekonomicznych.
Są jednymi z najwcześniej opisanych języków papuaskich. W 1865 roku holenderscy misjonarze związani z Utrechtsche Zendingsvereeniging rozpoczęli badania językoznawcze na Halmaherze. Owocem prac dokumentacyjnych stał się szereg słowników, opisów gramatyki i zbiorów baśni ludowych. Do poświęcenia uwagi tym językom skłoniła badaczy (misjonarzy i językoznawców) ich wyraźna odmienność od pozostałych języków regionu, a zarazem regularny charakter zależności dźwiękowych między nimi. W pobliżu, na południowo-wschodnim wybrzeżu Halmahery (i niektórych mniejszych wyspach), występują zupełnie odrębne języki południowohalmaherskie (pochodzenia austronezyjskiego).
Najbardziej znanym językiem północnohalmaherskim jest język ternate, o historycznie ugruntowanym znaczeniu jako lokalna lingua franca. Języki ternate i tidore, używane na wyspach o tych samych nazwach, były językami miejscowych sułtanatów – Ternate i Tidore – znanych ze swojego udziału w handlu korzennym. Ponadto oba te języki wykształciły rdzenne (przedeuropejskie) tradycje literackie na bazie pisma arabskiego, jako jedyne spośród języków papuaskich. Rozwój piśmiennictwa w pozostałych językach północnohalmaherskich nastąpił dopiero wskutek działalności misjonarzy. Pisane formy tych języków (na bazie alfabetu łacińskiego) nie są jednak dobrze rozpowszechnione. Dziś rolę lingua franca przejął lokalny język malajski.
Ze względu na swoje położenie geograficzne wykazują wpływy języków austronezyjskich, choć oparły się niektórym zmianom, które nastąpiły w pozostałych językach zachodniopapuaskich. Pod wpływem kontaktu języki centralno-zachodnie (np. tidore) przejęły wiele obcych elementów gramatyki, inne zaś są na tyle konserwatywne, że w większym stopniu zachowują specyfikę gramatyczną tej rodziny (np. tobelo). W późniejszym okresie historycznym języki północnohalmaherskie, wraz ze wzrostem znaczenia tutejszych sułtanatów, stały się źródłem słownictwa dla bliskich geograficznie języków austronezyjskich. Zapożyczenia leksykalne z języka ternate-tidore przedostały się do języka taba, języków południowej Halmahery (np. sawai), a także dialektów języka malajskiego. Zaimki "ngana" (2. os. lp.) i "ngoni" (2. os. lm.) zostały zapożyczone zarówno przez malajski Moluków Północnych, jak i malajski miasta Manado. Wpływy sięgnęły również rodzimych języków wyspy Sulawesi i okolic (m.in. języków minahaskich i języka sangir). Wynika to z historycznej roli Sułtanatu Ternate we wschodniej części archipelagu. W językach regionu występują wpływy holenderskie i portugalskie, lecz są one słabiej zaznaczone niż w innych zakątkach Moluków (jak np. wyspa Ambon i Moluki centralne).
Typologia.
Do charakterystycznych cech tych języków należą: szyk wyrazów SOV (podmiot dopełnienie orzeczenie), wyrażanie podmiotu i dopełnienia przy użyciu morfologii czasownika, szyk possessor-possessum w konstrukcjach dzierżawczych (określnik dzierżawczy zajmuje miejsce przed rzeczownikiem określanym) oraz obecność poimków. Występowanie poimków i szyk SOV to cechy konserwatywne, które należą do hipotetycznej specyfiki języka prazachodniopapuaskiego i przypuszczalnie zostały z niego odziedziczone. W językach rodziny funkcjonują klasy rzeczowników. Wykorzystywane są klasyfikatory, o domniemanej proweniencji austronezyjskiej. Z perspektywy synchronicznej ich liczebniki reprezentują system decymalny (dziesiątkowy), ale same formy wyrazowe zdradzają, że wcześniejszy system liczbowy należał do typu kwinarnego (piątkowego). Role wykładników osoby w morfosyntaktyce (funkcje podmiotu i orzeczenia) bywają wyznaczane przez semantykę czasownika (jest to cecha stosunkowo rzadko spotykana w językach świata, lecz częsta w językach wschodniej Indonezji). Występuje rozróżnienie między inkluzywną a ekskluzywną formą pierwszej osoby liczby mnogiej, właściwe dla tego obszaru geograficznego.
Stopień nasilenia cech kontaktowych różni się w zależności od subregionu. Wpływy austronezyjskie w typologii języków północnohalmaherskich są ogółem słabsze niż w przypadku pozostałych grup zachodniopapuaskich. Jednocześnie w regionie występują języki papuaskie, które w przeważającej mierze zachowują rodzime słownictwo, ale na poziomie syntaktyki czerpią zasadniczo z austronezyjskiego otoczenia językowego. Kontakt z malajskim i innymi niespokrewnionymi językami doprowadził np. do przekształcenia składni i morfologii języka tidore. W językach tidore, ternate, sahu i zachodniomakiańskim występuje szyk zdania SVO (podmiot orzeczenie dopełnienie), bardziej typowy dla języków austronezyjskich. W zachodniomakiańskim obecna jest harmonia samogłosek. Wszystkie języki rodziny obfitują konsekwentnie w elementy leksyki austronezyjskiej, które najpewniej zostały zapożyczone już na wczesnym etapie rozwoju (biorąc pod uwagę, że wiele z nich przeszło właściwe dla tych języków zmiany dźwiękowe). C.L. Voorhoeve (1987, 1988) twierdzi, że stanowią one nawet 30% podstawowego słownictwa, przy czym ich udział był zaniżany we wcześniejszych pracach.
W językach północnych Moluków – zarówno papuaskich, jak i austronezyjskich – funkcjonuje system orientacji przestrzennej oparty nie na rozróżnieniu lewo-prawo czy kierunkach świata, lecz na osiach ląd-morze i góra-dół (równolegle do wybrzeża).
Podział wewnętrzny.
Rodzina ta jest rozdrobniona dialektalnie, a granice między poszczególnymi językami są niejasne i trudne do wyznaczenia. Choć autorzy różnie określają liczbę języków wchodzących w skład rodziny, istnieje ogólna zgoda co do wewnętrznego jej podziału. Różne czynniki socjolingwistyczne (związane z różnicami politycznymi czy religijnymi) sprawiają, że trudno uzgodnić liczbę wyróżnianych języków północnohalmaherskich. Mogą być rozpatrywane jako kontinuum dialektalne. Bliskość ich zasobów słownictwa sugeruje, że różnice między nimi zostały wyrównane w ciągu ostatnich 2000 lat.
C.L. Voorhoeve (1988) zaproponował poniższą klasyfikację ("North Halmaheran stock"), wyodrębniając tylko cztery języki (pierwotne nazwy tychże podano w nawiasach):
Wpływ austronezyjski w języku zachodniomakiańskim sprawia, że ten jest szczególnie odrębny od pozostałych przedstawicieli rodziny. Voorhoeve sklasyfikował go jako odosobniony język północnohalmaherski. Dawniej uważano, że chodzi o język austronezyjski, ale analiza podstawowego słownictwa nie pozwala potwierdzić takiej jego przynależności (wyrazy o podłożu austronezyjskim tworzą stosunkowo małą grupę i są zapożyczeniami); również formy liczebników nie sugerują związku z językami austronezyjskimi. Należy go odróżnić od wschodniomakiańskiego (taba), który istotnie ma pochodzenie austronezyjskie (jest jednym z języków południowohalmaherskich) i wywarł wpływ na swojego papuaskiego sąsiada.
Etnolekty północno-wschodniej Halmahery dzielą szereg archaicznych (przedaustronezyjskich) cech gramatyki. Ponadto są zbliżone słownikowo i występuje między nimi słabo zbadane zjawisko wzajemnej zrozumiałości. C.L. Voorhoeve (1988) uznał je zatem za dialekty jednego języka „północno-wschodniohalmaherskiego” ("North-east Halmaheran"), na podstawie analizy leksykostatystycznej, lecz nie odpowiada to identyfikacji etnicznej samych użytkowników i konwencji przyjętej w wielu innych publikacjach. Podobną propozycję wysunął M. Czlenow (1986), omawiając „podgrupę halmaherską”. W regionie częstym zjawiskiem jest wielojęzyczność, co utrudnia określenie poziomu różnic między językami. Niemniej wykazują one znaczne różnice strukturalne i komunikacja (bez użycia języka malajskiego) nie zawsze odbywa się bez przeszkód. Nowsze badania sugerują, że są to raczej odrębne języki. Publikacja Ethnologue (wyd. 18, 25) umieszcza je w grupie galela-loloda, wyodrębniając również języki laba (loloda południowy) i tugutil. Voorhoeve uznał tugutil za wariant tobelo, a loloda południowy za wariant galela.
Etnolekty ternate i tidore są raczej traktowane jako samodzielne języki (zwłaszcza lokalnie, ale też w części literatury), aczkolwiek dystans (Abstand) między nimi jest stosunkowo niewielki, a mówienie o "językach" ternate i tidore wydaje się oparte na czynnikach socjopolitycznych. Według kryterium wzajemnej zrozumiałości chodzi o odmiany jednego języka. C.L. Voorhoeve (1988) grupuje te etnolekty jako warianty języka ternate-tidore (w pracy z 1994 r. użył nazwy „język ternate”), M. van Staden (2000) natomiast klasyfikuje je jako dwa różne języki, podobnie też uczynili autorzy bazy Ethnologue. M. Czlenow (1986) twierdzi, że można mówić o jednym języku ternate-tidore (roboczo określonym jako podgrupa wyspiarska). C.E. Grimes i B.D. Grimes (1994) wychodzą z założenia, że wyodrębnienie jednego języka – nawet jeśli uzasadnione lingwistycznie – zupełnie nie współbrzmi z rozstrzygnięciami pozajęzykowymi. Pozostałe języki północnohalmaherskie, takie jak galela i tobelo, wykazują znaczne wpływy języka ternate. Jest to konsekwencja historycznej dominacji Sułtanatu Ternate w archipelagu Moluków. Wyjątkowo liczne pożyczki z języka ternate są obecne w języku sahu, jako że lud Sahu utrzymywał bliższe kontakty z Ternate. Stanowi to też możliwe wyjaśnienie dla utraty szyku SOV przez ten język. Choć język sahu pozostaje leksykalnie bliski innym językom Halmahery, to typologicznie zdecydowanie przypomina ternate-tidore.
Etnolekty waioli, gamkonora i ibu są czasami uznawane za języki oddzielne od sahu. Taką klasyfikację zaproponowano w artykule z 1984/1994 r. (C.E. Grimes, B.D. Grimes), a także w publikacji Ethnologue (wyd. 18), gdzie pod pojęciem języka sahu umieszczono dialekty tala’i i pa’disua, a pozostałe omówiono oddzielnie. C.L. Voorhoeve (1988) uznał, że chodzi o dialekty jednego języka sahu, przy czym dialekty pa’disua i tala’i opisał jako spójną grupę. M. Czlenow (1986) sklasyfikował sahu, waioli i ibu w ramach podgrupy jailolo, nie wspominając jednak o gamkonora. Ethnologue odnotowuje również język kao, włączając go w ramy grupy sahu, choć redaktorzy publikacji przypuszczają, że etnolekt ten może być marginalnym dialektem języka pagu. Według S.G. Wimbish (1991) jest to dialekt języka pagu (na podstawie kryterium wzajemnej zrozumiałości), niemniej ludność Kao jest odrębna religijnie, co też znajduje odzwierciedlenie w lokalnej identyfikacji językowej. Rozróżnienie między waioli a gamkonora również ma podłoże etniczno-religijne.
Porównanie leksykalne.
Liczebniki w językach północnohalmaherskich oraz w języku yawa:
Liczebnik „dziewięć” w językach północnohalmaherskich został zapożyczony z źródła austronezyjskiego. Dodatkowo język zachodniomakiański zapożyczył liczebnik „cztery”.
Poniższe dane na temat podstawowego słownictwa zostały zaczerpnięte z internetowej bazy danych "Trans-New Guinea".
Zaimki osobowe.
Porównanie form zaimków (prefiksów czasownikowych informujących o podmiocie) w językach północnohalmaherskich (NH) oraz dwóch językach zachodniej Ptasiej Głowy (WBH): moi i tehit ():
Formy samodzielnych zaimków osobowych (na przykładzie ternate-tidore i tobelo):
Ekskluzywny zaimek pierwszej osoby liczby mnogiej w językach NH (formy "ngomi", "imi") to prawdopodobna pożyczka austronezyjska ("*kami"), lecz analiza paradygmatów zaimków w pozostałych językach zachodniopapuaskich nie pozwala tego potwierdzić. Niewykluczone, że rozróżnienie inclusivus-exclusivus jest przedaustronezyjską cechą arealną. C.L. Voorhoeve (1994) uważa, że kolejnym zapożyczeniem austronezyjskim może być forma rodzaju nijakiego pierwszej osoby liczby pojedynczej ("ena", "enanga").
Prajęzyk.
W taki oto sposób przedstawia się zrekonstruowany zasób spółgłosek języka prapółnocnohalmaherskiego (, ). Nietypową cechą tego prajęzyka jest występowanie spółgłoski zwartej z retrofleksją dźwięczną (*ɖ) (w językach papuaskich spółgłoski z retrofleksją nie są zupełnie powszechne).
Następujące rekonstrukcje podali . Większość tych form pochodzi z .
Związki genetyczne i arealne.
Związki języków północnohalmaherskich z innymi językami pozostają słabo określone. O ile zostały zdefiniowane jako rodzina odrębna od języków austronezyjskich, to trudno jednoznacznie wyrokować o ich powiązaniach z okolicznymi grupami. Najbardziej prawdopodobne jest ich pokrewieństwo z językami zachodniej Ptasiej Głowy ("West Bird’s Head", WBH) – kolejną dobrze ustanowioną grupą genetyczną, obejmującą kilka języków z północno-zachodniego skraju Nowej Gwinei. O postulowanym pokrewieństwie świadczą bardziej podobieństwa w paradygmatach zaimków aniżeli zbieżności leksykalne, których to analiza nie daje podstaw do wyprowadzenia miarodajnych wniosków. Niemniej na korzyść tej propozycji – zawartej w hipotezie zachodniopapuaskiej – przemawia bliskość geograficzna obu konfrontowanych rodzin. Ich jedność genetyczna wydaje się wręcz pewniejsza niż w przypadku poszczególnych grup i izolatów półwyspu Ptasia Głowa (które również podejrzewa się o przynależność do języków zachodniopapuaskich). Dzisiejsze papuaskie języki Halmahery miałyby zostać przyniesione w wyniku migracji z Nowej Gwinei, przypuszczalnie przed ekspansją języków austronezyjskich. C.L. Voorhoeve (1994), na podstawie glottochronologii, zasugerował, że języki papuaskie pojawiły się na północnych Molukach dopiero po migracjach austronezyjskich, które miały miejsce w archipelagu indonezyjskim, a na samej Halmaherze miał wcześniej występować jeden z języków filipińskich (lub taki język został wprowadzony jeszcze przed rozpadem prajęzyka rodziny). Propozycji tej nie poświęcono później większej uwagi. Bliskość cech języków północnej Halmahery sugeruje jednak, że stanowią wynik stosunkowo niedawnego rozproszenia (nawet jeśli pierwotny napływ języków papuaskich rzeczywiście poprzedził ekspansję austronezyjską).
G. Reesink (2004, 2009), w obliczu braku dostatecznych dowodów, powstrzymuje się od uznania rodziny języków zachodniopapuaskich (określając ją jako ligę językową), ale nie wyklucza, że między omawianymi grupami może istnieć niedostatecznie wykazany związek genetyczny. Jego zdaniem fakty lingwistyczne, które mogłyby świadczyć o pochodzeniu tychże rodzin od wspólnego przodka, zostały zatarte wskutek odrębnego ich rozwoju i długookresowych interakcji z ludnością austronezyjską. Języki północnohalmaherskie próbowano także łączyć z językami timor-alor-pantar. Hipotezę tę, już wcześniej przewijającą się w literaturze (H.K.J. Cowan, A. Capell), omówił na nowo M. Donohue (2008), wskazując na podobieństwa w leksyce i w formach zaimków. Zdaniem autora przodek języków timor-alor-pantar mógł znaleźć się pod wpływem zachodniopapuaskim. Ponadto same języki zachodniopapuaskie zawierają pewne jednostki słownikowe, które mogłyby świadczyć o ich pokrewieństwie z językami andamańskimi (jednakże charakter tego powiązania pozostaje niejasny). Występuje też niewielka grupa podobieństw leksykalnych między językami północnohalmaherskimi (i niektórymi innymi zachodniopapuaskimi) a językami sentani (blisko granicy z Papuą-Nową Gwineą), lecz nie wydaje się, żeby był to związek natury genetycznej. Być może chodzi o dawne zapożyczenia północnohalmaherskie lub ślady zachodniopapuaskiego substratu językowego w tychże językach. 
Języki północnohalmaherskie wykazują znaczne wpływy austronezyjskie, zarówno w zakresie słownictwa, jak i gramatyki. Ich ślady są najbardziej widoczne w językach ternate, tidore, zachodniomakiańskim i sahu, które utraciły część cech gramatyki charakterystycznych dla tej rodziny. Źródłami słownictwa austronezyjskiego stały się różne obszary geograficzne. Występują wpływy języków Moluków centralnych, języków oceanicznych i języków filipińskich. Przodek tej rodziny prawdopodobnie pozostawał w kontakcie z językami filipińskimi. W okresie istnienia sułtanatów Ternate i Tidore nasiliły się wpływy języka malajskiego. Dodatkowo C.L. Voorhoeve (1982) zauważył szereg zbieżności leksykalnych (być może zapożyczeń) między językami północnohalmaherskimi a językami centralnopapuaskimi z południowego wybrzeża Papui-Nowej Gwinei (z rodziny języków oceanicznych, ponad 3000 km na wschód). Możliwe, że świadczy to o kontaktach między tymi grupami ludności. Zasób zapożyczeń austronezyjskich w języku zachodniomakiańskim wskazuje na niezależny przebieg kontaktu tego języka z rodziną austronezyjską. Niewykluczone jest, że jego prajęzyk dotarł do regionu w innym czasie niż przodek pozostałej części rodziny.

</doc>
<doc id="4694415" url="https://pl.wikipedia.org/wiki?curid=4694415" title="Oliwer Spasowski">
Oliwer Spasowski

Oliwer Spasowski, mac. Оливер Спасовски (ur. 21 października 1976 w Kumanowie) – macedoński polityk i prawnik, działacz Socjaldemokratycznego Związku Macedonii (SDSM), parlamentarzysta i minister spraw wewnętrznych, w 2020 premier Macedonii Północnej.
Życiorys.
Ukończył szkołę średnią w rodzinnej miejscowości, następnie studia prawnicze na Uniwersytecie Świętych Cyryla i Metodego w Skopju. Praktykował następnie jako prawnik. W latach 2001–2005 był doradcą burmistrza Kumanowa, od 2008 do 2011 pełnił funkcję sekretarza gminy. Działacz Socjaldemokratycznego Związku Macedonii, w 2013 został sekretarzem generalnym tej partii.
W latach 2006–2008, 2011–2014 i 2016–2017 sprawował mandat posła do Zgromadzenia Republiki Macedonii. Od listopada 2015 do maja 2016 oraz od września do grudnia 2016 zajmował stanowisko ministra spraw wewnętrznych. Po raz trzeci funkcję tę objął w czerwcu 2017.
W grudniu 2019 kierujący rządem Zoran Zaew złożył dymisję z funkcji premiera. Było to wymuszone specjalną ustawą wyborczą, która nakazywała powołanie rządu technicznego z udziałem przedstawicieli opozycji w związku z rozpisaniem wyborów parlamentarnych. 3 stycznia 2020 Oliwer Spasowski został nowym premierem Macedonii Północnej. W wyborach w tym samym roku ponownie uzyskał mandat deputowanego.
30 sierpnia 2020 zakończył pełnienie funkcji premiera. Ponownie objął urząd ministra spraw wewnętrznych, dołączając do nowego rządu Zorana Zaewa. Pozostał na tym stanowisku również w powołanym w styczniu 2022 gabinecie Dimitara Kowaczewskiego.
Życie prywatne.
Oliwer Spasowski jest żonaty, ma dwoje dzieci.

</doc>
<doc id="4694420" url="https://pl.wikipedia.org/wiki?curid=4694420" title="Włocławek od 1989 r.">
Włocławek od 1989 r.



</doc>
<doc id="4694434" url="https://pl.wikipedia.org/wiki?curid=4694434" title="András Gergely">
András Gergely

András Gergely – węgierski kierowca wyścigowy i rajdowy.
Biografia.
Na przełomie lat 70. i 80. rywalizował Ładą 2101 m.in. w mistrzostwach Europy i rajdowym Pucharze Pokoju i Przyjaźni. Ponadto uczestniczył na trasach wyścigowych. Na początku lat 80. ścigał się Ładą 1300. W 1980 roku zajął tym samochodem szóste miejsce w wyścigu górskim w Mecsek. W sezonie 1981 zadebiutował Ładą w Pucharze Pokoju i Przyjaźni, kończąc trzy wyścigi w pierwszej dziesiątce (Hawierzów – 9., Kielce – 7., Kijów – 8.). W 1982 roku był piętnasty w klasyfikacji końcowej Pucharu, zajmując m.in. siódme miejsce w Kielcach i ósme w Albenie. Sezon 1983 zakończył na siódmym miejscu, najlepiej finiszując w Poznaniu (piąty) i Albenie (czwarty). W 1984 roku był 21. w klasyfikacji końcowej, zostając za to wicemistrzem Węgier w klasie BBK/16. Rok później został mistrzem kraju zarówno w kategorii BBK, jak i klasie BBK/18. Rok później ścigał się zarówno Ładą, jak i Škodą 120 LS. W klasyfikacji końcowej Pucharu Pokoju i Przyjaźni Gergely był piętnasty, zaś w mistrzostwach Węgier zajął Škodą drugie miejsce w klasie A/9.
W 1988 roku Węgier rozpoczął starty samochodem marki MTX w Formule Easter. W mistrzostwach Węgier zajął wówczas trzecie miejsce.

</doc>
<doc id="4694445" url="https://pl.wikipedia.org/wiki?curid=4694445" title="7 Canis Majoris b">
7 Canis Majoris b

7 Canis Majoris b (7 CMa b, HD 47205 b, Ni² Canis Majoris b) – egzoplaneta typu gazowy olbrzym krążąca wokół pomarańczowego olbrzyma 7 Canis Majoris o typie widmowym K1 III. Układ odległy jest od Ziemi o około 64,6 lat świetlnych.
Odkrycie.
7 CMa b została odkryta w grudniu 2011 roku metodą pomiaru prędkości radialnych macierzystej gwiazdy w programie badawczym Pan-Pacific Planet Search przy użyciu teleskopu AAT w Obserwatorium Siding Spring. Program miał na celu zbadanie gwiazd typu podolbrzym o wysokiej metaliczności. Planeta 7 CMa b była pierwszym odkryciem tego programu.
Charakterystyka.
7 CMa b jest gazowym olbrzymem o masie około 1,85 MJ (588 M⨁). Okrąża swoją gwiazdę macierzystą po lekko ekscentrycznej orbicie o mimośrodzie 0,06 w średniej odległości 1,758 AU. Pełny obieg wokół 7 Canis Majoris zajmuje planecie około 735 dni.

</doc>
<doc id="4694446" url="https://pl.wikipedia.org/wiki?curid=4694446" title="7 Canis Majoris c">
7 Canis Majoris c

7 Canis Majoris c (7 CMa c, HD 47205 c, Ni² Canis Majoris c) – egzoplaneta typu gazowy olbrzym krążąca wokół pomarańczowego olbrzyma 7 Canis Majoris (HD 47205, Ni² Canis Majoris) o typie widmowym K1 III. Jest drugą egzoplanetą odkrytą w tym układzie. Układ odległy jest od Ziemi o około 64,6 lat świetlnych.
Odkrycie.
Planeta 7 CMa c została odkryta w listopadzie 2019 roku metodą pomiaru prędkości radialnych podczas obserwacji prowadzonych w Lick Observatory.
Charakterystyka.
7 CMa c jest gazowym olbrzymem, niewiele mniejszym od Jowisza. Masa planety wynosi około 0,87 MJ (277 M⨁). 7 CMa c okrąża swoją gwiazdę w około 996 dni po lekko ekscentrycznej orbicie o mimośrodzie 0,08 w średniej odległości 2,153 AU.
7 CMa c jest w rezonansie orbitalnym 4:3 z drugą, bliższą ciału centralnemu, planetą 7 CMa b. Jest to trzeci odkryty system, który znajduje się w rezonansie 4:3, co czyni to odkrycie bardzo cennym dla modeli formowania się planet i ewolucji orbit.

</doc>
<doc id="4694447" url="https://pl.wikipedia.org/wiki?curid=4694447" title="7 Canis Majoris">
7 Canis Majoris



</doc>
<doc id="4694448" url="https://pl.wikipedia.org/wiki?curid=4694448" title="Melanie Hamilton">
Melanie Hamilton

Melanie „Melly” Hamilton-Wilkes – główna bohaterka powieści Margaret Mitchell "Przeminęło z wiatrem".
Historia.
Przed wojną.
Melanie urodziła się w 1844 roku. Ona i jej brat Charles są jednymi z ostatnich przedstawicieli zamożnej rodziny Hamilton. Rodzina zawsze ceniła edukację i starała się ją zapewnić rodzinie. W efekcie zyskali reputację rodziny wysoko wykształconej, której członkami byli intelektualiści i prawnicy. Od kilku pokoleń poślubiali członków rodziny Wilkes, posiadających podobne poglądy. Był to jednak chów wsobny - kuzyni wstępowali w związek małżeński między sobą - co ostatecznie doprowadziło do narodzin coraz słabszych genetycznie dzieci.
Rodzice Melanie i Charlesa zmarli przed rozpoczęciem powieści, przed kwietniem 1861 roku i spoczęli w Atlancie. Ich ojciec, William R. Hamilton, został opisany jako porywczy i temperamentny żołnierz. Umieścił swoje dzieci u brata i siostry, Henry'ego Hamiltona i Sary Jane „Pittypat” Hamilton. Uznali ich za swoje. Henry był prawnikiem i mieszkańcem Atlanty, a majątek rodziny został umieszczony pod jego kuratelą. „Pittypat” została opisana jako mającą dojrzałość dziecka. Rzeczywistą odpowiedzialność za tę dwójkę dzieci ponosił wuj Piotr, amerykański niewolnik z Afryki. Piotr był lojalnym służącym rodziny i służył ojcu sierot w czasie gdy on walczył w wojnie amerykańsko-meksykańskiej (1846 – 1848). Pomimo że nominalnie był własnością Hamiltonów, postrzegał siebie a oni jego, za kogoś, kto chronił „Pittypat”, Charlesa i Melanie. Był dzielnym i inteligentnym człowiekiem, który służył interesom Hamiltonów, często doradzał im oraz wielokrotnie podejmował decyzje dla nich. Dzięki oddanym wujkom i ciotkom, rodzeństwo rosło będąc coraz bardziej oczytane i świadome. Wychowywane pod kloszem, było jednak naiwne w wielu sprawach.
Melanie pojawiła się po raz pierwszy w „Dwunatu Dębach”, na barbecue u rodziny Wilkes w kwietniu 1861. Ogłosiła zaręczyny z Ashleyem Wilkes a wkrótce potem dowiedziała się, że jej brat ożeni się z Katie Scarlett O'Hara.
Podczas wojny.
Wybuchła wojna secesyjna i obie pary szybko wzięły ślub, po czym mężczyźni poszli na wojnę. Melanie udała się do ciotki „Pittypat” do Atlanty w Georgii. Charles zmarł podczas wojny na powikłania chorobowe a w życiu Melanie pojawił się pod koniec roku bratanek, Wade HamPton Hamilton. Scarlett zabrała go do Atlanty, po tym jak odpowiedziała na zaproszenie ciotki i Melanie by do nich przyjechała. Melanie służyła jako pielęgniarka–wolontariuszka w opiece nad chorymi i rannymi żołnierzami Skonfederowanych Stanów Ameryki. Scarlett podziwiała ją za zdolność zachowania spokoju na twarzy w obliczu widoku ran, krwi i śmierci. Także, za umiejętność uspokajania, a także kojenia bólu dobrym słowem wśród weteranów. Po Melanie było widać, że blednie po tym wszystkim co widziała. Prywatnie, nawet wymiotowała, ale nigdy publicznie nie dała tego po sobie pokazać. Scarlett zaczęła zmieniać o niej zdanie, uznając, że jest odważniejsza, niż się wydaje.
Scarlett wyjechała do Atlanty zamierzając zatrzymać się tylko na chwilę, jako gość, ale wkrótce zmieniła się w stałą bywalczynię zabaw prężnie rozwijającego się miasta. Melania uznała też Scarlett za lepszego towarzysza, niż starszą ciotkę. W tym czasie Atlanta była zaludniona głównie przez kobiety, starców, dzieci oraz osoby już nie były zdolne do walki. Jedyni postawni mężczyźni sprawowali funkcje lokalnej milicji. Melanie okazywała im niechęć i krytykę, gdyż uważała, że są bardziej potrzebni na froncie. Scarlett wkrótce doszła do wniosku, że sama popiera jej działania, w bardziej agresywny sposób.
W roku 1862 Rhett Butler, bogacz z Karoliny Południowej i przemytnik, zaprzyjaźnił się z obydwiema kobietami i zaczął zakochiwać się w Scarlett. Reputacja obojga na tym ucierpiała, ale Melanie odważnie broniła ich w towarzystwie lokalnych dam. Melanie, jako jedyna z socjety tego rejonu, przyjęła pomoc od Belle Watling, kierowniczki lokalnego domu publicznego. Wszyscy, oprócz niej, sądzili, że datek na szpital będzie stał w sprzeczności z ideą za którą walczyli ale Melanie dostrzegła pomoc kobiety i potrzeby samego szpitala.
Tymczasem Bitwa pod Gettysburgiem z lipca 1863 roku okazała się punktem zwrotnym w wojnie. Ashley, awansowany do rangi majora w Armii Północnej Wirginii, gdzie walczył, nie poległ w niej, co przyniosło ulgę żonie i szwagierce. Przyjechał do domu ciotki, do Atlanty, na tygodniową przepustkę. Nie widziały go od dwóch lat a zanim wrócił do oddziału, Scarlett przyrzekła mu, że zaopiekuje się Melanie.
W marcu 1864 roku Melanie dowiedziała się, że jest w ciąży. Zachowywała się jak druga matka dla Wade'a i przekazała tę nowinę do Scarlett jak tylko była tego pewna. Była zaskoczona reakcją Scarlett, czyli mieszaniną złości i zdziwienia. Dr Meade przekazał jej dodatkowo, że będzie miała trudności z porodem, ze względu na zbyt wąską miednicę. Gdy otrzymała telegram od dowódcy Ashleya, że ten zaginął trzy dni temu i nie mają od niego wiadomości, uznała, że została wdową. To pogodziło kobiety a ich rozpacz okazała się przedwczesna, gdyż Ashley żył, ale stał się jeńcem wojennym. Nerwy nadwyrężyły jej zdrowie a Rhett obiecał jej, że odszuka informacje o jej mężu, gdy ona będzie odpoczywać. Rhett przekazał im, że Ashley jest w Rock Island Arsenal i trafił tam jako ranny więzień. Miało ono złą sławę pośród konfederatów, gdyż tylko 25% tych co odbywali tam karę wracała do domu. Reszta umierała z powodu chorób.
Trzeci trymestr ciąży przykuł Melanię do łóżka. Tymczasem William Tecumseh Sherman, generał jankeski, doprowadził do oblężenia Atlanty. Ciotka i „wuj” Piotr przenieśli się do krewnych w Macon. Scarlett i Melanie zostały same a wdowa po Charlsie została zmuszona do odbioru porodu od Melanie. Melanie urodziła dziecko, Beau Wilkesa i obie panie z dziećmi i służącą wydostały się z pomocą Rhetta z oblężonej Atlanty. Same wróciły do spalonych „Dwunastu Dębów”, następnie do Tary, rodzinnego domu Scarlett, która ocalała. Ellen O'Hara, matka Scarlett zmarła na tyfus a jej mąż Gerald postradał zmysły. Natomiast posiadłość została obrabowana. W Tarze zostały, wracające do zdrowia po tyfusie, siostry oraz Pork i Mammy, dwoje członków dawnej służby. „Suellen” i „Careen” zaczęły pracę na roli, przymierając głodem i zmagając się z biedą. Melanie pomogła Scarlett w ukryciu zwłok i zatuszowaniu krwi po dezerterze jankeskiej armii. Pieniądze znalezione przy nim pomogły im przetrwać trudny okres.
Po wojnie.
W kwietniu 1865 roku wojna się skończyła a Tara stała się przystanią dla znajomych żołnierzy pokonanej Konfederacji. Zyskały nowego zarządce, Willa Benteen a Ashley wrócił do żony i do syna.
Wkrótce Scarlett doprowadziła do odbicia narzeczonego swej siostry Franka Kennedy'ego by zapłacić podatek–kontrybucję za Tarę i przeniosła się ponownie się do Atlanty. Melanie zmusiła Ashleya by nie przeprowadzał się do Nowego Jorku i został na miejscu, gdyż Scarlett dbała o to by nie umarli z głodu. Pani Kennedy rozwinęła działalność męża o tartak i wprzęgła Ashleya w jego zarządzanie, przez co z Melanie wrócili do Atlanty. Gdy została napadnięta, Ashley i Frank − jako członkowie Ku Klux Klanu − udali się do lasu by ukarać rozbójników. Ashley został ranny a Rhett uratował go przed karą za samosąd dając mu alibi wizyty w przybytku Belle Watling. Frank zginął tamtej nocy i Melanie zapewniała Belle, że jej szwagierka przeżywa żałobę. Rok po śmierci Franka zaręczyła się i wyszła za mąż za Rhetta.
Gdy w miasteczku wybuchł skandal, dotyczący domniemanego romansu Ashleya i Scarlett, India Wilkes przekazała te informacje do Melanie. Ta ucięła wszystkie spekulacje i stanęła w obronie Scarlett, zapraszając ją na przyjęcie urodzinowe męża. Scarlett, podpuszczona przez Rhetta, zdecydowała się sprzedać tartaki Ashleyowi. Wilkes uzyskał pieniądze z niewiadomego mu źródła, a właściwie od Rhetta, o czym wiedziała tylko Melania. Tymczasem Melania i Rhett nadal mieli dobre stosunki, nawet gdy małżeństwo Butlerów zaczęło się rozpadać. Rhett mówił Melanie jest jedną z niewielu prawdziwych dam jakie zna. Pocieszała go, gdy Scarlett zaszła z nim w drugą ciążę i poroniła w wyniku upadku ze schodów. Pijany, wyznał jej, że go nie kocha. Powstrzymał się jednak przed przekazaniem jej kogo obdarza uczuciem Scarlett. Rhett skupił swą całą uwagę na ukochanej córce, Eugenii Victorii „Bonnie Blue” a gdy ta zmarła w wyniku skręcenia karku po upadku z kucyka, przekonała oszalałego z rozpaczy mężczyznę by pozwolił pochować swą córeczkę.
W 1873 roku Melanie ponownie zaszła w ciążę, pomimo ostrzeżeń doktora Meade. Po poronieniu zaczęła słabnąć. Scarlett zobowiązała się zaopiekować bratankiem i Ashleyem oraz by była dobra dla Rhetta, gdyż kapitan tak ją kochał. Jej śmierć była przyczyną zmiany u Scarlett. Uświadomiła sobie, że on kochał tylko Melanie, a ona tylko swego męża. Scarlett była wdzięczna losowi za to, że Melanie zmarła nie mając świadomości o tym co łączyło ją z jej małżonkiem.

</doc>
<doc id="4694449" url="https://pl.wikipedia.org/wiki?curid=4694449" title="Gęsia Krzywda">
Gęsia Krzywda



</doc>
<doc id="4694451" url="https://pl.wikipedia.org/wiki?curid=4694451" title="Klepki (ujednoznacznienie)">
Klepki (ujednoznacznienie)



</doc>
<doc id="4694456" url="https://pl.wikipedia.org/wiki?curid=4694456" title="Robert Romanowski">
Robert Romanowski

Robert Ryszard Romanowski – polski ekonomista, dr hab. nauk ekonomicznych, profesor uczelni Instytutu Marketingu Uniwersytetu Ekonomicznego w Poznaniu.
Życiorys.
W 1997 ukończył studia w zakresie zarządzania i marketingu w Akademii Ekonomicznej w Poznaniu, 30 września 2005 obronił pracę doktorską "Uwarunkowania wykorzystania instrumentów marketingowych w wielofunkcyjnym rozwoju obszarów wiejskich", 8 kwietnia 2016 habilitował się na podstawie dorobku naukowego i pracy zatytułowanej "Wpływ wsparcia systemów innowacji na rozwój lokalny". Otrzymał nominację profesorską.
Objął funkcję profesora nadzwyczajnego w Katedrze Handlu i Marketingu na Wydziale Zarządzania Uniwersytetu Ekonomicznego w Poznaniu.
Piastuje stanowisko profesora uczelni w Instytucie Marketingu na Uniwersytecie Ekonomicznym w Poznaniu.

</doc>
<doc id="4694459" url="https://pl.wikipedia.org/wiki?curid=4694459" title="Poświątne">
Poświątne



</doc>
<doc id="4694462" url="https://pl.wikipedia.org/wiki?curid=4694462" title="Cross-country na Zimowych Światowych Wojskowych Igrzyskach Sportowych 2017 – sprint drużynowy mężczyzn">
Cross-country na Zimowych Światowych Wojskowych Igrzyskach Sportowych 2017 – sprint drużynowy mężczyzn

Cross-country na 3. Zimowych Światowych Wojskowych Igrzyskach Sportowych – drużynowy sprint mężczyzn jedna z zimowych konkurencji rozgrywana podczas igrzysk wojskowych w ramach cross-country, która odbyła się w dniu 26 lutego 2017 na terenie kompleksu narciarsko-biathlonowego „Łaura” w Soczi.
Terminarz.
Konkurencja rozpoczęła się w dniu 26 lutego o godzinie 10:00 "(czasu miejscowego)". Bieg mężczyzn odbywał się, równolegle z narciarskim sprintem kobiet.

</doc>
<doc id="4694465" url="https://pl.wikipedia.org/wiki?curid=4694465" title="Cross-country na Zimowych Światowych Wojskowych Igrzyskach Sportowych 2017 – sprint drużynowy kobiet">
Cross-country na Zimowych Światowych Wojskowych Igrzyskach Sportowych 2017 – sprint drużynowy kobiet

Cross-country na 3. Zimowych Światowych Wojskowych Igrzyskach Sportowych – drużynowy sprint kobiet jedna z zimowych konkurencji rozgrywana podczas igrzysk wojskowych w ramach cross-country, która odbyła się w dniu 26 lutego 2017 na terenie kompleksu narciarsko-biathlonowego „Łaura” w Soczi.
Terminarz.
Konkurencja rozpoczęła się w dniu 26 lutego o godzinie 10:00 "(czasu miejscowego)". Bieg kobiet odbywał się równolegle ze narciarskim sprintem mężczyzn.

</doc>
<doc id="4694477" url="https://pl.wikipedia.org/wiki?curid=4694477" title="Puchar Narodów w saneczkarstwie 2018/2019">
Puchar Narodów w saneczkarstwie 2018/2019

Sezon 2018/2019 Pucharu Narodów w saneczkarstwie rozpoczął się 24 listopada 2018 roku w austriackim Igls. Ostatnie zawody z tego cyklu odbyły się 24 lutego 2019 roku w Soczi.

</doc>
<doc id="4694478" url="https://pl.wikipedia.org/wiki?curid=4694478" title="Cross-country na zimowych światowych wojskowych igrzyskach sportowych">
Cross-country na zimowych światowych wojskowych igrzyskach sportowych

Cross-country na zimowych światowych wojskowych igrzyskach sportowych – jedna z biegowych zimowych dyscyplin sportu, która zadebiutowała w dniu 24 marca 2010 podczas igrzysk wojskowych rozgrywanych na terenie parku Gran Paradiso w miejscowości Cogne położonej w regionie Dolina Aosty we Włoszech.
Konkurencje.
W programach igrzysk wojskowych jest podział dyscypliny na konkurencje męskie i damskie "(od 2013 roku włączono nową zespołową konkurencję - sprint drużynowy)". Podczas zimowych igrzysk wojskowych zawodnicy i zawodniczki aktualnie rywalizują w sześciu konkurencjach.
Aktualne konkurencje rozgrywane podczas zimowych igrzyskach wojskowych:
Tabela medalowa wszech czasów.
Multimedalistką w cross-country na zimowych igrzyskach wojskowych wśród kobiet jest Rosjanka Natalja Korostielowa, który startując w latach 2010-17 zdobyła trzy złote i jeden srebrny medal. Wśród mężczyzn jest to Francuz Robin Duvillard, który w latach 2010-13 zdobył trzy złote medale.

</doc>
<doc id="4694482" url="https://pl.wikipedia.org/wiki?curid=4694482" title="David Čerňanský">
David Čerňanský

David Čerňanský, pseud. „frozen” (ur. 18 lipca 2002) – słowacki profesjonalny gracz , będący obecnie riflerem dla organizacji Mousesports. Były reprezentant takich formacji jak eXtatus, nEopythe czy NoChance. Dotychczas w swojej karierze zarobił ok. 201 tysięcy dolarów. Miał 13 lat, gdy dołączył do najlepszej czesko-słowackiej drużyny w CS:GO.
Życiorys.
Kariera Davida rozpoczęła się 12 października 2015 roku, kiedy dołączył do nEopythe. Z nią wygrał m.in. ASUS Finals 9. 16 marca 2016 skład nEopythe został przejęty przez eXtatus. Przez jego wiek eXtatus zostało zdyskwalifikowane z kwalifikacji do IEMA w Katowicach, które są od 16 roku życia. 8 stycznia 2019 frozen dołączył do NoChance, jednak opuścił ją 14 marca na rzecz dołączenia do Mousesports. Był to najlepszy moment w karierze młodego Słowaka, ponieważ Mousesports znajduje się obecnie na 2 miejscu w rankingu najlepszych drużyn CS:GO, tworzonego przez serwis HLTV.

</doc>
<doc id="4694483" url="https://pl.wikipedia.org/wiki?curid=4694483" title="Gimnazjum w Stryju">
Gimnazjum w Stryju



</doc>
<doc id="4694487" url="https://pl.wikipedia.org/wiki?curid=4694487" title="KF Adriatiku Mamurrasi">
KF Adriatiku Mamurrasi

KF Adriatiku Mamurrasi – nieistniejący albański klub piłkarski. Miał siedzibę w mieście Mamurras.
Został on rozwiązany w 2017 roku.

</doc>
<doc id="4694490" url="https://pl.wikipedia.org/wiki?curid=4694490" title="Myriochelata">
Myriochelata

Myriochelata (syn. Paradoxopoda) – hipotetyczny klad stawonogów, obejmujący wije i szczękoczułkopodobne (w tym szczękoczułkowce i kikutnice).
Wsparcie dla monofiletyzmu Myriochelata uzyskiwano w molekularnych analizach filogenetycznych, obejmujących jądrowy i mitochondrialny rRNA oraz porównywanie mitochondrialnych genów kodujących białka. Większość współczesnych analiz wskazuje jednak na istnienie alternatywnego kladu – żuwaczkowców, które obejmują wije i Pancrustacea (skorupiaki i sześcionogi). Monofiletyzm żuwaczkowców potwierdzają m.in. wyniki: Regiera i innych w 2010, Oakleya i innych z 2013, Schwentnera i innych z 2017 oraz Lozano-Fernandeza i innych z 2019. Wyniki wskazujące na Myriachelata interpretuje się jako skutek saturacji i niewystarczającej ilości próbek taksonów wziętych do analizy. Z kolei cechy neurogenezy wskazywane jako potencjalne apomorfie Myriochelata są dziś uznawane raczej za plezjomorfie całego typu stawonogów.
Alternatywą dla Myriachelata była również spopularyzowana na przełomie XX i XXI wieku hipoteza Cormogonida, według której kikutnice stanowią grupę siostrzaną dla kladu obejmującego szczękoczułkowce, wije, skorupiaki i sześcionogi.

</doc>
<doc id="4694491" url="https://pl.wikipedia.org/wiki?curid=4694491" title="Paradoxopoda">
Paradoxopoda



</doc>
<doc id="4694493" url="https://pl.wikipedia.org/wiki?curid=4694493" title="Lata 1860.">
Lata 1860.



</doc>
<doc id="4694494" url="https://pl.wikipedia.org/wiki?curid=4694494" title="Lata 1870.">
Lata 1870.



</doc>
<doc id="4694497" url="https://pl.wikipedia.org/wiki?curid=4694497" title="Lata 1880.">
Lata 1880.



</doc>
<doc id="4694506" url="https://pl.wikipedia.org/wiki?curid=4694506" title="Parafia św. Marii Magdaleny w Dziewiętlicach">
Parafia św. Marii Magdaleny w Dziewiętlicach

Parafia Świętej Marii Magdaleny w Dziewiętlicach – parafia rzymskokatolicka, znajdująca się w diecezji opolskiej, w dekanacie Paczków.
Parafię obsługuje proboszcz parafii św. Jadwigi w Trzeboszowicach.

</doc>
<doc id="4694510" url="https://pl.wikipedia.org/wiki?curid=4694510" title="Parafia św. Mikołaja w Gościcach">
Parafia św. Mikołaja w Gościcach

Parafia Świętego Mikołaja w Gościcach – parafia rzymskokatolicka, znajdująca się w diecezji opolskiej, w dekanacie Paczków.

</doc>
<doc id="4694512" url="https://pl.wikipedia.org/wiki?curid=4694512" title="Antonio Paracca">
Antonio Paracca

Antonio Paracca (ur. 11 października 1722 w Castello Valsolda) we Włoszech – włoski architekt, przedstawiciel późnego baroku, od lat 50. XVIII wieku działał na północno-wschodnich terenach Rzeczypospolitej Obojga Narodów.
Jego rodzicami byli Domenico i Marta (córka Francesca Merlini i Cecylii). Rodzicami chrzestnymi byli Domenico Fontana oraz Anna Maria, matka Dominika Merliniego (ulubionego architekta króla Stanisława Augusta Poniatowskiego).
W 1751 roku jest wzmiankowany jego pobyt w Warszawie.
Antonio Paracca był nadwornym architektem rodu Platerów mających posiadłości w Inflantach polskich (obecnie na terenie Łotwy). Przypuszczalnie na jego twórczość miał wpływ działający wcześniej w Rzeczypospolitej jego rodak Guido Antonio Longhi. Po pożarze w 1753 roku przybył do Grodna, gdzie zatrudnił go Antoni Tyzenhauz.
W Inflantach polskich kupił majątek w powiecie lucyńskim i ożenił się z Polką pochodzącą z rodziny Małachowskich, z którą miał trzech synów. Dwaj jego synowie służyli w Wojsku Polskim, a trzeci po Powstaniu styczniowym został zesłany przez Rosjan na Syberię.
Przypuszczalne realizacje:

</doc>
<doc id="4694514" url="https://pl.wikipedia.org/wiki?curid=4694514" title="Parafia św. Jerzego w Kamienicy">
Parafia św. Jerzego w Kamienicy

Parafia Świętego Jerzego w Kamienicy – parafia rzymskokatolicka, znajdująca się w diecezji opolskiej, w dekanacie Paczków.
Historia parafii.
Parafia istniała w 1326 r. Od 1579 r. była filią par. Gościce. Ponowne utworzenie parafii w 1850 r. Obecnie parafia rzymskokatolicka. Duszpasterze (pastorzy) do 1945 r. Johannes Schmidt (1896-1916), Karl Heimann (1916-1932), Franz Bernert (1932-1945).

</doc>
<doc id="4694518" url="https://pl.wikipedia.org/wiki?curid=4694518" title="Parafia św. Marcina Biskupa w Lipnikach">
Parafia św. Marcina Biskupa w Lipnikach

Parafia Świętego Marcina Biskupa w Lipnikach – parafia rzymskokatolicka, znajdująca się w diecezji opolskiej, w dekanacie Paczków.

</doc>
<doc id="4694521" url="https://pl.wikipedia.org/wiki?curid=4694521" title="Biblioteka Pedagogiczna w Ostrołęce">
Biblioteka Pedagogiczna w Ostrołęce

Biblioteka Pedagogiczna w Ostrołęce – biblioteka pedagogiczna powstała w 1952 r. jako placówka oświatowa, służąca w szczególności wspieraniu procesu kształcenia i doskonalenia nauczycieli, a także wspieraniu działalności szkół, w tym bibliotek szkolnych, placówek oświatowych, zakładów kształcenia nauczycieli i placówek doskonalenia nauczycieli. Gromadzi głównie literaturę z zakresu pedagogiki i dziedzin pokrewnych.
Historia.
Biblioteka Pedagogiczna w Ostrołęce rozpoczęła swoją działalność jako jedna z dwudziestu ośmiu bibliotek powiatowych (tworzących się w latach 1950-1959), pozostających pod opieką Pedagogicznej Biblioteki Wojewódzkiej w Warszawie. Pierwszego wpisu do księgi inwentarzowej dokonano w dniu 20 grudnia 1950 roku. Jednak jako datę powstania biblioteki wskazuje się rok 1952, przyjmując za początek istnienia datę pierwszych odwiedzin czytelników. Organizatorem i pierwszym pracownikiem biblioteki była Eugenia Olszewska. Powstająca biblioteka nie dysponowała samodzielnym lokalem. Musiała dzielić pomieszczenie z Biblioteką Przykładową. Dopiero w 1953 roku otrzymała przestronny lokal razem ze Związkiem Nauczycielstwa Polskiego przy ulicy Kościuszki 15 (dzisiaj Kościuszki 21), w którym przebywała do 1975 roku.
W 1975 r. na skutek zmian administracyjnych w kraju powstało województwo ostrołęckie, a biblioteka otrzymała miano Pedagogicznej Biblioteki Wojewódzkiej. Objęła ona zasięgiem swej działalności obszar miasta Ostrołęki i województwa ostrołęckiego. Inne powiatowe biblioteki pedagogiczne z terenu województwa stały się jej filiami (w Makowie Maz., Ostrowi Maz., Przasnyszu i Wyszkowie). Po trzymiesięcznym oczekiwaniu w lokalu ZNP (ul. Kolberga 6) biblioteka wprowadziła się do pomieszczeń warsztatów Zespołu Szkół Zawodowych Nr 3 przy ul. Kamieńskiego 3.
W 1976 roku bibliotekę przeniesiono do budynku po Szpitalu Powiatowym przy ul. Szpitalnej 35 (obecnie budynek Starostwa Powiatowego).
W 1981 roku miała miejsce przeprowadzka biblioteki do pomieszczeń przy ul. Artyleryjskiej 15 (dziś gen. Augusta Emila Fieldorfa "Nila").
W 1985 roku bibliotekę przeniesiono do lokalu przy ul. Traugutta 7 (po Komitecie Miejskim PZPR) , który od 1988 roku zajmowała wspólnie ze Szkołą Muzyczną (obecnym właścicielem budynku).
Od 1995 roku biblioteka zajmowała piętrowy budynek przy ul. Świętokrzyskiej 2.
W 1999 r. w wyniku reformy administracyjnej kraju biblioteka utraciła miano wojewódzkiej, a jej organem prowadzącym stał się Samorząd Województwa Mazowieckiego. W 2005 roku Dział Informacyjno-Bibliograficzny i Czytelnia zostały przeniesione do wynajętego lokalu przy ul. Kilińskiego 4. W maju 2011 r. biblioteka po raz kolejny zmieniła swoją siedzibę. Obecnie mieści się przy ul. Piłsudskiego 38 w Ostrołęce.
Zbiory.
"Biblioteka gromadzi książki, czasopisma oraz inne typy dokumentów piśmienniczych i nie piśmienniczych, zgodnie z potrzebami w zakresie samokształcenia, kształcenia i doskonalenia nauczycieli, wymaganiami procesu nauczania i wychowania w szkołach i placówkach oświatowo-wychowawczych.
W gromadzeniu zbiorów uwzględnia się w szczególności:
Zasób na koniec 2019 roku liczył ponad 89 tys. pozycji:
Struktura.
Organizacja biblioteki:
Usługi.
Udostępnianie zbiorów:
Działalność Informacyjno- Bibliograficzna:
Działalność Dydaktyczno-Metodyczna:
Usługi Reprograficzne:
Biblioteka oferuje również stanowiska komputerowe z bezpłatnym dostępem do Internetu.
Publikacje.
Wybrane publikacje o bibliotece
60 lat Biblioteki Pedagogicznej w Ostrołęce / Bożena Olkowska-Balcerzak, Edyta Dobek, Edyta Rogala ; Biblioteka Pedagogiczna w Ostrołęce. – Ostrołęka : Ostrołęckie Towarzystwo Naukowe im. Adama Chętnika, 2012.

</doc>
<doc id="4694524" url="https://pl.wikipedia.org/wiki?curid=4694524" title="Parafia św. Anny w Maciejowicach">
Parafia św. Anny w Maciejowicach

Parafia Świętej Anny w Maciejowicach – parafia rzymskokatolicka, znajdująca się w diecezji opolskiej, w dekanacie Paczków.

</doc>
<doc id="4694526" url="https://pl.wikipedia.org/wiki?curid=4694526" title="Mirocin (województwo pomorskie)">
Mirocin (województwo pomorskie)



</doc>
<doc id="4694527" url="https://pl.wikipedia.org/wiki?curid=4694527" title="Parafia Wszystkich Świętych w Starym Paczkowie">
Parafia Wszystkich Świętych w Starym Paczkowie

Parafia Wszystkich Świętych w Starym Paczkowie – parafia rzymskokatolicka, znajdująca się w diecezji opolskiej, w dekanacie Paczków.

</doc>
<doc id="4694531" url="https://pl.wikipedia.org/wiki?curid=4694531" title="Parafia św. Jadwigi w Trzeboszowicach">
Parafia św. Jadwigi w Trzeboszowicach

Parafia Świętej Jadwigi w Trzeboszowicach – parafia rzymskokatolicka, znajdująca się w diecezji opolskiej, w dekanacie Paczków.

</doc>
<doc id="4694534" url="https://pl.wikipedia.org/wiki?curid=4694534" title="Mantellinae">
Mantellinae

Mantellinae – podrodzina płazów bezogonowych z rodziny mantellowatych (Leptodactylidae). 
Zasięg występowania.
Podrodzina obejmuje gatunki występujące na Madagaskarze.
Podział systematyczny.
Do podrodziny należą następujące rodzaje:

</doc>
<doc id="4694539" url="https://pl.wikipedia.org/wiki?curid=4694539" title="Parafia św. Katarzyny Aleksandryjskiej w Ujeźdźcu">
Parafia św. Katarzyny Aleksandryjskiej w Ujeźdźcu

Parafia Świętej Katarzyny Aleksandryjskiej w Ujeźdźcu – parafia rzymskokatolicka, znajdująca się w diecezji opolskiej, w dekanacie Paczków.
Parafię obsługuje proboszcz parafii św. Mikołaja w Gościcach.

</doc>
<doc id="4694541" url="https://pl.wikipedia.org/wiki?curid=4694541" title="Colosova">
Colosova

Colosova () – wieś w Mołdawii (Naddniestrzu), w rejonie Grigoriopol, siedziba gminy o tej samej nazwie. W 2004 roku liczyła 809 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 32 km od Grigoriopola i 78 km od Kiszyniowa.
Historia.
Wioska "Colosova" została założona w 1809 roku pod nazwą "Bergdorf" przez grupę niemieckich kolonistów o nazwisku "Bergdorf", która w 1814 roku posiadała 61 gospodarstw domowych. W 1859 roku we wsi było 126 gospodarstw domowych zamieszkanych przez 1355 mieszkańców, kościół i szkoła podstawowa. W 1897 roku miejscowość liczyła 1436 mieszkańców. Na początku XX wieku niektórzy osadnicy wyemigrowali do Ameryki Północnej, inni do regionu Turgai. Wraz z ustanowieniem władzy radzieckiej rozpoczęła się kolektywizacja rolnictwa, wielu niemieckich kolonistów zostało poddanych represjom, tym samym nazwa miejscowości została zmieniona na "Colosova". Po 1941 roku wszyscy niemcy z tej miejscowości zostali repatriowani do Niemiec, dzięki czemu spis ludności z 1949 roku nie wykazał na terenie wsi żadnych etnicznych Niemców. W okresie sowieckim w miejscowości otwarto 8-letnią szkołę, klub z instalacją kinową, bibliotekę, warsztaty usług społecznych, pocztę, przedszkole oraz sklep.
Demografia.
Według danych spisu powszechnego w Naddniestrzu w 2004 roku wieś liczyła 809 mieszkańców, z czego niemal połowę, 376 osób, stanowili Ukraińcy.

</doc>
<doc id="4694545" url="https://pl.wikipedia.org/wiki?curid=4694545" title="Andris Skreija">
Andris Skreija

Andris Skreija – radziecki (łotewski) kierowca wyścigowy.
Biografia.
Karierę rozpoczynał w kartingu. W 1980 roku został mistrzem ZSRR w klasie do 125 cm³, w 1981 i 1983 roku zajął trzecie miejsce, zaś w sezonie 1982 był wicemistrzem.
W 1984 roku zadebiutował w Formule Easter. Ścigał się wówczas Estonią 20 i został mistrzem Łotwy. Rok później Skreija zadebiutował w Sowieckiej Formuła Easter podczas wyścigu II ligi na torze Czajka, jednak go nie ukończył. W 1986 roku rozpoczął rywalizację samochodem Rukuts 2. Rok później zadebiutował w Sowieckiej Formule 3, został ponadto wicemistrzem Łotwy. W latach 1988–1989 ścigał się w Sowieckiej Formule Mondial.

</doc>
<doc id="4694552" url="https://pl.wikipedia.org/wiki?curid=4694552" title="Parafia św. Rocha w Dąbrówce Górnej">
Parafia św. Rocha w Dąbrówce Górnej

Parafia Świętego Rocha w Dąbrówce Górnej – parafia rzymskokatolicka, znajdująca się w diecezji opolskiej, w dekanacie Prószków.

</doc>
<doc id="4694553" url="https://pl.wikipedia.org/wiki?curid=4694553" title="Joanna Bejm">
Joanna Bejm

Joanna Bejm (ur. w Lublińcu) – polska piosenkarka, animatorka kultury i kompozytorka z Piaseczna, działająca w obszarze piosenki poetyckiej, jazzu, muzyki świata, dojrzałego popu.
Życiorys.
Ukończyła szkołę muzyczną w Lublińcu w klasie fortepianu oraz studia na Wydziale Dziennikarstwa i Nauk Politycznych UW. Uczyła się śpiewu pod kierunkiem Jacka Mełnickiego i Beaty Pałki w Opolskim Studiu Piosenki oraz na licznych warsztatach wokalnych. Została laureatką m.in. programu telewizyjnego „Szansa na sukces” oraz konkursu „Debiuty” na Krajowym Festiwalu Piosenki Polskiej w Opolu. W 2019 roku ukazała się jej debiutancka płyta z autorską muzyką do wierszy Haliny Poświatowskiej pt. "Jesteś".

</doc>
<doc id="4694558" url="https://pl.wikipedia.org/wiki?curid=4694558" title="Parafia Nawiedzenia Najświętszej Maryi Panny w Polskiej Nowej Wsi">
Parafia Nawiedzenia Najświętszej Maryi Panny w Polskiej Nowej Wsi

Parafia Nawiedzenia Najświętszej Maryi Panny w Polskiej Nowej Wsi – parafia rzymskokatolicka, znajdująca się w diecezji opolskiej, w dekanacie Prószków.
Najstarsze wzmianki o kościele w Polskiej Nowej Wsi pochodzą z 1666 roku. Od roku 1687 funkcjonowała tu filia parafii Komprachcice, od 1926 roku była to już samodzielna lokalia (w związku z Komprachcicami). W 1934 roku utworzona została kuracja, w 1936 - osobna parafia. 

</doc>
<doc id="4694573" url="https://pl.wikipedia.org/wiki?curid=4694573" title="Parafia świętych Apostołów Filipa i Jakuba w Rogowie Opolskim">
Parafia świętych Apostołów Filipa i Jakuba w Rogowie Opolskim

Parafia świętych Apostołów Filipa i Jakuba w Rogowie Opolskim – parafia rzymskokatolicka, znajdująca się w diecezji opolskiej, w dekanacie Prószków.

</doc>
<doc id="4694578" url="https://pl.wikipedia.org/wiki?curid=4694578" title="Boophis">
Boophis



</doc>
<doc id="4694590" url="https://pl.wikipedia.org/wiki?curid=4694590" title="Jesteś (album)">
Jesteś (album)

Jesteś (Joanna Bejm śpiewa wiersze Haliny Poświatowskiej) – debiutancki album polskiej wokalistki jazzowej Joanny Bejm z autorską muzyką, do wierszy Haliny Poświatowskiej. Płytę w 52. rocznicę śmierci wybitnej polskiej poetki, dnia 11 października 2019, wydała oficyna Soliton.

</doc>
<doc id="4694634" url="https://pl.wikipedia.org/wiki?curid=4694634" title="Sandra Staniszewska-Herbich">
Sandra Staniszewska-Herbich

Sandra Staniszewska-Herbich (ur. 24 lutego 1988 w Zielonej Górze) – polska aktorka teatralna i filmowa
Życiorys.
W 2014 roku ukończyła studia aktorskie w Akademię Sztuk Teatralnych im. Stanisława Wyspiańskiego w Krakowie. Na scenie teatralnej zadebiutowała w Lubuskim Teatrze w Zielonej Górze w spektaklu "Pilot morski w tarapatach", gdzie jako dziesięciolatka wcieliła się w postać Anny-Marii, córki Strindberga.
Laureatka nagrody aktorskiej za rolę Sanny w spektaklu „Pływalnia” w reż. Krystian Lupy na 31. Festiwalu Szkół Teatralnych w Łodzi.

</doc>
<doc id="4694641" url="https://pl.wikipedia.org/wiki?curid=4694641" title="Șipca (Naddniestrze)">
Șipca (Naddniestrze)

Șipca () – wieś w Mołdawii (Naddniestrzu), w rejonie Grigoriopol, siedziba gminy o tej samej nazwie. W 2004 roku liczyła 2203 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 18 km od Grigoriopola i 68 km od Kiszyniowa.
Historia.
O wiosce wspomniano po raz pierwszy w 1790 roku. Ludność miejscowa od samego początku była niejednorodna. Wioskę założyli pod koniec XVIII wieku kozacy na północnym pobrzeżu Morza Czarnego. Pierwszymi mieszkańcami były rodziny: Buzuc, Pasa, Baran, Gușan, których potomkowie nadal obecni są w okolicy.
Demografia.
Według danych spisu powszechnego w Naddniestrzu w 2004 roku wieś liczyła 2203 mieszkańców, z czego ponad połowę, 1413 osób, stanowili Ukraińcy.

</doc>
<doc id="4694647" url="https://pl.wikipedia.org/wiki?curid=4694647" title="Laurent Pech">
Laurent Pech

Laurent Pech (ur. 1974) – francuski prawnik, profesor prawa europejskiego, wykładowca uczelni francuskich i brytyjskich, dyrektor Wydziału Prawa i Polityki (the Law and Politics Department) w Middlesex University London, specjalizuje się w prawie konstytucyjnym Unii Europejskiej, prawie rynku wewnętrznego UE, prawie konkurencji i prawach fundamentalnych UE.
Życiorys.
Ukończył studia w Aix-Marseille University. Uzyskał bakalaureat i magisterium w zakresie prawa. Nadano mu stopień naukowy "Philosophy Doctor" (Ph.D.). Pracował w Kanadzie na stanowisku Postdoctoral Research Fellow w Canada Research Chair on Globalization, Citizenship and Democracy oraz w USA jako Emile Noel Fellow na Wydziale Prawa New York University. Był konsultantem prawnym działającym na rzecz państw ubiegających się o członkostwo w Unii Europejskiej (np. Bułgaria, Łotwa i Czarnogóra).
Był profesorem wizytującym w Aix-Marseille University, wykładowcą w Europejskim Instytucie Uniwersyteckim (Fernand Braudel Fellow). Został wizytującym profesorem prawa na uniwersytecie w Bordeaux. Był wykładowcą prawa publicznego Unii Europejskiej (Jean Monnet Lecturer in EU Public Law) w National University of Ireland w Galway. W latach 2014–2017 był kierownikiem Katedry Europejskiego Prawa Publicznego im. Jeana Monneta w Middlesex University London. Został dyrektorem Wydziału Prawa i Polityki tej uczelni.
Wszedł w skład rady redakcyjnej "the Hague Journal on the Rule of Law" oraz "Montesquieu Law Review".
W pracy badawczej koncentruje się na prawie konstytucyjnym Unii Europejskiej, prawie rynku wewnętrznego UE, prawie konkurencji i prawach fundamentalnych UE. Ostatnio zajmuje się kwestią odchodzenia od rządów prawa w państwach europejskich ("rule of law backsliding in Europe").
Jest aktywnym komentatorem wydarzeń związanych ze zmianami w wymiarze sprawiedliwości w Polsce wprowadzanymi przez partię Prawo i Sprawiedliwość i jej sojuszników od jesieni 2015.

</doc>
<doc id="4694650" url="https://pl.wikipedia.org/wiki?curid=4694650" title="Grzegorz Kamiński">
Grzegorz Kamiński

Grzegorz Andrzej Kamiński (ur. 14 maja 2000 w Starogardzie Gdańskim) – polski koszykarz występujący na pozycjach niskiego lub silnego skrzydłowego, obecnie zawodnik Legii Warszawa.
16 czerwca 2020 podpisał trzyletnią umowę z Legią Warszawa.

</doc>
<doc id="4694659" url="https://pl.wikipedia.org/wiki?curid=4694659" title="Mistrzostwa Polski w koszykówce mężczyzn (1929)">
Mistrzostwa Polski w koszykówce mężczyzn (1929)

II Mistrzostwa Polski w koszykówce mężczyzn. Po rozgrywkach okręgowych i międzyokręgowych w dniach 19 - 20 października w Krakowie odbył się Turniej finałowy z udziałem 4 drużyn.
Rozgrywki.
Wyniki meczów z 19 października 1929 r.
Wyniki meczów z 20 października 1929 r. 
Składy drużyn.
W skład zwycięskiej ekipy Cracovii wchodzili: Mieczysław Szumiec, Stefan Lubowiecki II, Zdzisław Trytko, Jakub Lubowiecki I, Stefan Trytko oraz rezerwowi St. Gradowski i Stefan Doniec
Polonia: Kassenberg, Gregołajtys, Zgliński, Kapałka I, Kapałka II.
Czarna Trzynastka: Zbigniew Kasprzak, Zdzisław Kasprzak, Marian Niesiołowski, Patrzykont, Kokorniak.

</doc>
<doc id="4694667" url="https://pl.wikipedia.org/wiki?curid=4694667" title="Potok Knurowski (dopływ Dunajca)">
Potok Knurowski (dopływ Dunajca)



</doc>
<doc id="4694680" url="https://pl.wikipedia.org/wiki?curid=4694680" title="Sierra Atravesada">
Sierra Atravesada

Sierra Atravesada (również: "Sierra de Niltepec") – łańcuch górski w stanie Oaxaca w Meksyku, w regionie Przesmyku Tehuantepec.
Geografia.
Sierra Atravesada razem z pasmem Sierra de Tres Picos kształtuje północno-zachodnie przedłużenie łańcucha Sierra Madre de Chiapas znajdującego się na granicy stanów Oaxaca i Chiapas. Pasmo biegnie ze wschodu na zachód. Składa się głównie ze skał metamorficznych i granitów.
Szczyty.
Główne szczyty Sierra Atravesada:
Działy wodne.
Na wschodnich zboczach pasma Sierra Atravesada wody należą do systemu wodnego Río Uxpanapa płynącej do Zatoki Meksykańskiej. Największą rzeką główną na zachodnich stokach jest Río Chimalapa wpadająca do Oceanu Spokojnego. Río Negro, dopływ Grijalvy, bierze początek na wschodnich zboczach pasma. Inne ważne rzeki mające swoje źródła w Sierra Atravesada to: Salado, Chivela, Chichigua oraz Sarabia, wszystkie z nich to dopływy rzeki Coatzacoalcos, jednej z najdłuższych rzek w Meksyku.
Sierra Atravesada znajduje się na drodze wilgotnych wiatrów znad Zatoki Meksykańskiej, więc opady deszczu są w tym regionie bardzo obfite. Wynoszą one od 2800 do 4000 mm w skali roku zależnie od stoku. Stosunkowo wysokie temperatury (średnia roczna około 25 °C) oraz duża ilość światła słonecznego sprawiają, że całe pasmo jest porośnięte wilgotnym lasem równikowym.

</doc>
<doc id="4694696" url="https://pl.wikipedia.org/wiki?curid=4694696" title="Marcel Afeltowicz">
Marcel Afeltowicz

Marcel Afeltowicz (ur. 5 października 2000) – polski koszykarz grający na pozycji rzucającego obrońcy.

</doc>
<doc id="4694697" url="https://pl.wikipedia.org/wiki?curid=4694697" title="Australian Open 2020 (kwalifikacje gry pojedynczej kobiet)">
Australian Open 2020 (kwalifikacje gry pojedynczej kobiet)

Australian Open 2020 – kwalifikacje gry pojedynczej kobiet – kwalifikacje do zawodów singlowych kobiet, w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 14–18 stycznia na twardych kortach Melbourne Park w Melbourne.

</doc>
<doc id="4694698" url="https://pl.wikipedia.org/wiki?curid=4694698" title="Pomianka (dopływ Prosny)">
Pomianka (dopływ Prosny)

Pomianka – rzeka w Polsce, dopływ Prosny.
Początek bierze w okolicy wsi Aniołka Pierwsza w gminie Trzcinica. Przez większość swojego biegu płynie w granicach powiatu kępińskiego w województwie wielkopolskim. Jedynie ujściowy odcinek znajduje się w granicach gminy Bolesławiec w powiecie wieruszowskim, w województwie łódzkim. Uchodzi lewobrzeżnie do Prosny na jej 153,5 km na wysokości około 158 m n.p.m. na północ od Podbolesławca.
Pomianka ma długość 21,7 km. Zlewnia rzeki zajmuje powierzchnię 128,90 km². Jej podłoże budują głównie gliny zwałowe. W środkowym biegu Pomianki znajduje się duże zagłębienie wypełnione madami i piaskami rzecznymi, poprzecinane gęstą siecią niewielkich cieków i rowów melioracyjnych. W granicach zlewni cieku położone są trzy rezerwaty przyrody – „Oles w Dolinie Pomianki”, „Las Łęgowy w Dolinie Pomianki” i „Stara Buczyna w Rakowie”. Większość jej obszaru ma charakter typowo rolniczy z niewielkimi jednostkami osadniczymi.
Według typologii wód powierzchniowych opracowanej przez polskie Ministerstwo Środowiska ciek zaliczany był początkowo do typu 18 – potok nizinny żwirowy, jednak następnie był określany jako typ 16 – potok nizinny lessowy lub gliniasty. Taki typ przypisano mu też w planie gospodarowania wodami na obszarze dorzecza Odry z 2011. Jest jednolitą częścią wód powierzchniowych o kodzie PLRW600016184189, leżącą w regionie wodnym Warty. W 2009 stwierdzono dobry stan biologicznego wskaźnika jakości wód powierzchniowych, stan elementów fizykochemicznych określono jako poniżej stanu dopuszczalnego, stan ekologiczny zaklasyfikowano jako umiarkowany. Podobnie sklasyfikowano stan ekologiczny w 2018 (przekroczenia norm stanu dobrego dotyczyły niektórych substancji biogennych). Natomiast na podstawie kilku badanych substancji priorytetowych, m.in. WWA, stan chemiczny wód sklasyfikowano poniżej dobrego.
Pomianka wymieniona jest w "Rozporządzeniu Rady Ministrów z dnia 17 grudnia 2002 r. w sprawie śródlądowych wód powierzchniowych lub części stanowiących własność publiczną" jako istotny dla regulacji stosunków wodnych na potrzeby rolnictwa. Jest odbiornikiem oczyszczonych ścieków z oczyszczalni w Opatowie, wykorzystującej mechaniczno-biologiczny sposób usuwania nieczystości.

</doc>
<doc id="4694699" url="https://pl.wikipedia.org/wiki?curid=4694699" title="Mistrzostwa Polski w koszykówce mężczyzn (1935)">
Mistrzostwa Polski w koszykówce mężczyzn (1935)

VIII Mistrzostwa Polski w koszykówce mężczyzn. Turniej finałowy odbył się w Katowicach w dniach 28 - 30 czerwca 1935 r. z udziałem 4 drużyn.
Składy drużyn.
W skład poszczególnych ekip wchodzili m.in.:

</doc>
<doc id="4694708" url="https://pl.wikipedia.org/wiki?curid=4694708" title="Hlinaia (rejon Grigoriopol)">
Hlinaia (rejon Grigoriopol)

Hlinaia () – wieś w Mołdawii (Naddniestrzu), w rejonie Grigoriopol, siedziba gminy o tej samej nazwie. W 2004 roku liczyła 2718 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 15 km od Grigoriopola i 60 km od Kiszyniowa.
Historia.
Wioska po raz pierwszy została wspomniana w XVIII wieku na mapie wojskowej pod nazwą "Glinca". Pierwszymi mieszkańcami wsi byli Mołdawianie, którzy uciekli z prawego brzegu Dniestru przed presją fiskalną i Kozakami zaporoskimi. Od 1781 roku we wsi znajdowała się cerkiew. W 1795 roku wieś liczyła 394 mieszkańców. W 1809 roku przybyli do wioski pierwsi niemieccy osadnicy, którzy otrzymali ziemię na posiadłość wiejską i założyli kolonię o nazwie "Gluckstal" ("Dolina szczęścia"). W 1818 roku przybyli tu kolejni koloniści z Europy, korzystali ze zwolnień podatkowych i działek, które zostały zwolnione przez wojsko. Wszystko to pozwoliło stworzyć tu zamożną społeczność. W 1866 roku "Gluckstal" liczyło 306 gospodarstw domowych z 1506 mieszkańcami. Koloniści zbudowali kamienne domy pokryte czerwonymi markizami oraz kościół luterański. Reformy lat 60. i 70. XIX wieku skłoniły wielu kolonistów do emigracji, ponieważ wskutek wprowadzenia instytucji ziemstw prawa i samorządność kolonii niemieckich zostały zmniejszone. W 1874 roku ustawa o służbie wojskowej zobowiązała wszystkich mężczyzn, którzy ukończyli 21 lat, do pełnienia czynnej służby wojskowej przez sześć lat i 9 lat w rezerwie. Wielu Niemców uznało to za ostateczną utratę przywilejów. W latach 1892–1893 w "Gluckstal" istniały dwie szkoły, apteka, szpital, poczta oraz wiatraki. W okolicy wydobywano również kamień do budowy budynków. W 1895 roku wieś liczyła 3599 mieszkańców, a w 1897 roku 3345. Około pierwszej wojny światowej wielu niemieckich kolonistów wyemigrowało do USA i Ameryki Południowej. Podczas drugiej wojny światowej nieliczni pozostali powrócili do Niemiec, dlatego też w 1949 roku wieś liczyła tylko 495 mieszkańców. W okresie sowieckim we wsi otwarto 8-letnią szkołę, klub z instalacją kinową, bibliotekę, warsztaty pomocy społecznej, pocztę, przedszkole, sklep oraz centrum medyczne.
Demografia.
Według danych spisu powszechnego w Naddniestrzu w 2004 roku wieś liczyła 2718 mieszkańców, z czego największą część stanowili: Mołdawianie, Rosjanie oraz Ukraińcy.

</doc>
<doc id="4694726" url="https://pl.wikipedia.org/wiki?curid=4694726" title="Międzynarodowe Centrum Wystawnicze">
Międzynarodowe Centrum Wystawnicze

Międzynarodowe Centrum Wystawiennicze (; Miżnarodnyj Wystawkownyj Centr) – hala wystawiennicza na Ukrainie mogąca pomieścić 11 tysięcy osób. Hala została otwarta w październiku 2002.
Historia.
Pomysł budowy hali pochodzi od Wiktora Tkaczenko, ówczesnego dyrektora Pałacu Sportu. Późniejszy dyrektor centrum, ukraiński architekt Janusz Wih zaprojektował kompleks, a Eduward Safronow był kierownikiem budowy.
W sierpniu 2016 narodowy ukraiński nadawca ogłosiła, że hala zostanie miejscem Konkursu Piosenki Eurowizji 2017.

</doc>
<doc id="4694734" url="https://pl.wikipedia.org/wiki?curid=4694734" title="KS Wieczysta Kraków">
KS Wieczysta Kraków



</doc>
<doc id="4694745" url="https://pl.wikipedia.org/wiki?curid=4694745" title="Eero Milonoff">
Eero Milonoff

Eero „Käkä” Milonoff (ur. 1 maja 1980 w Helsinkach) – fiński aktor, uhonorowany przez Szwedzki Instytut Filmowy nagrodą Guldbagge dla najlepszego aktora drugoplanowego za film "Granica" w 2019 roku.
Aktor jest synem mającego rosyjsko-szwedzko-niemieckie pochodzenie reżysera i aktora , bratem filmowca Tuomasa Milonoffa oraz aktora Juho Milonoffa.
Kariera.
Urodził się w Helsinkach 1 maja 1980 roku. W 2005 ukończył Akademię Teatralną w Helsinkach. W 1997 pojawił się w fińsko-szwedzkim filmie "Lunastus" w reżyserii Olli Saarela. W 2004 reżyser Reza Bagher powierzył mu rolę Johana w komedii "Muzyka popularna z Vittuli". W 2005 zagrał Isukkiego w nagradzanym melodramacie "Piękna i drań" w reżyserii Dome Karukoskiego. W 2006 roku wystąpił w familijnym filmie "Tajemnica wilka". Film wyreżyserował Raimo Olavi Niemi. W 2007 aktor zagrał jedna z głównych ról w filmie biograficznym "Ganes" w reżyserii Jukka-Pekka Siili. Fińska Fundacja Filmowa nominowała go za rolę Henry'ego „Remu” Aaltonena do nagrody Jussi dla najlepszego aktora w 2008 roku. W 2008 Karukoski zaangażował Milonoffa do roli Salmiego w dramacie obyczajowym "Dom mrocznych motyli". Obraz uhonorowała Fińska Fundacja Filmowa, przyznając trzy nagrody Jussi: dla najlepszego reżysera, najlepszego aktora drugoplanowego oraz za najlepszy montaż. Film zdobył również nagrodę publiczności i był nominowany jeszcze w siedmiu innych kategoriach, m.in. dla najlepszego filmu. W kolejnych latach aktor wystąpił m.in. w następujących filmach: "Przez płot" (2009, reż. Hamy Ramezan), "Pussikaljaelokuva" (2011, reż. Ville Jankeri), "Pewnego razu na północy" (2012, reż. Jukka-Pekka Siili), "Olli Mäki. Najszczęśliwszy dzień jego życia" (2016, reż. Juho Kuosmanen), "Granica" (2018, reż. Ali Abbasi). Za rolę w "Olli Mäki. Najszczęśliwszy dzień jego życia" Milonoff otrzymał nominację do nagrody Jussi dla najlepszego aktora drugoplanowego w 2017 roku.

</doc>
<doc id="4694750" url="https://pl.wikipedia.org/wiki?curid=4694750" title="Zespół kościoła Matki Bożej Częstochowskiej w Mętkowie">
Zespół kościoła Matki Bożej Częstochowskiej w Mętkowie

Zespół kościoła Matki Bożej Częstochowskiej w Mętkowie – zabytkowy zespół kościoła znajdujący się w województwie małopolskim, w powiecie chrzanowskim, w gminie Babice, w Mętkowie.
Zespół, w skład którego wchodzi: kościół oraz dzwonnica, wpisany został do rejestru zabytków nieruchomych oraz
znajduje się na Szlaku Architektury Drewnianej województwa małopolskiego.
Historia.
Kościół zbudowano w 1771 r. w Niegowici, a w 1973 przeniesiono do Mętkowa. 1 maja 1974 r. ówczesny metropolita krakowski kardynał Karol Wojtyła, poświęcił budynek.
Architektura.
Obiekt orientowany, barokowy, drewniany (modrzewiowy) konstrukcji wieńcowej, trójnawowy. Nawa i prezbiterium nakryte dachem dwuspadowym (do 2013 r. blacha, po 2013 gont). Nad nawą, na kalenicy, sygnaturka zwieńczona latarnią i cebulastym hełmem. Prezbiterium podwyższone, oddzielone tralkową balustradą, węższe od nawy, prostokątne, za nim zakrystia.
Ściany i stropy zdobi polichromia (motywy figuralne, roślinne i geometryczne) wykonana w 1978 roku. Nawę główną od bocznych oddzielają słupy z ozdobnymi, rzeźbionymi kapitelami, podtrzymujące strop.
Otoczenie kościoła.
Obok kościoła stoi murowano – drewniana dzwonnica z 1973 roku, kopia dzwonnicy z Niegowici z XVII wieku.

</doc>
<doc id="4694766" url="https://pl.wikipedia.org/wiki?curid=4694766" title="Renata Michalczyk">
Renata Michalczyk

Renata Michalczyk (ur. w Nowym Sączu) – polska artystka fotograf, uhonorowana tytułem Artiste FIAP (AFIAP). Członkini i Artystka Fotoklubu Rzeczypospolitej Polskiej Stowarzyszenia Twórców (AFRP). Członkini i wiceprezes Zarządu Krynickiego Towarzystwa Fotograficznego.
Życiorys.
Renata Michalczyk absolwentka nowosądeckiego Studium Reklamy i Technik Multimedialnych, związana z małopolskim środowiskiem fotograficznym – mieszka i tworzy w Chełmcu. Fotografuje od 2004 roku – wówczas została przyjęta w poczet członków rzeczywistych Krynickiego Towarzystwa Fotograficznego. Miejsce szczególne w jej twórczości zajmuje fotografia architektury, fotografia pejzażowa – w dużej części poświęcona Sądecczyźnie. 
Renata Michalczyk jest autorką i współautorką wielu wystaw fotograficznych w Polsce i za granicą; indywidualnych i zbiorowych, poplenerowych oraz pokonkursowych. Bierze aktywny udział w Międzynarodowych Salonach Fotograficznych, organizowanych (między innymi) pod patronatem FIAP, zdobywając wiele akceptacji, medali, nagród, wyróżnień, dyplomów, listów gratulacyjnych (m.in. I miejsce w konkursie Muzeum Okręgowego "Zderzenie i przenikanie kultur" – 2012, I miejsce w konkursie "Nowy Sącz w obiektywie" – 2016, I miejsce  w konkursie "Skarby Małopolski" – 2018, I miejsce w konkursie "Stary Sącz – kreatywnie" – 2018, Brązowy Medal w "4. Spring Fotosalon Bardaf" – Słowacja 2017). W 2019 roku została przyjęta w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymała dyplom potwierdzający kwalifikacje do wykonywania zawodu artysty fotografa, fotografika (legitymacja nr 449). Pokłosiem udziału w Międzynarodowych Salonach Fotograficznych (pod patronatem FIAP) było przyznanie Renacie Michalczyk w 2018 roku, tytułu honorowego Artiste FIAP (AFIAP) – przez Międzynarodową Federację Sztuki Fotograficznej FIAP, z siedzibą w Luksemburgu. 
Publikowała swoje fotografie w prasie (m.in. "Sądeczanin", "Gazeta Krakowska", "Dziennik Polski"). Za pracę na rzecz fotografii oraz fotograficzną twórczość artystyczną w 2013 roku została uhonorowana Srebrnym Jabłkiem Sadeckim oraz w 2018 roku Złotym Jabłkiem Sądeckim – odznaką przyznawaną przez starostę nowosądeckiego, za zasługi dla Sądecczyzny.
Odznaczenia (nagrody).
Źródło.

</doc>
<doc id="4694777" url="https://pl.wikipedia.org/wiki?curid=4694777" title="Lata 1890.">
Lata 1890.



</doc>
<doc id="4694778" url="https://pl.wikipedia.org/wiki?curid=4694778" title="Lista przewodniczących duńskiego parlamentu">
Lista przewodniczących duńskiego parlamentu



</doc>
<doc id="4694779" url="https://pl.wikipedia.org/wiki?curid=4694779" title="Live Acoustic">
Live Acoustic

Live Acoustic – akustyczna i koncertowa EP-ka angielskiej piosenkarki Duy Lipy, wydana 8 grudnia 2017 w formacie digital download i streaming.
Minialbum zawiera akustyczne covery piosenek Amy Winehouse, Etty James czy The Beatles oraz pianistyczną wersję live jej singla „New Rules”. Dua wydała EP-kę jako niespodzianka z okazji końca roku.

</doc>
<doc id="4694785" url="https://pl.wikipedia.org/wiki?curid=4694785" title="Wszystko co najważniejsze">
Wszystko co najważniejsze



</doc>
<doc id="4694787" url="https://pl.wikipedia.org/wiki?curid=4694787" title="Miejska Biblioteka Publiczna im. Ł. Górnickiego „Galeria Książki” w Oświęcimiu">
Miejska Biblioteka Publiczna im. Ł. Górnickiego „Galeria Książki” w Oświęcimiu

Miejska Biblioteka Publiczna im. Ł. Górnickiego „Galeria Książki” w Oświęcimiu – samorządowa instytucja kultury, powstała w 1948 roku. Od 1952 roku pełni funkcję biblioteki powiatowej. Zajmuje się gromadzeniem, opracowaniem, przechowywaniem i udostępnianiem zbiorów bibliotecznych oraz działalnością kulturalną na rzecz mieszkańców miasta Oświęcim i gminy Oświęcim. Od 1999 roku patronem Biblioteki jest Łukasz Górnicki, pisarz polityczny, poeta i tłumacz, który urodził się w 1527 roku w Oświęcimiu.
Nowa siedziba.
W 2009 r. złożono wniosek o dofinansowanie budowy nowej siedziby biblioteki. Projekt uzyskał dofinansowanie w ramach Małopolskiego Regionalnego programu Operacyjnego Priorytet 3. Turystyka i przemysł kulturowy, Działanie 3.3 Instytucje kultury, Schemat A – Rozwój infrastruktury kulturalnej. Wartość inwestycji 16,2 mln zł. W tym samym roku wmurowano kamień węgielny i rozpoczęto budowę, która trwała do 2011 roku. 4 lipca 2011 roku nastąpiło otwarcie nowej siedziby Miejskiej Biblioteki Publicznej przy ulicy Nojego 2B, a nowy gmach biblioteki połączył zbiory wszystkich filii w jednym miejscu. W sierpniu 2011 r. – Uchwałą Nr XI/183/11, nastąpiła zmiana nazwy na: "Miejska Biblioteka Publiczna im. Ł. Górnickiego GALERIA KSIĄŻKI w Oświęcimiu".
Zbiory.
W 1994 r. rozpoczął się w Bibliotece proces automatyzacji i komputeryzacji. Od 2008 roku biblioteka wypożycza zbiory za pomocą systemu bibliotecznego MAK, a w 2013 roku wdrożono system webmak.
Stan zbiorów Biblioteki w Oświęcimiu na koniec 2019 roku kształtował się następująco:
Struktura.
Parter:
I piętro:
II piętro
Oferta.
Biblioteka tworzy przestrzeń dla wszystkich użytkowników, z odpowiednio dostosowaną do ich potrzeb ofertą.
Działalność kulturalno-oświatowa.
Biblioteka jako instytucja kulturalna prowadzi działalność popularyzatorską, celem której jest zapoznanie użytkowników ze zbiorami oraz różnorodnością usług bibliotecznych. W bibliotece prowadzone są:
Ogólnopolska Nagroda Literacka im. Kornela Makuszyńskiego.
Została ustanowiona w 1994 r. W 2004 roku jej organizację przejęła Biblioteka w Oświęcimiu. Jest przyznawana co roku żyjącemu, polskiemu autorowi, za wyróżniającą się podobnymi do twórczości Makuszyńskiego cechami, książkę literacką dla dzieci młodszych. Realizacja projektu służy promocji książek dla dzieci nie tylko wśród najmłodszych czytelników. Zwieńczeniem całorocznych działań jest uroczysta gala wręczenia nagrody. Zabawy literackie i taneczne oraz baśniowe zagadki z udziałem bajkowych postaci, a także konkursy plastyczne, malowanie twarzy, balonowe dmuchawce, wielkie bańki mydlane i spotkanie z Koziołkiem Matołkiem to tylko nieliczne atrakcje, które corocznie towarzyszą wydarzeniu. Książki do nagrody mogą zgłaszać wydawcy, czytelnicy, a także biblioteki i inne zainteresowane instytucje. O przyznaniu nagrody decyduje jury powoływane przez organizatora. Laureaci otrzymują nagrodę oraz statuetkę Koziołka Matołka z brązu, wykonaną przez znakomitego rzeźbiarza Andrzeja Renesa. "Nagrodę Literacką im. Kornela Makuszyńskiego ustanowiliśmy – pragnąc, by nazwiska najlepszych współczesnych polskich autorów piszących dla dzieci znane były wszystkim i aby nie ginęły w zapomnieniu wśród stosów kolorowych "disnejek" uzasadnia Joanna Papuzińska.
Aleja Pisarzy.
Uchwałą nr XXII/441/12 Rady Miasta z dn. 27 czerwca 2012, ciąg pieszy położony pomiędzy ulicą Dąbrowskiego, a Miejską Biblioteką Publiczną im. Ł. Górnickiego GALERIA KSIĄŻKI w Oświęcimiu został ustanowiony Aleją Pisarzy. Idea realizacji Alei Pisarzy w Oświęcimiu nawiązuje do popularnych na całym świecie Alei Gwiazd, przy czym w odróżnieniu od idolów masowej kultury medialnej, dowartościowaniu podlega tu sztuka słowa. Oświęcimska Aleja Pisarzy upamiętnia wybitnych, żyjących, polskich pisarzy, którzy osobiście odsłaniają pamiątkowe płyty z brązu. Płyty ozdobione są autografem, wybranym cytatem z ich twórczości oraz datą odsłonięcia. Realizowany projekt w oczach społeczności kraju i świata poszerza symbolikę Oświęcimia – Miasta Orędownika Pokoju – o wartościowe i pokojowe treści.
Biblioteka Powiatowa.
Od 1999 roku Miejska Biblioteka Publiczna im. Ł. Górnickiego GALERIA KSIĄŻKI w Oświęcimiu, zgodnie z podpisaną ze Starostwem Powiatowym w Oświęcimiu umową pełni funkcje Biblioteki Powiatowej dla Powiatu Oświęcimskiego.
W ramach działalności powiatowej realizuje następujące zadania:

</doc>
<doc id="4694790" url="https://pl.wikipedia.org/wiki?curid=4694790" title="Wolny Uniwersytet Amsterdamski">
Wolny Uniwersytet Amsterdamski



</doc>
<doc id="4694792" url="https://pl.wikipedia.org/wiki?curid=4694792" title="Anja Antonowicz">
Anja Antonowicz



</doc>
<doc id="4694796" url="https://pl.wikipedia.org/wiki?curid=4694796" title="Estońska Formuła Mondial Sezon 1988">
Estońska Formuła Mondial Sezon 1988

1988 – pierwszy sezon Estońskiej Formuły Mondial. Składał się z trzech eliminacji. Mistrzem został Toomas Napa (Estonia 21.10).

</doc>
<doc id="4694807" url="https://pl.wikipedia.org/wiki?curid=4694807" title="Leptobrachiinae">
Leptobrachiinae

Leptobrachiinae – podrodzina płazów bezogonowych z rodziny Megophryidae. 
Zasięg występowania.
Podrodzina obejmuje gatunki występujące w Indiach oraz sąsiednim Nepalu i Bhutanie przez Bangladesz, Mjanmę i Indochiny do Wysp Sundajskich, południowych Chin i Filipin.
Podział systematyczny.
Do podrodziny należą następujące rodzaje:

</doc>
<doc id="4694811" url="https://pl.wikipedia.org/wiki?curid=4694811" title="Kukucie">
Kukucie

Kukucie (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło, przy drodze republikańskiej .
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Piaski.

</doc>
<doc id="4694815" url="https://pl.wikipedia.org/wiki?curid=4694815" title="Estońska Formuła Mondial Sezon 1989">
Estońska Formuła Mondial Sezon 1989

1989 – drugi sezon Estońskiej Formuły Mondial. Składał się z trzech eliminacji. Mistrzem został Ott Vanaselja (Esttec 884).

</doc>
<doc id="4694818" url="https://pl.wikipedia.org/wiki?curid=4694818" title="Kutniki">
Kutniki

Kutniki (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło, przy drodze republikańskiej .
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Piaski.

</doc>
<doc id="4694827" url="https://pl.wikipedia.org/wiki?curid=4694827" title="Mosiewicze (rejon wołkowyski)">
Mosiewicze (rejon wołkowyski)

Mosiewicze (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło, przy drodze republikańskiej . W źródłach spotykana jest także nazwa "Moisiejewicze".
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Piaski.
Co najmniej od XIX w. do czasów sowieckich w Mosiewiczach znajdowała się kaplica rzymskokatolicka parafii Trójcy Przenajświętszej w Strubnicy. Pod koniec lat 30. XX w. rozpoczęto budowę nowej kaplicy, lecz z powodu wojny i włączenia wsi w skład Związku Sowieckiego, nie została ona dokończona. Po upadku komunizmu nowa kaplica powstała w sięsiednim Jubilejnym.

</doc>
<doc id="4694841" url="https://pl.wikipedia.org/wiki?curid=4694841" title="Ger Reesink">
Ger Reesink

Ger Reesink, właśc. Gerard P. Reesink – holenderski językoznawca, specjalista w zakresie języków papuaskich.
Studiował psychologię na Uniwersytecie w Utrechcie. Doktorat z językoznawstwa uzyskał na Uniwersytecie Amsterdamskim (rozprawa pt. "Structures and their functions in Usan, a Papuan language of Papua New Guinea"). W latach 90. XX wieku prowadził badania nad językami półwyspu Ptasia Głowa (Papua Zachodnia), pod patronatem projektu The Irian Jaya Studies: Program for Interdisciplinary Research (ISIR), czego owocem stały się publikacje takie jak "A grammar of Hatam" (1999) i "Languages of the eastern Bird's Head" (2002). Zajmował się także kontaktami papuasko-austronezyjskimi we wschodniej Indonezji.

</doc>
<doc id="4694842" url="https://pl.wikipedia.org/wiki?curid=4694842" title="John Bowden">
John Bowden

John Frederick Bowden (ur. 1958 w Australii) – językoznawca, specjalista w zakresie języków austronezyjskich i papuaskich. Jego działalność badawcza koncentruje się na językach wschodniej Indonezji i Timoru Wschodniego.
Życiorys.
Kształcił się na University of Auckland, gdzie uzyskał bakalaureat i magisterium z językoznawstwa. Doktoryzował się na University of Melbourne (1992), gdzie przedstawił opis gramatyki języka taba z rodziny austronezyjskiej.
Wraz z badaczami z Indonezyjskiego Instytutu Nauk sporządził dokumentację języka gamkonora, języka papuaskiego z wyspy Halmahera. Zainteresował się również językami o szerszym zasięgu – malajskim Moluków Północnych oraz dżakarcką odmianą języka indonezyjskiego ("Colloquial Jakarta Indonesian"). Bada także języki południowohalmaherskie, ze szczególnym naciskiem na typologię lingwistyczną, kontakty językowe oraz zjawiska gramatykalizacji i językowej reprezentacji przestrzeni.
Był badaczem podoktorskim w Instytucie Psycholingwistyki im. Maxa Plancka. Przez około 10 lat był pracownikiem naukowym Australijskiego Uniwersytetu Narodowego. Objął także funkcję lokalnego dyrektora stacji terenowej w Dżakarcie na Wydziale Lingwistycznym Instytutu Antropologii Ewolucyjnej im. Maxa Plancka.
Wybrana twórczość.
Wśród istotnych prac można wymienić:

</doc>
<doc id="4694843" url="https://pl.wikipedia.org/wiki?curid=4694843" title="Marian Klamer">
Marian Klamer

Marian Klamer, właśc. Margaretha Anna Flora Klamer (ur. 1965 w Pirimapun) – językoznawczyni, specjalistka w zakresie języków austronezyjskich i języków papuaskich. Interesuje się dokumentacją języków mniejszościowych, odmianami języka malajskiego, typologią lingwistyczną, językoznawstwem historycznym i kontaktami językowymi.
Życiorys.
Urodziła się w Pirimapun w prowincji Papua w Indonezji. Tamże spędziła dzieciństwo. W 1990 roku ukończyła studia magisterskie z językoznawstwa ogólnego na Wolnym Uniwersytecie w Amsterdamie. Doktoryzowała się w 1994 roku na podstawie rozprawy pt. "Kambera: a language of Eastern Indonesia".
Klamer prowadzi szeroko zakrojone badania lingwistyczne we wschodniej Indonezji. Została zatrudniona na stanowisku profesora zwyczajnego na Uniwersytecie w Lejdzie. Jest autorką 50 artykułów oraz publikacji naukowych poświęconych językom Indonezji, m.in. opisów gramatycznych języków kambera, teiwa i alorskiego.
W 2019 roku została wybrana członkiem Królewskiej Holenderskiej Akademii Nauk i Sztuk (KNAW).

</doc>
<doc id="4694844" url="https://pl.wikipedia.org/wiki?curid=4694844" title="Gary Holton">
Gary Holton

Gary Holton – amerykański językoznawca. Zajmuje się dokumentacją języków autochtonicznych, zwłaszcza języków atapaskańskich Alaski oraz języków papuaskich wschodniej Indonezji. Interesuje się również standardami archiwizowania i współdzielenia danych lingwistycznych.
Posiada bakalaureat i magisterium z matematyki. W 2000 roku uzyskał doktorat z językoznawstwa na Uniwersytecie Kalifornijskim w Santa Barbara. Obecnie (2019) piastuje stanowisko profesora na Uniwersytecie Hawajskim w Mānoa.

</doc>
<doc id="4694845" url="https://pl.wikipedia.org/wiki?curid=4694845" title="Clemens L. Voorhoeve">
Clemens L. Voorhoeve

Clemens Lambertus „Bert” Voorhoeve (ur. 1930) – holenderski językoznawca, specjalista w zakresie języków papuaskich.
Wykształcenie wyższe zdobył w Holandii. Doktorat z językoznawstwa uzyskał na Uniwersytecie w Lejdzie. Przed uzyskaniem doktoratu prowadził badania terenowe na terytorium zachodniopapuaskiego ludu Asmat. W 1965 roku został zatrudniony jako pracownik naukowy na Australijskim Uniwersytecie Narodowym. W 1988 roku przeszedł na emeryturę.
Prowadził szeroko zakrojone badania lingwistyczne we wschodnich i południowych częściach Papui-Nowej Gwinei oraz w indonezyjskiej Nowej Gwinei. Przyczynił się także do wypracowania klasyfikacji języków papuaskich.

</doc>
<doc id="4694861" url="https://pl.wikipedia.org/wiki?curid=4694861" title="Delacău">
Delacău

Delacău () – wieś w Mołdawii (Naddniestrzu), w rejonie Grigoriopol, siedziba gminy o tej samej nazwie. W 2004 roku liczyła 1294 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 3 km od Grigoriopola i 50 km od Kiszyniowa.
Historia.
Wioska po raz pierwszy została wspomniana w 1773 roku. W 1795 roku miejscowość liczyła 326 chłopów. W latach 1812–1821 na wsi istniała posiadłość Ruxandy Mavrogheni, która posiadała 8 sadów, 6 winnic, młyn oraz las. W tym czasie wieś posiadała także cerkiew, jedną z najstarszych na lewym brzegu Dniestru. W latach 30. XX wieku władze radzieckie przekształciły ją w klub, usuwając krzyże i burząc dzwonnicę. Po 1941 roku cerkiew została odbudowana, wzniesiono 2 nowe dzwonnice, ale po wojnie została ostatecznie zburzona. W okresie sowieckim zorganizowano we wsi kołchoz im. Miczurina, specjalizujący się w uprawie zbóż, warzyw, sadownictwie oraz uprawie winorośli. We wsi otwarto 8-letnią szkołę, klub z kinem, bibliotekę, warsztaty usług społecznych, pocztę, przedszkole i sklep.
Demografia.
Według danych spisu powszechnego w Naddniestrzu w 2004 roku wieś liczyła 1294 mieszkańców, z czego niemal całość, 1179 osób, stanowili Mołdawianie.

</doc>
<doc id="4694872" url="https://pl.wikipedia.org/wiki?curid=4694872" title="Graham Watson (kierowca)">
Graham Watson (kierowca)

Graham Watson (ur. 13 stycznia 1948 w Palmerston North, zm. 14 kwietnia 2009) – nowozelandzki kierowca wyścigowy.
Biografia.
W sezonie 1969/1970 zajął Brabhamem trzecie miejsce w nowozelandzkich mistrzostwach National 1.5 Litre. W 1970 roku startował w Formule Tasman. Rok 1981 spędził na startach Raltem w Brytyjskiej Formule Atlantic oraz Australijskiej Formule 2, zajmując w klasyfikacji odpowiednio dwunaste i siódme miejsce. W 1982 roku był ósmy w wyścigowych mistrzostwach Australii, a sezon 1983 zakończył na jedenastym miejscu w nowozelandzkiej Formule Pacific. W 1984 roku zajął szóste miejsce w Australijskiej Formule Mondial, a dwa lata później, po zdobyciu siedmiu podiów i odniesieniu jednego zwycięstwa, został mistrzem serii. W 1993 roku zajął trzecie miejsce w Grand Prix Indonezji. W mistrzostwach Australii uczestniczył do 1997 roku.

</doc>
<doc id="4694873" url="https://pl.wikipedia.org/wiki?curid=4694873" title="Gerard P. Reesink">
Gerard P. Reesink



</doc>
<doc id="4694875" url="https://pl.wikipedia.org/wiki?curid=4694875" title="Gerard Reesink">
Gerard Reesink



</doc>
<doc id="4694876" url="https://pl.wikipedia.org/wiki?curid=4694876" title="C.L. Voorhoeve">
C.L. Voorhoeve



</doc>
<doc id="4694894" url="https://pl.wikipedia.org/wiki?curid=4694894" title="Peter Hopwood">
Peter Hopwood

Peter Hopwood (ur. 26 kwietnia 1943, zm. 6 grudnia 1999) – australijski kierowca wyścigowy.
Biografia.
W latach 70. zadebiutował Lotusem Elanem w serii Australian Sports Car Championship. W 1977 roku zajął trzecie miejsce w klasyfikacji końcowej. Po krótkich epizodach w Australian Touring Car Championship i Australijskiej Formule 2, wrócił do ASCC, zostając mistrzem serii w 1983 roku w samochodzie marki Kaditcha. Hopwood w dziesięciu eliminacjach wygrał wówczas cztery wyścigi i zdobył osiem podiów. Jeszcze w sezonie 1983 zadebiutował Raltem RT4 w Australian Drivers' Championship. Rok później zajął trzecie miejsce w klasyfikacji generalnej, a w latach 1985–1986 był wicemistrzem. W latach 90. rywalizował w wyścigach długodystansowych.

</doc>
<doc id="4694916" url="https://pl.wikipedia.org/wiki?curid=4694916" title="92. ceremonia wręczenia Oscarów">
92. ceremonia wręczenia Oscarów

92. ceremonia wręczenia Oscarów (nagród Amerykańskiej Akademii Sztuki i Wiedzy Filmowej) za rok 2019 odbyła się 9 lutego 2020 w Dolby Theatre w Hollywood.
Podobnie jak poprzednia, ta ceremonia nie miała gospodarza (była to trzecia taka sytuacja - pierwsza miała miejsce w 1989 roku).
W tym roku dotychczasową kategorię „najlepszy film nieanglojęzyczny” zastąpił „najlepszy pełnometrażowy film międzynarodowy”.
Nominacje do nagród zostały ogłoszone 13 stycznia 2020 roku o 5:18 czasu lokalnego w Samuel Goldwyn Theater w Beverly Hills przez aktorów Johna Cho i Issę Rae.
Najwięcej nominacji (jedenaście) otrzymał film "Joker". Dziesięć nominacji otrzymały filmy: "Irlandczyk", "Pewnego razu... w Hollywood" i "1917". Sześć nominacji uzyskały filmy: "Historia małżeńska", "Jojo Rabbit", "Małe kobietki" i "Parasite", który jest pierwszym koreańskim obrazem nominowanym do Oscara w kategorii najlepszy film międzynarodowy/nieanglojęzyczny.
Podczas gali wystąpiła laureatka tegorocznych nagród Grammy Billie Eilish, która zaśpiewała utwór „Yesterday” w czasie sekwencji „In Memoriam”. Na gali pojawiła się też polska aktorka dubbingowa Katarzyna Łaska, która zaśpiewała fragment piosenki „Into the Unknown” z filmu "Kraina lodu II" razem z Idiną Menzel i Aurorą, a towarzyszyły jej wykonawczynie tej piosenki z Danii, Niemiec, Japonii, Ameryki Łacińskiej, Norwegii, Rosji, Hiszpanii i Tajlandii. Oprócz tego na gali wystąpił niezapowiadany wcześniej raper Eminem. Wykonał on piosenkę Lose Yourself, która w 2003 otrzymała nagrodę dla najlepszej piosenki filmowej.
Najwięcej statuetek (cztery) zdobył film "Parasite", który zwyciężył w kategoriach: najlepszy pełnometrażowy film międzynarodowy, najlepszy scenariusz oryginalny, najlepszy reżyser i najlepszy film. Jest to pierwszy nieanglojęzyczny film, który wygrał kategorię najlepszy film.
Oscary Honorowe.
4 czerwca 2019 roku Amerykańska Akademia Sztuki i Wiedzy Filmowej podała nazwiska honorowych laureatów Oscarów 2019. Nagrody zostały wręczone 27 października 2019 roku w Hollywood.

</doc>
<doc id="4694922" url="https://pl.wikipedia.org/wiki?curid=4694922" title="Wiktor Piepielajew">
Wiktor Piepielajew

Wiktor Nikołajewicz Piepielajew (ur. 1884 r. w Tomsku, zm. 7 lutego 1920 r. w Irkucku) – rosyjski polityk, działacz partii kadetów, ostatni premier białego Rządu Rosyjskiego przy adm. Aleksandrze Kołczaku.
Życiorys.
Deputowany do Dumy, komisarz Rządu Tymczasowego.
Był synem oficera. Ukończył studia prawnicze na Uniwersytecie w Tomsku w 1909 r. Następnie po zdaniu dodatkowych egzaminów uzyskał kwalifikacje gimnazjalnego nauczyciela historii i pracował w tym charakterze w gimnazjum w Bijsku. W 1912 r. został wybrany do Dumy Państwowej IV kadencji z ramienia partii konstytucyjno-demokratycznej (kadetów). Po wybuchu I wojny światowej stał na czele 3 syberyjskiego oddziału sanitarnego zorganizowanego przez Wszechrosyjski Związek Miast.
Po rewolucji lutowej został komisarzem Rządu Tymczasowego we władzach miasta Petersburga, zaś w marcu - komisarzem rządu w Kronsztadzie. Domagał się postawienia przed sądem i ukarania marynarzy z miejscowej bazy, którzy bezpośrednio po rewolucji dopuścili się samosądów na oficerach rosyjskiej marynarki, uwolnił część oficerów wtrąconych przez marynarzy do więzienia. Chciał również, by Rząd Tymczasowy siłą zlikwidował radę delegatów robotniczych i żołnierskich w Kronsztadzie, zdominowaną przez zwolenników anarchistów i bolszewików. Siłą zatrzymany przez marynarzy, spędził dwa tygodnie w areszcie. Doświadczenie to uczyniło z niego zdeklarowanego przeciwnika wszystkich socjalistów. Był zwolennikiem dalszego udziału Rosji w wojnie. Krótko przed wystąpieniem gen. Ławra Korniłowa przeciwko rządowi wstąpił na ochotnika do Syberyjskiego Korpusu Strzeleckiego.
Organizator dyktatury Kołczaka na Syberii.
Po rewolucji październikowej natychmiast, jeszcze w Piotrogrodzie, zaangażował się w tworzenie grup złożonych z oficerów, junkrów i przedstawicieli zamożnej młodzieży, które podjęłyby walkę z bolszewikami. Od wiosny 1918 r. należał do Centrum Narodowego i Związku Odrodzenia Rosji, powstałych w Moskwie, zaś latem tego samego roku z polecenia Centrum i komitetu centralnego partii kadetów został skierowany na Syberię. Zadania tego podjął się niechętnie, gdyż, niechętny utworzonemu przez eserowców i mienszewików Dyrektoriatowi, był przekonany, że skuteczną walkę z bolszewikami mogłyby podjąć jedynie kontrrewolucyjne rządy dyktatorskie, a współpraca nawet z umiarkowanymi eserowcami nie miała sensu. Jeszcze w Ufie Piepielajew domagał się utworzenia rządu wojskowego z gen. Michaiłem Aleksiejewem na czele. W drodze na Syberię spotykał się z miejscowymi działaczami partii kadetów, zaś 28 września porozumiał się z oficerem Korpusu Czechosłowackiego gen. Radolą Gajdą. Uzyskał od niego obietnicę, iż Korpus Czechosłowacki nie przeszkodzi w przeprowadzeniu przewrotu, po którym na Syberii zostanie powołana dyktatura wojskowa. Był jednym z organizatorów przewrotu 18 listopada 1918 r., po którym wielkorządcą Rosji ogłosił się adm. Aleksandr Kołczak i powstał jego rząd, pracujący w Omsku - Rząd Rosyjski. Wiktor Piepielajew stanął na czele departamentu milicji w jego ministerstwie spraw wewnętrznych, zaś 28 kwietnia 1919 r. powierzono mu kierowanie tym ministerstwem. 
W związku z pogarszającą się sytuacją rządu Kołczaka w 1919 r. - po kontrofensywie Armii Czerwonej w maju-czerwcu tego roku, a następnie utracie Permu, Jekaterynburga i Czelabińska - w październiku 1919 r. Piepielajew zaczął rozważać możliwość dokooptowania do Rządu Rosyjskiego przedstawicieli umiarkowanego skrzydła eserowców. Jednak na nieoficjalnym spotkaniu z eserowcem Jewgienijem Kołosowem usłyszał od niego, że Partia Socjalistów-Rewolucjonistów oczekiwała nie tylko demontażu kołczakowskiej dyktatury wojskowej, ale też stworzenia zupełnie nowych struktur rządowych, bez udziału ludzi najbliższych Kołczakowi, w tym w pierwszej kolejności samego Piepielajewa. 10 listopada 1919 r., na godziny przed zdobyciem Omska przez nacierającą od zachodu Armię Czerwoną Piepielajew opuścił miasto, podobnie jak inni ministrowie rząd Kołczaka i on sam. 23 listopada 1919 r. oficjalnie objął obowiązki nowego premiera Rządu Rosyjskiego, zastępując Piotra Wołogodskiego. Rekonstrukcja rządu miała przekonać obecne na Syberii ugrupowania socjalistyczne wrogie bolszewikom do współpracy z białymi. Piepielajew sądził również, że adm. Kołczak powinien zrzec się tytułu wielkorządcy i opuścić Syberię, gdyż w przeciwnym razie nowy rząd nie uzyska społecznego poparcia. W rozmowie z Kołczakiem nie zasugerował mu jednak takiego rozwiązania. 
Piepielajew nie zdołał pozyskać eserowców ani mienszewików do współpracy; obydwa stronnictwa jeszcze w listopadzie utworzyły w Irkucku własne Centrum Polityczne. Kołczak nie godził się, by Piepielajew podjął poważne negocjacje z Centrum Politycznym w sprawie ewentualnego podziału władzy, sugerując zamiast tego nawiązanie bliższych kontaktów z Japonią, by odbudować rządy i wojska białych na Dalekim Wschodzie. 8-9 grudnia 1919 r. Wiktor Piepielajew razem z bratem Anatolijem, generałem w wojskach Kołczaka, usiłował wymusić na admirale podpisanie zgody na zwołanie soboru ziemskiego, wszechsyberyjskiego ciała ustawodawczego. Wobec odmowy 12 grudnia opuścił admirała na stacji Tajga, pozostawiając notę z przeprosinami za swoje zachowanie i sugestią, że niezwołanie soboru doprowadzi do upadku białego rządu. Ponownie spotkał się z Kołczakiem kilka dni później w Krasnojarsku, dokąd dotarł pociąg admirała. Faktycznie nie zarządzał już nadal działającym w Irkucku rządem, którym kierowali ministrowie Michaił Chanżyn, Aleksandr Czerwien-Wodali i Aleksiej Łarionow. 
19 grudnia Centrum Polityczne wszczęło antykołczakowskie powstanie w zagłębiu węglowym w rejonie Czeriemchowa, a następnie kolejne zbrojne wystąpienia przeciwko białym, w tym 24 grudnia w Irkucku. Po ponad tygodniu walk i po negocjacjach z przedstawicielami kołczakowskiego rządu 4-5 stycznia Centrum Polityczne przejęło władzę w Irkucku. 4 stycznia adm. Kołczak podpisał w pociągu, na stacji w Niżnieudinsku, akt zrzeczenia się władzy na Syberii na rzecz dowódcy Sił Zbrojnych Południa Rosji gen. Antona Denikina, co było gestem czysto symbolicznym, i na Dalekim Wschodzie na rzecz atamana Grigorija Siemionowa. Pociąg admirała, w którym znajdował się również Wiktor Piepielajew, był eskortowany przez Korpus Czechosłowacki. On też 15 stycznia 1920 r. wydał admirała oraz ostatniego premiera jego rządu w ręce Centrum Politycznego w zamian za prawo swobodnej ewakuacji. 
21 stycznia 1920 r. bolszewicy przejęli władzę w Irkucku z rąk Centrum Politycznego. 3 lutego, wobec faktu, iż w kierunku Irkucka zmierzały ostatnie białe oddziały pod dowództwem gen. Siergieja Wojciechowskiego, miejscowy komitet rewolucyjno-wojskowy zdecydował o rozstrzelaniu Aleksandra Kołczaka i Wiktora Piepielajewa bez sądu. 6 lutego decyzję tę zatwierdziły telegraficznie najwyższe władze republiki radzieckiej w Moskwie. Obydwaj przywódcy białych zostali straceni 7 lutego nad Uszakowką, a ich ciała wrzucono do zamarzniętej rzeki. 
Wiktor Piepielajew pozostawił dziennik, w którym opisywał swoją działalność między wrześniem 1918 r. i październikiem 1919 r. 

</doc>
<doc id="4694933" url="https://pl.wikipedia.org/wiki?curid=4694933" title="Kang Ding (1994)">
Kang Ding (1994)

Kang Ding (康定) – tajwańska fregata rakietowa z przełomu XX i XXI wieku, jedna z sześciu zamówionych przez Tajwan jednostek typu "La Fayette". Okręt został zwodowany 12 marca 1994 roku w stoczni Direction des Constructions Navales w Lorient, a do służby w marynarce wojennej Republiki Chińskiej wszedł 24 maja 1996 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Nowatorska konstrukcja zaprojektowanych na przełomie lat 80. i 90. XX wieku francuskich fregat typu "La Fayette", jej podatność na modernizacje oraz możliwość instalacji różnorodnego wyposażenia spowodowały, że w 1992 roku Tajwan złożył zamówienie na sześć okrętów tego typu (przyczyniła się do tego m.in. skuteczna kampania reklamowa francuskich okrętów). Priorytetem w konstrukcji fregat było jak największe obniżenie powierzchni odbicia radiolokacyjnego, co osiągnięto poprzez pochylenie burt, nadbudówki i masztów pod kątem plus lub minus 10°, ograniczenie liczby elementów konstrukcyjnych wystających poza linie okrętu, zastosowanie do budowy materiałów absorbujących fale elektromagnetyczne oraz ograniczenie emisji cieplnej, akustycznej i magnetycznej. Nowością we francuskim przemyśle stoczniowym była również modułowa konstrukcja okrętów, składających się z 11 sekcji, co znacznie skróciło czas budowy jednostek. Okręty zamówione przez Tajwan różniły się od francuskich głównie uzbrojeniem i wyposażeniem radioelektronicznym, przez co miały też większą wyporność.
„Kang Ding” zbudowany został w stoczni Direction des Constructions Navales (DCN) w Lorient. Stępkę okrętu położono 26 sierpnia 1993 roku, a zwodowany został 12 marca 1994 roku.
Dane taktyczno-techniczne.
Okręt jest fregatą rakietową o długości całkowitej 124,2 metra (115 metrów między pionami), szerokości całkowitej 15,4 metra (13,8 metra na wodnicy) i maksymalnym zanurzeniu 5,5 metra. Wyporność standardowa wynosi 3000 ton, zaś pełna 3800 ton. Okręt napędzany jest przez cztery 12-cylindrowe silniki wysokoprężne SEMT-Pielstick 12 PA6 V280 STC o łącznej mocy 17,08 MW (23 228 KM), poruszające poprzez wały napędowe dwoma śrubami. Maksymalna prędkość jednostki wynosi 25 węzłów. Zasięg wynosi 7000 Mm przy prędkości 15 węzłów.
Uzbrojenie artyleryjskie jednostki składa się z umieszczonej na dziobie w wieży pojedynczej armaty uniwersalnej OTO Melara Compact kalibru 76 mm L/62 Mark 75. Masa pocisku wynosi 6 kg, donośność 16 000 metrów, a szybkostrzelność 85 strz./min. Artylerię przeciwlotniczą stanowią dwa pojedyncze działka przeciwlotnicze Bofors kal. 40 mm L/70. Obronę bezpośrednią stanowi sześciolufowy zestaw Hughes Phalanx kal. 20 mm L/76 Mark 15 Mod 2. Okręt posiada też dwa pojedyncze działka kal. 20 mm.
Na śródokręciu umieszczono dwie poczwórne wyrzutnie przeciwokrętowych pocisków rakietowych Hsiung Feng II Erato Mk 2 (okręt przenosi osiem rakiet). Pocisk rozwija prędkość 0,85 Ma, masa głowicy bojowej wynosi 190 kg, zaś maksymalny zasięg wynosi 80 km. Na dziobie znajduje się 4-prowadnicowa wyrzutnia pocisków przeciwlotniczych MIM-72 Chaparral, z łącznym zapasem 16 pocisków. Masa głowicy bojowej wynosi 5 kg, zaś maksymalny zasięg 3 km. Okręt wyposażony jest też w umieszczone na rufie za nadbudówką dwie potrójne wyrzutnie torpedowe kal. 324 mm. Torpedy Alliant Mark 46 Mod 5 mają głowicę bojową o masie 44 kg i zasięg 11 000 metrów przy prędkości 40 węzłów.
Wyposażenie radioelektroniczne obejmuje dwa radary nawigacyjne Decca 20V90, radar dozoru nawodnego Triton G, radar dozoru ogólnego Thomson-CSF DRBV-26D, system kierowania ogniem Castor IIC, sonar kadłubowy Sintra Spherion B oraz sonar holowany ATAS(v)2, zintegrowany system walki Thomson-CSF TACTICOS, system rozpoznania elektronicznego DR 3000S oraz elektrooptyczną głowicę obserwacyjno-celowniczą Najir Mark 2. Na okręcie zamontowano też dwie wyrzutnie celów pozornych Dagaie.
Wyposażenie lotnicze stanowi śmigłowiec Sikorsky S-70C, stacjonujący w umieszczonych na rufie hangarze i lądowisku, który ma zdolność startu i lądowania do stanu morza 6.
Załoga okrętu składa się z 15 oficerów i 119 podoficerów i marynarzy (z możliwością zabrania dodatkowych 25 osób).
Służba.
Po zbudowaniu, w marcu 1996 roku fregata odbyła rejs na Tajwan. „Kang Ding” został przyjęty do służby w marynarce wojennej Republiki Chińskiej 24 maja 1996 roku, jako pierwsza z sześciu jednostek typu "La Fayette". Okręt otrzymał numer taktyczny 1202, a jego nazwa pochodzi od miasta Kangding położonego w kontynentalnych Chinach. Zgodnie z warunkami umowy okręt został dostarczony bez uzbrojenia i większości wyposażenia, którego instalacja odbyła się w Kaohsiung. Integracja systemów okrętowych sprawiła poważne problemy, które rozwiązano dopiero pod koniec XX wieku, a do tego czasu fregata nie osiągnęła pełnej gotowości bojowej.
Na początku XXI wieku okręt (wraz z siostrzanymi fregatami „Si Ning”, „Wu Chang”, „Di Hua”, „Kun Ming” i „Chen De”) wchodził w skład 124. dywizjonu, stacjonując w Zuoying. Jednostka nadal znajduje się w składzie floty i ma status operacyjny (stan na 2019 rok).

</doc>
<doc id="4694939" url="https://pl.wikipedia.org/wiki?curid=4694939" title="Bap Romano">
Bap Romano

Bap Romano – australijski kierowca i konstruktor wyścigowy.
Biografia.
Grał w rugby union w klubie Tweed Heads Seagulls. Karierę wyścigową Romano rozpoczął w 1969 roku od startów MG A. W grudniu 1981 roku kupił w Anglii silnik Cosworth DFV oraz nawiązał kontakt z pracownikiem Tyrrella, Neilem Davisem. To umożliwiło Romano rozpoczęcie prac nad samochodem własnej konstrukcji. Znajomość z Davisem pozwoliła Romano na zaprojektowanie zawieszenia na wzór Tyrrella 010. W połowie 1982 roku samochód, zbudowany wokół efektu przyziemnego, był gotowy do testów. Początkowo nazwany Kaditcha K583, został wystawiony do mistrzostw Australian Sports Car Championship. W 1983 roku, wskutek wysokiej awaryjności, Romano zajął szóste miejsce w klasyfikacji generalnej. Rok później samochód został udoskonalony i przemianowany na Romano WE84. W sezonie 1984 Romano wygrał cztery wyścigi i zdobył mistrzostwo ASCC. W latach 1985–1986 Australijczyk nie uczestniczył we wszystkich wyścigach serii. Na koniec sezonu 1985 zajął szóste miejsce, a 1986 – dziesiąte. Jednocześnie w 1986 roku zadebiutował w Australian Drivers' Championship, ścigając się Raltem RT4. Kierowca odniósł wówczas dwie wygrane i był trzeci w klasyfikacji kierowców. W 1988 roku, rywalizując Elfinem 852, był dwunasty, a rok później na Spa 001 – jedenasty.
Jest założycielem Romano Group, a także zespołu Romano Racing, który w latach 1995–2003 uczestniczył w serii V8 Supercar. W zespole tym ścigał się m.in. jego syn Paul.

</doc>
<doc id="4694942" url="https://pl.wikipedia.org/wiki?curid=4694942" title="Majac">
Majac

Majac (serb. Majance) – wieś w Kosowie, położona w regionie Prisztina i w gminie Podujevo.
Religia.
W 2011 roku wszyscy mieszkańcy wsi wyznawali islam.

</doc>
<doc id="4694950" url="https://pl.wikipedia.org/wiki?curid=4694950" title="Ciudad Hidalgo">
Ciudad Hidalgo

Ciudad Hidalgo – miasto w Meksyku, w stanie Michoacán.

</doc>
<doc id="4694956" url="https://pl.wikipedia.org/wiki?curid=4694956" title="Huetamo de Núñez">
Huetamo de Núñez

Huetamo de Núñez – miasto w Meksyku, w stanie Michoacán.

</doc>
<doc id="4694969" url="https://pl.wikipedia.org/wiki?curid=4694969" title="Jacona de Plancarte">
Jacona de Plancarte

Jacona de Plancarte – miasto w Meksyku, w stanie Michoacán.

</doc>
<doc id="4694970" url="https://pl.wikipedia.org/wiki?curid=4694970" title="Jeffrey Wigand">
Jeffrey Wigand

Jeffrey Stephen Wigand (ur. 17 grudnia 1942 w Nowym Jorku) – amerykański biochemik, były wiceprezes do spraw badań i rozwoju w koncernie tytoniowym Brown &amp; Williamson w Louisville w stanie Kentucky. Pracował nad zredukowaniem szkodliwości papierosów, a w 1996 nagłośnił sprawę manipulowania składem tytoniu w produktach Brown &amp; Williamson. Obecnie wykłada na całym świecie jako ekspert i konsultant do spraw zagadnień związanych z tytoniem, i pracuje w organizacji non-profit "Smoke-Free Kids Inc", która działa na rzecz pomocy młodym ludziom w rezygnacji z używania tytoniu.
Życiorys.
Jeffrey Wigand urodził się w Nowym Jorku. Dorastał na Bronksie, a później w Pleasant Valley w stanie Nowy Jork. Po krótkim pobycie w wojsku (w tym na krótkiej misji w Wietnamie) uzyskał tytuł magistra biochemii i doktorat z tej samej dziedziny na Uniwersytecie Stanu Nowy Jork w Buffalo. Pierwszą żonę, Lindę, poznał w 1970 roku, uczęszczając na zajęcia judo. Był również żonaty z Lucretią Mocks, z którą (podobnie jak z Lindą) rozwiódł się. 
Kariera.
Przed pracą w Brown &amp; Williamson Wigand pracował dla kilku firm medycznych, w tym Pfizer, Johnson &amp; Johnson i Biosonics. Ponadto był zatrudniony jako dyrektor generalny i dyrektor marketingu w Union Carbide w Japonii oraz jako starszy wiceprezes w Technicon Instruments.
Wigand stał się znany na całym świecie 4 lutego 1996. Pojawił się wtedy w programie informacyjnym stacji radiowej i telewizyjnej CBS "60 minut". Podczas trwania audycji stwierdził, że Brown &amp; Williamson celowo mieszali tytoń z chemikaliami, takimi jak amoniak, aby zwiększyć efekt działania nikotyny zawartej w dymie papierosowym. Wigand twierdził, że w związku z tą sprawą był później nękany i otrzymywał anonimowe pogróżki. Sprawę tych pogróżek omówił w udzielonym później wywiadzie.
Wigand zaczął pracować dla Brown &amp; Williamson w styczniu 1989 roku. Został zwolniony 24 marca 1993 roku. Twierdził później, że pozbawiono go pracy ponieważ wiedział, iż wysokiej rangi dyrektorzy korporacyjni świadomie zatwierdzili dodanie dodatków do swoich papierosów, o których wiadomo, że są rakotwórcze i/lub uzależniające, takie jak kumaryna. W 1993 roku firma Brown &amp; Williamson zatrudniła Investigative Group International, aby zbadać jego życiorys. Wkrótce później firma wydała 500-stronicowy dokument zatytułowany „Niewłaściwe zachowanie Jeffreya S. Wiganda dostępne w rejestrze publicznym”, który przedstawiał Wiganda jako „kłamcę, złodzieja, plagiatora i oszusta”.
Wigand uczył też w jednym z liceów. Obecnie prowadzi wykłady dla różnych grup odbiorców na całym świecie, w tym dla dzieci, studentów, (między innymi medycyny i prawa) oraz różnorodnej grupy decydentów. Konsultował się z rządami krajów na całym świecie w sprawie polityki ograniczania użycia tytoniu (lista obejmuje między innymi Kanadę, Holandię, Szkocję, Izrael, Włochy, Maltę, Niemcy, Francję, Irlandię, Islandię i Japonię).
Film.
Aktor Russell Crowe zagrał Jeffreya Wiganda w filmie zatytułowanym "Informator" z 1999 roku w reżyserii Michaela Manna, w którym występują także Al Pacino i Christopher Plummer. Crowe dzięki tej roli uzyskał nominację do Oscara.
Życie osobiste.
Wigand jest żonaty z Hope Elizabeth May, amerykańską filozofką, pisarką i prawniczką, która jest profesorem na Central Michigan University w Mount Pleasant w stanie Michigan, gdzie mieszka.

</doc>
<doc id="4694971" url="https://pl.wikipedia.org/wiki?curid=4694971" title="Zastal Zielona Góra (piłka nożna)">
Zastal Zielona Góra (piłka nożna)



</doc>
<doc id="4694972" url="https://pl.wikipedia.org/wiki?curid=4694972" title="Gerald Bowden">
Gerald Bowden

Gerald Francis Bowden (ur. 26 sierpnia 1935, zm. 7 stycznia 2020) – brytyjski polityk, deputowany.
Działalność polityczna.
Był politykiem Partii Konserwatywnej i w latach 1983-1992 był deputowanym Izby Gmin z okręgu wyborczego Dulwich.

</doc>
<doc id="4694974" url="https://pl.wikipedia.org/wiki?curid=4694974" title="Jiquilpan de Juárez">
Jiquilpan de Juárez

Jiquilpan de Juárez – miasto w Meksyku, w stanie Michoacán.

</doc>
<doc id="4694978" url="https://pl.wikipedia.org/wiki?curid=4694978" title="Las Guacamayas">
Las Guacamayas

Las Guacamayas – miasto w Meksyku, w stanie Michoacán.

</doc>
<doc id="4694979" url="https://pl.wikipedia.org/wiki?curid=4694979" title="Pigułka „dzień po”">
Pigułka „dzień po”



</doc>
<doc id="4694980" url="https://pl.wikipedia.org/wiki?curid=4694980" title="Tabletka „dzień po”">
Tabletka „dzień po”



</doc>
<doc id="4694981" url="https://pl.wikipedia.org/wiki?curid=4694981" title="Si Ning">
Si Ning

Si Ning (西寧) – tajwańska fregata rakietowa z przełomu XX i XXI wieku, jedna z sześciu zamówionych przez Tajwan jednostek typu "La Fayette". Okręt został zwodowany 5 listopada 1994 roku w stoczni Direction des Constructions Navales w Lorient, a do służby w marynarce wojennej Republiki Chińskiej wszedł 15 września 1996 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Nowatorska konstrukcja zaprojektowanych na przełomie lat 80. i 90. XX wieku francuskich fregat typu "La Fayette", jej podatność na modernizacje oraz możliwość instalacji różnorodnego wyposażenia spowodowały, że w 1992 roku Tajwan złożył zamówienie na sześć okrętów tego typu (przyczyniła się do tego m.in. skuteczna kampania reklamowa francuskich okrętów). Priorytetem w konstrukcji fregat było jak największe obniżenie powierzchni odbicia radiolokacyjnego, co osiągnięto poprzez pochylenie burt, nadbudówki i masztów pod kątem plus lub minus 10°, ograniczenie liczby elementów konstrukcyjnych wystających poza linie okrętu, zastosowanie do budowy materiałów absorbujących fale elektromagnetyczne oraz ograniczenie emisji cieplnej, akustycznej i magnetycznej. Nowością we francuskim przemyśle stoczniowym była również modułowa konstrukcja okrętów, składających się z 11 sekcji, co znacznie skróciło czas budowy jednostek. Okręty zamówione przez Tajwan różniły się od francuskich głównie uzbrojeniem i wyposażeniem radioelektronicznym, przez co miały też większą wyporność.
„Si Ning” zbudowany został w stoczni Direction des Constructions Navales (DCN) w Lorient. Stępkę okrętu położono 27 kwietnia 1994 roku, a zwodowany został 5 listopada 1994 roku.
Dane taktyczno–techniczne.
Okręt jest fregatą rakietową o długości całkowitej 124,2 metra (115 metrów między pionami), szerokości całkowitej 15,4 metra (13,8 metra na wodnicy) i maksymalnym zanurzeniu 5,5 metra. Wyporność standardowa wynosi 3000 ton, zaś pełna 3800 ton. Okręt napędzany jest przez cztery 12-cylindrowe silniki wysokoprężne SEMT-Pielstick 12 PA6 V280 STC o łącznej mocy 17,08 MW (23 228 KM), poruszające poprzez wały napędowe dwoma śrubami. Maksymalna prędkość jednostki wynosi 25 węzłów. Zasięg wynosi 7000 Mm przy prędkości 15 węzłów.
Uzbrojenie artyleryjskie jednostki składa się z umieszczonej na dziobie w wieży pojedynczej armaty uniwersalnej OTO Melara Compact kalibru 76 mm L/62 Mark 75. Masa pocisku wynosi 6 kg, donośność 16 000 metrów, a szybkostrzelność 85 strz./min. Artylerię przeciwlotniczą stanowią dwa pojedyncze działka przeciwlotnicze Bofors kal. 40 mm L/70. Obronę bezpośrednią stanowi sześciolufowy zestaw Hughes Phalanx kal. 20 mm L/76 Mark 15 Mod 2. Okręt posiada też dwa pojedyncze działka kal. 20 mm.
Na śródokręciu umieszczono dwie poczwórne wyrzutnie przeciwokrętowych pocisków rakietowych Hsiung Feng II Erato Mk 2 (okręt przenosi osiem rakiet). Pocisk rozwija prędkość 0,85 Ma, masa głowicy bojowej wynosi 190 kg, zaś maksymalny zasięg wynosi 80 km. Na dziobie znajduje się 4-prowadnicowa wyrzutnia pocisków przeciwlotniczych MIM-72 Chaparral, z łącznym zapasem 16 pocisków. Masa głowicy bojowej wynosi 5 kg, zaś maksymalny zasięg 3 km. Okręt wyposażony jest też w umieszczone na rufie za nadbudówką dwie potrójne wyrzutnie torpedowe kal. 324 mm. Torpedy Alliant Mark 46 Mod 5 mają głowicę bojową o masie 44 kg i zasięg 11 000 metrów przy prędkości 40 węzłów.
Wyposażenie radioelektroniczne obejmuje dwa radary nawigacyjne Decca 20V90, radar dozoru nawodnego Triton G, radar dozoru ogólnego Thomson-CSF DRBV-26D, system kierowania ogniem Castor IIC, sonar kadłubowy Sintra Spherion B oraz sonar holowany ATAS(v)2, zintegrowany system walki Thomson-CSF TACTICOS, system rozpoznania elektronicznego DR 3000S oraz elektrooptyczną głowicę obserwacyjno-celowniczą Najir Mark 2. Na okręcie zamontowano też dwie wyrzutnie celów pozornych Dagaie.
Wyposażenie lotnicze stanowi śmigłowiec Sikorsky S-70C, stacjonujący w umieszczonych na rufie hangarze i lądowisku, który ma zdolność startu i lądowania do stanu morza 6.
Załoga okrętu składa się z 15 oficerów i 119 podoficerów i marynarzy (z możliwością zabrania dodatkowych 25 osób).
Służba.
Po zbudowaniu, w 1996 roku fregata odbyła rejs na Tajwan. „Si Ning” został przyjęty do służby w marynarce wojennej Republiki Chińskiej 15 września 1996 roku. Okręt otrzymał numer taktyczny 1203, a jego nazwa pochodzi od miasta Xining położonego w kontynentalnych Chinach. Zgodnie z warunkami umowy okręt został dostarczony bez uzbrojenia i większości wyposażenia, którego instalacja odbyła się w Kaohsiung. Integracja systemów okrętowych sprawiła poważne problemy, które rozwiązano dopiero pod koniec XX wieku, a do tego czasu fregata nie osiągnęła pełnej gotowości bojowej.
Na początku XXI wieku okręt (wraz z siostrzanymi fregatami „Kang Ding”, „Wu Chang”, „Di Hua”, „Kun Ming” i „Chen De”) wchodził w skład 124. dywizjonu, stacjonując w Zuoying. Jednostka nadal znajduje się w składzie floty i ma status operacyjny (stan na 2019 rok).

</doc>
<doc id="4694988" url="https://pl.wikipedia.org/wiki?curid=4694988" title="Los Reyes de Salgado">
Los Reyes de Salgado

Los Reyes de Salgado – miasto w Meksyku, w stanie Michoacán.

</doc>
<doc id="4694993" url="https://pl.wikipedia.org/wiki?curid=4694993" title="Nueva Italia de Ruiz">
Nueva Italia de Ruiz

Nueva Italia de Ruiz – miasto w Meksyku, w stanie Michoacán.

</doc>
<doc id="4694996" url="https://pl.wikipedia.org/wiki?curid=4694996" title="Paracho de Verduzco">
Paracho de Verduzco

Paracho de Verduzco – miasto w Meksyku, w stanie Michoacán.

</doc>
<doc id="4694997" url="https://pl.wikipedia.org/wiki?curid=4694997" title="Puruándiro">
Puruándiro

Puruándiro – miasto w Meksyku, w stanie Michoacán.

</doc>
<doc id="4694999" url="https://pl.wikipedia.org/wiki?curid=4694999" title="Yurécuaro">
Yurécuaro

Yurécuaro – miasto w Meksyku, w stanie Michoacán.

</doc>
<doc id="4695006" url="https://pl.wikipedia.org/wiki?curid=4695006" title="Lucio Cesario">
Lucio Cesario

Lucio Cesario (ur. 1951 w Melbourne) – australijski kierowca wyścigowy włoskiego pochodzenia.
Biografia.
Jego rodzice są Włochami. Ojciec, Gaetano, kupił w 1966 roku Abartha-Simkę 1300, którą ścigał się pod koniec lat 60. w Australii. W 1981 roku Lucio Cesario zadebiutował w Australijskiej Formule 2, otrzymując pod koniec roku od ojca Ralta RT3. Cesario zajął w tamtym roku czwarte miejsce w klasyfikacji, wygrywając trzykrotnie. Rok później wygrał siedem razy i został mistrzem serii. W sezonie 1983 zajął Raltem RT4 dziesiąte miejsce w Australian Drivers' Championship, a rok później piąte. W 1985 roku Cesario wystartował w barwach zespołu Martini Lancia w wyścigu 24h Le Mans. Załoga samochodu #4, złożona z Australijczyka, Boba Wolleka i Alessandro Nanniniego, zajęła w wyścigu szóste miejsce. Następnie, do 1987 roku, uczestniczył w pojedynczych wyścigach takich serii, jak All-Japan Sports Prototype Championship, World Endurance Championship czy Australian Endurance Championship.

</doc>
<doc id="4695007" url="https://pl.wikipedia.org/wiki?curid=4695007" title="Zacapu">
Zacapu

Zacapu – miasto w Meksyku, w stanie Michoacán.

</doc>
<doc id="4695010" url="https://pl.wikipedia.org/wiki?curid=4695010" title="Gulżigit Ałykułow">
Gulżigit Ałykułow



</doc>
<doc id="4695015" url="https://pl.wikipedia.org/wiki?curid=4695015" title="Xoxocotla">
Xoxocotla

Xoxocotla – miasto w Meksyku, w stanie Morelos.

</doc>
<doc id="4695017" url="https://pl.wikipedia.org/wiki?curid=4695017" title="Scotia Gilroy">
Scotia Gilroy

Scotia Gilroy – kanadyjska akordeonistka, założycielka zespołu Vladimirska.
Życiorys.
Urodzona w Vancuver. W Krakowie i Polsce mieszka od 2000 roku. Studiowała literaturę angielską na Simon Fraser University w Kanadzie. W Polsce była lektorką języka angielskiego na Uniwersytecie Jagiellońskim. Zajmuje się redakcją książek dla wydawnictwa uniwersyteckiego. Tłumaczy na angielski dla licznych instytucji kulturalnych i wydawnictw oraz redaguje „Ad Americam” – Zeszyty Naukowe Katedry Amerykanistyki UJ. Jej utwory ukazały się m.in. w antologii "Warsaw Tales" i berlińskim piśmie „Bordercrossing Berlin”. W edycji 2016/2017 roku została jednym ze zwycięzców programu mentorskiego National Centre of Writing. Jej mentorem została Antonia Lloyd-Jones. 

</doc>
<doc id="4695018" url="https://pl.wikipedia.org/wiki?curid=4695018" title="Ludy północnohalmaherskie">
Ludy północnohalmaherskie

Ludy północnohalmaherskie – grupy etniczne zamieszkujące północną część archipelagu Moluków we wschodniej Indonezji (prowincja Moluki Północne).
Dokładniej, zamieszkują północną część wyspy Halmahera oraz wyspy Morotai, Ternate, Tidore i zachodnią część Makian. Ich liczebność wynosi ok. 550 tys. osób. W większości są muzułmanami wyznania sunnickiego, choć są wśród nich również chrześcijanie. Niektórzy zachowują wierzenia tradycyjne.
Posługują się językami północnohalmaherskimi, zaliczanymi do rodziny zachodniopapuaskiej. Współcześnie ich rodzime języki są wypierane przez regionalną odmianę języka malajskiego, a w powszechnym użyciu na terenie prowincji jest także język indonezyjski. Pomimo pokrewieństwa językowego z Papuasami ludy te nie wyróżniają się na tle pobliskich ludów austronezyjskich, zarówno pod względem kulturowo-gospodarczym, jak i fizycznym. W czasach starożytnych ludność ta była zaangażowana w system handlu międzynarodowego łączący region śródziemnomorski z Azją Południowo-Wschodnią.
Podział etniczny.
Wśród głównych ludów północnej Halmahery można wymienić: Galela, Isam, Kau, Loda, Makian Luar, Modole, Sahu, Waioli, Tabaru, Ternate, Tidore, Tobelo i Togutil. Ternate i Tidore zamieszkują wyspy o tych samych nazwach, a Makian Luar to odrębna językowo ludność zachodniej części wyspy Makian. Lud Isam jest też zwany Pagu, a Waioli to podgrupa Sahu. Togutil (Tugutil) to nazwa nomadycznej grupy Tobelo, precyzyjniej określanej jako "Forest Tobelo". W szerszym ujęciu chodzi ogólnie o izolowane grupy tubylczej ludności.
Z perspektywy lingwistycznej ich dalekimi krewnymi są grupy zamieszkujące zachodnią część półwyspu Ptasia Głowa w północno-zachodniej Nowej Gwinei. Ethnologue (wyd. 25) podaje, że rodzina języków północnohalmaherskich obejmuje następujące języki: galela, loloda, laba, modole, pagu, tabaru, tobelo, togutil (tugutil), ternate, tidore, makian luar (makian zachodni), sahu, gamkonora, ibu, waioli, kao.
Gospodarka i społeczeństwo.
Zajmują się rolnictwem, zasadniczą rolę odgrywa pozyskiwanie kopry (w przypadku grup Tidore, Ternate i Makian Luar). Wśród takich ludów jak Tobelo, Galela, Ibu, Loda i Sahu dominuje rolnictwo ręczne, uprawa roślin korzeniowych i bulwiastych (pochrzyn, kolokazja jadalna itd.), bananów oraz w mniejszym stopniu ryżu i prosa. Ludy Togutil, Gamkonora i Kau do XX w. zajmowały się łowiectwem i zbieractwem.
Struktura społeczna jest zróżnicowana. Istnieją zarówno rozwinięte społeczeństwa klasowe (Ternate, Makian Luar), jak i grupy ludów zbierackich (np. Togutil). Podstawę organizacji społecznej tworzy społeczność wiejska. Równoległe z wpływami islamu i chrześcijaństwa zakorzenione są tradycyjne praktyki i wierzenia (np. wiara w czary i duchy, instytucja szamanów). Panuje wiara w istnienie "Moro", czyli niewidzialnych istot ludzkich na Halmaherze i Morotai, które mają swoje własne społeczeństwo, wsie i miasta (niezależne od państwa indonezyjskiego) i potrafią komunikować się przez sny.
Lud Togutil ("Forest Tobelo", Tobelo Dalam) jest społecznością izolowaną. Zamieszkuje lasy Totoduku, Tukur-Tukur, Lolobata, Kobekulo i Buli, na terenie .
Antropologia fizyczna.
Wbrew klasyfikacji lingwistycznej reprezentują zasadniczo typ mongoloidalny. Silnie przypominają mieszkańców regionów Indonezji na zachód od Halmahery, a w dodatku kultura Ternate i Tidore jest ściśle związana z kulturą zachodniej Indonezji. Zagadnienie to omawia m.in. antropolog społeczny J. Platenkamp w artykule z 1990/1996 r., łącząc kulturę tubylców z kulturami austronezyjskimi. Badania genetyczne wykazały, że ludy Ternate i Galela są bliżej spokrewnione z większością grup austronezyjskich, choć nie odpowiada to ich przynależności językowej. P. Bellwood (1998), analizując dzieje regionu, dochodzi do wniosku, że obecność azjatyckich cech antropologicznych musi wynikać z wielowiekowych małżeństw mieszanych.
Encyklopedia "Narody mira" podaje, że grupa ta powstała wskutek wymieszania się autochtonicznej ludności regionu z przybyszami z Azji Południowo-Wschodniej. C.L. Voorhoeve (1994), sugerując się charakterem zapożyczeń w lokalnych językach, twierdzi, że wyspa Halmahera była wcześniej zasiedlona przez użytkowników jednego z języków filipińskich – lub doszło do napływu takiej ludności przed rozpadem wspólnego prajęzyka.
R. Blust (2013, 2017) zauważa, że papuaskie cechy fizyczne w większej mierze wykazują lokalne ludy austronezyjskie, zamieszkujące obszar południowej Halmahery. Badacz tłumaczy ten paradoks złożoną historią osadnictwa na północnych Molukach oraz procesami zamiany językowej wśród obu grup ludności. Autor przywołuje w tym kontekście przykład grupy etnicznej Fataluku z Timoru Wschodniego, która również posługuje się jednym z języków papuaskich – fataluku, mimo że łączą ją związki z ludami austronezyjskimi.

</doc>
<doc id="4695022" url="https://pl.wikipedia.org/wiki?curid=4695022" title="Abderrazak Rassaa">
Abderrazak Rassaa

Abderrazak Rassaa (arab. عبد الرزاق الرصاع ; ur. 4 stycznia 1930 w Tunisie, zm. 7 stycznia 2020) – tunezyjski polityk, minister.
Działalność polityczna.
Był politykiem i od 24 października 1968 do 8 września 1969 był ministrem przemysłu, a następnie do 29 października 1971 ministrem finansów.

</doc>
<doc id="4695027" url="https://pl.wikipedia.org/wiki?curid=4695027" title="Kun Ming">
Kun Ming

Kun Ming (昆明) – tajwańska fregata rakietowa z przełomu XX i XXI wieku, jedna z sześciu zamówionych przez Tajwan jednostek typu "La Fayette". Okręt został zwodowany 13 maja 1995 roku w stoczni Direction des Constructions Navales w Lorient, a do służby w marynarce wojennej Republiki Chińskiej wszedł 26 lutego 1997 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Nowatorska konstrukcja zaprojektowanych na przełomie lat 80. i 90. XX wieku francuskich fregat typu "La Fayette", jej podatność na modernizacje oraz możliwość instalacji różnorodnego wyposażenia spowodowały, że w 1992 roku Tajwan złożył zamówienie na sześć okrętów tego typu (przyczyniła się do tego m.in. skuteczna kampania reklamowa francuskich okrętów). Priorytetem w konstrukcji fregat było jak największe obniżenie powierzchni odbicia radiolokacyjnego, co osiągnięto poprzez pochylenie burt, nadbudówki i masztów pod kątem plus lub minus 10°, ograniczenie liczby elementów konstrukcyjnych wystających poza linie okrętu, zastosowanie do budowy materiałów absorbujących fale elektromagnetyczne oraz ograniczenie emisji cieplnej, akustycznej i magnetycznej. Nowością we francuskim przemyśle stoczniowym była również modułowa konstrukcja okrętów, składających się z 11 sekcji, co znacznie skróciło czas budowy jednostek. Okręty zamówione przez Tajwan różniły się od francuskich głównie uzbrojeniem i wyposażeniem radioelektronicznym, przez co miały też większą wyporność.
„Kun Ming” zbudowany został w stoczni Direction des Constructions Navales (DCN) w Lorient. Stępkę okrętu położono 7 listopada 1994 roku, a zwodowany został 13 maja 1995 roku.
Dane taktyczno–techniczne.
Okręt jest fregatą rakietową o długości całkowitej 124,2 metra (115 metrów między pionami), szerokości całkowitej 15,4 metra (13,8 metra na wodnicy) i maksymalnym zanurzeniu 5,5 metra. Wyporność standardowa wynosi 3000 ton, zaś pełna 3800 ton. Okręt napędzany jest przez cztery 12-cylindrowe silniki wysokoprężne SEMT-Pielstick 12 PA6 V280 STC o łącznej mocy 17,08 MW (23 228 KM), poruszające poprzez wały napędowe dwoma śrubami. Maksymalna prędkość jednostki wynosi 25 węzłów. Zasięg wynosi 7000 Mm przy prędkości 15 węzłów.
Uzbrojenie artyleryjskie jednostki składa się z umieszczonej na dziobie w wieży pojedynczej armaty uniwersalnej OTO Melara Compact kalibru 76 mm L/62 Mark 75. Masa pocisku wynosi 6 kg, donośność 16 000 metrów, a szybkostrzelność 85 strz./min. Artylerię przeciwlotniczą stanowią dwa pojedyncze działka przeciwlotnicze Bofors kal. 40 mm L/70. Obronę bezpośrednią stanowi sześciolufowy zestaw Hughes Phalanx kal. 20 mm L/76 Mark 15 Mod 2. Okręt posiada też dwa pojedyncze działka kal. 20 mm.
Na śródokręciu umieszczono dwie poczwórne wyrzutnie przeciwokrętowych pocisków rakietowych Hsiung Feng II Erato Mk 2 (okręt przenosi osiem rakiet). Pocisk rozwija prędkość 0,85 Ma, masa głowicy bojowej wynosi 190 kg, zaś maksymalny zasięg wynosi 80 km. Na dziobie znajduje się 4-prowadnicowa wyrzutnia pocisków przeciwlotniczych MIM-72 Chaparral, z łącznym zapasem 16 pocisków. Masa głowicy bojowej wynosi 5 kg, zaś maksymalny zasięg 3 km. Okręt wyposażony jest też w umieszczone na rufie za nadbudówką dwie potrójne wyrzutnie torpedowe kal. 324 mm. Torpedy Alliant Mark 46 Mod 5 mają głowicę bojową o masie 44 kg i zasięg 11 000 metrów przy prędkości 40 węzłów.
Wyposażenie radioelektroniczne obejmuje dwa radary nawigacyjne Decca 20V90, radar dozoru nawodnego Triton G, radar dozoru ogólnego Thomson-CSF DRBV-26D, system kierowania ogniem Castor IIC, sonar kadłubowy Sintra Spherion B oraz sonar holowany ATAS(v)2, zintegrowany system walki Thomson-CSF TACTICOS, system rozpoznania elektronicznego DR 3000S oraz elektrooptyczną głowicę obserwacyjno-celowniczą Najir Mark 2. Na okręcie zamontowano też dwie wyrzutnie celów pozornych Dagaie.
Wyposażenie lotnicze stanowi śmigłowiec Sikorsky S-70C, stacjonujący w umieszczonym na rufie hangarze z lądowiskiem, który ma zdolność startu i lądowania do stanu morza 6.
Załoga okrętu składa się z 15 oficerów i 119 podoficerów i marynarzy (z możliwością zabrania dodatkowych 25 osób).
Służba.
Po zbudowaniu fregata odbyła rejs na Tajwan. „Kun Ming” został przyjęty do służby w marynarce wojennej Republiki Chińskiej 26 lutego 1997 roku. Okręt otrzymał numer taktyczny 1205, a jego nazwa pochodzi od miasta Kunming położonego w kontynentalnych Chinach. Zgodnie z warunkami umowy okręt został dostarczony bez uzbrojenia i większości wyposażenia, którego instalacja odbyła się w Kaohsiung. Integracja systemów okrętowych sprawiła poważne problemy, które rozwiązano dopiero pod koniec XX wieku, a do tego czasu fregata nie osiągnęła pełnej gotowości bojowej.
Na początku XXI wieku okręt (wraz z siostrzanymi fregatami „Kang Ding”, „Si Ning”, „Wu Chang”, „Di Hua” i „Chen De”) wchodził w skład 124. dywizjonu, stacjonując w Zuoying. Jednostka nadal znajduje się w składzie floty i ma status operacyjny (stan na 2019 rok).

</doc>
<doc id="4695035" url="https://pl.wikipedia.org/wiki?curid=4695035" title="Feather River">
Feather River

Feather River – główny dopływ rzeki Sacramento w północnej Kalifornii. Główny nurt rzeki ma około 117 km. Główny nurt rzeki rozpoczyna się w Lake Oroville, gdzie łączą się cztery dopływy: South Fork, Middle Fork, North Fork oraz West Branch Feather Rivers. Całkowita zlewnia wynosi ok. 16 000 km², z czego 9330 km² mieści się nad Lake Oroville.

</doc>
<doc id="4695037" url="https://pl.wikipedia.org/wiki?curid=4695037" title="Mistrzostwa Świata w Wioślarstwie 1962">
Mistrzostwa Świata w Wioślarstwie 1962

1. Mistrzostwa Świata w Wioślarstwie 1962 – odbyły się od 6 września do 9 września 1962 roku nad jeziorem Rotsee w Szwajcarii.

</doc>
<doc id="4695044" url="https://pl.wikipedia.org/wiki?curid=4695044" title="Drugi rząd Pedra Sáncheza">
Drugi rząd Pedra Sáncheza

Drugi rząd Pedra Sáncheza – rząd Królestwa Hiszpanii funkcjonujący od 13 stycznia 2020.
Pierwszy rząd Pedra Sáncheza powstał w czerwcu 2018 jako gabinet mniejszościowy tworzony przez Hiszpańską Socjalistyczną Partię Robotniczą (PSOE), powołany na skutek wotum nieufności wobec mniejszościowego drugiego gabinetu Mariano Rajoya z Partii Ludowej. W lutym 2019 rząd przegrał głosowanie nad budżetem, na skutek czego Pedro Sánchez doprowadził do rozpisania na kwiecień przedterminowych wyborów parlamentarnych. Socjaliści zajęli wówczas pierwsze miejsce, w parlamencie nie doszło jednak do utworzenia większości zdolnej do wyłonienia rządu (lider socjalistów przegrał oba głosowania nad wyborem na premiera). We wrześniu rozpisano kolejne przedterminowe wybory, które wyznaczono na listopad. Zakończyły się one zwycięstwem socjalistów, którzy jednak stracili kilka miejsc w Kongresie Deputowanych i 30 mandatów w Senacie. Kierowana przez premiera PSOE przystąpiła do negocjacji koalicyjnych z Unidas Podemos (UP), blokiem ugrupowań lewicowych i komunistycznych. Obie formacje uzgodniły porozumienie prowadzące do wyłonienia pierwszego od przemian politycznych koalicyjnego rządu w Hiszpanii.
5 stycznia 2020 Pedro Sánchez jako kandydat na premiera nie uzyskał wymaganej większości bezwzględnej w Kongresie Deputowanych. Otrzymał 166 głosów; poza koalicjantami (przy jednym pośle nieobecnym) poparło go kilkunastu posłów ugrupowań lewicowych i regionalnych (w tym PNV), 165 osób było przeciw, a 18 przedstawicieli lewicowych separatystów katalońskich i baskijskich wstrzymało się od głosu. 7 stycznia Pedro Sánchez w drugim głosowaniu został zatwierdzony na stanowisku premiera; uzyskał wówczas wystarczającą większość zwykłą (167 posłów było za, 165 głosowało przeciw, a 18 wstrzymało się od głosu). Następnego dnia został zaprzysiężony na tym urzędzie.
Ministrowie objęli urzędy po zaprzysiężeniu 13 stycznia 2020. W składzie gabinetu z ramienia socjalistów znaleźli się przedstawiciele PSOE, skonfederowanej z nią Partii Socjalistów Katalonii (PSC) oraz osoby bezpartyjne. Pięć stanowisk przypadło koalicjantowi z UP; po dwa urzędy objęli przedstawiciele Podemos i Zjednoczonej Lewicy, a jeden osoba bezpartyjna wskazana przez Catalunya en Comú.
W lipcu 2021 premier dokonał gruntownej rekonstrukcji całego gabinetu.

</doc>
<doc id="4695059" url="https://pl.wikipedia.org/wiki?curid=4695059" title="Frieda Robscheit-Robbins">
Frieda Robscheit-Robbins

Frieda Robscheit-Robbins (ur. 8 czerwca 1888, zm. 18 grudnia 1973 w Tucson) – amerykańska patolożka niemieckiego pochodzenia, współpracująca z George’em Hoytem Whipple’em przy badaniu nad wykorzystaniem tkanki wątroby w leczeniu niedokrwistości złośliwej. Jest współautorką 21 artykułów powstałych w latach 1925–1930. W roku 1934 za swoją pracę Whipple otrzymał Nagrodę Nobla, przy czym Robscheit-Robbins nie została uhonorowana nagrodą za ich wspólne osiągnięcia (Whipple podzielił się z nią nagrodą pieniężną). Gdyby Robscheit-Robbins została laureatką Nagrody Nobla wraz z Whipple’em, wówczas byłaby drugą kobietą po Marii Curie-Skłodowskiej, która zdobyła tę prestiżową międzynarodową nagrodę, oraz pierwszą wyróżnioną w ten sposób Amerykanką.
W 2002 roku w magazynie w artykule zatytułowanym "The 50 Most Important Women in Science" („50 najważniejszych kobiet w nauce”) napisano, że osiągnięcia Robscheit-Robbins zasługują na większe uznanie.
Młodość i edukacja.
Urodziła się w Niemczech, lecz wyjechała w dzieciństwie do Stanów Zjednoczonych. Uzyskała tytuł licencjata na Uniwersytecie Chicagowskim, tytuł magistra na Uniwersytecie Kalifornijskim oraz stopień doktora na Uniwersytecie w Rochester.
Badania naukowe.
Whipple i Robscheit-Robbins stworzyli zwierzęcy model niedokrwistości. Odkryli, że gdy psy tracą dużo krwi, wykazują objawy podobne do anemii. Po ustanowieniu tego modelu eksperymentalnego mogli przetestować terapie eksperymentalne. Testowali diety oparte na różnych narządach: śledzionie, płucach, wątrobie, jelitach itp. Stwierdzili, że psy karmione dietą wątrobową szybko odzyskały zdrowie, co sugeruje, że niedokrwistość wiąże się z nieprawidłowo funkcjonującymi wątrobami.
Wstępne badania przeprowadzono na początku lat dwudziestych w George William Hooper Foundation, na Uniwersytecie Kalifornijskim, gdzie morele okazały się cenne w leczeniu anemii u psów. Ten wynik był tak zaskakujący dla badaczy, że nie został on opublikowany. Jednak prace kontynuowano na Uniwersytecie w Rochester od 1922 roku, gdzie badacze porównali skuteczność różnych substancji w leczeniu anemii.
Robscheit-Robbins rozpoczęła współpracę z Whipple’em w 1917 roku i była jego partnerką badawczą przez 18 lat. W ciągu swojej współpracy z Whipple’em w latach 1917–1955 napisała ponad 100 artykułów na temat swoich wyników badań oraz wiele rozdziałów podręczników medycznych na temat anemii. Była pierwszą autorką najważniejszego artykułu Whipple’a, a pierwszym autorem jest zwykle ta osoba, która jest przede wszystkim odpowiedzialna za działania, na których opiera się cała praca badawcza. Spośród 23 artykułów, które Whipple zacytował w swoim przemówieniu noblowskim, Robscheit-Robbins był współautorką dziesięciu z nich.
W 1951 roku Robscheit-Robbins została wybrana prezeską , będąc pierwszą kobietą na tym stanowisku.
Życie osobiste.
Robscheit-Robbins była mężatką, zmarła w grudniu 1973 roku w Tucson.

</doc>
<doc id="4695065" url="https://pl.wikipedia.org/wiki?curid=4695065" title="Bolesław Jaśkiewicz">
Bolesław Jaśkiewicz



</doc>
<doc id="4695069" url="https://pl.wikipedia.org/wiki?curid=4695069" title="Ignacy Łopieński">
Ignacy Łopieński

Ignacy Łopieński (ur. 1 lutego 1865 w Warszawie, zm. 23 listopada 1941 tamże) – polski grafik, medalier, rzeźbiarz i malarz, współtwórca Towarzystwa Przyjaciół Sztuk Graficznych.
Życiorys.
Ignacy Łopieński urodził się w warszawskiej rodzinie brązowników. Jego ojciec Jan był brązownikiem i cyzelerem, matka Feliksa z Widawskich, córką warszawskiego brązownika Jana Widawskiego. W przeciwieństwie do braci brązowników, Grzegorza i Feliksa, poświęcił się przede wszystkim sztuce graficznej. Początkowo kształcił się w warszawskiej Klasie Rysunkowej kierowanej przez Wojciecha Gersona i Aleksandra Kamińskiego. Uczył się także rzeźby u Bolesława Syrewicza, praktykował w zakładach grawerskich w Warszawie i Berlinie oraz uczęszczał do paryskiej École des Arts Décoratifs. Największy wpływ na wykształcenie Łopieńskiego miały studia w Monachium, które rozpoczął w październiku 1888 roku w Akademie der Bildenden Künste. Uczęszczał tam do klasy miedziorytniczej (Kupferstecherschule) kierowanej przez grafika reprodukcyjnego prof. Johanna Leonharda von Raaba. Jeszcze jako student obok grafiki reprodukcyjnej, która była głównym celem jego kształcenia, wykonywał grafikę autorską (warsztatową). Za swe graficzne reprodukcje według obrazów Anny Bilińskiej, Kazimierza Pochwalskiego i Jana Matejki otrzymywał nagrody i wyróżnienia na wystawach w Monachium, Berlinie, Petersburgu i Lwowie. Łopieński został członkiem Towarzystwa Zachęty Sztuk Pięknych i Warszawskiego Towarzystwa Artystycznego.
Około 1900 roku grafik sprowadził do Warszawy prasę do druku wklęsłego, która umożliwiła mu swobodną działalność artystyczną i pedagogiczną. Z tego okresu pochodzi m.in. "Martwa natura z czaszką". Z jego doświadczenia i rad korzystali m.in. Leon Wyczółkowski, Józef Pankiewicz, Józef Rapacki, Czesław Tański, Apoloniusz Kędzierski, Leon Szpądrowski, Jan Felicjan Owidzki, Julian Maszyński, Leon Kowalski, Henryk Weyssenhoff oraz Zofia Stankiewiczówna. Łopieński nauczał także rysunku młodych rzemieślników na kursach organizowanych w Muzeum Rzemiosł i Sztuki Stosowanej, a także współpracował z Feliksem Jasieńskim przy tworzeniu pierwszej polskiej artystycznej teki graficznej Stowarzyszenia Polskich Artystów Grafików (Kraków 1903). W 1904 wyjechał do Francji w celu pogłębienia swego wykształcenia. Utrzymywał kontakt m.in. z Melą Muter, którą dwukrotnie sportretował w grafice.
W roku 1912 Łopieński współorganizował i wszedł do zarządu działającego w Warszawie Towarzystwa Przyjaciół Sztuk Graficznych, które zajmowało się urządzaniem prelekcji, kursów graficznych, konkursów i wystawy. W czasie I wojny światowej był czynnym społecznikiem działającym na rzecz artystów w ramach Komitetu Obywatelskiego m.st. Warszawy w Podsekcji Artystów Plastyków przy Sekcji Pomocy dla Inteligencji. Po wojnie został członkiem Związku Polskich Artystów Grafików, Towarzystwa Polskich Artystów Plastyków „Rewja”, Bloku Zawodowego Artystów Plastyków oraz Towarzystwa Przyjaciół Historii Warszawy. Był do końca życia aktywny zawodowo jako grafik, malarz i nauczyciel. Nauczał rysunku w warszawskich gimnazjach żeńskich oraz technik graficznych w Szkole Sztuk Pięknych im. Wojciecha Gersona i Szkole Sztuk Pięknych Blanki Merècre.
Ignacy Łopieński zmarł bezpotomnie w 1941 roku (w literaturze często publikowana niewłaściwa data, rok 1944). Pochowany został na warszawskim cmentarzu Powązkowskim w grobie swego ojca (kwatera 32–2–17).

</doc>
<doc id="4695079" url="https://pl.wikipedia.org/wiki?curid=4695079" title="Wacław Jaroszewski">
Wacław Jaroszewski

Wacław Jaroszewski (ur. 4 kwietnia 1900 w Feliksówce, zm. 26 lipca 1931 w Radomiu) – podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Antoniego i Teodozji z Jaruszewskich.
Absolwent szkoły powszechnej i pracownik huty. 
W 1919 wstąpił ochotniczo do odrodzonego Wojska Polskiego i został przydzielony do 4 dywizjonu artylerii konnej.
W czerwcu 1920, "pod Kilikijowem nad Horyniem, podczas ataku bolszewickiej kawalerii, do ostatniej chwili usiłował wraz z obsługą wydobyć działo zatopione w bagnie, a gdy to się nie udało, wraz z celowniczym zniszczył je i przedarł się przez pierścień wroga". 
Za czyn ten odznaczony został Krzyż Srebrny Orderu Virtuti Militari 
Po wojnie pracował w wytwórni broni w Radomiu. Zginął śmiercią tragiczną. Pochowany został na miejscowym cmentarzu. 

</doc>
<doc id="4695082" url="https://pl.wikipedia.org/wiki?curid=4695082" title="Bolesław Jaśkiewicz (działacz muzyczny)">
Bolesław Jaśkiewicz (działacz muzyczny)

Bolesław Jaśkiewicz (ur. 1 sierpnia 1875 w Poznaniu, zm. 13 stycznia 1948 tamże) – polski działacz ruchu śpiewaczego.
Życiorys.
Od lat chłopięcych odznaczał się muzykalnością i został przyjęty do Chóru Katedralnego, gdzie śpiewał do II wojny światowej. Uzyskał zawód stolarza. W 1900 wstąpił do Koła Śpiewaczego Polskiego. W latach 1901-1903 był radnym miejskim w Poznaniu. W 1909 został prezesem Okręgu I Poznańskiego Wielkopolskiego Związku Śpiewaczego. W 1919 został delegatem do Wielkopolskiego Związku Śpiewaczego, a w 1926 ponownie radnym miejskim. Podczas jego prezesury Okręg I Poznański uległ znacznemu rozwojowi (do 25 zrzeszonych chórów). Był też członkiem chóru "Arion" (do śmierci). Został jego członkiem honorowym. Do końca życia był członkiem Poznańskiego Towarzystwa Muzycznego. Pochowano go na cmentarzu górczyńskim.
Odznaczenia.
Został odznaczony m.in.:

</doc>
<doc id="4695094" url="https://pl.wikipedia.org/wiki?curid=4695094" title="Wizard of New Zealand">
Wizard of New Zealand

Wizard of New Zealand (także: The Wizard; Wizard The; "pol". Czarodziej z Nowej Zelandii; "wcześniej": Ian Brackenbury Channell; ur. 4 grudnia 1932 w Londynie) – brytyjsko-nowozelandzki magik, komik, polityk, edukator, performer i aktywista; ogłoszony przez Radę Dyrektorów Galerii Sztuki w Nowej Zelandii "żywym dziełem sztuki".
Życiorys.
Wizard of New Zealand urodził się jako Ian Brackenbury Channell w Londynie. Uczył się w Framlingham College w Suffolk, a w latach 1945-1951 w Bromley Grammar School for Boys (obecnie: Ravensbourne School). W latach 1951–53 służył w królewskich Siłach Powietrznych. W latach 1954-1958 pracował w Londynie w branży papierniczej. Okres między 1958 a 1960 spędził, podróżując po Środkowym Wschodzie i ucząc w Teheranie.
W latach 1960-1963 r. studiował na Uniwersytecie w Leeds: studia zakończył dyplomami z psychologii i socjologii; jako student w Leeds był członkiem zespołu uniwersyteckiego "Challenge". Następnie koordynował program artystyczny na Uniwersytecie Australii Zachodniej. W 1967 roku dołączył do kadry nauczycielskiej nowo otwartej School of Sociology na Uniwersytecie Nowej Południowej Walii w Sydney.
Aktywnie działał w protestach studenckich tego okresu: utworzył studencką grupę "The Blackguards" i sformułował plan reformatorski "ALF" (Action for Love and Freedom). Wdrażał go jako „Fun Revolution”. Protestował także przeciw wojnie w Wietnamie, organizując widowiskowe, bezkrwawe bitwy na terenie kampusu. Protestował przeciw kapitalizmowi i różnym formom nazizmu: założył w tym celu Partię Konserwatywną Brytyjskiego Imperium.
Mając poważne trudności finansowe, przekonał Uniwersytet w Melbourne, by przyjęto jego osobę jako nieopłacanego „Kosmologa, Żywe Dzieło Sztuki i Szamana” i użyczono mu sali na wykłady. W 1974 r. wyemigrował do Christchurch.
W 1982 r. Stowarzyszenie Dyrektorów Galerii Sztuki w Nowej Zelandii wydało oświadczenie, że ich zdaniem The Wizard jest autentycznym żywym dziełem sztuki, a rada miasta mianowała go „Czarodziejem z Christchurch”. W 1990 roku premier Nowej Zelandii, Mike Moore, mianował go oficjalnym „Czarodziejem Nowej Zelandii”.
W 1992 Ministerstwo Transportu wydało specjalną zgodę na używanie przez Czarodzieja specjalnego prawa jazdy z danymi dla: The Wizard. W tym samym czasie wydano mu oficjalny paszport wystawiony na: The Wizard of New Zealand.
W 1998 wydał autobiografię "My Life as a Miracle""."
Nowa mapa świata.
Stosując metodę projektowania Hobo-Dyera i kierując się kosmologią swojego autorstwa, w 1972 zaprojektował (i uzasadnił celowość działania) nową mapę świata. W świecie Inside-Out Antarktyka i Południe, a więc i Nowa Zelandia oraz Australia były tu widoczne na górze mapy.
Publiczne wystąpienia.
W 1974 roku The Wizard zaczął przemawiać - na wzór mówców z Hyde Park- stojąc na drabinie ustawionej na Placu Katedralnym w Chirstchurch. Rada miasta próbowała go aresztować, jednak stał się tak popularny, że zmieniono status placu na miejsce dozwolone do wystąpień publicznych. W stroju fałszywego proroka Kościoła anglikańskiego lub nakładając spiczasty kapelusz czarodzieja, codziennie przemawiał tam latem w porze lunchu. Inne jego performerskie akcje w tym czasie obejmowały m.in.: kampanię przeciw firmie Telecom, której zalecał zmianę koloru budek telefonicznych z niebieskich na czerwony (by w ten sposób uczcić Imperium brytyjskie), zaklinanie dobrego wyniku w meczu rugby dla lokalnej drużyny czy taniec deszczu (np. na terenach Outback).
Rada Miasta Christchurch przyznała mu skromne roczne honorarium. Artystę wspierała finansowo także jego narzeczona Alice Flett.
"The Hatching".
We wrześniu 1995 roku, z pomocą burmistrz Vicki Buck,The Wizard zorganizował zlot czarodziejów. W wieży uniwersyteckiej biblioteki w Canterbury, na 11 piętrze uwito gniazdo według projektu Fiony Gunn, wykładowczyni sztuki z Uniwersytetu w Canterbury i jej studentów. Z jaja (wyrzeźbionego przez artystów Wayne’a Eversona i Dmitri Frosta) umieszczonego w gnieździe miał "wykluć się" nowozelandzki czarodziej. "Narodzinom" towarzyszyły radosne "położne" (wśród nich: burmistrz miasta) i "pierwszy krzyk" nowonarodzonego czarodzieja. Następnie bohater wydarzenia zstąpił z Port Hills, niosąc - na wzór biblijnego Mojżesza - tablice. Na nich widniał adres oficjalnej strony internetowej Czarodzieja. Performance "The Hatching" otwierał retrospektywną wystawę „The Living Work of Art" i miało uczcić 25. rocznicę przybycia artysty do Christchurch.
XXI wiek.
8 września 2003 duży, drewniany dom, w którym mieszkał The Wizard został podpalony. Nikomu nic się nie stało, ale kolekcja książek i filmów zginęła w pożarze. Również samodzielnie przez performera złożony z połówek Garbusa pojazd „Wizardmobile”, został zniszczony przez sprawców ataku. W 2005 roku przeprowadził się do Oamaru, gdzie m.in. rok później podczas otwarcia nowego lotniska, rzucał zaklęcia na rozproszenie panującej mgły.
W 2009 roku, podczas królewskich obchodów Birthday Honours, artystę odznaczono Medalem Służby Królowej.
Po trzęsieniu ziemi 2011 roku, The Wizard chciał przejść na emeryturę i opuścić Christchurch, by przeprowadzić się do Oamaru. W jego opinii miasto, które kochał, zniknęło i pewna epoka się także skończyła. Jednak, gdy Canterbury Earthquake Recovery Authority (CERA) i biskup kościoła anglikańskiego zdecydowali, że ruiny zniszczonej katedry zostaną rozebrane i usunięte, artysta wrócił i rozpoczął protest przeciw tym planom.
Filmy.
"The Wizard of New Zealand QSM" to film Granta Johna Neville'a i Karlosa Filipova. Dokument zawiera wywiady z The Wizard, także Mike Moore wypowiada się do kamery i wiele innychj osób. Film otrzymał nagrodę dla najlepszego filmu krótkometrażowego na Międzynarodowym Festiwalu Filmowym w Pekinie w 2010 r. oraz dla najlepszego filmu w kategorii „Real People” na festiwalu Official Best of Fest 2010.
Z kolei film "The Wizard and the Commodore - Wyspy Chathams / Nowa Zelandia", w reżyserii Samuela A. Millera rejestruje podróż z Czarodziejem Nowej Zelandii na Wyspy Chatham. Premiera filmu odbyła się w Christchurch, 26 sierpnia 2016 roku.

</doc>
<doc id="4695121" url="https://pl.wikipedia.org/wiki?curid=4695121" title="Mississippi (film)">
Mississippi (film)

Mississippi – amerykańska komedia muzyczna z 1935 roku w reżyserii A. Edwarda Sutherlanda, w której występują Bing Crosby, Joan Bennett i W.C. Fields.
Obsada.
i inni

</doc>
<doc id="4695124" url="https://pl.wikipedia.org/wiki?curid=4695124" title="Compostela (Meksyk)">
Compostela (Meksyk)

Compostela – miasto w Meksyku, w stanie Nayarit.

</doc>
<doc id="4695128" url="https://pl.wikipedia.org/wiki?curid=4695128" title="Universität für Musik und darstellende Kunst">
Universität für Musik und darstellende Kunst



</doc>
<doc id="4695131" url="https://pl.wikipedia.org/wiki?curid=4695131" title="Robert Abela">
Robert Abela

Robert Abela (ur. 7 grudnia 1977 w Sliemie) – maltański polityk i prawnik, deputowany do Izby Reprezentantów, od 2020 lider Partii Pracy oraz premier Malty.
Życiorys.
Urodził się jako syn George’a Abeli (w latach 2009–2014 prezydenta Malty) oraz jego żony Margaret. Jest żonaty z Lydią, z którą ma córkę. W młodości uprawiał piłkę nożną, grał na pozycji bramkarza, był członkiem młodzieżowej reprezentacji Malty. Kształcił się w szkołach w Santa Luċija i Cospicua, następnie w szkole średniej St Aloysius’ College w Birkirkarze. W 2002 ukończył studia prawnicze na Uniwersytecie Maltańskim. Podjął praktykę prawniczą w firmie swojego ojca, specjalizował się w prawie pracy i prawie rodzinnym. Dołączył do Partii Pracy, w 2008 pomagał George’owi Abeli w kampanii, gdy ten bezskutecznie ubiegał się o przywództwo w tym ugrupowaniu. W 2017 na zaproszenie Josepha Muscata wystartował w wyborach parlamentarnych, uzyskując po raz pierwszy mandat posła do Izby Reprezentantów. Stał się bliskim współpracownikiem premiera i jego doradcą uczestniczącym w posiedzeniach gabinetu.
W listopadzie 2019 Joseph Muscat zapowiedział swoją rezygnację z urzędu premiera w styczniu 2020. Decyzja ta miała związek ze skandalem dotyczącym zabójstwa w 2017 dziennikarki śledczej Daphne Caruany Galizii. Robert Abela zwyciężył w wyborach na nowego lidera Partii Pracy (jego konkurentem był Chris Fearne), obejmując tę funkcję 12 stycznia 2020. Następnego dnia został zaprzysiężony na stanowisku premiera Malty.
W 2022 został po raz drugi wybrany na posła; kierowana przez niego partia wygrała wówczas z Partią Narodową, utrzymując większość w parlamencie. 13 marca 2022 został po raz drugi objął urząd premiera.

</doc>
<doc id="4695136" url="https://pl.wikipedia.org/wiki?curid=4695136" title="Aneta Gawlik">
Aneta Gawlik

Aneta Monika Gawlik – polska pediatra, dr hab. nauk medycznych, adiunkt Katedry i Kliniki Pediatrii i Endokrynologii Dziecięcej i prodziekan Wydziału Nauk Medycznych w Katowicach Śląskiego Uniwersytetu Medycznego w Katowicach, prof.
Życiorys.
W 1997 ukończyła studia medyczne w Śląskiej Akademii Medycznej w Katowicach, 27 czerwca 2002 obroniła pracę doktorską "Hormonalna terapia dziewcząt z zespołem Turnera", 8 listopada 2012 habilitowała się na podstawie dorobku naukowego i pracy zatytułowanej "Postępowanie diagnostyczno-terapeutyczne u dziewcząt z zespołem Turnera".
Objęła funkcję adiunkta w Katedrze i Klinice Pediatrii i Endokrynologii Dziecięcej, a także prodziekana na Wydziale Nauk Medycznych w Katowicach Śląskiego Uniwersytetu Medycznego w Katowicach.
28 września 2018 nadano jej tytuł profesora w zakresie nauk medycznych.

</doc>
<doc id="4695142" url="https://pl.wikipedia.org/wiki?curid=4695142" title="Xalisco">
Xalisco

Xalisco – miasto w Meksyku, w stanie Nayarit.

</doc>
<doc id="4695143" url="https://pl.wikipedia.org/wiki?curid=4695143" title="Butor">
Butor

Butor () – wieś w Mołdawii (Naddniestrzu), w rejonie Grigoriopol, siedziba gminy o tej samej nazwie. W 2004 roku liczyła 3042 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 15 km od Grigoriopola i 73 km od Kiszyniowa.
Historia.
Wioska pierwszy raz wzmiankowana jest w 1773 roku. Została założona przez Mołdawian na prawym brzegu Dniestru, którzy następnie z powodu presji fiskalnej osiedlili się na lewym brzegu rzeki, tworząc nową osadę. W 1775 roku miejscowość zamieszkiwało 554 chłopów. Do 1820 roku wieś liczyła 200 gospodarstw domowych, a w połowie XIX wieku miejscowość osiągnęła 268 gospodarstw domowych z 1494 mieszkańcami. W 1870 roku we wsi została otwarta szkoła. W okresie sowieckim na wsi zorganizowano kołchoz im. Kujbyszewa. We wsi otwarto również 8-letnią szkołę, klub z instalacją kinową, bibliotekę, warsztaty usług społecznych, pocztę, przedszkole oraz sklep.
Demografia.
Według danych spisu powszechnego w Naddniestrzu w 2004 roku wieś liczyła 3042 mieszkańców, z czego większość, 2983 osób, stanowili Mołdawianie.

</doc>
<doc id="4695147" url="https://pl.wikipedia.org/wiki?curid=4695147" title="Two for Tonight">
Two for Tonight

Two for Tonight – amerykański film komediowy z 1935 roku w reżyserii Franka Tuttle’a z udziałem Binga Crosby’ego, Mary Boland i Joan Bennett.
Obsada.
i inni

</doc>
<doc id="4695157" url="https://pl.wikipedia.org/wiki?curid=4695157" title="Juan Carlos Campo">
Juan Carlos Campo

Juan Carlos Campo Moreno (ur. 17 października 1961 w Osunie) – hiszpański polityk i prawnik, w latach 2009–2011 sekretarz stanu, poseł do Kongresu Deputowanych, od 2020 do 2021 minister sprawiedliwości.
Życiorys.
Ukończył studia prawnicze na Universidad de Sevilla. Doktoryzował się na tej samej uczelni. W 1987 podjął pracę w sądownictwie, orzekał w sprawach karnych w sądach w prowincji Kadyks. W latach 1997–2001 był dyrektorem generalnym do spraw relacji z władzą sądowniczą w administracji Andaluzji. W latach 2001–2008 zasiadał w Radzie Głównej Władzy Sądowniczej. Od 2009 do 2011 pełnił funkcję sekretarza stanu do spraw sprawiedliwości w rządzie José Luisa Rodrígueza Zapatero. W 2014 powołany na sekretarza generalnego do spraw stosunków z parlamentem we władzach Andaluzji.
W 2015 z ramienia Hiszpańskiej Socjalistycznej Partii Robotniczej (PSOE) po raz pierwszy uzyskał mandat posła do Kongresu Deputowanych. Z powodzeniem ubiegał się o reelekcję w wyborach w 2016, kwietniu 2019 i listopadzie 2019.
W styczniu 2020 objął stanowisko ministra sprawiedliwości w drugim rządzie Pedra Sáncheza. Urząd ten sprawował do lipca 2021.

</doc>
<doc id="4695166" url="https://pl.wikipedia.org/wiki?curid=4695166" title="Marti">
Marti



</doc>
<doc id="4695170" url="https://pl.wikipedia.org/wiki?curid=4695170" title="Parafia św. Mikołaja w Kraczkowej">
Parafia św. Mikołaja w Kraczkowej



</doc>
<doc id="4695171" url="https://pl.wikipedia.org/wiki?curid=4695171" title="Veronica Roth">
Veronica Roth

Veronica Anne Roth (ur. 19 sierpnia 1988) – amerykańska powieściopisarka i autorka opowiadań, znana z debiutanckiej trylogii "Niezgodna".
Życie osobiste.
Veronica Roth urodziła się 19 sierpnia 1988 roku w Nowym Jorku, a wychowywała głównie w Barrington w stanie Illinois. Jest najmłodszą z trójki rodzeństwa. Ma polskie i niemieckie korzenie. W 2011 wyszła za mąż za fotografa Nelsona Fitcha i mieszkają w okolicach Chicago. Jej matka, Barbara Ross, jest malarką.

</doc>
<doc id="4695173" url="https://pl.wikipedia.org/wiki?curid=4695173" title="Martí (ujednoznacznienie)">
Martí (ujednoznacznienie)



</doc>
<doc id="4695176" url="https://pl.wikipedia.org/wiki?curid=4695176" title="The Big Broadcast of 1936">
The Big Broadcast of 1936

The Big Broadcast of 1936 – amerykański film komediowy z 1935 roku w reżyserii Normana Tauroga, który jest drugim z serii filmów "Big Broadcast".
Fabuła.
Wątek tej komedii muzycznej dotyczy właściciela stacji radiowej, Spuda (Jack Oakie), który stoi nad przepaścią bankructwa. Wykorzystuje on pewne urządzenie telewizyjne, które pozwala na transmisję dowolnego programu w każdym miejscu i o każdym czasie.
Obsada.
i inni

</doc>
<doc id="4695177" url="https://pl.wikipedia.org/wiki?curid=4695177" title="Parafia Najświętszego Serca Jezusowego w Brzózie Stadnickiej">
Parafia Najświętszego Serca Jezusowego w Brzózie Stadnickiej



</doc>
<doc id="4695181" url="https://pl.wikipedia.org/wiki?curid=4695181" title="Rynarciczki">
Rynarciczki



</doc>
