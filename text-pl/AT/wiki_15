<doc id="4695182" url="https://pl.wikipedia.org/wiki?curid=4695182" title="Tadeusz Jarzyński">
Tadeusz Jarzyński

Tadeusz Jarzyński (ur. 12 października 1899 w Radomiu, zm. 8 czerwca 1920 w Ławrze Pieczarskiej) – oficer Wojska Polskiego w II Rzeczypospolitej, kawaler Orderu Virtuti Militari, pośmiertnie awansowany na stopień porucznika.
Życiorys.
Urodził się w rodzinie Prospera i Wandy z Ettingerów.
Absolwent gimnazjum imienia Stanisława Staszica w Lublinie i student Politechniki Lwowskiej.
W 1915 wstąpił do Polskiej Organizacji Wojskowej.
W 1918 walczył w obronie Lwowa. Bronił szkoły im. Henryka Sienkiewicza i poczty.
W styczniu 1919 wstąpił do odrodzonego Wojska Polskiego i skierowany do 6 pułku piechoty Legionów. Walczył z Ukraińcami pod Gródkiem Jagielońskim.
Potem z pułkiem bił się na frontach wojny polsko-bolszewickiej. W stopniu podporucznika pełnił funkcję adiutanta I batalionu.
Walczył o Postawy oraz w obronie Kijowa, gdzie pod ogniem nieprzyjaciela przekazywał oddziałom rozkaz natychmiastowego wycofania się z pola walki. Ciężko ranny, zmarł w szpitalu w Ławrze Pieczerskiej.
Za czyn ten odznaczony został pośmiertnie Krzyżem Srebrnym Orderu Virtuti Militari i awansowany na stopień porucznika.

</doc>
<doc id="4695186" url="https://pl.wikipedia.org/wiki?curid=4695186" title="Speia">
Speia

Speia (, "Spieja") – wieś w Mołdawii (Naddniestrzu), w rejonie Grigoriopol, siedziba gminy o tej samej nazwie. W 2004 roku liczyła 2679 mieszkańców.
Położenie.
Miejscowość znajduje pod faktyczną administracją Naddniestrza, w odległości 18 km od miasta Anenii Noi i 50 km od Kiszyniowa.
Demografia.
Według danych spisu powszechnego w Naddniestrzu w 2004 roku wieś liczyła 2679 mieszkańców, z czego większość, 2584 osób, stanowili Mołdawianie.

</doc>
<doc id="4695189" url="https://pl.wikipedia.org/wiki?curid=4695189" title="Joanna Holcgreber">
Joanna Holcgreber

Joanna Holcgreber (ur. w Łodzi) – polska aktorka teatralna związana z Ośrodkiem Praktyk Teatralnych ,Gardzienice".
Życiorys.
W 1995 roku dołączyła do zespołu Włodzimierza Staniewskiego. Od tego czasu aktywnie uczestniczy we wszystkich projektach artystycznych i dydaktycznych organizowanych przez OPT ,Gardzienice". Wspólnie z Mariuszem Gołajem opracowała język gestów (tzw. "cheironomia") oparty na ikonografii antycznej, który stał się podstawą treningu studentów Akademii Praktyk Teatralnych, szkoły działającej pod auspicjami Teatru Gardzienice. Wspólnie z Mariuszem Gołajem wyreżyserowała również w 2005 roku spektakl dyplomowy IV i V Akademii Praktyk Teatralnych – "Waza François""."
Współorganizuje Festiwal Teatrów Młodzieżowych Kalejdoskop.

</doc>
<doc id="4695195" url="https://pl.wikipedia.org/wiki?curid=4695195" title="Sejm zwyczajny 1744">
Sejm zwyczajny 1744

Sejm 1744 – sejm zwyczajny I Rzeczypospolitej, został zwołany 13 lipca 1744 roku do Grodna.
Sejmiki przedsejmowe w województwach odbyły się 24 sierpnia 1744 roku, a powtórne od 15 do 16 września 1744 roku. Marszałkiem sejmu obrano Tadeusza Franciszka Ogińskiego, oboźnego litewskiego. 
Obrady sejmu trwały od 5 października do 19 listopada 1744 roku.

</doc>
<doc id="4695207" url="https://pl.wikipedia.org/wiki?curid=4695207" title="Edith Stein">
Edith Stein



</doc>
<doc id="4695210" url="https://pl.wikipedia.org/wiki?curid=4695210" title="Carolina Darias">
Carolina Darias

Carolina Darias San Sebastián (ur. 25 listopada 1965 w Las Palmas de Gran Canaria) – hiszpańska polityk, prawniczka, urzędniczka i działaczka samorządowa, w latach 2015–2019 przewodnicząca parlamentu Wysp Kanaryjskich, w latach 2019–2020 minister w rządzie regionalnym, minister polityki terytorialnej i służb publicznych (2020–2021) oraz minister zdrowia (2021–2023) w rządzie Hiszpanii.
Życiorys.
Ukończyła studia prawnicze na Universidad de La Laguna. Dołączyła do korpusu wyższych urzędników administracji publicznej we wspólnocie autonomicznej Wysp Kanaryjskich. Pracowała w administracji regionalnej, zajmując się sprawami gospodarczymi. Zaangażowała się w działalność polityczną w ramach regionalnego oddziału Hiszpańskiej Socjalistycznej Partii Robotniczej (PSOE). W 1999 została radną swojej rodzinnej miejscowości. W latach 2004–2007 pełniła funkcję zastępczyni delegata rządu hiszpańskiego w prowincji Las Palmas. Od 2007 do 2008 sprawowała mandat posłanki do regionalnego parlamentu. W 2008 zajmowała stanowisko dyrektora w administracji miejskiej w Las Palmas de Gran Canaria, po czym od tegoż roku do 2011 sprawowała urząd delegata rządu w prowincji. W latach 2011–2015 była rzeczniczką PSOE w zarządzającym wyspą Gran Canaria organie cabildo insular. W latach 2015–2019 przewodniczyła parlamentowi Wysp Kanaryjskich. W lipcu 2019 dołączyła do rządu regionalnego, gdzie odpowiadała m.in. za sprawy gospodarki i zatrudnienia.
W styczniu 2020 objęła stanowisko ministra polityki terytorialnej i służb publicznych w drugim gabinecie Pedra Sáncheza. W styczniu 2021 w tym samym rządzie przeszła na urząd ministra zdrowia. Funkcję tę pełniła do marca 2023, odchodząc z gabinetu w związku z kandydowaniem w wyborach lokalnych.

</doc>
<doc id="4695218" url="https://pl.wikipedia.org/wiki?curid=4695218" title="John Smith (kierowca)">
John Smith (kierowca)

John Smith (ur. 12 sierpnia 1952) – australijski kierowca wyścigowy.
Biografia.
W 1976 roku startował Bowinem P4A w Australijskiej Formule Ford, zostając wicemistrzem na koniec sezonu. Rok później zdobył mistrzostwo serii. W sezonie 1979 był piąty w Australijskiej Formule 2 oraz czwarty w Australijskiej Formule 1. Rok 1980 zakończył wicemistrzostwem Formuły 2, a rok 1981 – mistrzostwem. W 1982 roku Smith był czwarty w Australijskiej Formule 1, a rok później zdobył w tej serii wicemistrzostwo. W sezonie 1985 kierowca był czwarty w Australian Endurance Championship oraz siódmy w Australian Touring Car Championship. W 1986 roku zdobył mistrzostwo ATCC w klasie 2 litrów. W roku 1987 wystartował w jednym wyścigu serii World Touring Car Championship. W następnych latach uczestniczył przede wszystkim w Australian Drivers' Championship oraz wyścigach długodystansowych, wygrywając w 1991 roku klasę S wyścigu James Hardie 12 Hour. W 1993 roku zdobył wicemistrzostwo ATCC w klasie 2 litrów, a także był drugi w wyścigu 6h Sandown. Rok później natomiast zajął drugie miejsce w wyścigu 12h Bathurst w klasie S. Był aktywnym zawodnikiem jeszcze w drugiej dekadzie XXI wieku; w 2011 roku został sklasyfikowany na trzecim miejscu w mistrzostwach Nowej Południowej Walii w klasie Forda Fiesty.

</doc>
<doc id="4695222" url="https://pl.wikipedia.org/wiki?curid=4695222" title="Natan Sternhartz">
Natan Sternhartz

Natan Sternhartz (hebr. נתן מנמירוב; ur. 1780, zm. 1844) – znany również jako Natan z Bracławia lub Natan z Niemirowa. Żył w latach 1780–1844. Uczeń Nachmana z Bracławia i propagator jego nauk. Był nieformalnym przywódcą grupy chasydzkiej w Bracławiu po śmierci swojego mistrza. Sternhartz, pochodził z zamożnej rodziny mitnagdim, czyli ruchu ortodoksyjnych Żydów, sprzeciwiających się chasydyzmowi. Poznał Nachmana i został jego uczniem w 1802 roku, po rozczarowujących wizytach u różnych innych chasydów. Barwna postać Nachmana, założyciela tego nurtu, wzbudzała wśród wielu osób zainteresowanie i uznanie. Tak też było z Natanem. W Nachmanie znalazł mistrza, który połączył powagę duchowego celu i wyrozumiałość, co odpowiadało potrzebom Natana. W ciągu wielu lat Nachman polegał w dużej mierze na Sternhartzu, zwłaszcza jako na redaktorze swoich pism. Choć Sternhartz uważany był za głównego ucznia Nachmana, istnieją dowody, że nie wszyscy inni zwolennicy Nachmana, w tym niektórzy z jego wcześniejszych uczniów, przyjęli jego wiodącą rolę. Podobnie było po śmierci Nachmana. Sternhartz mieszkał w Bracławiu przez następne 35 lat i stamtąd prowadził wspólnotę, jednak niektórzy z uczniów Nachmana pozostali poza jego wpływami. Wspólnota chasydów bracławskich była wówczas niewielka pod względem liczby zwolenników i zasięgu geograficznego, ale jego historyczne metamorfozy, indywidualne i zbiorowe postrzeganie uczniów oraz ich dziedzictwo literackie sprawiły, że z czasem chasydyzm w wersji bracławskiej nabrał znaczenia.
Sternhartz w pełni poświęcił się wydawaniu i rozpowszechnianiu nauk i biografii Nachmana, a po jego śmierci wybudował nawet na jego cześć synagogę w Humaniu, a także skomponował szereg modlitw, które zwolennicy recytują na grobie Nachmana. Napisał również własne wspomnienia ("Jeme Moharnat"), które zostały opublikowane wiele lat po jego śmierci, w 1876 roku. Najważniejszym dziełem Sternhartza jest "Likutej Halachot" (ok. 1846-1861), obszerny komentarz na temat myśli Nachmana i zastosowaniu ich w codziennym życiu religijnym, zgodnie z porządkiem "Szulchan Aruch". Oprócz redagowania dzieł Nachmana, napisał również zbiór oryginalnych modlitw ("Likutej Tefilot"), podążając za powiedzeniem Nachmana by „zamieniać jego nauki w modlitwy”. Sternhartz napisał również książeczkę krytykującą Haskalę "Kin’at ha-szem cewa’ot" ("Gorliwy Pan Zastępów").
W czasie przywództwa Sternhartza odnowił się konflikt wokół bracławskiego chasydyzmu. Wiele grup chasydzkich atakowało bracławian i samego Natana, a termin „mitnagdim” spotykany w bracławskich pismach, generalnie odnosi się do tych antybracławskich grup chasydzkich, a nie do grup antychasydzkich. W latach 1835–1839 Mosze Cwi z Sawrania prowadził szczególnie zaciekłą kampanię przeciwko bracławianom, nawołując do całkowitej ich ekskomuniki.
Ten okres opisany jest w "Jeme ha-tela’ot, Abrahama Hazana."
Po śmierci Natana Sternhartza w 1844 roku (w Bracławiu), społeczność bracławska była kierowana przez Nachmana Cheryna, którego rola podobnie jak w przypadku Natana, wzbudzała wiele kontrowersji. Zredagował on i opublikował niektóre z pism Sternhartza.

</doc>
<doc id="4695224" url="https://pl.wikipedia.org/wiki?curid=4695224" title="Oleandra">
Oleandra

Oleandra – rodzaj paproci zaliczany do monotypowej rodziny Oleandraceae. Obejmuje 25 gatunków. Zasięg ich występowania obejmuje całą strefę międzyzwrotnikową – na kontynentach amerykańskich rośliny te rosną od południowego Meksyku i Kuby po Boliwię i południową Brazylię, niemal całą Afrykę Subsaharyjską, tropikalną Azję od Indii po południowe Chiny, Archipelag Malajski, Nową Gwineę i północno-wschodnią Australię. Największe zróżnicowanie gatunkowe jest w tropikalnej Azji i na wyspach Pacyfiku. Są to paprocie naziemne i naskalne (epilityczne), rzadziej epifityczne występujące w lasach, czasem zajmując w nich duże powierzchnie w miejscach otwartych. Niektóre gatunki sięgają dużych wysokości w górach równikowych.
Systematyka.
Rodzaj w systemie Smitha i in. (2006) oraz w PPG I (2016) tworzy monotypową rodzinę "Oleandraceae" , siostrzaną względem rodzin dawaliowatych i paprotkowatych. Rodzaj (i tym samym rodzina) mają potwierdzony badaniami molekularnymi charakter monofiletyczny. W dawniejszych ujęciach do rodziny włączane były także rodzaje "Arthropteris" i "Psammiosorus", ale takie ujęcie czyniło z niej takson parafiletyczny.

</doc>
<doc id="4695225" url="https://pl.wikipedia.org/wiki?curid=4695225" title="Arthur Capell">
Arthur Capell

Arthur Capell (ur. 28 marca 1902 w Sydney, zm. 10 sierpnia 1986 tamże) – australijski językoznawca, antropolog, etnograf i duchowny anglikański. Jako lingwista specjalizował się w językach austronezyjskich, australijskich i papuaskich.
W 1919 roku podjął studia z zakresu języka greckiego i łaciny na Uniwersytecie w Sydney. Ukończył je w 1922 roku. W 1931 roku uzyskał magisterium. W 1935 roku opuścił Australię i rozpoczął studia doktoranckie w Londynie. Doktoryzował się w 1938 r. na podstawie rozprawy "The Linguistic Position of South-Eastern Papua".
Prowadził szeroko zakrojone badania naukowe nad językami austronezyjskimi, australijskimi i papuaskimi. W dziedzinie austronezystyki koncentrował się na regionie Melanezji, ale zajmował się także językami mikronezyjskimi, polinezyjskimi i zachodnioaustronezyjskimi. Autor szeregu opisów lingwistycznych, socjolingwistycznych i komparatystycznych oraz słowników (m.in. języka fidżyjskiego i palau). Poruszał także zagadnienia teoretyczne i problematykę polityki językowej.

</doc>
<doc id="4695227" url="https://pl.wikipedia.org/wiki?curid=4695227" title="Oleandraceae">
Oleandraceae



</doc>
<doc id="4695233" url="https://pl.wikipedia.org/wiki?curid=4695233" title="José Manuel Rodríguez Uribes">
José Manuel Rodríguez Uribes

José Manuel Rodríguez Uribes (ur. 9 października 1968 w Walencji) – hiszpański prawnik, filozof prawa, nauczyciel akademicki i polityk, profesor, w latach 2020–2021 minister kultury i sportu.
Życiorys.
Ukończył studia prawnicze na Uniwersytecie w Walencji, doktoryzował się w tej dziedzinie na Universidad Carlos III de Madrid. Nauczyciel akademicki, specjalista w zakresie filozofii prawa, autor publikacji książkowych. W latach 2001–2004 był profesorem tytularnym na macierzystej uczelni w Walencji, po czym objął tożsame stanowisko na UC3M. Od 2016 do 2018 kierował instytutem praw człowieka na tym uniwersytecie. Zajmował też różne stanowiska w administracji rządowej. Był szefem gabinetu komisarza do spraw wsparcia dla ofiar terroryzmu (2004–2005) oraz dyrektorem generalnym w DGAVT, rządowej instytucji zajmującej się wsparciem ofiar terroryzmu (2005–2011).
Działacz Hiszpańskiej Socjalistycznej Partii Robotniczej (PSOE), został sekretarzem wykonawczym partii do spraw laicyzacji. Od czerwca 2018 do kwietnia 2019 był przedstawicielem hiszpańskiego rządu we Wspólnocie Madrytu. W 2019 uzyskał mandat deputowanego do Zgromadzenia Madryckiego.
W styczniu 2020 objął stanowisko ministra kultury i sportu w drugim gabinecie Pedra Sáncheza. Zakończył urzędowanie w lipcu 2021.

</doc>
<doc id="4695234" url="https://pl.wikipedia.org/wiki?curid=4695234" title="Azollowate">
Azollowate



</doc>
<doc id="4695237" url="https://pl.wikipedia.org/wiki?curid=4695237" title="Şipca (Naddniestrze)">
Şipca (Naddniestrze)



</doc>
<doc id="4695238" url="https://pl.wikipedia.org/wiki?curid=4695238" title="Uniwersytet Papui-Nowej Gwinei">
Uniwersytet Papui-Nowej Gwinei



</doc>
<doc id="4695240" url="https://pl.wikipedia.org/wiki?curid=4695240" title="Association for Information Management">
Association for Information Management

Association for Information Management – brytyjskie stowarzyszenie bibliotek specjalnych i centrów informacyjnych. Założone w 1924 roku w Anglii jako "Association of Special Libraries and Information Bureaux". ASLIB odgrywa istotną rolę w rozwoju zawodowym poprzez szkolenia i program wydawniczy. Opiera się na członkach z organizacji akademickich, korporacyjnych i sektora publicznego. Około 75% jej członków ma siedzibę w Wielkiej Brytanii. ASLIB prowadzi również magazyn Management Information (dystrybuowany do członków), który ukazuje się 10 razy w roku. The Association for Information Management w 2010 roku zostało przejęte przez MCB Group, spółkę holdingową Emerald Group Publishing Limited.

</doc>
<doc id="4695241" url="https://pl.wikipedia.org/wiki?curid=4695241" title="Jegor Wasiljew">
Jegor Wasiljew

Jegor Wasiljew, pseud. „flamie" (Егор Васильев, ur. 5 kwietnia 1997) – rosyjski profesjonalny gracz , będący riflerem dla organizacji Natus Vincere. Były reprezentant takich formacji jak: "USSR Team", "dAT Team" czy "HellRaisers". 12 najlepszy gracz CS:GO 2016 roku. Dotychczas w swojej karierze zarobił ok. 619 tysięcy dolarów. 
Kariera.
Karierę rozpoczął w 2013 roku, kiedy dołączył do amatorskiej formacji – b.s3x, z którą nic nie osiągnął. W 2014 dołączył do dAT Team, gdzie zakwalifikował się na turniej ESL One Cologne 2014, gdzie ostatecznie dAT Team zajęło 13/16 miejsce, przegrywając z iBUYPOWER. 14 stycznia 2015 roku dołączył do HellRaisers, z którą zajął m.in. 3 miejsce na Assembly Winter 2015. 16 marca 2015 opuścił HellRaisers, a już następnego dnia dołączył do Natus Vincere za starixa. Był to najlepszy moment w karierze młodego Rosjanina, ponieważ z tą formacją wygrał m.in. Intel Extreme Masters X San Jose czy też zajął 2 miejsce na DreamHack Open Cluj-Napoca, przegrywając z Team Envy w finale. Jegor do dnia dzisiejszego reprezentują rosyjską markę, która obecnie znajduje się na 8 miejscu w rankingu najlepszych drużyn CS:GO, tworzonego przez serwis HLTV. 

</doc>
<doc id="4695248" url="https://pl.wikipedia.org/wiki?curid=4695248" title="Przekształcenie ekwiafiniczne">
Przekształcenie ekwiafiniczne

Przekształcenie ekwiafiniczne – przekształcenie afiniczne, zachowujące pola figur na płaszczyznie, a objętości figur w przestrzeni.
Rodzaje przekształcenia ekwiafinicznego na płaszczyźnie:

</doc>
<doc id="4695249" url="https://pl.wikipedia.org/wiki?curid=4695249" title="Søren Wichmann">
Søren Wichmann

Søren Wichmann (ur. 1964 w Kopenhadze) – duński językoznawca. Do jego zainteresowań naukowo-badawczych należą: językoznawstwo opisowe i historyczne, typologia lingwistyczna, metody kwantytatywne, systemy pisma oraz języki mezoamerykańskie.
W 1985 roku uzyskał bakalaureat z anglistyki na Uniwersytecie Oregonu. Magisterium z komparatystyki literackiej uzyskał w 1992 roku na Uniwersytecie Kopenhaskim, gdzie przedstawił pracę "The Relationship between the Mixe-Zoquean Languages of Mexico". W 1996 roku doktoryzował się tamże, w zakresie języków i kultur indiańskich na podstawie rozprawy "Description and Typology of Some Grammatical Categories in Azoyú Tlapanec".

</doc>
<doc id="4695254" url="https://pl.wikipedia.org/wiki?curid=4695254" title="Di Hua">
Di Hua

Di Hua (迪化) – tajwańska fregata rakietowa z przełomu XX i XXI wieku, jedna z sześciu zamówionych przez Tajwan jednostek typu "La Fayette". Okręt został zwodowany 27 listopada 1995 roku w stoczni Direction des Constructions Navales w Lorient, a do służby w marynarce wojennej Republiki Chińskiej wszedł 14 sierpnia 1997 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Nowatorska konstrukcja zaprojektowanych na przełomie lat 80. i 90. XX wieku francuskich fregat typu "La Fayette", jej podatność na modernizacje oraz możliwość instalacji różnorodnego wyposażenia spowodowały, że w 1992 roku Tajwan złożył zamówienie na sześć okrętów tego typu (przyczyniła się do tego m.in. skuteczna kampania reklamowa francuskich okrętów). Priorytetem w konstrukcji fregat było jak największe obniżenie powierzchni odbicia radiolokacyjnego, co osiągnięto poprzez pochylenie burt, nadbudówki i masztów pod kątem plus lub minus 10°, ograniczenie liczby elementów konstrukcyjnych wystających poza linie okrętu, zastosowanie do budowy materiałów absorbujących fale elektromagnetyczne oraz ograniczenie emisji cieplnej, akustycznej i magnetycznej. Nowością we francuskim przemyśle stoczniowym była również modułowa konstrukcja okrętów, składających się z 11 sekcji, co znacznie skróciło czas budowy jednostek. Okręty zamówione przez Tajwan różniły się od francuskich głównie uzbrojeniem i wyposażeniem radioelektronicznym, przez co miały też większą wyporność.
„Di Hua” zbudowany został w stoczni Direction des Constructions Navales (DCN) w Lorient. Stępkę okrętu położono 1 lipca 1995 roku, a zwodowany został 27 listopada 1995 roku.
Dane taktyczno–techniczne.
Okręt jest fregatą rakietową o długości całkowitej 124,2 metra (115 metrów między pionami), szerokości całkowitej 15,4 metra (13,8 metra na wodnicy) i maksymalnym zanurzeniu 5,5 metra. Wyporność standardowa wynosi 3000 ton, zaś pełna 3800 ton. Okręt napędzany jest przez cztery 12-cylindrowe silniki wysokoprężne SEMT-Pielstick 12 PA6 V280 STC o łącznej mocy 17,08 MW (23 228 KM), poruszające poprzez wały napędowe dwoma śrubami. Maksymalna prędkość jednostki wynosi 25 węzłów. Zasięg wynosi 7000 Mm przy prędkości 15 węzłów.
Uzbrojenie artyleryjskie jednostki składa się z umieszczonej na dziobie w wieży pojedynczej armaty uniwersalnej OTO Melara Compact kalibru 76 mm L/62 Mark 75. Masa pocisku wynosi 6 kg, donośność 16 000 metrów, a szybkostrzelność 85 strz./min. Artylerię przeciwlotniczą stanowią dwa pojedyncze działka przeciwlotnicze Bofors kal. 40 mm L/70. Obronę bezpośrednią stanowi sześciolufowy zestaw Hughes Phalanx kal. 20 mm L/76 Mark 15 Mod 2. Okręt posiada też dwa pojedyncze działka kal. 20 mm.
Na śródokręciu umieszczono dwie poczwórne wyrzutnie przeciwokrętowych pocisków rakietowych Hsiung Feng II Erato Mk 2 (okręt przenosi osiem rakiet). Pocisk rozwija prędkość 0,85 Ma, masa głowicy bojowej wynosi 190 kg, zaś maksymalny zasięg wynosi 80 km. Na dziobie znajduje się 4-prowadnicowa wyrzutnia pocisków przeciwlotniczych MIM-72 Chaparral, z łącznym zapasem 16 pocisków. Masa głowicy bojowej wynosi 5 kg, zaś maksymalny zasięg 3 km. Okręt wyposażony jest też w umieszczone na rufie za nadbudówką dwie potrójne wyrzutnie torpedowe kal. 324 mm. Torpedy Alliant Mark 46 Mod 5 mają głowicę bojową o masie 44 kg i zasięg 11 000 metrów przy prędkości 40 węzłów.
Wyposażenie radioelektroniczne obejmuje dwa radary nawigacyjne Decca 20V90, radar dozoru nawodnego Triton G, radar dozoru ogólnego Thomson-CSF DRBV-26D, system kierowania ogniem Castor IIC, sonar kadłubowy Sintra Spherion B oraz sonar holowany ATAS(v)2, zintegrowany system walki Thomson-CSF TACTICOS, system walki radioelektronicznej Chang Feng IV oraz elektrooptyczną głowicę obserwacyjno-celowniczą Najir Mark 2. Na okręcie zamontowano też dwie wyrzutnie celów pozornych Dagaie.
Wyposażenie lotnicze stanowi śmigłowiec Sikorsky S-70C, stacjonujący w umieszczonych na rufie hangarze i lądowisku, który ma zdolność startu i lądowania do stanu morza 6.
Załoga okrętu składa się z 15 oficerów i 119 podoficerów i marynarzy (z możliwością zabrania dodatkowych 25 osób).
Służba.
Po zbudowaniu fregata odbyła rejs na Tajwan. „Di Hua” został przyjęty do służby w marynarce wojennej Republiki Chińskiej 14 sierpnia 1997 roku. Okręt otrzymał numer taktyczny 1206, a jego nazwa pochodzi od miasta Tihwa położonego w kontynentalnych Chinach. Zgodnie z warunkami umowy okręt został dostarczony bez uzbrojenia i większości wyposażenia, którego instalacja odbyła się w Kaohsiung. Integracja systemów okrętowych sprawiła poważne problemy, które rozwiązano dopiero pod koniec XX wieku, a do tego czasu fregata nie osiągnęła pełnej gotowości bojowej.
Na początku XXI wieku okręt (wraz z siostrzanymi fregatami „Kang Ding”, „Si Ning”, „Kun Ming”, „Wu Chang” i „Chen De”) wchodził w skład 124. dywizjonu, stacjonując w Zuoying. Jednostka nadal znajduje się w składzie floty i ma status operacyjny (stan na 2019 rok).

</doc>
<doc id="4695256" url="https://pl.wikipedia.org/wiki?curid=4695256" title="Wacław Moraczewski">
Wacław Moraczewski



</doc>
<doc id="4695258" url="https://pl.wikipedia.org/wiki?curid=4695258" title="Kościół Nawiedzenia Najświętszej Maryi Panny w Nawojowej">
Kościół Nawiedzenia Najświętszej Maryi Panny w Nawojowej

Kościół Nawiedzenia Najświętszej Maryi Panny – rzymskokatolicki kościół parafialny należący do parafii pod tym samym wezwaniem (dekanat Nowy Sącz Wschód diecezji tarnowskiej).
Obecna świątynia została wzniesiona w latach 1894–1898 i ufundowana przez hrabiego Edwarda Stadnickiego i jego małżonkę Helenę. Projektantem budowli był inżynier Władysław Chorąży z Nowego Sącza. Kościół został konsekrowany przez biskupa tarnowskiego Ignacego Łobosa w 1898 roku.
Budowla reprezentuje styl neogotycki, została wzniesiona z cegły z użyciem kamienia i jest otynkowana. Składa się z nawy, transeptu i węższego prezbiterium, zamkniętego trójbocznie, przy którym dobudowane są zakrystia i przedsionek. Z przodu do nawy jest dobudowana kwadratowa wieża, przechodząca w najwyższej kondygnacji w ośmiokąt, nakryta jest ostrosłupowym dachem hełmowym. Świątynia na zewnątrz opięta jest szkarpami. Nawę, transept i prezbiterium nakrywają dachy dwuspadowe, z kolei zakrystia i przedsionek są nakryte dachami pulpitowymi. Nad skrzyżowaniem naw jest umieszczona wieżyczka na sygnaturkę z latarnią. Polichromia wnętrza o motywach ornamentalnych powstała w latach 1930–1931 i jej projektantem jest Karol Polityński, natomiast wykonawcą malarze o nazwisku Iwaniccy.
Ołtarz główny został przebudowany w 1993 roku według projektu inżyniera Popławskiego z Krakowa i częściowo zachował wystrój z 1964 roku. W polu centralnym jest umieszczony włoski obraz Maryi z Dzieciątkiem, w stylu renesansowym, powstały na przełomie XV i XVI wieku, podarowali go Stadniccy. Na zasuwie znajduje się obraz Nawiedzenia Najświętszej Maryi Panny pędzla Franciszka Nanke z 1845 roku. W ołtarzu można zobaczyć również płaskorzeźbione sceny z życia Maryi, pochodzące z dawnego ołtarza z 1964 roku. Tabernakulum w stylu modernistycznym zostało wykonane według projektu Bronisława Chromego. Nad ołtarzem wisi krucyfiks w stylu barokowym oraz wizerunki Aniołów w adoracji. Dwa ołtarze boczne w stylu wczesnobarokowym pochodzą z 2. połowy XVII wieku. W lewym ołtarzu znajdują się rzeźby świętych Stanisława i Grzegorza oraz obrazy Ukrzyżowania powstałe w XVII/XVIII wieku i Chrystusa w Ogrojcu, być może z XVII wieku, przemalowany. W prawym ołtarzu są umieszczone rzeźby świętych Piotra i Pawła oraz obrazy św. Józefa z XVIII stulecia i Zwiastowania z XVII stulecia. Dwa ołtarze boczne w stylu neogotyckim powstały około 1900 roku. Chrzcielnica kamienna w stylu neogotyckim pochodzi z około 1935 roku. Ambona w stylu barokowym została wykonana w 2. połowie XVII wieku i na parapecie jest ozdobiona malowanymi postaciami ewangelistów. Płyta nagrobna Piotra Nawojowskiego (zmarłego w 1593 roku), w stylu renesansowym, została wykonana z czerwonego marmuru i jest ozdobiona płaskorzeźbioną postacią rycerza. Kilka neogotyckich epitafiów rodziny Stadnickich powstało w XIX stuleciu. W krypcie pod świątynią są umieszczone doczesne szczątki rodziny Stadnickich. Organy o 20 głosach wykonane przez firmę Rieger-Jaegerndorf w 1879 roku, zostały przeniesione w 1958 roku z kościoła św. Małgorzaty w Nowym Sączu. Dzwon odlany przez nieznanego ludwisarza pochodzi z 1932 lub 1933 roku.

</doc>
<doc id="4695259" url="https://pl.wikipedia.org/wiki?curid=4695259" title="Informacja patentowa">
Informacja patentowa

Informacja patentowa – wszelkiego rodzaju informacje, zawarte w publikacjach dotyczących ochrony własności przemysłowej. Informacja o zgłoszonych i opatentowanych wynalazkach, zarejestrowanych wzorach użytkowych i znakach towarowych, przepisach prawno-patentowych oraz piśmiennictwie dotyczącym zagadnień ochrony własności przemysłowej.
Informacja patentowa dzielona jest na cztery rodzaje informacji:
Źródłami informacji patentowej są literatura patentowa i patentowe bazy danych.

</doc>
<doc id="4695264" url="https://pl.wikipedia.org/wiki?curid=4695264" title="Wu Chang">
Wu Chang

Wu Chang (武昌) – tajwańska fregata rakietowa z przełomu XX i XXI wieku, jedna z sześciu zamówionych przez Tajwan jednostek typu "La Fayette". Okręt został zwodowany 27 listopada 1995 roku w stoczni Direction des Constructions Navales w Lorient, a do służby w marynarce wojennej Republiki Chińskiej wszedł 16 grudnia 1997 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Nowatorska konstrukcja zaprojektowanych na przełomie lat 80. i 90. XX wieku francuskich fregat typu "La Fayette", jej podatność na modernizacje oraz możliwość instalacji różnorodnego wyposażenia spowodowały, że w 1992 roku Tajwan złożył zamówienie na sześć okrętów tego typu (przyczyniła się do tego m.in. skuteczna kampania reklamowa francuskich okrętów). Priorytetem w konstrukcji fregat było jak największe obniżenie powierzchni odbicia radiolokacyjnego, co osiągnięto poprzez pochylenie burt, nadbudówki i masztów pod kątem plus lub minus 10°, ograniczenie liczby elementów konstrukcyjnych wystających poza linie okrętu, zastosowanie do budowy materiałów absorbujących fale elektromagnetyczne oraz ograniczenie emisji cieplnej, akustycznej i magnetycznej. Nowością we francuskim przemyśle stoczniowym była również modułowa konstrukcja okrętów, składających się z 11 sekcji, co znacznie skróciło czas budowy jednostek. Okręty zamówione przez Tajwan różniły się od francuskich głównie uzbrojeniem i wyposażeniem radioelektronicznym, przez co miały też większą wyporność.
„Wu Chang” zbudowany został w stoczni Direction des Constructions Navales (DCN) w Lorient. Stępkę okrętu położono 1 lipca 1995 roku, a zwodowany został 27 listopada 1995 roku.
Dane taktyczno–techniczne.
Okręt jest fregatą rakietową o długości całkowitej 124,2 metra (115 metrów między pionami), szerokości całkowitej 15,4 metra (13,8 metra na wodnicy) i maksymalnym zanurzeniu 5,5 metra. Wyporność standardowa wynosi 3000 ton, zaś pełna 3800 ton. Okręt napędzany jest przez cztery 12-cylindrowe silniki wysokoprężne SEMT-Pielstick 12 PA6 V280 STC o łącznej mocy 17,08 MW (23 228 KM), poruszające poprzez wały napędowe dwoma śrubami. Maksymalna prędkość jednostki wynosi 25 węzłów. Zasięg wynosi 7000 Mm przy prędkości 15 węzłów.
Uzbrojenie artyleryjskie jednostki składa się z umieszczonej na dziobie w wieży pojedynczej armaty uniwersalnej OTO Melara Compact kalibru 76 mm L/62 Mark 75. Masa pocisku wynosi 6 kg, donośność 16 000 metrów, a szybkostrzelność 85 strz./min. Artylerię przeciwlotniczą stanowią dwa pojedyncze działka przeciwlotnicze Bofors kal. 40 mm L/70. Obronę bezpośrednią stanowi sześciolufowy zestaw Hughes Phalanx kal. 20 mm L/76 Mark 15 Mod 2. Okręt posiada też dwa pojedyncze działka kal. 20 mm.
Na śródokręciu umieszczono dwie poczwórne wyrzutnie przeciwokrętowych pocisków rakietowych Hsiung Feng II Erato Mk 2 (okręt przenosi osiem rakiet). Pocisk rozwija prędkość 0,85 Ma, masa głowicy bojowej wynosi 190 kg, zaś maksymalny zasięg wynosi 80 km. Na dziobie znajduje się 4-prowadnicowa wyrzutnia pocisków przeciwlotniczych MIM-72 Chaparral, z łącznym zapasem 16 pocisków. Masa głowicy bojowej wynosi 5 kg, zaś maksymalny zasięg 3 km. Okręt wyposażony jest też w umieszczone na rufie za nadbudówką dwie potrójne wyrzutnie torpedowe kal. 324 mm. Torpedy Alliant Mark 46 Mod 5 mają głowicę bojową o masie 44 kg i zasięg 11 000 metrów przy prędkości 40 węzłów.
Wyposażenie radioelektroniczne obejmuje dwa radary nawigacyjne Decca 20V90, radar dozoru nawodnego Triton G, radar dozoru ogólnego Thomson-CSF DRBV-26D, system kierowania ogniem Castor IIC, sonar kadłubowy Sintra Spherion B oraz sonar holowany ATAS(v)2, zintegrowany system walki Thomson-CSF TACTICOS, system rozpoznania elektronicznego DR 3000S oraz elektrooptyczną głowicę obserwacyjno-celowniczą Najir Mark 2. Na okręcie zamontowano też dwie wyrzutnie celów pozornych Dagaie.
Wyposażenie lotnicze stanowi śmigłowiec Sikorsky S-70C, stacjonujący w umieszczonych na rufie hangarze i lądowisku, który ma zdolność startu i lądowania do stanu morza 6.
Załoga okrętu składa się z 15 oficerów i 119 podoficerów i marynarzy (z możliwością zabrania dodatkowych 25 osób).
Służba.
Po zbudowaniu fregata odbyła rejs na Tajwan. „Wu Chang” został przyjęty do służby w marynarce wojennej Republiki Chińskiej 16 grudnia 1997 roku. Okręt otrzymał numer taktyczny 1207, a jego nazwa pochodzi od miasta Wuchang położonego w kontynentalnych Chinach. Zgodnie z warunkami umowy okręt został dostarczony bez uzbrojenia i większości wyposażenia, którego instalacja odbyła się w Kaohsiung. Integracja systemów okrętowych sprawiła poważne problemy, które rozwiązano dopiero pod koniec XX wieku, a do tego czasu fregata nie osiągnęła pełnej gotowości bojowej.
Na początku XXI wieku okręt (wraz z siostrzanymi fregatami „Kang Ding”, „Si Ning”, „Kun Ming”, „Di Hua” i „Chen De”) wchodził w skład 124. dywizjonu, stacjonując w Zuoying. Jednostka nadal znajduje się w składzie floty i ma status operacyjny (stan na 2019 rok).

</doc>
<doc id="4695270" url="https://pl.wikipedia.org/wiki?curid=4695270" title="Kościół Matki Bożej Częstochowskiej w Borucicach">
Kościół Matki Bożej Częstochowskiej w Borucicach

Kościół Matki Bożej Częstochowskiej – rzymskokatolicki kościół filialny w miejscowości Borucice. Świątynia należy do parafii Świętych Apostołów Piotra i Pawła w Mąkoszycach w dekanacie Brzeg północ, archidiecezji wrocławskiej.

</doc>
<doc id="4695271" url="https://pl.wikipedia.org/wiki?curid=4695271" title="Chen De">
Chen De

Chen De (承德) – tajwańska fregata rakietowa z przełomu XX i XXI wieku, jedna z sześciu zamówionych przez Tajwan jednostek typu "La Fayette". Okręt został zwodowany 2 sierpnia 1996 roku w stoczni Direction des Constructions Navales w Lorient, a do służby w marynarce wojennej Republiki Chińskiej wszedł 16 stycznia 1998 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Nowatorska konstrukcja zaprojektowanych na przełomie lat 80. i 90. XX wieku francuskich fregat typu "La Fayette", jej podatność na modernizacje oraz możliwość instalacji różnorodnego wyposażenia spowodowały, że w 1992 roku Tajwan złożył zamówienie na sześć okrętów tego typu (przyczyniła się do tego m.in. skuteczna kampania reklamowa francuskich okrętów). Priorytetem w konstrukcji fregat było jak największe obniżenie powierzchni odbicia radiolokacyjnego, co osiągnięto poprzez pochylenie burt, nadbudówki i masztów pod kątem plus lub minus 10°, ograniczenie liczby elementów konstrukcyjnych wystających poza linie okrętu, zastosowanie do budowy materiałów absorbujących fale elektromagnetyczne oraz ograniczenie emisji cieplnej, akustycznej i magnetycznej. Nowością we francuskim przemyśle stoczniowym była również modułowa konstrukcja okrętów, składających się z 11 sekcji, co znacznie skróciło czas budowy jednostek. Okręty zamówione przez Tajwan różniły się od francuskich głównie uzbrojeniem i wyposażeniem radioelektronicznym, przez co miały też większą wyporność.
„Chen De” zbudowany został w stoczni Direction des Constructions Navales (DCN) w Lorient. Stępkę okrętu położono 27 grudnia 1995 roku, a zwodowany został 2 sierpnia 1996 roku.
Dane taktyczno–techniczne.
Okręt jest fregatą rakietową o długości całkowitej 124,2 metra (115 metrów między pionami), szerokości całkowitej 15,4 metra (13,8 metra na wodnicy) i maksymalnym zanurzeniu 5,5 metra. Wyporność standardowa wynosi 3000 ton, zaś pełna 3800 ton. Okręt napędzany jest przez cztery 12-cylindrowe silniki wysokoprężne SEMT-Pielstick 12 PA6 V280 STC o łącznej mocy 17,08 MW (23 228 KM), poruszające poprzez wały napędowe dwoma śrubami. Maksymalna prędkość jednostki wynosi 25 węzłów. Zasięg wynosi 7000 Mm przy prędkości 15 węzłów.
Uzbrojenie artyleryjskie jednostki składa się z umieszczonej na dziobie w wieży pojedynczej armaty uniwersalnej OTO Melara Compact kalibru 76 mm L/62 Mark 75. Masa pocisku wynosi 6 kg, donośność 16 000 metrów, a szybkostrzelność 85 strz./min. Artylerię przeciwlotniczą stanowią dwa pojedyncze działka przeciwlotnicze Bofors kal. 40 mm L/70. Obronę bezpośrednią stanowi sześciolufowy zestaw Hughes Phalanx kal. 20 mm L/76 Mark 15 Mod 2. Okręt posiada też dwa pojedyncze działka kal. 20 mm.
Na śródokręciu umieszczono dwie poczwórne wyrzutnie przeciwokrętowych pocisków rakietowych Hsiung Feng II Erato Mk 2 (okręt przenosi osiem rakiet). Pocisk rozwija prędkość 0,85 Ma, masa głowicy bojowej wynosi 190 kg, zaś maksymalny zasięg wynosi 80 km. Na dziobie znajduje się 4-prowadnicowa wyrzutnia pocisków przeciwlotniczych MIM-72 Chaparral, z łącznym zapasem 16 pocisków. Masa głowicy bojowej wynosi 5 kg, zaś maksymalny zasięg 3 km. Okręt wyposażony jest też w umieszczone na rufie za nadbudówką dwie potrójne wyrzutnie torpedowe kal. 324 mm. Torpedy Alliant Mark 46 Mod 5 mają głowicę bojową o masie 44 kg i zasięg 11 000 metrów przy prędkości 40 węzłów.
Wyposażenie radioelektroniczne obejmuje dwa radary nawigacyjne Decca 20V90, radar dozoru nawodnego Triton G, radar dozoru ogólnego Thomson-CSF DRBV-26D, system kierowania ogniem Castor IIC, sonar kadłubowy Sintra Spherion B oraz sonar holowany ATAS(v)2, zintegrowany system walki Thomson-CSF TACTICOS, system rozpoznania elektronicznego DR 3000S oraz elektrooptyczną głowicę obserwacyjno-celowniczą Najir Mark 2. Na okręcie zamontowano też dwie wyrzutnie celów pozornych Dagaie.
Wyposażenie lotnicze stanowi śmigłowiec Sikorsky S-70C, stacjonujący w umieszczonych na rufie hangarze i lądowisku, który ma zdolność startu i lądowania do stanu morza 6.
Załoga okrętu składa się z 15 oficerów i 119 podoficerów i marynarzy (z możliwością zabrania dodatkowych 25 osób).
Służba.
Po zbudowaniu, w styczniu 1998 roku fregata odbyła rejs na Tajwan. „Chen De” został przyjęty do służby w marynarce wojennej Republiki Chińskiej 16 stycznia 1998 roku. Okręt otrzymał numer taktyczny 1208, a jego nazwa pochodzi od miasta Chengde położonego w kontynentalnych Chinach. Zgodnie z warunkami umowy okręt został dostarczony bez uzbrojenia i większości wyposażenia, którego instalacja odbyła się w Kaohsiung. Integracja systemów okrętowych sprawiła poważne problemy, które rozwiązano dopiero pod koniec XX wieku, a do tego czasu fregata nie osiągnęła pełnej gotowości bojowej.
Na początku XXI wieku okręt (wraz z siostrzanymi fregatami „Kang Ding”, „Si Ning”, „Kun Ming”, „Di Hua” i „Wu Chang”) wchodził w skład 124. dywizjonu, stacjonując w Zuoying. Jednostka nadal znajduje się w składzie floty i ma status operacyjny (stan na 2019 rok).

</doc>
<doc id="4695275" url="https://pl.wikipedia.org/wiki?curid=4695275" title="Jaren Sina">
Jaren Sina

Jaren Sina (ur. 12 marca 1994 w Figueira da Foz) – amerykański koszykarz, występujący na pozycjach rozgrywającego lub rzucającego obrońcy, posiadający także kosowskie obywatelstwo, reprezentant tego kraju.
13 stycznia 2020 został zawodnikiem ENEA Astorii Bydgoszcz.
Jego ojciec Mergin grał także profesjonalnie w koszykówkę, występował w Belgii, Hiszpanii, Argentynie, Portugalii (zaliczony do Koszykarskiej Galerii Sław), we Włoszech.

</doc>
<doc id="4695276" url="https://pl.wikipedia.org/wiki?curid=4695276" title="Peter Rothmann">
Peter Rothmann

Peter Rothmann Rasmussen, pseud. "dupreeh" (ur. 26 marca 1993 w Allerød) – duński profesjonalny gracz , będący riflerem dla organizacji Vitality. 5 najlepszy gracz CS:GO 2018 roku. Były reprezentant takich formacji jak Team 3DMAX, Copenhagen Wolves, Team Dignitas czy Team SoloMid. Dotychczas w swojej karierze zarobił ok. 1 milion 742 tysiące dolarów.
Życiorys.
Karierę rozpoczął 4 września 2012 roku, kiedy dołączył do Team 3DMAX, jednak nic wielkiego z nią nie osiągnął. W styczniu 2013 roku dołączył do Copenhagen Wolves, jednak 16 lutego 2014 skład ten został przejęty przez Team Dignitas. 29 stycznia 2015 dołączył do Team SoloMid, które zmieniło nazwę na Team QuestionMark. 19 stycznia 2016 roku Peter wraz z kolegami z Team QuestionMark stworzyli Astralis. Był to najlepszy moment w karierze Petera, ponieważ w kwietniu 2018 Astralis znalazło się na samym szczycie rankingu najlepszych drużyn CS:GO, tworzonego przez serwis HLTV. Dupreeh do dnia dzisiejszego reprezentuje duńską markę, która jest najlepszą organizacją w historii CS:GO.

</doc>
<doc id="4695279" url="https://pl.wikipedia.org/wiki?curid=4695279" title="Kultura konwergencji">
Kultura konwergencji

Kultura konwergencji – zjawisko z pogranicza nauk społecznych i nowych technologii.
Określa ono wytwory kultury i modele zachowań powstałe pod wpływem konwergencji mediów. Autorem pojęcia jest amerykański medioznawca Henry Jenkins, który w swojej książce „Kultura konwergencji. Zderzenie starych i nowych mediów” dokładnie analizuje procesy łączenie się mediów na różnych poziomach i skutki tego procesu w wymiarze kulturowym. Przykładem wytworu kultury konwergencyjnej są krótkometrażowe filmy na podstawie sagi Gwiezdne wojny, które realizowane są amatorsko przez fanów tej serii filmów.

</doc>
<doc id="4695281" url="https://pl.wikipedia.org/wiki?curid=4695281" title="Octan heptylu">
Octan heptylu

Octan heptylu – organiczny związek chemiczny, ester kwasu octowego i heptanolu. Występuje naturalnie w jabłkach, morelach, bananach, skórce pomarańczy, skórce cytryny, melonie, gruszkach, imbirze oraz tłuszczu wołowym. Znajduje się również w napojach alkoholowych. Wykorzystywany jest w przemyśle spożywczym jako środek aromatyzujący.

</doc>
<doc id="4695286" url="https://pl.wikipedia.org/wiki?curid=4695286" title="Özgür Eker">
Özgür Eker

Özgür Eker, pseud. "woxic" (ur. 2 września 1998) – turecki profesjonalny gracz , będący snajperem dla organizacji Eternal Fire. 12 najlepszy gracz CS:GO 2019 roku. Były reprezentant takich formacji jak Dark Passage czy HellRaisers. Dotychczas w swojej karierze zarobił ok. 256 tysięcy dolarów.
Życiorys.
Karierę rozpoczął w 2012 roku, kiedy dołączył do amatorskiego zespołu Hardware Arena, z którym nic nie osiągnął. 1 czerwca 2016 roku dołączył do Dark Pasage, z którym zajął m.in. 5/8. miejsce na WESG 2016, przegrywając z Virtus.pro. 1 lutego 2017 zawodnikom Dark Passage wygasły kontrakty, przez co zostali bez organizacji. 11 sierpnia tego samego roku dołączył do HellRaisers jako gracz testowy, jednak już 13 września został oficjalnym członkiem. 14 marca 2019 roku Özgür opuścił HellRaisers i doszedł do mousesports. W sierpniu 2021 roku dołączył do nowo powstałego tureckiego zespołu Eternal Fire.

</doc>
<doc id="4695288" url="https://pl.wikipedia.org/wiki?curid=4695288" title="Pasecznik pięciopręgi">
Pasecznik pięciopręgi

Pasecznik pięciopręgi ("Funambulus pennantii") – gatunek gryzonia z podrodziny wiewiórczaków (Callosciurinae) w rodzinie wiewiórkowatych (Sciuridae). Po raz pierwszy gatunek naukowo opisał w 1905 indyjski przyrodnik Robert Charles Wroughton na łamach „The journal of the Bombay Natural History Society”. Określona przez Wroughtona typowa lokalizacja: Mandvi, dystrykt Surat, Gudźarat, Indie. Pasecznik pięciopręgi występuje w Indiach, Nepalu, Bangladeszu, Iranie i Pakistanie – na wysokości od poziomu morza do ok. 4000 m n.p.m. Międzynarodowa Unia Ochrony Przyrody (IUCN) wymienia "Funambulus pennantii" w Czerwonej księdze gatunków zagrożonych jako gatunek najmniejszej troski (LC – "least concern"). "F. pennantii" obejmuje 2 podgatunki.
Systematyka.
Po raz pierwszy gatunek naukowo opisał w 1905 indyjski przyrodnik Robert Charles Wroughton na łamach „The journal of the Bombay Natural History Society”. Określona przez Wroughtona typowa lokalizacja: Mandvi, dystrykt Surat, Gudźarat, Indie.
W obrębie gatunku "F. pennantii" wyróżniane są 2 podgatunki:
Nazewnictwo.
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” dla gatunku "Funambulus pennantii" zaproponowano nazwę pasecznik pięciopręgi.
Kariotyp.
Podwójny zestaw chromosomów homologicznych "F. pennantii": 2n=54–56. Zróżnicowane zestawy chromosomów homologicznych mogą wskazywać na reprezentację wielu gatunków. Potrzebne są dalsze badania. Fn nie jest znane.
Budowa ciała.
Na brązowym grzbiecie "F. pennantii" widać pięć jaśniejszych podłużnych pasków. Środkowy pasek biegnie od szyi do ogona, a zewnętrzne paski od uszu do podstawy ogona. Pasecznik pięciopręgi ma na głowie cztery jasne paski, jedna para biegnie od uszu do oczu, a druga od ucha do ucha. Od innych gatunków "Funambulus" odróżnia go brak czerwonego paska na ogonie. Paseczniki z bangladeskiej populacji mają ciemniejsze futro. "F. p. argentescens" mają z kolei jaśniejsze wybarwienie futra i biały ogon. 
Tryb życia.
Paseczniki pięciopręgie wiodą dobowy i półdrzewny tryb życia. Paseczniki żyją około 4 lata.
Rozród.
Rozród paseczników pięciopręgich odbywa się przez cały rok, ze szczytami okresach: marzec-kwiecień i lipiec-sierpień. W okresie godowym samica ma owulację tylko przez 16 godzin, w tym czasie może kopulować cztery do pięciu razy z jednym lub kilkoma samcami. Po ciąży trwającej 40–42 dni rodzi 2–4 młodych. Młode po narodzinach są ślepe i nagie. Tułów z głową noworodków ma długość 40–50 mm, ogona 15–20 mmg. Oczy otwierają po 10–15 dniach. Samica wykarmia je przez okres 25–30 dni. Samice osiągają dojrzałość płciową w wieku 6–10 miesięcy.
Rozmieszczenie geograficzne.
Określona przez Wroughtona typowa lokalizacja: Mandvi, dystrykt Surat, Gudźarat, Indie. Pasecznik pięciopręgi występuje w Indiach, Nepalu, Bangladeszu, Iranie i Pakistanie – na wysokości od poziomu morza do ok. 4000 m n.p.m. Szczegóły lokalizacji podgatunków są zawarte w sekcji "Systematyka".
Ekologia.
Paseczniki pięciopręgie są wszystkożerne. Lubią jeść owoce, miód z dzikich uli, owady, a także – jeśli uda się je złapać – małe ptaki.
Siedlisko.
Paseczniki pięciopręgie występują w obrębie tropikalnych zimozielonych lasów liściastych i lasów górskich. Lubią zarośla, otwarte równiny, plantacje oraz obszary wiejskie i miejskie. Siedliska mogą występować na wysokości od poziomu morza do ok. 4000 m n.p.m.
Paseczniki pięciopręgie budują na drzewach kuliste gniazda.
Znaczenie gospodarcze.
Paseczniki pięciopręgie są chwytane w celach kulinarnych oraz utrzymywane jako zwierzę domowe, hobbystyczne.
Ochrona.
Międzynarodowa Unia Ochrony Przyrody (IUCN) wymienia "Funambulus pennantii" w Czerwonej księdze gatunków zagrożonych jako gatunek najmniejszej troski (LC – "least concern"). 

</doc>
<doc id="4695289" url="https://pl.wikipedia.org/wiki?curid=4695289" title="Funambulus pennantii">
Funambulus pennantii



</doc>
<doc id="4695291" url="https://pl.wikipedia.org/wiki?curid=4695291" title="Środowisko informacyjne">
Środowisko informacyjne

Środowisko informacyjne lub ekosystem informacyjny – złożony system obejmujący infrastrukturę informacyjną, narzędzia, media, producentów, konsumentów i innych interesariuszy. Stanowi przestrzeń organizacji dynamicznych relacji społecznych i komunikacyjnych, poprzez które wymieniane są informacje w procesach informacyjnych. Jest głównym przedmiotem badań naukowych i praktycznych z dziedziny ekologii informacji.
Co tworzy środowisko informacyjne.
Środowisko informacyjne człowieka (infosfera, antropoinfosfera) tworzą zewnętrzne elementy otoczenia informacyjnego, które kształtują człowieka, pozytywnie lub negatywnie wpływając na jego stan i samopoczucie. Stanowi ono powłokę (klosz) podlegającą prawidłowościom obowiązującym w ekosystemach informacyjnych. Człowiek informacyjnie dojrzały dąży do równowagi i harmonii w antropoinfosferze, czyli do jej zrównoważonego rozwoju, rozumie prawa związane z przepływem informacji, włącznie z nim samym i społeczeństwem, a także wpływem środowiska informacyjnego na zdrowie psychiczne i społeczne ludzi.
Na środowisko informacyjne składa się:
Szczegółowy model środowiska informacyjnego zaproponowała Leah A. Lievrouw. Model ten został opracowany na podstawie badań dotyczących korzystania ze źródeł informacji przez użytkowników o różnych poziomach wykształcenia. Autorka ujęła ten termin szeroko, obejmując nim całą sferę komunikacji międzyludzkiej. 
W opracowanym przez nią modelu środowisko informacyjne dzieli się na dwie podstawowe sfery: informacji instytucjonalnej i informacji indywidualnej (osobowej). W pierwszej sferze podmiotami są różnego rodzaju instytucje (biznesowe, władzy, kulturalne), które produkują informacje filtrowane, kształtowane i następnie rozpowszechniane przez podmioty medialne. Druga sfera odnosi się do dostępności osobistej (ang. "personal availability"), definiowanej jako umiejętność świadomego wyboru ważnych, użytecznych i ciekawych informacji przez odbiorcę. 
Cechy charakterystyczne środowiska informacyjnego.
J.W Fritch i S.B Mandernack za cechy charakterystyczne środowiska informacyjnego na przełomie XX i XXI wieku uznali:
– powszechność użycia komputerów,
– dostępność zasobów internetowych z każdego podłączonego urządzenia,
– różnorodność istniejących formatów publikacji,
– możliwość publikowania w internecie informacji na każdy temat, dostępnej dla każdego,
– efemeryczność witryn w stosunku do źródeł drukowanych,
– chaotyczność i ogrom (rozległość) zasobów internetowych, ich zróżnicowanie jakościowe,
– brak jednolitej, uniwersalnej klasyfikacji witryn internetowych,
– wiele różnorodnych (niepodobnych do siebie) wyszukiwarek i metod dostępu do informacji, 
– rozpowszechnienie komunikacji elektronicznej (maile, chaty, listy, biuletyny, newsgroups),
– dalszy rozwój mediów drukowanych.
Współczesne środowisko informacyjne jest niejednorodne i nieuporządkowane. Internet jako nowy kanał wymiany informacji usunąwszy dotychczasowe bariery czasu i przestrzeni, rozszerzył otoczenie informacyjne człowieka w stosunkowo krótkim czasie. Z powodu generowania nadmiernej ilości informacji, naturalne środowisko informacyjne człowieka uległo dehumanizacji. Obecnie zaciera się bowiem granica między naturalnym środowiskiem informacyjnym człowieka a sztucznym, tworzonym przez komputer.
Zagrożenia.
Nadprodukcja informacji jest przyczyną powstawania szkodliwych zjawisk, takich jak: potop informacyjny, smog informacyjny, oraz mgła informacyjna. W wątpliwość podawana jest też wartość informacji. Brak wiarygodnych, aktualnych źródeł informacji rodzi problem manipulacji informacją i celowej dezinformacji (np. fake newsy). 
Natłok informacji śmieciowych, o słabej jakości, przyczynia się do powstawania zjawiska określanego jako szum informacyjny. Zanieczyszczenie środowiska informacyjnego ma negatywny wpływ na człowieka i prowadzi do przeciążenia informacją.

</doc>
<doc id="4695310" url="https://pl.wikipedia.org/wiki?curid=4695310" title="Józef Werakso">
Józef Werakso

Józef Werakso (ur. w Mińsku, zm. 9 stycznia 1978 w Warszawie) – pułkownik pilot obserwator Wojska Polskiego, kawaler Orderu Virtuti Militari. Dowódca jedynej w lotnictwie II RP nocnej eskadry myśliwskiej.
Życiorys.
Syn Benedykta. W 1915 roku ukończył gimnazjum w Charkowie i został powołany do służby w armii Imperium Rosyjskiego. Został skierowany do oficerskiej Szkoły Piechoty w Kijowie, którą ukończył w 1917 roku. Otrzymał przydział do I Korpusu Polskiego, a po jego rozwiązaniu został zdemobilizowany.
W grudniu 1918 dotarł do Polski i wstąpił do odrodzonego Wojska Polskiego. Jako podporucznik rozpoczął służbę w mińskim pułku strzelców. Zgłosił się do służby w lotnictwie i w listopadzie 1921 rozpoczął szkolenie w Szkole Obserwatorów i Strzelców Lotniczych w Toruniu. Szkolenie ukończył w październiku 1922 roku i został przeniesiony do korpusu osobowego oficerów lotnictwa.
7 października otrzymał przydział do 6. eskadry wywiadowczej w Krakowie, gdzie służył do 30 czerwca 1924 roku. W lipcu został skierowany na szkolenie w Bydgoskiej Szkole Pilotów, które ukończył w październiku 1925 roku. Otrzymał przydział do służby w 3. pułku lotniczym w Poznaniu.
W styczniu 1926 został przeniesiony do Oficerskiej Szkoły Lotnictwa w Grudziądzu na stanowisko instruktora pilotażu. 3 maja tego roku został mianowany kapitanem ze starszeństwem z 1 lipca 1925 i 37. lokatą w korpusie oficerów aeronautycznych. W grudniu 1926 objął stanowisko dowódcy 1. eskadry szkolnej. W Grudziądzu, a następnie w Centrum Wyszkolenia Oficerów Lotnictwa w Dęblinie służył do marca 1930.
1 kwietnia 1930 przeszedł do 1. pułku lotniczego, 2 lipca objął dowództwo nowo powstałej 113. eskadry myśliwskiej nocnej (emn). Eskadra, pod jego dowództwem, uczestniczyła w sierpniu – wrześniu 1932 roku w ćwiczeniach 11. Grupy Artylerii (GA) za co otrzymała pochwałę dowódcy grupy płk. Rudolfa Underki. W listopadzie 1932 objął dowództwo II dywizjonu niszczycielskiego nocnego, które sprawował do marca 1933 roku. Następnie powrócił na stanowisko dowódcy 113. emn. Jednostka wzięła udział w lipcu 1933 w ćwiczeniach OPL w Brześciu, a następnie we wrześniu współpracowała ponownie z 11. GA. Również i za te ćwiczenia 113. emn otrzymała pochwałę dowódcy 11. GA.
W grudniu 1934 otrzymał przeniesienie do 4. pułku lotniczego w Toruniu, w którym 17 stycznia 1935 objął dowództwo 141. eskadry myśliwskiej. 27 czerwca tego samego roku został mianowany majorem ze starszeństwem z 1 stycznia 1935 roku i 11. lokatą w korpusie oficerów aeronautyki. Dowództwo eskadry zdał 3 października 1935, a w grudniu tego samego roku został przeniesiony do 1. pułku lotniczego w Warszawie, gdzie objął dowództwo 210. dywizjonu bombowego. W latach 1937–1938 był słuchaczem Wyższej Szkoły Lotniczej w Warszawie, którą ukończył w ramach II promocji. Na stopień podpułkownika został mianowany ze starszeństwem z 19 marca 1939 i 16. lokatą w korpusie oficerów lotnictwa.
Jego dywizjon walczył w kampanii wrześniowej w składzie Brygady Bombowej. 17 września przekroczył granicę i został internowany w Rumunii. Udało mu się uciec i przedostać do Francji, gdzie od 20 października 1939 do 20 maja 1940 przebywał w stacji zbornej w Le Bourget i w polskiej bazie na lotnisku w Lyon-Bron. Następnie został ewakuowany do Wielkiej Brytanii, gdzie wstąpił do Royal Air Force i otrzymał numer służbowy P-0972.
Od 25 września 1940 do 17 stycznia 1941 latał jako pilot w Kemble i Hullavington w 4. i 8. Ferry Pool Pilot, następnie do 20 stycznia 1943 służył jako pilot-oblatywacz w 38. Maintenance Unit w Llandow. Przeszedł dwumiesięczne przeszkolenie lotnicze w 16. Secondary Flying Training School oraz dwumiesięczne nawigacyjne w 3. Air Observer and Navigator School. 1 września 1943 otrzymał przydział do 304. dywizjonu bombowego i latał jako pierwszy pilot. Pod jego dowództwem załoga samolotu Wellington przeprowadziła atak na wynurzonego U-boota w nocy z 3 na 4 marca 1944, nie ustalono z jakim wynikiem.
2 czerwca 1943 objął dowództwo Elementary Flying Training School w Croughton, które sprawował do 15 czerwca 1945 roku. Następnie został odkomenderowany do Dowództwa Polskich Sił Powietrznych w Londynie. Został zdemobilizowany i w 1947 roku zdecydował się na powrót do Polski. W latach 1948–1952 pracował jako planista w Wytwórni Dźwigów Elektrycznych „Elektrodźwig” i Zjednoczeniu Urządzeń Dźwigowych. W 1952 roku został zatrudniony w Spółdzielni Pracy „Galex”, gdzie pracował początkowo jako główny księgowy a następnie jako dyrektor ds. finansowo-administracyjnych. W 1970 roku przeszedł na emeryturę. Należał do Klubu Seniorów Lotnictwa Aeroklubu PRL, był tam członkiem zarządu, skarbnikiem a także księgowym.
Zmarł 9 stycznia 1978 w Warszawie i został pochowany na Cmentarzu Wojskowym na Powązkach (kwatera II C 11 rząd: 2, grób: 9).
Ordery i odznaczenia.
W trakcie służby w polskim lotnictwie otrzymał odznaczenia:

</doc>
<doc id="4695318" url="https://pl.wikipedia.org/wiki?curid=4695318" title="Bîcioc">
Bîcioc

Bîcioc (, "Byczok") – wieś w Mołdawii (Naddniestrzu), w rejonie Grigoriopol, siedziba gminy o tej samej nazwie. W 2004 roku liczyła 1151 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 42 km od Grigoriopola i 61 km od Kiszyniowa.
Historia.
Wieś "Bîcioc" została założona w 1916 roku. W okresie sowieckim wieś znajdowała się w zbiorowym gospodarstwie domowym "Avangard" z siedzibą w Crasnogorce. W tym czasie we wsi otwarto 8-letnią szkołę, klub z instalacją kinową, bibliotekę, warsztaty usług społecznych, pocztę, przedszkole i sklep.
Demografia.
Według danych spisu powszechnego w Naddniestrzu w 2004 roku wieś liczyła 1151 mieszkańców, z czego ponad połowę, 997 osób, stanowili Rosjanie.

</doc>
<doc id="4695331" url="https://pl.wikipedia.org/wiki?curid=4695331" title="Puchar Łotwy w piłce siatkowej mężczyzn (2019)">
Puchar Łotwy w piłce siatkowej mężczyzn (2019)

Puchar Łotwy w piłce siatkowej mężczyzn 2019 ("Latvijas kauss vīriešiem 2019") – rozgrywki o siatkarski Puchar Łotwy. Brały w nich udział kluby z ligi bałtyckiej oraz Nacionālā Līga 1. Zainaugurowane zostały 3 grudnia.
Rozgrywki składały się z ćwierćfinałów, półfinałów oraz finału. jako zeszłoroczny triumfator udział w Pucharze Łotwy rozpoczął od półfinału. Finał odbył się 22 grudnia w centrum sportowym Daugava ("Sporta nams Daugava") w Rydze.
Puchar Łotwy po raz szósty zdobył klub , który w finale pokonał .
System rozgrywek.
Rozgrywki o Puchar Łotwy 2019 składają się z ćwierćfinałów, półfinałów i finału.
W ćwierćfinałach udział bierze sześć zespołów, które zgłosiły się do rozgrywek. W drodze losowania tworzone są pary meczowe. W poszczególnych parach rozgrywany jest dwumecz. O awansie decyduje większa liczba wygranych spotkań, a w przypadku wygrania po jednym meczu przez obie drużyny - większa liczba wygranych setów. Jeżeli po rozegraniu dwumeczu obie drużyny wygrają taką samą liczbę setów, o awansie decyduje tzw. złoty set grany do 25 punktów z dwoma punktami przewagi jednej z drużyn. Gospodarzem pierwszego spotkania w ramach pary meczowej jest zespół niżej sklasyfikowany w mistrzostwach Łotwy w sezonie 2018/2019.
Zwycięzcy poszczególnych par ćwierćfinałów uzyskują awans do półfinałów. Od półfinału zmagania rozpoczyna zdobywca Pucharu Łotwy 2018 - . Zwycięzcy meczów półfinałów rozgrywają mecz finałowy o Puchar Łotwy 2019. Nie jest rozgrywany mecz o 3. miejsce.

</doc>
<doc id="4695339" url="https://pl.wikipedia.org/wiki?curid=4695339" title="Hiż">
Hiż



</doc>
<doc id="4695354" url="https://pl.wikipedia.org/wiki?curid=4695354" title="Arancha González Laya">
Arancha González Laya

María Aránzazu „Arancha” González Laya (ur. 22 maja 1969 w San Sebastián) – hiszpańska prawniczka i dyplomatka, w latach 2013–2020 dyrektor wykonawczy Międzynarodowego Centrum Handlu, od 2020 do 2021 minister spraw zagranicznych.
Życiorys.
Ukończyła studia prawnicze na Uniwersytecie Nawarry, kształciła się następnie w zakresie prawa europejskiego na Universidad Carlos III de Madrid. Pracowała początkowo w firmie prawniczej, zajmując się doradztwem w zakresie handlu, konkurencji i pomocy publicznej. Była też zatrudniona w Komisji Europejskiej, w latach 2002–2004 pełniła funkcję rzeczniczki prasowej do spraw handlu, jednocześnie była doradczynią komisarza UE do spraw handlu Pascala Lamy. Od 2005 do 2013 kierowała gabinetem Pascala Lamy, gdy ten był dyrektorem generalnym Światowej Organizacji Handlu. W 2013 została powołana na dyrektora wykonawczego Międzynarodowego Centrum Handlu, międzynarodowej organizacji zajmującej się rozwojem handlu i będącej wspólną inicjatywą WTO oraz ONZ.
W styczniu 2020 objęła stanowisko ministra spraw zagranicznych, europejskich i kooperacji w drugim gabinecie Pedra Sáncheza. Urząd ten sprawowała do lipca 2021.

</doc>
<doc id="4695363" url="https://pl.wikipedia.org/wiki?curid=4695363" title="Ciemna liczba przestępstw">
Ciemna liczba przestępstw

Ciemna liczba przestępstw – liczba przestępstw, które zostały faktycznie popełnione, lecz nie są objęte przez statystykę kryminalną (wskutek ich nieujawnienia). Czasami bywa wyrażana procentowo, jako stosunek (szacowanej) ogólnej liczby popełnionych przestępstw do przestępstw wykrytych.

</doc>
<doc id="4695376" url="https://pl.wikipedia.org/wiki?curid=4695376" title="Julia Butters">
Julia Butters

Julia Butters (ur. 15 kwietnia 2009 w Los Angeles) – amerykańska aktorka dziecięca, doceniona przez krytyków za rolę Trudi Fraser w filmie Quentina Tarantino "Pewnego razu... w Hollywood" (2019), za którą była nominowana m.in. do Nagrody Gildii Aktorów Ekranowych, Saturna i Critic's Choice.

</doc>
<doc id="4695383" url="https://pl.wikipedia.org/wiki?curid=4695383" title="Monety II Rzeczypospolitej">
Monety II Rzeczypospolitej



</doc>
<doc id="4695401" url="https://pl.wikipedia.org/wiki?curid=4695401" title="Stanisz Łazarow">
Stanisz Łazarow

Stanisz Łazarow (; ur. 15 stycznia 1910 we wsi Sobino k. Vranja, zm. 9 kwietnia 1972 w Plewenie) – bułgarski artysta cyrkowy (akrobata) i pedagog.
Życiorys.
Urodził się na terenie dzisiejszej Serbii. Po śmierci ojca, który zginął w czasie I wojny światowej Stanisz Łazarow przeniósł się wraz z rodziną do Plewena. W 1918 trafił pod opiekę wujka Spiro Toszewa, który pracował jako akrobata cyrkowy. Wspólnie z wujkiem występował w czeskim cyrku Němečka do roku 1921. W tym samym roku do Plewenu przybył Cyrk Bułgaria, którego właścicielami byli Aleksandar Dobricz i Nikoła Dimitrow. W cyrku tym występował duet rumuńskich akrobatów Fanika Stamatis i jego żona Virgina. Fanika przyjął młodego bułgarskiego akrobatę do zespołu, gdzie mógł doskonalić swoje umiejętności. Oprócz układów na trapezie Stanisz Łazarow prezentował także układy napowietrzne z szarfami. W 1926 ukończył naukę w szkole baletowej w Belgradzie i ponownie występował ze swoim wujkiem. W 1931 należał do grona założycieli Bułgarskiej Organizacji Cyrkowej. Po występach z zespołami Arena, Trio, Toreadore i Olimpia, w 1934 założył własny zespół cyrkowy Gloria. Z czasem zdecydował się założyć zespół Kontinental, wspólnie z Manołem Czałkowem i Jordanem Charizanowem. W tym cyrku występował w trójce akrobatycznej, wspólnie z żoną Iwanką i córką Elenką.
W 1944 został zmobilizowany i walczył w ostatniej fazie wojny przeciwko Niemcom. W czasie służby wojskowej zachorował na gruźlicę, co uniemożliwiło mu w 1950 kontynuowanie kariery. Zmarł w Plewenie.

</doc>
<doc id="4695403" url="https://pl.wikipedia.org/wiki?curid=4695403" title="Informacja dziedzinowa">
Informacja dziedzinowa

Informacja dziedzinowa – zorganizowany zbiór informacyjny z poszczególnych dziedzin wiedzy.
Począwszy od lat 70. XX wieku najczęściej wykorzystywanymi źródłami informacji o światowym piśmiennictwie naukowym są bibliograficzne bazy danych – dziedzinowe (o określonych zakresach tematycznych, obejmujące informacje o dokumentach różnych typów).
Początkowo zaprojektowane w celu usprawnienia procesu wydawniczego przeglądów dokumentacyjnych, następnie powszechnie zastosowane do wyszukiwania zawartych w nich informacji, okazały się również znakomitym materiałem badawczym.

</doc>
<doc id="4695405" url="https://pl.wikipedia.org/wiki?curid=4695405" title="Association for Information Management (ASLIB)">
Association for Information Management (ASLIB)



</doc>
<doc id="4695408" url="https://pl.wikipedia.org/wiki?curid=4695408" title="Pacyfikacja Żyłki, Lubyczy Królewskiej, Lubyczy-Kniazie, Szalenika">
Pacyfikacja Żyłki, Lubyczy Królewskiej, Lubyczy-Kniazie, Szalenika

Pacyfikacja Żyłki, Lubyczy Królewskiej, Lubyczy-Kniazie, Szalenika – masowy mord na mieszkańcach wsi Żyłka, Szalenik, Lubycza Królewska i Lubyczy-Kniazie dokonany 4 października 1942 roku przez członków załogi obozu zagłady w Bełżcu, którymi dowodził komendant obozu SS-Hauptsturmführer Gottlieb Hering. Zamordowano wtedy około 53 osoby cywilne.
Zbrodnia byłą zemstą za pożar stajni, w której Hering przechowywał swoje ulubione konie wierzchowe. Był on spowodowany nieuwagą pijanych wachmanów z obozowej załogi, którzy w obawie przed konsekwencjami winą za jego zaprószenie obarczyli później miejscową ludność.
Geneza.
W czasie II wojny światowej, 3 października 1942 r., trzej strażnicy z formacji SS-Wachmannschaften, zaniedbali swoich obowiązków w stajni dla koni komendanta obozu zagłady w Bełżcu, SS-Hauptsturmführera Gottlieba Heringa. Dwaj z nich byli u volksdeutscherki i innej kobiety a trzeci, pijany bimbrem, wrócił do stajni aby dać obrok koniom i zostawił zapaloną świeczkę na strychu z sianem, po czym zasnął. W efekcie wybuchł pożar, który strawił stajnię. Spłonęły w niej trzy konie Heringa. Pożar gasili strażacy-ochotnicy, a także wachmani z pobliskiego obozu. Przesłuchiwani strażnicy fałszywie oskarżyli o podpalenie stajni cywilnych mieszkańców okolicznych wiosek, mówiąc, że ci uciekli w stronę Szalenika. Konie wierzchowe były „oczkiem w głowie” komendanta Heringa.
Niektórzy z bełżczan w obawie przed zemsta znanego z okrucieństwa Heringa opuścili swoje domy rodzinne i wyjechali do innych miejscowości. Większość pozostała jednak w domach.
Przebieg pacyfikacji.
4 października 1942 r. około godziny 4:00 nad ranem około 100-osobowy oddział, składający się z niemieckich esesmanów i wachmanów z załogi obozu zagłady, dowodzony przez Heringa, skierował się do Szalenika. Niemcy uzbrojeni byli w broń maszynową, karabiny oraz kilka ciężkich karabinów maszynowych.
Około 40 Niemców i wachmanów pod dowództwem SS-Oberscharführera Fritza Jirmanna i SS-Oberscharführera Reinholda Feixa otoczyło folwark i wioskę Szalenik. Reszta z Heringiem pociągnęła dalej.
W obejściu państwa Ważnych w Szaleniku Niemcy spędzili kilkunastu robotników rolnych, wynajętych do kopania ziemniaków. Kazali im stanąć w szeregu. Gdy jedna młoda dziewczyna wymknęła się Niemcom, ci grozili śmiercią innym i kazali ujawnić dziewczynę. Dwukrotnie oficer niemiecki pociągał za spust broni w kierunku muzyka Lechowskiego (zięcia gospodarzy Ważnych), ale pistolet dwukrotnie nie wypalił.
W Szaleniku SS-Oberscharführer Reinhold Feix zastrzelił 60-letniego rolnika Gałkę.
Niemcy groźbą kazali prowadzić się do miejscowości Żyłka. Przewodnik próbował kluczyć i spowolnić marsz, idąc okrężną drogą, lecz Niemcy znali dobrze trasę do tej wsi. W Żyłce Niemcy wyrwali ze snu mieszkańców i wypędzili ich na placyk przy drodze do Bełżca.
Oficer niemiecki wybrał siedmiu mężczyzn i kazał odprowadzić ich w róg placyku. Jako pierwszego Niemcy zastrzelili 18-letniego Władysława Czekierdę. Wśród powstałego lamentu mieszkańców, strzałem w tył głowy wachmani zastrzelili kolejnego cywila, Józefa Borowskiego. Wkrótce oprawcy zastrzelili kolejnego mieszkańca wsi, Jana Pocipanego (50-letniego rolnika), a następnie parobka z Szalenika o nieznanym nazwisku. Chwilę później z grupy skazańców wyrwał się Michał Maryńczak (mieszkaniec Jarczowa) i zaczął uciekać. Zdążył oddalić się na około 30 kroków gdy dosięgnęły go kule.
Ostatni ze skazańców próbował ukryć się wśród kobiet. Dostrzegł go jednak Niemiec i zastrzelił na placyku. Zastrzelony pochodził z Chodywaniec i odwiózł poprzedniego dnia kontyngent zbożowy do Bełżca. Przebywał tylko na noclegu u znajomego w Żyłce.
Jeden z podoficerów kontrolował jeszcze ofiary i jeśli któraś z nich dawała oznaki życia, dobijał je strzałem w głowę.
Dopiero po tym, poprzez tłumacza, Niemcy ogłosili, że egzekucja została wykonana z rozkazu komendanta Heringa za spalenie stajni i trzech jego koni wierzchowych (co było kłamstwem pijanych wachmanów w służbie niemieckiej pilnujących koni). Pomordowanych rozkazano zakopać w tym miejscu, w którym zginęli.
Tego samego ranka, nieco później, Niemcy podobnie postąpili w Lubyczy Królewskiej i Lubyczy-Kniazie. W Lubyczy Królewskiej zamordowali 24 ludzi. W Lubyczy-Kniazie zastrzelili 22 ludzi.
W tych miejscowościach komendant obozu zagłady Hering kazał zabić wszystkich pojmanych Polaków. Potem dobrał jeszcze Ukraińców. W Lubyczy Królewskiej ofiary zastrzelono z karabinu maszynowego.
Również tutaj Niemcy dobijali rannych. Oddalając się w kierunku Lubyczy-Kniazie okupanci zobaczyli jeszcze, wydobywającego się spod stosu trupów, rannego w rękę, zawiadowcę poczty Karola Brzyskiego. Został zastrzelony.
W Lubyczy Królewskiej i Lubyczy-Kniazie zamordowani zostali: Stefan Terlecki lat 16, Bronisław Szczerbiński l. 28, Karol Brzyski l. 30, Józef Syczak l.35, Rakszewski Władysław l. 30, Rakszewski Stefan l. 32, Rakszewski Marian l. 60, Franciszek Kiszka l. 36, Ludwik Dziuba l. 40, Franciszek Dziuba l. 29, Ludwik Sostaczyński l. 60, Franciszek Randzerwkiewicz l.50, Karol Maliński l. 62 i Stefan Dębicki (niepełnosprawny bez ręki), Maria Wowkowa l. 64, Jan Bołoniga l. 52, Włodzimierz Wowk l. 21, Bazyli Wowk l. 26, Roman Wowk l. 16, Włodzimierz Hołowka l. 26, Michał Huzij l. 24, Trochym Łachuty l. 22, Michał Słoński l. 24, Grzegorz Hływa l. 22, Jan Melnyk l. 22, Wasyl Sołoduch l. 30, Włodzimierz Sołoduch l. 20, Jan Sagan l. 20, Andrzej Sawojka l. 34, Maksym Szwec l. 29, Włodzimierz Siarczyński l. 22, Józef Siarczyński l. 29, Włodzimierz Poluszewicz l. 20, Teodor Mastykarz l. 45, Grzegorz Mastykarz l. 30, Wasyl Kołodkiewicz l. 24, Józef Korczyński l. 38, Jan Redko l. 34, Teodor Redko l. 38, Jan Zarowski l. 34, Józef Mrzygłód l. 34, Jan Pawłyszcze l. 20, Ołeksa Putko l. 34, Roman Putko l. 16, Jan Putko l. 32 oraz jeden o nieznanym nazwisku NN.
Wracając do obozu w Bełżcu, Fritz Jirmann obrabował jeszcze rodzinę Ważnych w Szaleniku i rozkazał załadować na swój samochód: zastrzeloną świnię, kury, owoce i akordeon.
Upamiętnienie.
Polskie ofiary niemieckiej pacyfikacji w Lubyczy Królewskiej i Lubyczy-Kniazie pochowano przy kościele parafialnym Matki Bożej Różańcowej w Lubyczy Królewskiej zaś Ukraińców na cmentarzu greckokatolickim w Lubyczy-Kniazie.

</doc>
<doc id="4695409" url="https://pl.wikipedia.org/wiki?curid=4695409" title="Ashley Wilkes">
Ashley Wilkes

George Ashley Wilkes – główny bohater powieści Margaret Mitchell "Przeminęło z wiatrem".
Charakterystyka.
Elegancki Ashley poślubił swa kuzynkę, Melanie. Jako człowiek honorowy, zapisał się do armii Skonfederowanych Stanów Ameryki. Uważał, że uwolni niewolników po śmierci ojca, nawet gdyby wojna tego nie zrobiła. Wielu z jego przyjaciół i krewnych zginęło podczas konfliktu. Jemu udało się przeżyć tylko po to by widzieć ruiny dawnego życia, które przeminęło z wiatrem. Ashley był księciem na białym koniu dla Scarlett i ciągle zajmował jej umysł w trakcie − i pomimo − trwania trzech małżeństw. „Pożądała go i kochała, ale nigdy go nie rozumiała”.
Jego postać jest personifikacją tragedii wyższych klas Południa po zakończeniu wojny secesyjnej. Pochodził z uprzywilejowanej grupy, był człowiekiem honorowym i dobrze wykształconym. Uwielbiał jazdę konną, alkohol, kobiety i broń, ale ponad to – wyróżniało to Ashleya pośród jego rówieśników – miłował poezję, sztukę oraz podróże. Był wyraźnym kontrastem do innego bohatera powieści, Rhetta Butlera – osoby zahartowanej, twardej i pełnej życia. Rhett był szorstki i praktycznie podchodzi do życia oraz robił wszystko by przetrwać w ówczesnym świecie. W kontraście, Ashley był bezużyteczny co nawet Melanie przyznała na łożu śmierci. Nie podejmował się wielu działań, które wykonywał Butler, gdyż nie były odpowiednie dla dżentelmena. Ashley walczył w wojnie domowej ale z miłości do swej małej ojczyzny a nie z nienawiści do Jankesów. Uważał, że ci zostawią Południe w spokoju. Jako żołnierz okazał na tyle dużo cech przywódczych, że mianowano go na stopień majora. Ashley żyłby w spokoju i zadowoleniu gdyby wojna nie wybuchła. Zmieniła jednak wszystko i zasiała w nim żal, że przewróciła jego świat do góry nogami i zmiotła to w co wierzył, jak wiatr.
Historia.
„Przeminęło z wiatrem” autorstwa Margaret Mitchell.
Przed wojną.
Ashley pojawił się po raz pierwszy w „Dwunastu Dębach”, na barbecue w kwietniu 1861 roku. Ogłosił zaręczyny z Melanie Hamilton a wkrótce potem dowiedział się, że jej brat Charles ożenił się z Katie Scarlett O’Hara. Scarlett podkochiwała się w Ashleyu, ale gdy ten odrzucił jej deklaracje miłości, zrobiła mu na złość zaręczając się z Charlesem i poślubiając go. Wybuchła wojna secesyjna i obie pary szybko wzięły ślub, po czym mężczyźni poszli na wojnę. 
Podczas wojny.
Mimo wielu zwycięstw południowej strony konfliktu, to bitwa pod Gettysburgiem z 1863 roku okazała się punktem zwrotnym. Ashley, awansowany do rangi majora w Armii Północnej Wirginii, gdzie walczył, nie poległ w niej co przyniosło ulgę żonie i szwagierce. Przyjechał do domu ciotki Sary Jane „Pittypat” Hamilton, do Atlanty, na tygodniową przepustkę. Kobiety nie widziały go od dwóch lat a zanim wrócił do oddziału, Scarlett przyrzekła mu, że zaopiekuje się Melanie. 
Ashley stał się jeńcem wojennym. Trafił do Rock Island Arsenal jako ranny więzień. Miało ono złą sławę pośród konfederatów, gdyż tylko 25% tych co odbywali tam karę wracała do domu a reszta umierała z powodu chorób.
Po wojnie.
W kwietniu 1865 roku wojna się skończyła a Tara stała się przystanią dla znajomych żołnierzy pokonanej Konfederacji. Ashley wrócił do żony i do syna, Beau Wilkesa, którzy zamieszkali w Tarze. 
Wkrótce Scarlett doprowadziła do odbicia narzeczonego swej siostry Franka Kennedy'ego by zapłacić podatek–kontrybucję za Tarę i przeniosła się ponownie do Atlanty. Melanie zmusiła Ashleya by nie przeprowadzał się do Nowego Jorku i został na miejscu, gdyż Scarlett dbała o to by nie umarli z głodu. Pani Kennedy rozwinęła działalność męża o tartak i wprzęgła Ashleya w jego zarządzanie, przez co z Melanie wrócili do Atlanty. Gdy została napadnięta, Ashley i Frank − jako członkowie Ku Klux Klanu − udali się do lasu by ukarać rozbójników. Ashley został ranny a Rhett uratował go przed karą za samosąd dając mu alibi wizyty w przybytku Belle Watling. Frank zginął tamtej nocy i Melanie zapewniała Belle, że jej szwagierka przeżywa żałobę. Rok po śmierci Franka zaręczyła się i wyszła za mąż za Rhetta. 
Gdy w miasteczku wybuchł skandal, dotyczący domniemanego romansu Ashleya i Scarlett, India Wilkes przekazała te informacje do Melanie. Ta ucięła wszystkie spekulacje i stanęła w obronie Scarlett, zapraszając ją na przyjęcie urodzinowe męża. Scarlett, podpuszczona przez Rhetta, zdecydowała się sprzedać tartaki Ashleyowi. Wilkes uzyskał pieniądze z niewiadomego mu źródła. W liście była tylko informacja, że jest to spadek od przyjaciela, któremu kiedyś pomógł.
W 1873 roku Melanie ponownie zaszła w ciążę, pomimo ostrzeżeń doktora Meade. Po poronieniu zaczęła słabnąć. Scarlett zobowiązała się zaopiekować bratankiem i Ashleyem oraz by była dobra dla Rhetta, gdyż kapitan tak ją kochał. Jej śmierć była przyczyną zmiany u Scarlett. Uświadomiła sobie, że on kochał tylko Melanie, a ona tylko swego męża. Scarlett była wdzięczna losowi za to, że Melanie zmarła nie mając świadomości o tym co łączyło ją z jej małżonkiem.
„Scarlett”.
Miniserial, na podstawie książki.
Ashley (Stephen Collins) pochował Melanie i zamieszkał z siostrą Indią (Pippa Guard). Załamany po jej stracie, kupił od Scarlett tartak, ale nie dostawał zleceń na budownictwo. Scarlett dowiedziała się tego od prawnika, wuja Henry'ego Hamiltona (George Grizzard) i zleciła budowę domów swemu wykonawcy, Dużemu Sammy (Paul Winfield). Ashley jest szczęśliwy. Wizyta jaką Scarlett mu złożyła, doprowadziła jednak do skandalu towarzyskiego. Anne Hampton (Annabeth Gish) widziała jak Scarlett weszła do pokoju hotelowego mężczyzny i powiedziała o tym matce Rhetta, Eleanor (Julie Harris). Kobieta pocałowała wdowca po Melanie i wyszła po 10 minutach, ale strat wizerunkowych już nie odrobiła.
Po rozwodzie Rhetta ze Scarlett, Ashley wyjawił córce Geralda, że wie o jej zleceniu na budowę domów. Scarlett, początkowo nie chcąc tego zrobić, przekazała mu informacje, że urodziła dziecko byłemu mężowi. Zobowiązał się dochować tajemnicy. Scarlett sprzedała wszystko co posiadała w Ameryce i przeniosła się do Irlandii.

</doc>
<doc id="4695410" url="https://pl.wikipedia.org/wiki?curid=4695410" title="Wychylówka (województwo małopolskie)">
Wychylówka (województwo małopolskie)



</doc>
<doc id="4695411" url="https://pl.wikipedia.org/wiki?curid=4695411" title="Zagrody (powiat tarnowski)">
Zagrody (powiat tarnowski)



</doc>
<doc id="4695412" url="https://pl.wikipedia.org/wiki?curid=4695412" title="Agnieszka Cianciara">
Agnieszka Cianciara

Agnieszka Katarzyna Cianciara (ur. 10 kwietnia 1981 w Warszawie) – polska politolog, dr hab. nauk społecznych, profesor nadzwyczajny Instytutu Studiów Politycznych Polskiej Akademii Nauk, Kierowniczka Zakładu Badań Organizacji Międzynarodowych i Bezpieczeństwa Globalnego.
Życiorys.
W 2005 ukończyła studia w zakresie nauk politycznych na Uniwersytecie Warszawskim, w latach 2005–2006 studiowała w Kolegium Europejskim w Brugii. 26 listopada 2010 obroniła w Instytucie Studiów Politycznych Polskiej Akademii Nauk napisaną pod kierunkiem Krzysztofa Jasieckiego pracę doktorską "Polski lobbing gospodarczy w Unii Europejskiej: perspektywa neoinstytucjonalna". 22 czerwca 2018 habilitowała się w Instytucie Studiów Politycznych PAN na podstawie dorobku naukowego i pracy zatytułowanej "Europejska Polityka Sąsiedztwa w perspektywie konstruktywizmu. Aktorzy, narracje, strategie".
Od 2011 związana zawodowo z Instytutem Studiów Politycznych PAN. W latach 2016–2020 pełniła tamże funkcję zastępczyni dyrektora.
W latach 2006–2012 była asystentką w Kolegium Europejskim w Natolinie. 
Jej zainteresowania naukowe obejmują takie kwestie jak: integracja europejska, zróżnicowana integracja i dezintegracja; polska polityka europejska; reprezentacja interesów w Unii Europejskiej; Europejska Polityka Sąsiedztwa i Partnerstwo Wschodnie. 

</doc>
<doc id="4695420" url="https://pl.wikipedia.org/wiki?curid=4695420" title="Jordan Thompson (siatkarka)">
Jordan Thompson (siatkarka)

Jordan Mackenzie Thompson (ur. 5 maja 1997) – amerykańska siatkarka, reprezentantka Stanów Zjednoczonych, grająca na pozycji przyjmującej i atakującej.
Sukcesy klubowe.
Superpuchar Turcji:
Sukcesy reprezentacyjne.
Liga Narodów:
Igrzyska Olimpijskie:

</doc>
<doc id="4695422" url="https://pl.wikipedia.org/wiki?curid=4695422" title="Michael Hadrava">
Michael Hadrava

Michael Hadrava (ur. 10 stycznia 1995 w Pilźnie) – czeski siatkarz, grający na pozycji libero. Od sezonu 2018/2019 występuje w drużynie AERO Odolena Voda.
Jego dziadek Josef i ojciec Milan byli siatkarzami. Również jego starszy brat Jan jest siatkarzem.

</doc>
<doc id="4695425" url="https://pl.wikipedia.org/wiki?curid=4695425" title="Lata 1910.">
Lata 1910.



</doc>
<doc id="4695427" url="https://pl.wikipedia.org/wiki?curid=4695427" title="Wszystko, co najważniejsze">
Wszystko, co najważniejsze



</doc>
<doc id="4695431" url="https://pl.wikipedia.org/wiki?curid=4695431" title="Szczękoczułkokształtne">
Szczękoczułkokształtne



</doc>
<doc id="4695432" url="https://pl.wikipedia.org/wiki?curid=4695432" title="Cheliceromorpha">
Cheliceromorpha



</doc>
<doc id="4695438" url="https://pl.wikipedia.org/wiki?curid=4695438" title="Lata 1920.">
Lata 1920.



</doc>
<doc id="4695445" url="https://pl.wikipedia.org/wiki?curid=4695445" title="Javier Ernesto Jiménez">
Javier Ernesto Jiménez



</doc>
<doc id="4695450" url="https://pl.wikipedia.org/wiki?curid=4695450" title="Alfredo Costanzo">
Alfredo Costanzo

Alfredo Costanzo (ur. 3 stycznia 1943 w Soveria Mannelli) – australijski kierowca wyścigowy włoskiego pochodzenia.
Biografia.
Rywalizację w sportach motorowych rozpoczął w połowie lat 60. Początkowo ścigał się w Australijskiej Formule 1 i mistrzostwach 1,5 litra. W 1968 roku zadebiutował w Tasman Series, a rok później w Australijskiej Formule 2. W 1975 roku samochodem Birrana 274 zdobył wicemistrzostwo Formuły 2. W roku 1976 wspólnie z kuzynem Marino Ciuffetellim zakupił Lolę T332, której następnie obaj kierowcy używali w wyścigach Rothmans International Series i Australijskiej Formuły 1. W 1977 roku Costanzo zajął Lolą czwarte miejsce w Formule 1.
W 1979 roku Costanzo rozpoczął ściganie się w zespole Alana Hamiltona – importera samochodów Porsche. W marcu zdobył pole position do Grand Prix Australii, jednak wyścigu nie ukończył wskutek kolizji z Larrym Perkinsem. W krajowych mistrzostwach Formuły 1 Costanzo zajął trzecie miejsce na koniec sezonu, osiągał również dobre wyniki w wyścigach długodystansowych, jak Hardie-Ferodo 1000, gdzie był drugi. W latach 1980–1983 zdobywał wyścigowe mistrzostwo Australii, początkowo Lolą T430, a następnie McLarenem M26 (1981) i Tigą FA81 (1982–1983). W 1984 roku po raz ostatni rywalizował w wyścigach samochodów jednomiejscowych, kończąc sezon na drugim miejscu, za Johnem Bowe. W Grand Prix Australii Costanzo zajął czwarte miejsce, za Roberto Moreno, Keke Rosbergiem i Andreą de Cesarisem. W grudniu prowadził Romano WE84 w Sandown 1000, rundzie FIA World Endurance Championship.
W 1986 roku prowadził Volvo 240T w wyścigach Castrol 500 i James Hardie 1000, ale ich nie ukończył. Dwa lata później wspólnie z Johnem Smithem rywalizował Fordem Sierrą RS500 w Sandown 500 i Bathurst 1000, przy czym załoga ukończyła tylko Sandown (szóste miejsce). W 1989 roku po raz ostatni ścigał się w Bathurst 1000. Pod koniec lat 90. powrócił do ścigania w zespole Maserati, ścigając się modelem Ghibli. Samochód nie był jednak konkurencyjny i Costanzo zakończył mistrzostwa Australii samochodów GT na dziesiątym miejscu w sezonie 1997 oraz ósmym rok później.

</doc>
<doc id="4695451" url="https://pl.wikipedia.org/wiki?curid=4695451" title="Operacja Ladbroke">
Operacja Ladbroke

Operacja Ladbroke – operacja brytyjskiej piechoty szybowcowej przeprowadzona podczas II wojny światowej w pobliżu Syrakuz na Sycylii, która rozpoczęła się 9 lipca 1943 r. w ramach operacji Husky, alianckiej inwazji na Sycylię. Była to pierwsza aliancka operacja powietrznodesantowa z wykorzystaniem dużej liczby samolotów, powierzona brytyjskiej 1 Brygadzie Powietrznodesantowej, dowodzonej przez bryg. Philipa Hicksa, ze składu 1 Dywizji Powietrznodesantowej, startującej z Tunezji 136 szybowcami Waco CG-4 i ośmioma Airspeed Horsa. Celem było przeniesienie dużej siły inwazyjnej w pobliże Syrakuz, zabezpieczenie mostu Ponte Grande i ostatecznie przejęcie kontroli nad samym miastem, zwłaszcza strategicznie ważnymi dokami, jako wstęp do opanowania Sycylii.
W drodze na Sycylię sześćdziesiąt pięć szybowców zostało wypuszczonych zbyt wcześnie przez amerykańskie i brytyjskie samoloty holownicze, po czym uderzyło w morze, topiąc 252 ludzi. Spośród ocalałych, tylko 87 żołnierzy przybyło na most Pont Grande, chociaż udało im się zdobyć most i utrzymać dłużej niż przez czas, po którym mieli otrzymać posiłki. W końcu, po wyczerpaniu amunicji i przy tylko piętnastu żołnierzach mogących wciąż walczyć, Brytyjczycy poddali się siłom włoskim. Włosi, po przejęciu kontroli nad mostem, starali się zniszczyć konstrukcję, ale nie udało im się to przez działania żołnierzy 1 Brygady Powietrznodesantowej, którzy usunęli wcześniej położone ładunki wybuchowe. Pozostałe oddziały brygady, które wylądowały w innych miejscach na Sycylii, pomogły w operacji, niszcząc łącza komunikacyjne i baterie artyleryjskie.
Tło sytuacyjne.
W grudniu 1942 r., kiedy siły alianckie maszerowały przez Tunezję po wylądowaniu tam miesiąc wcześniej w ramach operacji Torch, kampania afrykańska dobiegała końca; wraz ze zbliżającym się zwycięstwem rozpoczęły się dyskusje pomiędzy aliantami na temat ich następnego celu. Wielu Amerykanów opowiadało się za natychmiastową inwazją na północy Francji, podczas gdy Brytyjczycy, a także gen. Dwight Eisenhower twierdzili, że to Sardynia była najlepszym kolejnym celem sił alianckich. W styczniu 1943 r. premier Wielkiej Brytanii Winston Churchill i prezydent USA Franklin Delano Roosevelt spotkali się na konferencji w Casablance zdecydowali się wylądować na Sycylii, której okupacja mogłaby potencjalnie zapewnić aliantom kontrolę nad śródziemnomorskimi szlakami żeglugowymi i dostęp do lotnisk bliżej Włoch kontynentalnych i terytorium Niemiec. Pod kryptonimem operacja Husky ukryto aliancką inwazję na Sycylię, a jej planowanie rozpoczęło się w lutym. Początkowo brytyjska 8 Armia pod dowództwem gen. Bernarda Montgomery'ego, miała wylądować w południowo-wschodnim rogu wyspy i skierować się na północ do portu w Syrakuzach. Dwa dni później amerykańska 7 Armia, dowodzona przez gen. George'a Pattona, miała wylądować w zachodnim rogu wyspy i ruszyć w kierunku portu w Palermo.
W marcu postanowiono, że amerykańska 82 Dywizja Powietrznodesantowa pod dowództwem gen. Matthew Ridgwaya oraz brytyjska 1 Dywizja Powietrznodesantowa gen. George'a Hopkinsona zostaną zrzucone na spadochron i w szybowcach tuż przed lądowaniem z morza; żołnierze sił powietrznodesantowych wylądowaliby kilka kilometrów za plażami i neutralizowali ich obrońców, pomagając w ten sposób desantowi alianckich sił lądowych. Jednak na początku maja dyrektywy te zostały radykalnie zmienione pod naciskiem dowódcy 8 Armii, gen. Montgomery'ego; argumentował on, że gdy siły alianckie wylądują osobno na każdym krańcu wyspy, broniące się wojska Osi będą miały okazję pokonać kolejno każdą armię aliancką, zanim te będą mogły się zjednoczyć. Plany zostały zmienione w taki sposób, aby desantować 8 i 7 Armię jednocześnie na odcinku linii brzegowej o długości 160 km w południowo-wschodnim rogu Sycylii. W tym samym czasie skorygowano również zadania dwóch dywizji powietrznodesantowych, brytyjskiej 1-ej i amerykańskiej 82-iej; Montgomery uważał, że spadochroniarze i piechota szybowcowa powinny wylądować w pobliżu Syrakuz, aby mogły przejąć cenny port. Dowódca artylerii 82 Dywizji Powietrznodesantowej, gen. Maxwell Taylor stwierdził wówczas, że wylądowanie za plażami i pokonanie jej obrony nie było odpowiednią misją dla żołnierzy sił powietrznodesantowych, ponieważ byli oni lekko uzbrojeni i podatni na bratobójczy ostrzał w wyniku planowanego ostrzału artylerii okrętowej. W zmienionym planie działań dywizji powietrznodesantowych wzmocniona pułkowa grupa bojowa (505 Pułk Piechoty Spadochronowej pod dowództwem płk Jamesa Gavina, z 3. batalionem 504 Pułku Piechoty Spadochronowej i licznymi jednostkami dodatkowymi) wydzielona ze składu 82 Dywizji Powietrznodesantowej miała zostać zrzucona na spadochronach na północny wschód od portu Gela, aby zablokować ruch rezerw sił Osi w kierunku plaż desantowych. Brytyjska 1 Dywizja Powietrznodesantowa miała teraz przeprowadzić trzy operacje siłami wielkości brygady: most drogowy Ponte Grande na południe od Syrakuz miał zostać zajęty przez 1 Brygadę Powietrznodesantową pod dowództwem bryg. Philipa Hicksa, port Augusta miał być przejęty przez 2 Brygadę Spadochronową bryg. Ernesta Downa, a wreszcie most Primasole nad rzeką Simeto miał zostać zdobyty i zabezpieczony przez 1 Brygadę Spadochronową bryg. Geralda Lathbury'ego.
Planowanie.
Ponieważ we wszystkich trzech brygadach nie było wystarczającej liczby samolotów transportowych do jednoczesnego poprowadzenia wszystkich zaplanowanych operacji, postanowiono, że pierwszą wykonaną misją będzie Ladbroke, której celem było zdobycie mostu Ponte Grande. Operacja pod dowództwem bryg. Philipa Hicksa została przeprowadzona tuż przed lądowaniem amfibii, w nocy z 9 na 10 lipca, podczas gdy pozostałe dwie operacje odbywały się przez kolejne dwie noce. 1 Brygada Powietrznodesantowa otrzymała także dodatkowe zadania związane z zajęciem portu w Syrakuzach i przyległych do niego obszarów miejskich, a także zniszczeniem lub przejęciem przybrzeżnej baterii artyleryjskiej, która obejmowała swym zasięgiem plaże desantowe. Kiedy rozpoczęły się szkolenia przed akcją, natychmiast uwidoczniły się trudności. Pierwotny plan operacji zakładał zrzucenie wszystkich trzech brygad na spadochronach, ale w maju Montgomery zmienił plan; po ustaleniu, że siły powietrznodesantowe będą w znacznej odległości od alianckich wojsk lądowych, uważał on, że oddziały wysłane do zdobycia Syrakuz mogą zostać przewiezione przez szybowce, aby zapewnić użycie maksymalnej dostępnej siły. Jego doradca lotniczy, kpt. Cooper z RAF-u próbował przekonać go, że lądowanie szybowcowe przeprowadzone w nocy z niedoświadczonymi załogami lotniczymi nie jest dobrym pomysłem, ale decyzja Montgomery'ego pozostała niezmieniona.
Nowe rozkazy Montgomery'ego spowodowały kilka problemów, z których pierwszy polegał na tym, że samoloty transportowe Skrzydeł Transportu Lotniczego przypisano do operacji powietrznodesantowych. Kiedy przybyły one do Afryki Północnej, zdecydowano, że 52 Skrzydło Transportu Lotniczego będzie działać z 1 Dywizją Powietrznodesantową, a 51 Skrzydło z 82 Dywizją Powietrznodesantową. Kilka tygodni później ten układ został zmieniony, 52 Skrzydło działało teraz z 82 Dywizją Powietrznodesantową, a 51-sze z 1 Dywizją Powietrznodesantową; wydawało się to logiczną decyzją, ponieważ każde skrzydło miało doświadczenie operacyjne w dywizji, z którą było połączone. Jednak decyzja o przekształceniu ataku na Syrakuzy w szybowcowy była problematyczna; 51 Skrzydło praktycznie nie miało doświadczenia w szybowaniu, podczas gdy 52-ie miało go znacznie więcej, ale już przygotowywało się do misji ze spadochroniarzami. Zamiana była niepraktyczna i doprowadziła do wielu problemów, które spowodowały, że 1 Dywizja Powietrznodesantowa, a tym samym 1 Brygada Powietrznodesantowa leciały z niedoświadczonym skrzydłem transportowym.
Problemy z szybowcami.
Napotkano dalsze problemy z szybowcami, które miały być użyte w planowanej operacji oraz z pilotami szybowców. Jeszcze kilka miesięcy przed operacją, w Afryce Północnej zauważalny był kompletny brak szybowców. Pod koniec marca niewielka liczba Waco przybyła do Akry na Złotym Wybrzeżu, ale piloci wysłani po nie stwierdzili, że są one w złym stanie. Z powodu zaniedbań i szkodliwych skutków tropikalnego klimatu mogli zabrać tylko niewielką liczbę sprawnych Waco i finalnie dostarczyć je do Afryki Północnej 22 kwietnia. Od 23 kwietnia większa liczba amerykańskich szybowców zaczęła przybywać do portów w Afryce Północnej, ale nie były one natychmiast dostępne do użytku, ponieważ przewożono je w częściach; skrzynki były rozładowywane przypadkowo, brakowało instrukcji, a ludzie wyznaczeni do montażu szybowców często nie mieli na ten temat żadnej wiedzy. Jednak kiedy podjęto decyzję o przeprowadzeniu ataku szybowcowego z 1 Brygadą Powietrznodesantową, poprawiono jakość montażu, a do 12 czerwca do Skrzydeł Transportu Lotniczego zostało dostarczonych 346 szybowców Waco. Natomiast tylko niewielka liczba Hors została przetransportowana do Afryki Północnej na użytek brygady; trzydzieści maszyn wystartowało z Anglii i odbyło podróż na dystansie około 2400 km w ramach operacji Turkey Buzzard. Po atakach myśliwców Luftwaffe i często burzliwych warunkach pogodowych do Afryki Północnej dostarczono w sumie 27 Hors na potrzeby operacji.
Kiedy jednak w Afryce Północnej znalazł się wystarczająca liczba szybowców, nie wszystkie nadawały się nawet do celów szkoleniowych; 16 czerwca większość maszyn została uziemiona i nadawała się do naprawy, a 30 czerwca u wielu z nich znaleziono usterki w instalacji elektrycznej statecznika, co wymagało uziemienia ich na trzy dni. Biorąc pod uwagę te problemy, 51 Skrzydło Transportu Lotniczego nie było w stanie przeprowadzić ćwiczeń szybowcowych na dużą skalę do połowy czerwca. Dopiero 14 czerwca 54 Waco przeleciały ponad 110 km, a następnie wylądowały na lotnisku. Większe ćwiczenia przeprowadzono 20 czerwca, ale nawet te manewry były nierealistyczne, ponieważ prowadzono je w biały dzień, a desant miał odbyć się w nocy. Sami brytyjscy piloci szybowcowi również sprawiali trudności; chociaż było ich wystarczająco dużo, aby przeprowadzić operację, byli bardzo niedoświadczeni. Oderwani od pułku pilotów szybowcowych na czas operacji, nie mieli doświadczenia z szybowcami Waco i operacjami nocnymi z nimi związanymi, ponieważ brytyjska doktryna wojenna uznała takie operacje za niemożliwe do przeprowadzenia. Średnio piloci wylatali zaledwie osiem godzin w szybowcach. Niewielu było ocenianych jako „gotowych do operacji” i żaden nie miał doświadczenia w walce. Płk George Chatterton, dowódca pułku pilotów szybowcowych, zaprotestował przeciwko uczestnictwu jego ludzi w operacji, ponieważ uważał, że nie nadają się do niej. Gdy okres szkolenia brygady zakończył się łącznie dwoma lotami ćwiczebnymi, piloci szybowcowi mieli średnio 4,5 godziny treningu w lataniu nieznanym im szybowcem Waco, włączając w to średnio 1,2 godziny lotu nocnego.
1 Brygada Powietrznodesantowa.
Jednostkami wchodzącymi w skład 1 Brygady Powietrznodesantowej były: 1. batalion Pułku Granicznego; 2. batalion Pułku South Staffordshire; 181. spadochronowa kompania sanitarna i 9. kompania polowa Inżynierów Królewskich. Pułk South Staffordshire miał za zadanie zabezpieczyć most i obszar na południu, podczas gdy Pułk Graniczny miał zdobyć Syrakuzy. Na misję 1 Brygadzie Powietrznodesantowej przydzielono 136 Waco i 8 szybowców Horsa. Zwraca uwagę brak miejsca w szybowcach – Waco mógł pomieścić tylko piętnastu żołnierzy, o połowę mniej niż Horsa, więc nie można było rozmieścić w nich całej brygady. Sześć Hors przenoszących kompanie A i C z Pułku South Staffordshire miały wylądować przy moście o 23:15 9 lipca. Pozostała część brygady powinna przybyć o 1:15 10 lipca przy użyciu szeregu stref lądowania w odległości od 2,4 do 4,8 km od celu, a następnie spotkać się na moście, aby wzmocnić obronę przejętego obiektu.
Siły włoskie.
Most Ponte Grande znajdował się poza obszarem bezpośrednio bronionym przez włoską 206 Dywizję Obrony Wybrzeża, która miała przeciwstawić się brytyjskiemu lądowaniu na morzu. Dowódcą fortecy był kontradm. Priamo Leonardi, a płk Mario Damiani dowodził kontyngentem wojskowym. Obszar twierdzy morskiej Augusta–Syrakuzy, obejmujący dywizję obrony wybrzeża, był chroniony przez sześć średnich i sześć ciężkich baterii artylerii przybrzeżnej, z jedenastoma dodatkowymi połączonymi bateriami artylerii przybrzeżnej i przeciwlotniczej oraz z sześcioma bateriami tylko dział przeciwlotniczych. Wreszcie, twierdza posiadała pociąg pancerny z czterema działami kal. 120 mm. Kontyngentem wojskowym był 121 Pułk Obrony Wybrzeża, który obejmował cztery bataliony. Dostępne były również spieszone bataliony marynarki wojennej i lotnictwa, a 54 Neapolitańska Dywizja Piechoty była w stanie wysyłać w ten rejon posiłki w razie potrzeby.
Bitwa.
9 lipca 1943 r. kontyngent 2075 żołnierzy brytyjskich, wraz z siedmioma jeepami, sześcioma działami przeciwpancernymi i dziesięcioma moździerzami, wsiadł do szybowców w Tunezji i wystartował o 18:00, kierując się na Sycylię. W godzinach bezpośrednio poprzedzających lądowanie, dwanaście Boeingów B-17 i sześć Vickersów Wellingtonów wyposażonych w urządzenia do zakłócania radarów latało tam i z powrotem wzdłuż wybrzeża w sektorze Syrakuzy–Licata; zaś pomiędzy 21:00 a 21:30 55 Wellingtonów z 205 Grupy Bombowej przeprowadziło dywersyjne bombardowanie portu i lotniska w Syrakuzach, powodując szereg ofiar cywilnych i wojskowych, w tym dowódcy włoskiej bazy morskiej, kmdr. Giuseppe Giannottiego. Na północ od lądowiska zrzucono zaś 280 lalek w mundurach brytyjskich spadochroniarzy, aby oszukać włoską obronę. Po drodze szybowce napotkały silny wiatr, słabą widoczność, a niekiedy były narażone na ostrzał przeciwlotniczy. Aby uniknąć pocisków i światła reflektorów, piloci samolotów holujących zwiększyli wysokość lotu lub podjęli ruchy wymijające. W zamieszaniu wokół tych manewrów, niektóre szybowce zostały wypuszczone zbyt wcześnie, a sześćdziesiąt pięć z nich uderzyło w morze, topiąc 252 ludzi na pokładzie. Z pozostałej części tylko dwanaście maszyn wylądowało we właściwym miejscu. Kolejne pięćdziesiąt dziewięć wylądowało w odległości do 40 km od stref lądowania, podczas gdy reszta została zestrzelona lub w ogóle nie została wypuszczona i wróciła do Tunezji. Około 200 amerykańskich spadochroniarzy, którzy zostali omyłkowo zrzuceni na spadochronach w obszarze przydzielonym brytyjskiej 8 Armii, zostało schwytanych przez żołnierzy włoskiego 146 Pułku Obrony Wybrzeża we wczesnych godzinach porannych 10 lipca.
Tylko jedna Horsa z plutonem piechoty z Pułku South Staffordshire wylądowała w bezpośredniej bliskości mostu. Jego dowódca, por. Withers, podzielił swoich ludzi na dwie grupy, z których jedna przepłynęła rzekę wpław i zajęła pozycję na przeciwległym brzegu, a następnie most został zdobyty po jednoczesnym ataku z obu stron. Włoscy obrońcy ze 120 Pułku Obrony Wybrzeża porzucili swoje bunkry na północnym brzegu.
Brytyjski pluton rozbroił następnie niektóre ładunki wybuchowe, które zostały zamontowane na moście i okopał się, aby poczekać na posiłki lub odsiecz. Kolejna Horsa wylądowała ok. 200 metrów od mostu, ale eksplodowała podczas lądowania, zabijając wszystkich na pokładzie. Trzy pozostałe Horsy, przewożące drużynę saperów, wylądowały w odległości 3,2 km od mostu, ale jej załoga w końcu znalazła drogę do celu. Na most zaczęły przybywać posiłki, lecz do godziny 6:30 było tam tylko 87 ludzi.
Gdzie indziej około 150 żołnierzy wylądowało na Przylądku Murro di Porco i zdobyło stację radiową. Na podstawie ostrzeżenia o zbliżających się lądowaniach szybowców, przekazanego wcześniej przez obsługę tej stacji, lokalny włoski dowódca zarządził kontratak, ale jego żołnierze nie otrzymali wiadomości. Rozproszony charakter lądowań działał teraz na korzyść Brytyjczyków, ponieważ byli oni w stanie przeciąć wszystkie przewody telefoniczne w bezpośrednim sąsiedztwie swojej strefy. Szybowiec przenoszący zastępcę dowódcy brygady, płk. O. L. Jonesa, wylądował obok włoskiej baterii artylerii przybrzeżnej; w świetle dnia oficerowie sztabu i operatorzy radiowi zaatakowali i zniszczyli pięć dział tej baterii oraz skład amunicji. Inne odosobnione grupy żołnierzy alianckich próbowały pomóc swoim towarzyszom, atakując włoskie umocnienia i wiążąc walką przybywające posiłki nieprzyjaciela. Kolejny atak grupy spadochroniarzy na trzy włoskie baterie przybrzeżne dział 149/35 mm nie powiódł się, a baterie były w stanie otworzyć ogień do alianckiego okrętu desantowego i żołnierzy na plażach o godz. 6:15 10 lipca. O 9:15 1. batalion włoskiego 75 Pułku Piechoty z Dywizji Neapolitańskiej schwytał kolejnych 160 amerykańskich spadochroniarzy na drodze Palazzolo Acreide–Syrakuzy. Inna grupa spadochroniarzy zaatakowała włoski patrol pod dowództwem mjr. Paoli, dowódcy 126 Grupy Artylerii; Paoli został zabity, po czym jego jednostka popadła w chaos, dlatego nie była w stanie interweniować w późniejszej walce z brytyjskimi czołgami w pobliżu mostu.
Pierwszy kontratak na moście został przeprowadzony przez dwie kompanie włoskich marynarzy, którzy zostali odrzuceni przez Brytyjczyków. Gdy Włosi zareagowali na lądowania alianckie, zebrali więcej żołnierzy i przenieśli w rejon walki artylerię oraz moździerze, aby ostrzelać kontrolowany przez Brytyjczyków most Pont Grande. Brytyjscy obrońcy zostali zaatakowani przez Włochów, podczas gdy spodziewana odsiecz ze strony 5 Dywizji Piechoty nie pojawiła się o godzinie 10:00 zgodnie z planem. O 11:30 włoski 385. batalion obrony wybrzeża przybył na most, a wkrótce potem 1. batalion 75 Pułk Piechoty z Dywizji Neapolitańskiej. Włosi byli przygotowani do ataku na most z trzech stron. Do 14:45 mostu broniło tylko piętnastu żołnierzy brytyjskich, który nie zostali do tej pory zabici ani rani (czterech oficerów i jedenastu żołnierzy). O 15:30, po wystrzelaniu całej amunicji, Brytyjczycy przestali walczyć. Niektórzy żołnierze po południowej stronie mostu uciekli do pobliskiej wsi, ale pozostali zostali wzięci do niewoli. Po powrocie mostu w ręce włoskie pierwsza jednostka z 5 Dywizji Piechoty, 2. batalion Pułku Królewskich Szkockich Fizylierów z 17 Brygady Piechoty przybył na most o 16:15 i przeprowadził skuteczny kontratak, który miał szanse powodzenia tylko dzięki wcześniejszemu usunięciu ładunków wybuchowych spod mostu, zapobiegając jego wysadzeniu przez Włochów. 1. batalion 75 Pułku Piechoty, nie posiadając własnej artylerii, nie był w stanie przeciwstawić się brytyjskim czołgom i musiał się wycofać po poniesieniu ciężkich strat. Ci, którzy przeżyli z 1 Brygady Powietrznodesantowej, nie brali dalszego udziału w walkach na Sycylii i 13 lipca zostali wycofani do Afryki Północnej. Podczas operacji straty 1 Brygady były najbardziej dotkliwe ze wszystkich zaangażowanych jednostek brytyjskich. Wyniosły one 313 zabitych i 174 zaginionych lub rannych. 14 pilotów szybowców zginęło, a 87 zaginęło lub zostało rannych.
Następstwa.
Po zbadaniu problemów z misjami powietrznodesantowymi na Sycylii, brytyjska armia i lotnictwo przedstawiły pewne zalecenia. Załogi lotnicze mały być szkolone w operacjach spadochronowych i szybowcowych, a "pathfindersi" lądujący przed głównymi siłami musieli mieć wystarczająco dużo czasu na rozstawienie swoich radiolatarni. Plan lądowania został uproszczony, z kompletnymi brygadami lądującymi w jednej strefie zrzutu, zamiast mniejszych obszarów lądowania dla sił wielkości batalionu, stosowanych na Sycylii. Szybowce nie były już wypuszczane w nocy, gdy wciąż znajdowały się nad wodą, a ich strefy lądowania stały się wystarczająco duże, aby pomieścić samolot z miejscem do rozładunku. Po incydencie z bratobójczym ostrzałem od konwoju morskiego, załogi statków otrzymały więcej szkoleń w zakresie rozpoznawania samolotów, a maszyny alianckie zostały oznaczone trzema dużymi białymi paskami na skrzydłach ("pasy inwazyjne"). Zintensyfikowano szkolenie pilotów pułków szybowcowych oraz wprowadzono ulepszenia dla szybowców, w tym lepszą komunikację pomiędzy samolotami.
W celu usprawnienia transportu spadochroniarzy, aby uniknąć polegania wyłącznie na amerykańskich samolotach i pilotach, 38 Skrzydło Royal Air Force zostało rozszerzone, stając się 38 Grupą Transportu Lotniczego ze swoimi eskadrami Halifaxów, obsługiwanymi przez cztery eskadry Albemarle'ów i cztery eskadry Stirlingów. Aby wypracować inną metodę dostarczania jeepów i dział drogą powietrzną, siły powietrznodesantowe rozpoczęły eksperymenty ze zrzucaniem ich w walce, przenosząc jeepy i działa w lukach bombowych samolotu. Utworzono także drugą grupę transportową RAF-u, 46 Grupę Transportu Lotniczego i wyposażono ją wyłącznie w C-47 Dakoty, zamiast mieszanki różnych modeli samolotów jak w 38 Grupie. Po tych zmianach grupy transportowe Royal Air Force dostawały 88 Albemarle'ami, 88 Stirlingami, 36 Halifaxami i 150 Dakotami, łącznie 362 samolotami, oprócz maszyn utrzymywanych jako rezerwowe.
Bibliografia.
 

</doc>
<doc id="4695453" url="https://pl.wikipedia.org/wiki?curid=4695453" title="Stanisław Bobkowski">
Stanisław Bobkowski

Stanisław Bobkowski (ur. 12 września 1889 w Wągrowcu, zm. 18 kwietnia 1966) – polski doktor nauk medycznych, żołnierz, powstaniec wielkopolski.
Życiorys.
Urodził się 12 września 1889 w Wągrowcu. Rodzice Walenty i Maria. Brał udział w powstaniu wielkopolskim z bronią w ręku od 27 grudnia 1918 (w Poznaniu) do 20 lutego 1919. Doprowadził do zawieszenia broni, jako emisariusz z ramienia Naczelnej Rady Ludowej w Poznaniu w swojej misji do Gdańska 1919. Po zakończeniu powstania pozostawał w służbie czynnej w Wojsku Polskim do 16 czerwca 1919 r. w stopniu porucznika lekarza. Jest pochowany na Cmentarzu Wojskowym na Powązkach (kwatera A2-1-4).

</doc>
<doc id="4695454" url="https://pl.wikipedia.org/wiki?curid=4695454" title="Wszystko, co najważniejsze...">
Wszystko, co najważniejsze...



</doc>
<doc id="4695465" url="https://pl.wikipedia.org/wiki?curid=4695465" title="Krzysztof Piksa">
Krzysztof Piksa

Krzysztof Józef Piksa (ur. 1966) – polski biolog, zoolog, chiropterolog i speleolog, doktor habilitowany nauk biologicznych, nauczyciel akademicki Uniwersytetu Pedagogicznego w Krakowie.
Życiorys.
W 1999 roku na podstawie napisanej pod kierunkiem Bronisława Wołoszyna rozprawy pt. Chiropterofauna jaskiń Tatr Polskich i jej kształtowanie się w aspektach historycznym, geograficznym i ekologicznym uzyskał na Wydziale Geograficzno-Biologicznym Wyższej Szkoły Pedagogicznej im. Komisji Edukacji Narodowej w Krakowie stopień doktora nauk biologicznych w zakresie biologii. 
W 2015 roku uzyskał stopień doktora habilitowanego nauk biologicznych w zakresie biologii na podstawie rozprawy pt. Pionowe zróżnicowanie fauny nietoperzy jaskiń Karpat Polskich i jej długookresowe zmiany nadany uchwałą Rady Wydziału Geograficzno-Biologicznego Uniwersytetu Pedagogicznego w Krakowie. W 2016 r. został profesorem nadzwyczajnym tej uczelni oraz Kierownikiem Katedry Zoologii Instytutu Biologii UP.

</doc>
<doc id="4695467" url="https://pl.wikipedia.org/wiki?curid=4695467" title="Post 8 km">
Post 8 km

Post 8 km (; ) – posterunek odgałęźny i przystanek kolejowy w miejscowości Włodzimierz, w rejonie włodzimierskim, w obwodzie wołyńskim, na Ukrainie.

</doc>
<doc id="4695470" url="https://pl.wikipedia.org/wiki?curid=4695470" title="Multamia Lauder">
Multamia Lauder

Multamia Retno Mayekti Tawangsih Lauder (ur. 3 sierpnia 1955 w Dżakarcie) – indonezyjska językoznawczyni. Zajmuje się geolingwistyką, dialektologią, fonetyką i toponimią.
W 1979 roku ukończyła studia magisterskie na Uniwersytecie Indonezyjskim. Doktoryzowała się w 1990 roku na podstawie rozprawy pt. "Komputerisasi Pemetaan Bahasa di Tangerang". Objęła stanowisko profesora na Uniwersytecie Indonezyjskim.
Zaangażowała się w tworzenie komputerowego modułu sprawdzania pisowni dla języka indonezyjskiego oraz map przedstawiających rozmieszczenie indonezyjskich języków regionalnych. Przyczyniła się także do nazwania i sklasyfikowania nieznanych wysp Indonezji.

</doc>
<doc id="4695471" url="https://pl.wikipedia.org/wiki?curid=4695471" title="Vinogradnoe">
Vinogradnoe

Vinogradnoe (, "Winogradnoje") – wieś w Mołdawii (Naddniestrzu), w rejonie Grigoriopol, siedziba gminy o tej samej nazwie. W 2004 roku liczyła 653 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 16 km od Grigoriopola i 73 km od Kiszyniowa.
Historia.
Wieś "Vinogradnoe" powstała w 1932 roku.
Demografia.
Według danych spisu powszechnego w Naddniestrzu w 2004 roku wieś liczyła 653 mieszkańców, z czego niemal połowę, 286 osób, stanowili Ukraińcy.

</doc>
<doc id="4695474" url="https://pl.wikipedia.org/wiki?curid=4695474" title="Bruce Connolly">
Bruce Connolly

Bruce Connolly – australijski kierowca wyścigowy.
Biografia.
W 1982 roku wystartował samochodem Galloway w jednym wyścigu Australijskiej Formule Ford. Na koniec sezonu został sklasyfikowany na dziewiątym miejscu. Rok później wygrał dwa wyścigi i został mistrzem Australijskiej Formuły Ford. W 1984 roku zadebiutował Raltem RT4 w Australian Drivers' Championship. Zdobył wówczas trzy podia i został sklasyfikowany na czwartej pozycji. W 1985 roku zajął w mistrzostwach Australii dziewiąte miejsce.
Uczestniczył również w pokazach historycznych.

</doc>
<doc id="4695475" url="https://pl.wikipedia.org/wiki?curid=4695475" title="Mateusz Szlachetka">
Mateusz Szlachetka

Mateusz Łukasz Szlachetka (ur. 21 marca 1999) – polski koszykarz występujący na pozycji rozgrywającego, obecnie zawodnik GTK Gliwice.
8 listopada 2020 został zawodnikiem Śląska Wrocław.
14 czerwca 2021 dołączył do Trefla Sopot. 9 lipca 2022 został po raz kolejny w karierze zawodnikiem GTK Gliwice. 

</doc>
<doc id="4695494" url="https://pl.wikipedia.org/wiki?curid=4695494" title="W.J.S. Poerwadarminta">
W.J.S. Poerwadarminta

Wilfridus Josephus Sabarija Poerwadarminta (ur. 12 września 1904 w Yogyakarcie, zm. 28 listopada 1968 tamże) – indonezyjski leksykograf i pisarz, zwany „ojcem indonezyjskiego słownikarstwa”.
Jego pierwszą książką był podręcznik "Mardi Kawi", poświęcony językowi kawi. Opracował także słownik "Kawi Djarwa". Zajmował się również językiem japońskim – wydał podręcznik "Puntja Bahasa Nippon" oraz słownik "Kamus Harian Jepang-Indonesia". Przez sześć lat nauczał w szkole języków obcych w Japonii.
W Holenderskich Indiach Wschodnich redagował tygodnik „Kedjawen”. Współtworzył obszerne dzieła – "Kamus Umum Bahasa Indonesia" oraz "Kamus Bahasa Latin".

</doc>
<doc id="4695506" url="https://pl.wikipedia.org/wiki?curid=4695506" title="India (rejon Grigoriopol)">
India (rejon Grigoriopol)

India (, "Indija") – wieś w Mołdawii (Naddniestrzu), w rejonie Grigoriopol, w gminie Butor. W 2004 roku liczyła 60 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 18 km od Grigoriopola i 71 km od Kiszyniowa.
Historia.
Wioska została założona w 1920 roku. Obecnie miejscowość jest na skraju wyginięcia.
Demografia.
Według danych spisu powszechnego w Naddniestrzu w 2004 roku wieś liczyła 60 mieszkańców, z czego większość, 56 osób, stanowili Mołdawianie.

</doc>
<doc id="4695511" url="https://pl.wikipedia.org/wiki?curid=4695511" title="Michael Rubenfeld">
Michael Rubenfeld

Michael Rubenfeld – kanadyjski artysta, aktor teatralny i filmowy, producent artystyczny.
Zaangażowany przede wszystkim w projekty teatralne - gra jako aktor w sztukach, ale jest też producentem artystycznym "CanadaHub" oraz "SummerWorks Festival" i autorem spektaklu "We keep coming back". W 2022 jury Międzynarodowego Festiwalu Teatralnego Boska Komedia przyznało nagrodę specjalną jemu oraz Marcinowi Wierzchowskiemu jako twórcom spektaklu "Alte Hajm/Stary dom".
Jest dyrektorem alternatywnego festiwalu żydowskiego "FestivALT" organizowanego w Krakowie. Jest twórcą lub współtwórcą licznych projektów artystycznych, m.in. projektu "Żyd na szczęście" odnoszącego się do motywu "Żyda z pieniążkiem".
Od 1 kwietnia 2015 żonaty z Magdaleną Koralewską – ceremonia w krakowskiej Synagodze Starej została określona jako "pierwszy postępowy ślub w Krakowie od czasów II wojny światowej".

</doc>
<doc id="4695523" url="https://pl.wikipedia.org/wiki?curid=4695523" title="Soenjono Dardjowidjojo">
Soenjono Dardjowidjojo

Soenjono Dardjowidjojo (ur. 24 lipca 1938 w Kajen, zm. 22 września 2009) – indonezyjski językoznawca. Zajmował się m.in. akwizycją języka i psycholingwistyką. Był także współautorem istotnej gramatyki języka indonezyjskiego – "Tata Bahasa Baku Bahasa Indonesia".
W 1959 roku uzyskał bakalaureat z anglistyki w Yogyakarcie, w 1964 roku zaś magisterium z językoznawstwa stosowanego na Uniwersytecie Hawajskim. Doktoryzował się w 1967 roku na Uniwersytecie Georgetown. Później wykładał na Uniwersytecie Wiktorii w Nowej Zelandii (1968–1970). Przez 12 lat przebywał na Uniwersytecie Hawajskim, gdzie w 1974 roku nadano mu posadę profesora zwyczajnego. Później przeszedł na Universitas Katolik Indonesia Atma Jaya, gdzie nauczał i pełnił funkcje administracyjne.
Był także prezesem stowarzyszenia "Masyarakat Linguistik Indonesia" (1982–1985, 1999–2003, 2007–2009). Działał na rzecz rozwoju indonezyjskiej lingwistyki.
Wybrana twórczość.
Wśród istotnych prac można wymienić:

</doc>
<doc id="4695532" url="https://pl.wikipedia.org/wiki?curid=4695532" title="Władysław Zieliński">
Władysław Zieliński



</doc>
<doc id="4695537" url="https://pl.wikipedia.org/wiki?curid=4695537" title="Novovladimirovca">
Novovladimirovca

Novovladimirovca (, "Nowowładimirowka") – wieś w Mołdawii (Naddniestrzu), w rejonie Grigoriopol, w gminie Bîcioc. W 2004 roku liczyła 271 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 39 km od Grigoriopola i 68 km od Kiszyniowa.
Historia.
Wieś "Novovladimirovca" została założona w 1928 roku. W okresie sowieckim wieś rozrastała się w związku z budową kompleksu hodowlanego tuczników. Tutaj też zorganizowano kołchoz "Drujba". We wsi została otwarta szkoła podstawowa, klub z instalacją kinową, biblioteka, punkt medyczny, poczta, przedszkole oraz sklep.
Demografia.
Według danych spisu powszechnego w Naddniestrzu w 2004 roku wieś liczyła 271 mieszkańców, z czego większość, 221 osób, stanowili Rosjanie.

</doc>
<doc id="4695540" url="https://pl.wikipedia.org/wiki?curid=4695540" title="Milan Simonović">
Milan Simonović

Milan Simonović (cyr. Милан Симоновић, ur. 17 sierpnia 1881 w Varvarinie – zm. 13 września 1940 w Belgradzie) – serbski i jugosłowiański prawnik i polityk, minister d.s. reformy rolnej, senator.
Życiorys.
Był synem stolarza Lazara Simonovicia. Ukończył studia prawnicze na Uniwersytecie Belgradzkim i podjął pracę w zawodzie adwokata. W 1896 zaangażował się w politykę i związał się z Narodową Partią Radykalną. W 1905 po raz pierwszy wystartował w wyborach do serbskiej Skupsztiny, ale nie zdobył mandatu. Sukcesem zakończył się jego start w wyborach do Konstytuanty w 1920, w której reprezentował okręg kruševacki. W parlamencie zasiadał w komisji ustawodawczej. 31 lipca 1923 objął stanowisko ministra d.s. reformy rolnej w gabinecie Nikoli Pašicia. Funkcję tę pełnił w trzech kolejnych gabinetach. W latach 1925-1926 pełnił funkcję ministra opieki społecznej. 1 lutego 1927 stanął na czele resortu handlu i przemysłu, którym kierował przez dwa miesiące. W 1928 minister wyznań i oświecenia publicznego w gabinecie Velimira Vukičevicia.
Poparł przewrót 6 stycznia 1929, który doprowadził do przejęcia pełni władzy przez króla Aleksandra. W 1931 otrzymał godność senatora, dwa lata później związał się z Jugosłowiańską Partią Narodową. W latach 1937–1938 kierował resortem sprawiedliwości w rządzie Milana Stojadinovicia. W 1938 wybrany do Skupsztiny, w następnym roku objął stanowisko przewodniczącego parlamentu. Zmarł w Belgradzie, pochowany na Nowym cmentarzu (Novo groblje).
Odznaczony Orderem Św. Sawy 1 kl. i serbskim Orderem Orła Białego 5 kl.

</doc>
<doc id="4695543" url="https://pl.wikipedia.org/wiki?curid=4695543" title="Chetumal (zatoka)">
Chetumal (zatoka)

Zatoka Chetumal (hiszp. "Bahía de Chetumal") – duża zatoka zachodniego Morza Karaibskiego na południowym wybrzeżu Półwyspu Jukatan. Leży w północnym Belize i południowo-wschodnim Meksyku.
Geografia.
Ujście zatoki jest skierowane na południe i ograniczone belizeńską wyspą Ambergris Caye. Południowo-zachodnią odnogą Zatoki Chetumal jest Zatoka Corozal, nazwana od miasta Corozal znajdującego się na jej brzegu. Największym miastem leżącym nad zatoką jest Chetumal, stolica meksykańskiego stanu Quintana Roo.
Do Zatoki Chetumal wpada Río Hondo, rzeka płynąca na granicy Belize i Meksyku. Jej ujście znajduje się w okolicy miasta Chetumal.
Fauna.
Zatoka Chetumal jest miejscem występowania manatów, czyli ssaków wodnych zagrożonych wyginięciem. Są one uważane za symbol regionu zatoki.

</doc>
<doc id="4695550" url="https://pl.wikipedia.org/wiki?curid=4695550" title="Tadeusz Prus-Więckowski">
Tadeusz Prus-Więckowski

Tadeusz Prus-Więckowski (ur. 15 grudnia 1898 w Podgórzu, zm. 2 września 1920 w okolicach Hrubieszowa) – żołnierz Legionów Polskich i armii austriackiej, podporucznik Wojska Polskiego. Uczestnik I wojny światowej i wojny polsko–bolszewickiej. Kawaler Orderu Virtuti Militari.
Życiorys.
Urodził się 15 grudnia 1898 w Krakowie-Pogórzu, w rodzinie Kazimierza i Bronisławy z Jankowskich.
Jako uczeń gimnazjum wstąpił do Legionów Polskich, był żołnierzem w 4 pułku piechoty Legionów Polskich. Po kryzysie przysięgowym z racji pochodzenia wcielony do armii austriackiej.
Od listopada 1918 w odrodzonym Wojsku Polskim. W stopniu podporucznika dowodził 4. kompanią 4 pułku piechoty Legionów. Wraz z pułkiem walczył na frontach wojny polsko-bolszewickiej. Poległ w walce 2 września otoczony przez kawalerię armii Budionnego pod Hrubieszowem. "Otoczony przez oddziały kawalerii Budionnego, bronił się do ostatka, ostatnią kulą rewolwerową odebrał sobie życie. Zwłoki jego zostały przez bolszewików odarte z munduru i bielizny i pochowane później przez miejscową ludność w nieznanym miejscu". Pośmiertnie odznaczony Orderem Virtuti Militari. 27 września został pochowany na cmentarzu Powązkowskim w Warszawie (kwatera 45, rząd 6, grób 1 i 2

</doc>
<doc id="4695558" url="https://pl.wikipedia.org/wiki?curid=4695558" title="Park im. księcia Józefa Poniatowskiego w Sosnowcu">
Park im. księcia Józefa Poniatowskiego w Sosnowcu

Park Poniatowskiego jest położony w Sosnowieckiej dzielnicy Milowice, przy ul. Baczyńskiego/Studziennej – dawniej Park im. Księcia Józefa Poniatowskiego. Zarazem jest to najstarszy ze wszystkich trzech parków a jednocześnie jeden z najstarszych parków w Sosnowcu. Został założony w 1912 r, na terenach rolniczych w miejscu dawnego folwarku. Pierwotnie zajmował powierzchnię ok 2 ha. Obecnie ok. 0,9 ha).
Położenie.
Jeden z czterech parków znajdujących się dzielnicy Milowice (obok Parku Tysiąclecia, Parku Milowice i Ogrodu Zabaw Dziecięcych) usytuowany przy ulicach Baczyńskiego i Studziennej. 
Historia.
Pod zarządem kopalnia „Wiktor” (potem „Milowice”) przeszedł renesans. Okolone krawężnikami alejki, otoczone krzakami bukszpanu prowadzone wśród drzew. Posiadał wówczas rozbudowaną infrastrukturę rekreacyjną. Znajdowały się tam huśtawki, karuzele, zjeżdżalnia i piaskownica. W całości był ogrodzony. Drzewostan parku to w przeważającej części kasztanowce uzupełnione brzozami i akacjami. Cały teren parku był ogrodzony wysokim płotem. W czasie II wojny park został bardzo zniszczony. Po wojnie został odrestaurowany, a w sześćdziesiątych latach nawet ogrodzony, lecz do dawnej świetności już nie powrócił.
Przyroda.
Drzewostan parku jest obecnie luźny z dominującą robinią akacjową. Ponadto rośnie tam kasztanowiec zwyczajny, brzoza brodawkowata i klon zwyczajny. Obszar parku od południowego zachodu sięgał ulicy Studziennej i linii miejskiej zabudowy z małą kapliczką. Właśnie w pobliżu kapliczki są jeszcze dwie stare, okazałe topole czarne.

</doc>
<doc id="4695562" url="https://pl.wikipedia.org/wiki?curid=4695562" title="Egipskie hieroglify kontrolki formatowania">
Egipskie hieroglify kontrolki formatowania

"Unicode Technical Committee" (skr. UTC, pol. "Komitet Techniczny Unikodu") zarezerwował dodatkowe zakresy dla czcionki blokowej z hieroglifami egipskimi (Unikod blokowy). Określono również, jakie rodzaje hieroglifów znajdą się w przyszłych wersjach UTS (ang. "Unicode Technical Stabdard", pol. "Standard Techniczny Unikodu").
Od wersji 12.0 UTS i 12.1 UTS, zarezerwowano zakres od 13430 do 1343F dla egipskich kontrolek formatowania zapisu znaków umożliwiających formatowanie zapisu hieroglifów w kwardaty zgodnie z kaligrafią staroegipską.
Nieoficjalnie (poza standardem UTS), funkcja formatowania zapisu hieroglificznego uruchomiona jest w Wikipedii jako skrypt WikiHiero od maja 2004 r.
Uwaga:
   Do poprawnego wyświetlania znaków hieroglificznych w tabelkach poniżej wymagane jest zainstalowanie w systemie blokowej czcionki hieroglificznej – .
Egiptolodzy, podobnie jak w rozszerzeniu WikiHiero, używają w zapisie hieroglifów formatowania zgodnego ze schematem MdC. MdC używa zwykłych znaków kodu ASCII (dwukropek, gwiazdka, myślnik, plus, nawiasy okrągłe), aby wskazać przestrzenne ułożenie znaków hieroglificznych.

</doc>
<doc id="4695574" url="https://pl.wikipedia.org/wiki?curid=4695574" title="W. J. S. Poerwadarminta">
W. J. S. Poerwadarminta



</doc>
<doc id="4695576" url="https://pl.wikipedia.org/wiki?curid=4695576" title="Parafia św. Andrzeja Apostoła w Makowicach">
Parafia św. Andrzeja Apostoła w Makowicach

Parafia świętego Andrzeja Apostoła w Makowicach – parafia rzymskokatolicka, znajdująca się w diecezji opolskiej, w dekanacie Skoroszyce.

</doc>
<doc id="4695580" url="https://pl.wikipedia.org/wiki?curid=4695580" title="Andrzej Milewski">
Andrzej Milewski



</doc>
<doc id="4695582" url="https://pl.wikipedia.org/wiki?curid=4695582" title="Parafia św. Michała Archanioła w Prusinowicach">
Parafia św. Michała Archanioła w Prusinowicach

Parafia świętego Michała Archanioła w Prusinowicach – parafia rzymskokatolicka, znajdująca się w diecezji opolskiej, w dekanacie Skoroszyce.

</doc>
<doc id="4695586" url="https://pl.wikipedia.org/wiki?curid=4695586" title="Rajd Monte Carlo 2020">
Rajd Monte Carlo 2020

Rajd Monte Carlo 2020 (88. Rallye Automobile de Monte-Carlo) – 88. edycja Rajdu Monte Carlo. Był to rajd samochodowy odbywający się od 23 do 26 stycznia 2020 roku na terenie Francji i Monaco. Składał się z 16 odcinków specjalnych rozegranych na asfalcie i śniegu. Baza imprezy była zlokalizowana w miejscowości Gap i Monako. Była to pierwsza runda rajdowych mistrzostw świata w roku 2020. W rajdzie zawodnicy startowali między innymi w kategoriach WRC, WRC2 i WRC3.
Rajd Monte Carlo wygrał po raz pierwszy w karierze Belg Thierry Neuville (był to pierwsza wygrana zawodnika belgijskiego w Rajdzie Monte Carlo od 1924 roku) w samochodzie Hyundai i20 Coupe WRC, który o niespełna trzynaście sekund wyprzedził ubiegłorocznego triumfatora Francuza Sébastiena Ogiera kierującego Toyotą Yaris WRC. Trzecie miejsce zajął Brytyjczyk Elfyn Evans, również jadący Toyotą Yaris WRC i tracąc do zwycięzcy ponad czternaście sekund. Dla Neuville była to trzynasta wygrana w WRC i czterdzieste pierwsze podium, dla zwycięskiego zespołu Hyundaia to piętnasty triumf w mistrzostwach świata i 57 podium. Rajdu nie ukończył ubiegłoroczny mistrz świata Ott Tänak. Estończyk wypadł z trasy na czwartym odcinku specjalnym, auto przy dużej prędkości (ok. 180 km/h), na prostej wypadło z trasy, wielokrotnie dachowało, spadło z bardzo wysokiej skarpy i zostało mocno rozbite, czujniki zderzeniowe zanotowały wynik przeciążenia 35G. Załodze nic się nie stało.
Lista startowa.
Poniższa lista startowa spośród 88 załóg biorących udział w rajdzie, przedstawia tylko zawodników, startujących w mistrzowskich klasach: WRC, WRC2 i WRC3. 
Wyniki końcowe rajdu.
W klasyfikacji generalnej dodatkowe punkty przyznawane są za odcinek Power Stage.
Wyniki po 1 rundzie.
WRC
Kierowcy
Zespoły
WRC 2
Kierowcy
WRC 3
Kierowcy
WWW.
Oficjalna strona Rajdu Monte Carlo

</doc>
<doc id="4695588" url="https://pl.wikipedia.org/wiki?curid=4695588" title="Marek Wagner (ujednoznacznienie)">
Marek Wagner (ujednoznacznienie)



</doc>
<doc id="4695589" url="https://pl.wikipedia.org/wiki?curid=4695589" title="Parafia św. Małgorzaty w Reńskiej Wsi">
Parafia św. Małgorzaty w Reńskiej Wsi

Parafia świętej Małgorzaty w Reńskiej Wsi – parafia rzymskokatolicka, znajdująca się w diecezji opolskiej, w dekanacie Skoroszyce.

</doc>
<doc id="4695590" url="https://pl.wikipedia.org/wiki?curid=4695590" title="Rebirth (Angra)">
Rebirth (Angra)



</doc>
<doc id="4695593" url="https://pl.wikipedia.org/wiki?curid=4695593" title="Adam Przerębski">
Adam Przerębski



</doc>
<doc id="4695595" url="https://pl.wikipedia.org/wiki?curid=4695595" title="Parafia Świętych Apostołów Piotra i Pawła w Sidzinie">
Parafia Świętych Apostołów Piotra i Pawła w Sidzinie

Parafia świętych Apostołów Piotra i Pawła w Sidzinie – parafia rzymskokatolicka, znajdująca się w diecezji opolskiej, w dekanacie Skoroszyce.

</doc>
<doc id="4695599" url="https://pl.wikipedia.org/wiki?curid=4695599" title="Parafia Podwyższenia Krzyża Świętego w Wierzbiu">
Parafia Podwyższenia Krzyża Świętego w Wierzbiu

Parafia Podwyższenia Krzyża Świętego w Wierzbiu – parafia rzymskokatolicka, znajdująca się w diecezji opolskiej, w dekanacie Skoroszyce.

</doc>
<doc id="4695610" url="https://pl.wikipedia.org/wiki?curid=4695610" title="Parafia Narodzenia Najświętszej Maryi Panny we Włodarach">
Parafia Narodzenia Najświętszej Maryi Panny we Włodarach

Parafia Narodzenia Najświętszej Maryi Panny we Włodarach – parafia rzymskokatolicka, znajdująca się w diecezji opolskiej, w dekanacie Skoroszyce.

</doc>
<doc id="4695617" url="https://pl.wikipedia.org/wiki?curid=4695617" title="Hipolit Jazdon">
Hipolit Jazdon

Hipolit Jazdon (ur. 10 sierpnia 1884 w Wijewie, zm. 10 lipca 1957 w Borku Wielkopolskim) – żołnierz armii niemieckiej, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Wojciecha i Józefy z Rękosiów. Absolwent szkoły rolniczej we Wschowie, agronom.
W 1914 powołany do armii niemieckiej i w jej szeregach walczył na frontach I wojny światowej.
Po zdemobilizowaniu, w kwietniu 1919 wstąpił do odrodzonego Wojska Polskiego i otrzymał przydział do 3 pułku strzelców wielkopolskich. W stopniu podporucznika walczył na froncie polsko-bolszewickim.
Pod Garwolinem, "na czele swej kompanii wykonał śmiały kontratak". 
Za udział w walkach odznaczony został Krzyżem Srebrnym Orderu Virtuti Militari.
W 1921 otrzymał awans na porucznika i w tym też roku został przeniesiony do rezerwy.
Do września 1939 administrował majątkiem Koszkowo i prowadził własne gospodarstwo w Porębie. 
W czasie okupacji wysiedlony przez Niemców w okolice Lublina. 
W marcu 1945 powrócił do Poręby, a od 1952 mieszkał w Borku. Tu zmarł i został pochowany na miejscowym cmentarzu.
Był żonaty z Janiną Ofierzyńską, miał dzieci: Marię, Włodzimierza, Irenę, Aleksandra, Ewę i Andrzeja.

</doc>
<doc id="4695634" url="https://pl.wikipedia.org/wiki?curid=4695634" title="Shinee World V">
Shinee World V

SHINee World V (promowany jako SHINee Concert "SHINee World V") – piąta trasa koncertowa południowokoreańskiego zespołu SHINee. Rozpoczęła się 2 września 2016 roku od koncertu w Seulu i obejmowała 14 koncertów w Korei Południowej, Indonezji, Japonii, Kanadzie, Stanach Zjednoczonych, Chinach, na Tajwanie oraz w Tajlandii. Koncert zamykający trasę miał miejsce 24 lipca 2017 w Bangkoku. Była to ostatnia trasa zespołu w pięcioosobowym składzie.
Dnia 13 marca 2018 roku wydano DVD z nagraniami jednego z koncertów w Seulu.

</doc>
<doc id="4695639" url="https://pl.wikipedia.org/wiki?curid=4695639" title="Rajd Wisły 1973">
Rajd Wisły 1973

23. Rajd Wisły – 23. edycja Rajdu Wisły. Był to rajd samochodowy rozgrywany od 14 do 15 września 1973 roku. Była to czwarta runda Rajdowych Samochodowych Mistrzostw Polski w roku 1973. Rajd składał się z dziewięciu odcinków specjalnych i dwóch próby szybkości górskiej. Został rozegrany na nawierzchni asfaltowej. Zwycięzcą rajdu został Sobiesław Zasada.

</doc>
<doc id="4695646" url="https://pl.wikipedia.org/wiki?curid=4695646" title="Dubowa (przystanek kolejowy)">
Dubowa (przystanek kolejowy)

Dubowa () – przystanek kolejowy w miejscowości Dubowa, w rejonie kowelskim, w obwodzie wołyńskim, na Ukrainie. Dawniej stacja kolejowa.

</doc>
<doc id="4695652" url="https://pl.wikipedia.org/wiki?curid=4695652" title="Słownikarstwo">
Słownikarstwo



</doc>
<doc id="4695658" url="https://pl.wikipedia.org/wiki?curid=4695658" title="Huszyn (przystanek kolejowy)">
Huszyn (przystanek kolejowy)

Huszyn (, ) – przystanek kolejowy w pobliżu miejscowości Huszyn, w rejonie kowelskim, w obwodzie wołyńskim, na Ukrainie.

</doc>
<doc id="4695661" url="https://pl.wikipedia.org/wiki?curid=4695661" title="Puchar Estonii w piłce siatkowej mężczyzn (2019)">
Puchar Estonii w piłce siatkowej mężczyzn (2019)

Puchar Estonii w piłce siatkowej mężczyzn 2019 (est. "Eesti meeste karikavõistlused võrkpallis 2019") – rozgrywki o siatkarski Puchar Estonii organizowane przez Estoński Związek Piłki Siatkowej (est. "Eesti Võrkpalli Liit"). Zainaugurowane zostały 16 października i trwały do 29 grudnia 2019 roku. Brało w nich udział 8 klubów.
Rozgrywki składały się z ćwierćfinałów, półfinałów oraz finału.
Finał odbył się 29 grudnia 2019 roku w Saku Suurhall w Tallinnie. Po raz trzeci Puchar Estonii zdobył klub .
Puchar Estonii 2019 rozgrywany był ku pamięci Aadu Luukasa, przewodniczącego Estońskiego Związku Piłki Siatkowej w latach 1997-2006.
System rozgrywek.
Rozgrywki o Puchar Estonii 2019 składają się z ćwierćfinałów, półfinałów i finału.
W ćwierćfinałach udział bierze osiem zespołów, które zgłosiły się do rozgrywek. W drodze losowania tworzone są pary meczowe. W poszczególnych parach rozgrywany jest dwumecz. Zwycięzcy poszczególnych par ćwierćfinałów uzyskują awans do półfinału. Półfinały rozgrywane są również w postaci dwumeczów.
Zarówno w ćwierćfinałach, jak i półfinałach o awansie decyduje liczba zdobytych punktów meczowych. Za zwycięstwo 3:0 lub 3:1 drużyna otrzymuje 3 punkty meczowe, za zwycięstwo 3:2 - 2 punkty, za porażkę 2:3 - 1 punkt, natomiast za porażkę 1:3 lub 0:3 - 0 punktów. Jeżeli po rozegraniu dwumeczu obie drużyny mają taką samą liczbę punktów, o awansie decyduje tzw. złoty set grany do 15 punktów z dwoma punktami przewagi jednej z drużyn.
Zwycięzcy poszczególnych par półfinałowych rozgrywają jeden mecz finałowy o Puchar Estonii 2019. Mecz o 3. miejsce nie jest rozgrywany.

</doc>
<doc id="4695669" url="https://pl.wikipedia.org/wiki?curid=4695669" title="Alejandro Giammattei">
Alejandro Giammattei

Alejandro Eduardo Giammattei Falla (ur. 9 marca 1953 w Gwatemali) – gwatemalski polityk, od 14 stycznia 2020 prezydent Gwatemali. Z zawodu lekarz, od 2006 roku pracował jako urzędnik nadzorujący więzienia w państwie.
Kariera zawodowa.
Po studiach na Uniwersytecie San Carlos (USAC) w 1980 roku został lekarzem. W latach 1982–1986 był konsultantem w Panamerykańskiej Organizacji Zdrowia. Od 1986 do 1990 był dyrektorem transportu publicznego w mieście Gwatemala, a także członkiem korpusu strażaków miasta. W 1991 został dyrektorem generalnym gwatemalskiej spółki wodnej "Empresa Municipal de Agua".
Począwszy od końca lat 90. Giammattei rozpoczął swoją działalność polityczną, starając się osiągnąć pozycję w wyborach powszechnych. Najpierw kandydował na burmistrza stolicy, a następnie na prezydenta Republiki. Był kandydatem w wyborach prezydenckich w latach 2007, 2011, 2015 i 2019. W 2019 został prezydentem, wygrywając dopiero w drugiej turze, gdzie zdobył 59,33% głosów i zdecydowanie pokonał rywalkę Sandrę Torres z centrolewicowej Narodowej Jedności.
Poglądy.
Postrzegany jest jako konserwatywny i prawicowy. Giammattei utrzymuje stanowisko przeciw aborcji, małżeństwom osób tej samej płci oraz popiera karę śmierci i użycie wojska dla bezpieczeństwa obywateli. Zobowiązał się przywrócić karę śmierci, aby pomóc „zmiażdżyć brutalne gangi, walczyć z biedą i zakończyć obrzydliwą korupcję”.

</doc>
<doc id="4695670" url="https://pl.wikipedia.org/wiki?curid=4695670" title="Kościół Przemienienia Pańskiego w Jabłonce">
Kościół Przemienienia Pańskiego w Jabłonce

 
Kościół Przemienienia Pańskiego − rzymskokatolicki kościół parafialny należący do parafii pod tym samym wezwaniem (dekanat Jabłonka archidiecezji krakowskiej).
Jest to świątynia wzniesiona w latach 1802–1807. Być może zostało do niej przeniesione wyposażenie pochodzące ze starszego, drewnianego kościoła. W 1879 roku ołtarze były naprawiane. Tuż przed wybuchem I wojny światowej został kupiony w Tyrolu obecny ołtarz główny (1912– 1913) i dwa ołtarze boczne, następnie przebudowane (1950). W 1914 roku zostały sprowadzone z Węgier nowe organy. Poważne zmiany w architekturze i dekoracji świątyni zaszły w latach 30. XX wieku. W 1937 roku z powodu fatalnego stanu technicznego budowli, zostały naprawione (być może wymienione) sklepienia, została zbudowana również kaplica Matki Boskiej Częstochowskiej i nowa zakrystia, z kolei dotychczasowa zakrystia, przylegająca do prezbiterium od strony zachodniej, została przebudowana na kaplicę. Gruntowne zmiany architektoniczne i estetyczne w obrębie dachu spowodowały nawet, że we wrześniu 1937 roku świątynia została wykreślona z rejestru zabytków, do którego została wpisana w czerwcu tego samego roku. W latach 1937–1938 zostały zbudowane witraże do czterech okien prezbiterium oraz do kaplicy Matki Boskiej Częstochowskiej i kaplicy przyprezbiterialnej; wszystkie zostały zaprojektowane przez Kazimierza Puchałę. Według koncepcji tego samego artysty w miesiącach letnich 1939 roku została wykonana polichromia prezbiterium. Nie spotkała się ona jednak z dobrym przyjęciem i została później usunięta. W dniu 6 sierpnia 1954 roku świątynia została uroczyście konsekrowana. Bezpośrednio przed tym wydarzeniem zostały przekształcane i odrestaurowane ołtarze boczne. Natomiast w 1973 roku została dobudowana do korpusu, na miejscu drewnianej kruchty zwanej babińcem, kaplica św. Maksymiliana. W latach 1980–1982 malarze Jacek i Mieczysław Żubrowscy z Krakowa wykonali obecnie istniejące malowidła ścienne. Na przełomie XX i XXI wieku wnętrze świątyni zostało gruntownie odnowione, m.in. została przebudowana wtedy empora organowa (1999), została przeprowadzona konserwacja ołtarza głównego (2001) i bocznych (2004), została wymieniona posadzka prezbiterium (2001) oraz zostały odrestaurowane malowidła ścienne (lata 2001–2003).

</doc>
<doc id="4695671" url="https://pl.wikipedia.org/wiki?curid=4695671" title="Alba Volán Székesfehérvár">
Alba Volán Székesfehérvár



</doc>
<doc id="4695675" url="https://pl.wikipedia.org/wiki?curid=4695675" title="Marcin Zawół">
Marcin Zawół

Marcin Zawół (ur. 29 maja 2002) – polski biathlonista. Reprezentuje MKS Karkonosze Jelenia Góra. Mistrz świata juniorów młodszych w sztafecie (z Konradem Badacz i Janem Guńka) oraz wicemistrz w biegu pościgowym (2021). Złoty medalista zimowych igrzysk olimpijskich młodzieży w sprincie (2020). Uczestnik mistrzostw świata juniorów młodszych (2019 i 2020) oraz zimowego olimpijskiego festiwalu młodzieży Europy (2019).
Kariera.
W 2019 wziął udział w mistrzostwach świata juniorów młodszych w Breźnie – w biegu indywidualnym był 72., w sprincie 49., w biegu pościgowym 42., a w sztafecie 9. W tym samym roku wystartował także w zimowym olimpijskim festiwalu młodzieży Europy w Sarajewie – w biegu indywidualnym był 49, w sprincie 33, a w sztafecie mieszanej 6.
W 2020 wziął udział w zimowych igrzyskach olimpijskich młodzieży w Lozannie (konkurencje biathlonowe rozgrywano w Prémanon) – w biegu indywidualnym był 11., w sprincie triumfował, w pojedynczej sztafecie mieszanej zajął 13. lokatę, a w sztafecie mieszanej był 6. Złoty medal w biegu sprinterskim był 1. w historii występów reprezentacji polski na zimowych igrzyskach olimpijskich młodzieży. W tym samym roku wystartował też ponownie w mistrzostwach świata juniorów młodszych – w Lenzerheide był 14. w biegu indywidualnym, 25. w sprincie i 8. w biegu pościgowym oraz 6. w sztafecie.
Życie prywatne.
Studiuje zarządzanie na AWF Katowice. Jest absolwentem Szkoły Mistrzostwa Sportowego w Szklarskiej Porębie.

</doc>
<doc id="4695676" url="https://pl.wikipedia.org/wiki?curid=4695676" title="Władysław Dobrowolski (ujednoznacznienie)">
Władysław Dobrowolski (ujednoznacznienie)



</doc>
<doc id="4695681" url="https://pl.wikipedia.org/wiki?curid=4695681" title="Moya (sieć stacji paliw)">
Moya (sieć stacji paliw)

Moya – ogólnopolska stacja paliw należąca do spółki Anwim. Marka zadebiutowała na rynku w 2009 r.
Sieć składa się z ponad 300 stacji (stan na 20.01.2021) rozlokowanych na terenie całego kraju. Tempo rozwoju zakłada powstawanie ok. 50 nowych obiektów rocznie – do końca 2023 r. spółka chce dysponować siecią składającą się minimum z 350 stacji.
Stacje Moya obecne są we wszystkich województwach w Polsce.

</doc>
<doc id="4695683" url="https://pl.wikipedia.org/wiki?curid=4695683" title="Marian Jaźwiecki">
Marian Jaźwiecki

Marian Jaźwiecki (ur. 27 października 1895 we Lwowie, zm. 22 września 1920 pod Gibami) – żołnierz Legionów Polskich, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Stanisława i Karoliny z Dereszów. Absolwent szkoły realnej we Lwowie, członek Związku Strzeleckiego. W 1914 wstąpił do Legionów Polskich i otrzymał przydział do 1 pułku piechoty. Po kryzysie przysięgowym ukrywał się przed władzami austriackimi.
W listopadzie 1918 walczył w obronie Lwowa. W tym też roku wstąpił do odrodzonego Wojska Polskiego i otrzymał przydział do 11 kompanii 5 pułku piechoty Legionów. W jego składzie walczył na froncie polsko-bolszewickim. W bitwie pod Gibami przeciwko Litwinom, "w krytycznej sytuacji, pod silnym ostrzałem nieprzyjaciela, poderwał kompanię do natarcia. Zginął podczas walki". Za czyn ten odznaczony został pośmiertnie Krzyżem Srebrnym Orderu Virtuti Militari.

</doc>
<doc id="4695686" url="https://pl.wikipedia.org/wiki?curid=4695686" title="Krystyna Walczak">
Krystyna Walczak

Krystyna Walczak (ur. 1938) – polska aktorka teatralna i filmowa.
Była aktorką warszawskiego Teatru Objazdowego (PPIE, 1959–1960), Teatru Narodowego (1960–1962) i Teatru Dolnośląskiego w Jeleniej Górze (1966–1967).
Występowała w Kabarecie Starszych Panów, m.in. w 1962 w roli początkującej dziennikarki – „pani redaktor” ("Mambo Spinoza", "Puk, puk, puk", "Jakże ściana ta cienka").

</doc>
<doc id="4695687" url="https://pl.wikipedia.org/wiki?curid=4695687" title="Biłyj Naływ">
Biłyj Naływ

Biłyj Naływ (, ) – przystanek kolejowy w miejscowości Kowel, w obwodzie wołyńskim, na Ukrainie. Leży na linii Zdołbunów – Kowel.

</doc>
<doc id="4695689" url="https://pl.wikipedia.org/wiki?curid=4695689" title="Operacja Turkey Buzzard">
Operacja Turkey Buzzard

Operacja Turkey Buzzard, znana również jako operacja Beggar – brytyjska operacja zaopatrzeniowa dla sił alianckich stacjonujących w Afryce Północnej, przeprowadzona w okresie od czerwca do sierpnia 1943 r. podczas II wojny światowej. Operacja została nazwana w odmienny sposób przez poszczególne rodzaje brytyjskich sił zbrojnych: armia brytyjska nazwała ją „Turkey Buzzard”, podczas gdy w lotnictwie była znana pod kryptonimem „Beggar”.
Przyczyną przeprowadzenia misji był brak wystarczającej ilości maszyn szybowcowych w Afryce Północnej dostępnych dla planowanej operacji brytyjskiej 1 Dywizji Powietrznodesantowej na Sycylii oraz niewielka ładowność amerykańskich szybowców Waco CG-4. Za cel obrano dostarczenie z Wysp Brytyjskich do Afryki drogą lotniczą 32 brytyjskich szybowców Airspeed Horsa, znacznie przewyższających pod tym względem maszyny amerykańskie, które były holowane przez brytyjskie bombowce Handley Page Halifax na dystansie 5 100 km z Anglii do Tunezji. Misja została podjęta przez 2 Skrzydło Pułku Pilotów Szybowcowych i Dywizjon 295 RAF-u 
Podczas operacji jedna para Halifax-Horsa została zestrzelona przez niemiecki samolot patrolowy dalekiego zasięgu Fw 200 Condor. W sumie stracono pięć Hors i trzy Halifaxy, ale dwadzieścia siedem szybowców przybyło do Tunezji na czas, aby wziąć udział w inwazji aliantów na Sycylię. Chociaż operacja zaopatrzeniowa zakończyła się sukcesem, niewiele szybowców dotarło do swoich stref lądowania na Sycylii podczas dwóch brytyjskich operacji powietrznodesantowych – wiele z nich padło ofiarą złych warunków pogodowych lub bratobójczego ostrzału przeciwlotniczego.
Tło sytuacyjne.
W grudniu 1942 r., kiedy siły alianckie maszerowały przez Tunezję po wylądowaniu tam miesiąc wcześniej w ramach operacji Torch, kampania afrykańska dobiegała końca; wraz ze zbliżającym się zwycięstwem rozpoczęły się dyskusje pomiędzy aliantami na temat ich następnego celu. Wielu Amerykanów opowiadało się za natychmiastową inwazją na północy Francji, podczas gdy Brytyjczycy, a także gen. Dwight Eisenhower twierdzili, że to Sardynia byłaby najlepszym kolejnym celem sił alianckich. W styczniu 1943 r. premier Wielkiej Brytanii Winston Churchill i prezydent USA Franklin Delano Roosevelt spotkali się na konferencji w Casablance i zdecydowali się wylądować na Sycylii, której okupacja mogłaby potencjalnie zapewnić aliantom kontrolę nad śródziemnomorskimi szlakami żeglugowymi i dostęp do lotnisk bliżej Włoch kontynentalnych i terytorium Niemiec. Aliancką inwazję na Sycylię ukryto pod kryptonimem Operacja Husky, a jej planowanie rozpoczęło się w lutym. Zakładano, że brytyjska 8 Armia pod dowództwem gen. Bernarda Montgomery'ego wyląduje w południowo-wschodnim rogu wyspy i kierować się będzie na północ do portu w Syrakuzach. Dwa dni później amerykańska 7 Armia, dowodzona przez gen. George'a Pattona, wyląduje w zachodnim rogu wyspy i ruszy w kierunku portu w Palermo. Lądowania miały się odbyć jednocześnie na odcinku o długości 160 km południowo-wschodniej linii brzegowej wyspy.
Ze swojej strony 1 Dywizja Powietrznodesantowa miała przeprowadzić trzy operacje powietrznodesantowe siłami wielkości brygady; przy czym most drogowy Ponte Grande na południe od Syracuse miał zostać zajęty przez 1 Brygadę Powietrznodesantową (operacja Ladbroke), port Augusta miał zostać zajęty przez 2 Brygadę Spadochronową (odwołana później operacja Glutton), a wreszcie most Primasole nad rzeką Simeto wzięty przez 1 Brygadę Spadochronową (operacja Fustian).
Kiedy omawiano plany brytyjskich operacji powietrznodesantowych, płk George Chatterton, dowódca 2 Skrzydła Pułku Pilotów Szybowcowych, wskazał na problem z jedynym typem szybowca dostępnego w śródziemnomorskim teatrze działań wojennych – amerykańskiego Waco CG-4, znanego w służbie brytyjskiej jako Hadrian – jego mały rozmiar. Waco mieścił tylko dwóch pilotów i trzynastu żołnierzy lub umożliwiał załadunek jeepa albo działa, ale nie jednego i drugiego. Plan operacji Ladbroke zakładał atak na most Ponte Grande przez 2. batalion Pułku South Staffordshire. Używając szybowców Horsa, z których każdy który mógł przewieźć 27 żołnierzy lub jeepa i działo razem, można by dostarczyć większe siły na most podczas pierwszego ataku. Chatterton zdecydował, że do brytyjskich misji powietrznodesantowych potrzebuje około czterdziestu Hors, a także amerykańskich Waco.
Misja.
Jedyne dostępne szybowce Horsa znajdowały się wówczas w Anglii, a ich transport do Afryki Północnej wymagałby holowania ich przez 1900 km nad Oceanem Atlantyckim wokół wybrzeży Portugalii i Hiszpanii, a następnie dalszych 3200 km w poprzek Afryki Północnej, zanim dotarłyby do Tunezji. Nikt wcześniej nie holował szybowca na taką odległość i nie było wiadomo, czy to w ogóle możliwe. Aby przetestować tę koncepcję i udowodnić, że maszyny mają niezbędną wytrzymałość, bombowce Handley Page Halifax z nr 295 Dywizjonu RAF-u holowały szybowce Horsa nad wybrzeżem Wielkiej Brytanii.
Misja dostała od dowództwa zielone światło; Horsy zmodyfikowano tak, aby po starcie zrzuciły podwozie w celu zmniejszenia oporu, natomiast bombowce Halifax zmodyfikowano za pomocą powiększonych zbiorników paliwa zamontowanych w komorach bombowych. Piloci szybowców pochodzili z 2 Skrzydła, które zostało pozostawione w Anglii, kiedy większość skrzydeł wyleciała do Tunezji wcześniej w tym roku. Rozpoczęto jedenastotygodniowy okres szkolenia, podczas którego w czterech wypadkach zginęło trzynastu pilotów. Podczas odprawy w dniu 21 maja 1943 r., przeprowadzonej przez 38 Skrzydło Transportu Lotniczego, dyskutowano o możliwości (lub jej braku) wyszkolenia załóg bombowców do holowania szybowców i dostarczenia czterdziestu maszyn do Afryki Północnej. Ostatecznie zdecydowano, że priorytetem będzie wyszkolenie 10 załóg bombowców, które do 21 czerwca dostarczą do Afryki Północnej około piętnastu szybowców, wracając do kraju po dostarczeniu pierwszej partii.
Halifaxy i Horsy zostały przeniesione do bazy RAF Portreath w Kornwalii, aby maksymalnie skrócić dystans, który musiałyby przebyć. Mimo to przed nimi był dziesięciogodzinny lot na lotnisko Sala w Maroku. Po przybyciu do Sala szybowce zostały odczepione do lądowania na skrawku piasku wzdłuż pasa startowego. Na ziemi każda Horsa została wyposażona w zapasowe podwozie, które sama przenosiła, a lot był kontynuowany natychmiast po zakończeniu montażu podwozia, z kolejnym przystankiem w Mu’askarze w Algierii. Podróż jednak nie kończyła się tutaj; jak najszybciej piloci mieli dotrzeć na swoje docelowe lotnisko Kairouan w Tunezji. Na czas lotu załogi szybowców zwiększono do trzech pilotów, którzy musieli zmieniać się co godzinę, aby zmniejszyć zmęczenie.
Loty odbywały się pomiędzy 3 czerwca a 7 lipca; pierwsze Horsy przybyły do Kairouran 28 czerwca, zaledwie dwanaście dni przed ich użyciem w operacji Ladbroke. Podczas lotu z Anglii, przez pierwsze trzy godziny spędzone nad Zatoką Biskajską, każda para Halifax–Horsa była eskortowana przez ciężkie myśliwce Bristol Beaufighter lub De Havilland Mosquito. Maszyny trzymały się na wysokości zaledwie 150 metrów nad wodą, by uniknąć zasięgu niemieckiego radaru i aby myśliwce eskorty mogły bezpiecznie wrócić, gdy zabraknie im paliwa. Misja nie była pozbawiona niebezpieczeństw. Po czterech godzinach lotu przy jednej Horsie zerwała się lina holownicza i maszyna spadła do morza. Kolejna Horsa i Halifax zostały odkryte przez parę niemieckich samolotów Fw 200 Condor i zestrzelone. Po przetrwaniu ataków patroli myśliwskich Luftwaffe i często burzliwych warunków pogodowych nad Afryką Północną dostarczono w sumie dwadzieścia siedem Hors na potrzeby inwazji na Sycylię. Całkowite straty podczas lotów wyniosły trzy Halifaxy i pięć Hors, przy dwudziestu jeden zabitych pilotach samolotów silnikowych i siedmiu poległych pilotach szybowcowych.
Następstwa.
Pierwsza brytyjska operacja powietrznodesantowa na Sycylii, operacja Ladbroke, rozpoczęła się o godz. 18.00 9 lipca 1943 r., kiedy szybowce transportujące 1 Brygadę Powietrznodesantową opuściły Tunezję i wyleciały nad Sycylię (w akcji wzięło udział w sumie 144 szybowców). Po drodze napotkano silne wiatry i słabą widoczność, maszyny były też narażone na ogień przeciwlotniczy. Aby uniknąć pocisków i reflektorów, piloci holującego samolotu wzlatywali wyżej lub podejmowali działania wymijające. W wyniku zamieszania związanego z tymi manewrami niektóre szybowce zostały wypuszczone zbyt wcześnie, a 65 z nich wodowało lub rozbiło się w morzu, topiąc 252 ludzi. 59 pozostałych szybowców rozminęło się ze strefą lądowania nawet o 40 km; inne albo nie zostały odczepione i wróciły do Tunezji, albo zostały zestrzelone. Tylko dwanaście maszyn wylądowało w pobliżu celu; z tych szybowców jedna Horsa, przenosząca pluton piechoty z Pułku South Staffordshire, w rejonie mostu Ponte Grande. Dowódca plutonu, por. Withers, przepłynął rzekę wpław z połową swoich ludzi, aby zająć pozycje na przeciwległym brzegu. Cel został zdobyty po jednoczesnym ataku z obu końców; pluton następnie rozbroił ładunki wybuchowe przedłożone przez wroga na moście i okopał się, aby poczekać na posiłki lub odsiecz. Kolejna Horsa wylądowała ok. 200 metrów od mostu, ale eksplodowała chwilę później, zabijając wszystkich na pokładzie. Trzy inne Horsy przewożące drużyny z Pułku South Staffordshire wylądowały w odległości 3,2 km od mostu, ale ich załogi w końcu znalazły drogę do celu. 
Druga i ostatnia misja, operacja Fustian, rozpoczęła się o godzinie 19:30 12 lipca, kiedy pierwsze samoloty z 1 Brygadą Spadochronową na pokładzie wystartowały z Afryki Północnej. Przenoszące spadochroniarzy szybowce prowadziło dwanaście Albemarle'ów i siedem Halifaxów, holujących jedenaście Hors i osiem Waco. Pierwsze ofiary lotów szybowcowych miały miejsce już podczas startu, gdy rozbiły się dwa samoloty holujące szybowce Waco. Podczas lotu jeden szybowiec został przedwcześnie wypuszczony przez holujący samolot i rozbił się w morzu. Przybywając nad Sycylię, straciwszy element zaskoczenia, cztery szybowce zostały zestrzelone przez przybrzeżne baterie przeciwlotnicze. Zanim maszyny dotarły do stref lądowania, od startu do zrzutu upłynęły dwie godziny. Po zaalarmowaniu niemieckiej obrony tylko cztery szybowce Horsa zdołały wylądować z grubsza nienaruszone, a wszystkie pozostałe zostały ostrzelane przez niemieckie karabiny maszynowe i zniszczone podczas lądowania. Ocalałe Horsy przenosiły trzy działa przeciwpancerne brygady, które zostały włączone do obrony mostu Primosole.
Na Sycylię szybowce dostarczyły w sumie 3,4 tys. spadochroniarzy, jednak rozproszonych w małych grupach na rozległym obszarze, często z dala od wyznaczonych celów. Utrudniło to realizację alianckich planów inwazji, ale z drugiej strony niewielkie, ale liczne i działające na rozległym obszarze grupy spowodowały ogromne zamieszanie w działaniach sił przeciwnika, przecinając jego linie komunikacyjne i atakując patrole.
Bibliografia.
Książki:
Artykuły:

</doc>
<doc id="4695692" url="https://pl.wikipedia.org/wiki?curid=4695692" title="Parafia Judy Tadeusza i św. Brata Alberta w Mirocinie">
Parafia Judy Tadeusza i św. Brata Alberta w Mirocinie



</doc>
<doc id="4695693" url="https://pl.wikipedia.org/wiki?curid=4695693" title="Parafia Niepokalanego Poczęcia Cieszacinie Wielkim">
Parafia Niepokalanego Poczęcia Cieszacinie Wielkim



</doc>
<doc id="4695698" url="https://pl.wikipedia.org/wiki?curid=4695698" title="Mostek (obwód grodzieński)">
Mostek (obwód grodzieński)

Mostek (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło. Wieś z trzech stron otoczona jest lasami Rezerwatu Biologicznego "Zamkowy Las".
Dawniej zaścianek. W dwudziestoleciu międzywojennym leżał w Polsce, w województwie białostockim, w powiecie wołkowyskim, w gminie Roś.

</doc>
<doc id="4695701" url="https://pl.wikipedia.org/wiki?curid=4695701" title="Anything Goes (film 1936)">
Anything Goes (film 1936)

Anything Goes – amerykański film muzyczny z 1936 roku w reżyserii Lewisa Milestone’a, w którym występują Bing Crosby, Ethel Merman, Charles Ruggles oraz Ida Lupino.
Obsada.
i inni

</doc>
<doc id="4695704" url="https://pl.wikipedia.org/wiki?curid=4695704" title="22. ceremonia wręczenia Orłów">
22. ceremonia wręczenia Orłów

22. ceremonia wręczenia Orłów za rok 2019, odbyła się 2 marca 2020 roku.
Nominacje do Orłów 2020 ogłoszone zostały 5 lutego 2020 roku. W tym roku zwiększono liczbę nominacji z 3 do 5 (w trzech kategoriach nominacji jest więcej).
W tym roku po raz pierwszy pojawiła się kategoria „Najlepsza charakteryzacja”.
Polskie Nagrody Filmowe zostały wręczone w 19 kategoriach. Po raz czwarty ceremonię transmitowała telewizja Canal+.
Do tej edycji Orłów kandydowały 72 polskie filmy (oraz ich twórcy), które w okresie od 1 stycznia do 31 grudnia 2019 roku, były filmami kinowymi trwającymi co najmniej 70 minut oraz były wyświetlane przynajmniej przez tydzień na otwartych, płatnych pokazach.
Selekcja.
Film dokumentalny.
Lista filmów kandydujących w kategorii Najlepszy Film Dokumentalny:
Serial.
Lista produkcji kandydujących w kategorii Najlepszy filmowy serial fabularny:
Podsumowanie liczby nominacji.
Produkcje z największą liczbą nominacji (powyżej dwóch):
Kontrowersje.
Prowadzący cermenonię mimo wyartykułowanych apeli o nieupolitycznianie wydarzenia, sam w żartach nawiązywał do bieżącej polityki oraz po raz kolejny żartował z katastrofy smoleńskiej. W ceremonii uczestniczyła Małgorzata Kidawa-Błońska, członek Polskiej Akademii Filmowej, kandydatka Platformy Obywatelskiej na prezydenta, którą prezydent Akademii pozdrowił ze sceny i zasugerował „Małgosiu, bardzo ci do twarzy z tak wysokim stanowiskiem”.

</doc>
<doc id="4695705" url="https://pl.wikipedia.org/wiki?curid=4695705" title="Michał Jeżewski">
Michał Jeżewski

Michał Jeżewski (ur. 29 września 1897 w Przedborzu, zm. 6 grudnia 1975 w Końskich) – żołnierz Legionów Polskich, podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Ignacego i Antoniny z Olszewskich.
Absolwent szkoły powszechnej w Końskich.
W maju 1917 wstąpił do Legionów Polskich i otrzymał przydział do III batalionu 2 pułku piechoty.
W 1918 wstąpił do odrodzonego Wojska Polskiego i został instruktorem w szkole podoficerskiej ciężkich karabinów maszynowych przy 2 Dywizji Piechoty Legionów.
Od maja 1919 w jako dowódca plutonu w 2 kompanii ckm 2 pułku piechoty Legionów walczył na froncie polsko-bolszewickim.
"W czasie walk o Murowę, umiejętnie prowadził swój pluton ckm do walki, chroniąc przed okrążeniem własną kompanię.".
Za czyn ten odznaczony został Krzyżem Srebrnym Orderu Virtuti Militari.
W marcu 1922 został bezterminowo urlopowany z wojska. Początkowo pracował w fabryce, później prowadził zakład szewski. 
Od 1929 zatrudnił się w Powiatowej Komendzie Uzupełnień Końskie.
W okresie okupacji powrócił do szewstwa. Po wojnie pracował w Końskich,a później w Łodzi. 
Zmarł w Końskich i tam został pochowany.
Był żonaty ze Stefanią Borowską, miał dzieci: Mariana (ur. 1925), Teresę (ur. 1931) i Stanisława (ur. 1936).

</doc>
<doc id="4695707" url="https://pl.wikipedia.org/wiki?curid=4695707" title="Al-Karkarat">
Al-Karkarat

Al-Karkarat (ar. الكركرات, fr. "Guerguerat") – niewielka miejscowość w południowej części Sahary Zachodniej, "de facto" kontrolowana przez władze marokańskie, w regionie administracyjnym Ad-Dachla-Wadi az-Zahab, 5 km od Oceanu Atlantyckiego. Miejscowość liczy 28 mieszkańców.
Około 10 km południe od Al-Karkarat znajduje się jedyne przejście graniczne między Marokiem a Mauretanią, lecz kontrola graniczna znajduje się w centrum miejscowości.
W 2017 roku Marokańczycy jednostronnie wycofali się z tego obszaru.

</doc>
<doc id="4695710" url="https://pl.wikipedia.org/wiki?curid=4695710" title="Rhythm on the Range">
Rhythm on the Range

Rhythm on the Range – amerykański musical filmowy z 1936 roku w reżyserii Normana Tauroga, z udziałem Binga Crosby'ego i Boba Burnsa.
Obsada.
i inni

</doc>
<doc id="4695711" url="https://pl.wikipedia.org/wiki?curid=4695711" title="Wanda Twardowa">
Wanda Twardowa

Wanda Twardowa z d. Pohoska (zm. 1 lutego 1977w Warszawie) – polska aktywistka i działaczka na rzecz praw kobiet, feministka. 
Życiorys.
Współzałożycielka i członek (wraz z Zofią Daszyńską-Golińską, Leokadią Śliwińską, Bronisławą Dłuską oraz Haliną Jaroszewiczową) Związku Pracy Obywatelskiej Kobiet, późniejsza prezes Zrzeszenia ZPOK Województwa Warszawskiego.
Od listopada 1912 była żoną wojewody warszawskiego, żołnierza i działacza niepodległościowego oraz państwowego Stanisława Twardo.
Pochowana na Cmentarzu Wojskowym na Powązkach (kwatera A 25-16-26).
Upamiętnienie.
Na mocy uchwały ZPOK Lipno z 9 maja 1932 imię Wandy Twardowej nosiło Przedszkole Miejskie nr 3 w Lipnie.

</doc>
<doc id="4695721" url="https://pl.wikipedia.org/wiki?curid=4695721" title="Teresa Pękala">
Teresa Pękala

Teresa Pękala – polska filozof, dr hab. nauk humanistycznych, profesor nadzwyczajny Instytutu Filozofii i dziekan Wydziału Filozofii i Socjologii Uniwersytetu Marii Curie-Skłodowskiej.
Życiorys.
W 1977 ukończyła studia filologii polskiej na Uniwersytecie Marii Curie-Skłodowskiej w Lublinie, 28 kwietnia 1993 obroniła pracę doktorską "Koncepcja "estetyki otwartej" Mieczysława Wallisa", 7 czerwca 2000 habilitowała się na podstawie dorobku naukowego i pracy zatytułowanej "Awangarda i ariergarda. Filozofia sztuki nowoczesnej". 22 stycznia 2016 nadano jej tytuł profesora w zakresie nauk humanistycznych.
Objęła funkcję profesora nadzwyczajnego w Instytucie Filozofii, a także dziekana na Wydziale Filozofii i Socjologii Uniwersytetu Marii Curie-Skłodowskiej.

</doc>
<doc id="4695724" url="https://pl.wikipedia.org/wiki?curid=4695724" title="Głupcy">
Głupcy



</doc>
<doc id="4695725" url="https://pl.wikipedia.org/wiki?curid=4695725" title="Katastrofa lotu Trigana Air Service 257">
Katastrofa lotu Trigana Air Service 257



</doc>
<doc id="4695734" url="https://pl.wikipedia.org/wiki?curid=4695734" title="The Handmaid’s Tale">
The Handmaid’s Tale



</doc>
<doc id="4695740" url="https://pl.wikipedia.org/wiki?curid=4695740" title="Patryk Norweski">
Patryk Norweski

Patryk Norweski (ur. 2 grudnia 1991) – polski koszykarz występujący na pozycji środkowego.

</doc>
<doc id="4695746" url="https://pl.wikipedia.org/wiki?curid=4695746" title="Prawo Burke’a (serial 1963)">
Prawo Burke’a (serial 1963)



</doc>
<doc id="4695749" url="https://pl.wikipedia.org/wiki?curid=4695749" title="Prawo Burke’a (serial 1994)">
Prawo Burke’a (serial 1994)



</doc>
<doc id="4695751" url="https://pl.wikipedia.org/wiki?curid=4695751" title="Happy Days (serial)">
Happy Days (serial)



</doc>
<doc id="4695758" url="https://pl.wikipedia.org/wiki?curid=4695758" title="Seria niefortunnych zdarzeń (serial)">
Seria niefortunnych zdarzeń (serial)



</doc>
<doc id="4695761" url="https://pl.wikipedia.org/wiki?curid=4695761" title="1983 (serial)">
1983 (serial)



</doc>
<doc id="4695764" url="https://pl.wikipedia.org/wiki?curid=4695764" title="Grosze z nieba">
Grosze z nieba

Grosze z nieba (ang. "Pennies from Heaven)" – amerykańska komedia muzyczna z 1936 roku w reżyserii Normana Z. McLeoda, w której występują Bing Crosby i Madge Evans.
Fabuła.
Podczas pobytu w więzieniu, Larry Poole (Bing Crosby) obiecuje swojemu koledze z celi, że po wyjściu na wolność zaopiekuje się jego rodziną. Kiedy opuszcza więzienie postanawia dotrzymać obietnicy i zatroszczyć się o córkę przyjaciela Patsy Smith (Edith Fellows) oraz o jej dziadka. Larry rezygnuje ze swojego marzenia, aby wyjechać do Wenecji i pracować jako gondolier. Postanawia zarobić trochę pieniędzy jako uliczny śpiewak. W trakcie tego zajęcia poznaje Susan Sprague (Madge Evans), która pracuje w opiece społecznej. Kobieta uważa, że perspektywa życia Patsy pod opieką dziadka i Larry’ego jest nie najlepsza i wszczyna procedurę umieszczenia dziewczynki w sierocińcu.
Obsada.
i inni

</doc>
<doc id="4695767" url="https://pl.wikipedia.org/wiki?curid=4695767" title="Big Mouth (serial)">
Big Mouth (serial)



</doc>
<doc id="4695770" url="https://pl.wikipedia.org/wiki?curid=4695770" title="Chilling Adventures of Sabrina (serial)">
Chilling Adventures of Sabrina (serial)



</doc>
<doc id="4695773" url="https://pl.wikipedia.org/wiki?curid=4695773" title="Sabrina, nastoletnia czarownica (serial 1996)">
Sabrina, nastoletnia czarownica (serial 1996)



</doc>
<doc id="4695778" url="https://pl.wikipedia.org/wiki?curid=4695778" title="Hasan Alwi">
Hasan Alwi

Hasan Alwi (ur. 4 lipca 1940 w Cirebon) – indonezyjski językoznawca. Współautor istotnej gramatyki "Tata Bahasa Baku Bahasa Indonesia".
W 1971 roku ukończył studia z zakresu języka francuskiego na uczelni Institut Keguruan dan Ilmu Pendidikan Jakarta. Doktorat z językoznawstwa uzyskał w 1990 roku na Uniwersytecie Indonezyjskim. Kształcił się także w Centrum Językoznawstwa Stosowanego na Uniwersytecie w Besançon (Francja) (1973–1974). Odbył szkolenie naukowe z zakresu językoznawstwa i austronezystyki na Uniwersytecie w Lejdzie (1979–1980). W roku akademickim 1986/1987 przebywał na Uniwersytecie Johanna Wolfganga Goethego we Frankfurcie nad Menem.
Był nauczycielem języka francuskiego w kilku szkołach średnich. W latach 1992–2001 przewodniczył narodowej radzie językowej, Pusat Pembinaan dan Pengembangan Bahasa.

</doc>
<doc id="4695781" url="https://pl.wikipedia.org/wiki?curid=4695781" title="Miniewszczyzna">
Miniewszczyzna

Miniewszczyzna (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło.
W dwudziestoleciu międzywojennym leżała w Polsce, w województwie białostockim, w powiecie wołkowyskim, w gminie Roś.

</doc>
<doc id="4695783" url="https://pl.wikipedia.org/wiki?curid=4695783" title="Stanisław Jęczalik">
Stanisław Jęczalik

Stanisław Tadeusz Jęczalik (ur. 28 grudnia 1898 w Nadbrzeziu, zm. 5 czerwca 1921 pod Rodzimem) – żołnierz Legionów Polskich, oficer Wojska Polskiego w II Rzeczypospolitej, powstaniec śląski, kawaler Orderu Virtuti Militari.
Życiorys.
Urodził się w rodzinie Władysława i Zofii z Broszkiewiczów. Absolwent gimnazjum w Krakowie. W 1914 wstąpił do Legionów Polskich i otrzymał przydział do 11 kompanii 2 pułku piechoty. Po kryzysie przysięgowym służył w Polskim Korpusie Posiłkowym. W bitwie pod Kaniowem dostał się do niewoli niemieckiej, skąd zbiegł i dołączył do 4 Dywizji Strzelców Polskich gen. Lucjana Żeligowskiego. Od lipca 1919 walczył w szeregach 4 pułku strzelców podhalańskich na froncie polsko-bolszewickim. W międzyczasie mianowany podporucznikiem. W marcu 1920 "objął dowództwo kompanii i zdecydowanym atakiem zdobył wieś Słobodę Szelechowską." Za czyn ten odznaczony został Krzyżem Srebrnym Orderu Virtuti Militari, awansował na porucznika. 11 września został ranny. 12 stycznia 1921 wrócił do macierzystego pułku w Cieszynie. 
Od 28 maja 1921 walczył w III powstaniu śląskim, w szeregach 4 Pułk Piechoty im. Czwartaków. Zginął w bitwie pod Rodzimem.

</doc>
<doc id="4695784" url="https://pl.wikipedia.org/wiki?curid=4695784" title="Arkadiusz Góral">
Arkadiusz Góral

Arkadiusz Góral (9 lipca 1930, zm. 11 października 2001) – polski wojskowy, pułkownik, profesor, doktor habilitowany inżynier.
Życiorys.
Opracował jednolitą teoriię wzmacniaczy magnetycznych samonasyconych, rozpoznanie mechanizmów sterowania ładunkowego wzmacniaczy magnetycznych, przygotowanie podstaw do produkcji ferrytów. W latach 1954-1967 ierownik Zakładu Technologicznego w Wojskowym Instytucie Łączności, W latach 1967-1972 był szefem katedry Technologii Elektronowej i Mikroelektroniki Wojskowej Akademii Technicznej. W latach 1983-1991 pełnił rolę doradcy dyrektora Przemysłowego Instytutu Telekomunikacyjnego. Opublikował około 140 prac naukowych. Był promotorem 14 prac doktorskich, autorem 3 patentów. Został wyróżniony Nagrodą Państwową II stopnia, nagrodami szefa Sztabu Generalnego Wojska Polskiego i ministra łączności. Zmarł w 2001 roku został pochowany na Cmentarzu Wojskowym na Powązkach (kwatera A23-10-13).

</doc>
<doc id="4695786" url="https://pl.wikipedia.org/wiki?curid=4695786" title="Pajęczakokształtne">
Pajęczakokształtne

Pajęczakokształtne (Arachnomorpha) – hipotetyczny klad stawonogów, obejmujący podtypy szczękoczułkopodobnych i trylobitokształtnych oraz niektóre inne taksony wymarłe.
Do pajęczakokształtnych powszechnie zalicza się szczękoczułkopodobne (w tym szczękoczułkowce) i trylobitokształtne (w tym trylobity), natomiast reszta ich składu, stanowiąca już wyłącznie taksony wymarłe, może się zmieniać u różnych autorów. Bergström i Hou w analizie z 2003 zaliczyli doń m.in. Marrellomorpha, natomiast poza nimi umieścili "Fuxianhuia". Inny kladogram zaprezentowany został w pracy Lamsdella z 2013. Zaliczył on doń "Fuxianhuia" (w pozycji bazalnej) i rząd Megacheira, natomiast wykluczył zeń Marrellomorpha.
Odkrycie w 2019 roku u trylobitów oczu złożonych o fasetkach zbudowanych z soczewki i stożka krystalicznego (właściwy aparat dioptryczny) może podważać monofiletyzm pajęczakokształtnych, jako że są to struktury charakterystyczne dla żuwaczkowców, nieznane u szczękoczułkopodobnych. Sugeruje to siostrzaną relację żuwaczkowców z trylobitami lub wywodzenie się od nich.

</doc>
<doc id="4695787" url="https://pl.wikipedia.org/wiki?curid=4695787" title="Arachnomorpha">
Arachnomorpha



</doc>
<doc id="4695789" url="https://pl.wikipedia.org/wiki?curid=4695789" title="Kościół Ducha Świętego in Sassia">
Kościół Ducha Świętego in Sassia



</doc>
<doc id="4695791" url="https://pl.wikipedia.org/wiki?curid=4695791" title="General Zuazua">
General Zuazua

General Zuazua – miasto w Meksyku, w stanie Nuevo León.

</doc>
<doc id="4695792" url="https://pl.wikipedia.org/wiki?curid=4695792" title="Lista Cichociemnych">
Lista Cichociemnych

Lista 316 Cichociemnych jest wykazem skoczków spadochronowych, wysłanych podczas II wojny światowej do okupowanej Polski przez Oddział VI Sztabu Naczelnego Wodza, którym przyznano "Znak dla skoczków do Kraju." Większość badaczy (w tym dr Krzysztof A. Tochman, autor czterotomowego "Słownika Biograficznego Cichociemnych") uznaje za zgodną z faktami liczbę 316 CC, jednak niektórzy sądzą, że nie jest ona prawidłowa (patrz: Kontrowersje).
Cichociemni (skrót: CC) byli żołnierzami w służbie specjalnej, którzy ochotniczo zgłosili się do służby w okupowanym kraju, w szeregach Armii Krajowej. Nie byli zwartą formacją ani oddziałem wojskowym, nie mieli własnego sztandaru, barw, patrona, ani też własnej tradycji. Zgodnie z normami Konwencji Genewskich nie mogli nosić mundurów. Wszelkie działania związane z wyszkoleniem CC oraz ich przerzuceniem do okupowanej Polski były tajne. Po akceptacji Naczelnego Wodza, 1 czerwca 1943 r. Szef Oddziału VI (Specjalnego) ppłk. dypl. Michał Protasewicz wydał „Instrukcję dla żołnierzy przerzucanych drogą lotniczą do Kraju” L.dz. 2525/tjn. 43. W rozpoczynającym ją pkt. I. A. podkreślono –- "Wszystkie bez wyjątku czynności związane z lotem do kraju są ścisłą tajemnicą wojskową. Bezwzględne przestrzeganie tej tajemnicy jest podstawowym warunkiem powodzenia samych lotów oraz całości akcji lotniczej w Kraju, jak również jedynym sposobem zabezpieczenia przed represjami rodziny skoczka".
20 czerwca 1941 r. gen. Władysław Sikorski ustanowił Znak Spadochronowy. "Miał on być taki sam dla wszystkich spadochroniarzy, bez względu na rodzaj akcji bojowej, w której brali udział. Zasada ta nie została w pełni zachowana (...)". "Złamaniem tej podstawowej zasady było zarządzenie Kierownika Ministerstwa Obrony Narodowej z 7 lutego 1954, a więc w 13 lat po wydaniu zasadniczego zarządzenia Naczelnego Wodza, a w 9 lat po zakończeniu wojny światowej - ustanawiające specjalny znak dla skoczków krajowych", czyli Cichociemnych AK. „"Znak dla skoczków do Kraju” różnił się cokolwiek wielkością oraz znakiem Polski Walczącej, „kotwicą” wstawioną w środek wianka" [cytat za: gen. S. Sosabowski „Najkrótszą Drogą” s. 100]. W praktyce znak ten stał się jedynym identyfikatorem CC.
Pochodzenie nazwy "cichociemni" wyjaśniono w publikacji "Drogi Cichociemnych" wydanej z inicjatywy Koła Cichociemnych Spadochroniarzy Armii Krajowej w Londynie – "Nazywamy się cichociemnymi. Nazwa niejednemu wyda się może dziwaczna, ale spróbujcie znaleźć lepszą na określenia takiego charakternika, który potrafi zjawić się nie spostrzeżony tam gdzie się go najmniej spodziewają i pożądają, cicho a sprawnie narobić nieprzyjacielowi bigosu i wsiąknąć niedostrzegalnie w ciemność, w noc – skąd przyszedł".
Oto alfabetyczna lista 316 Cichociemnych spadochroniarzy Armii Krajowej:
Kontrowersje.
Niektórzy badacze problematyki Cichociemnych kwestionują liczbę 316 Cichociemnych jako nieprawidłową. Np. dr Waldemar Grabowski podnosi, że w przypadku przyjęcia definicji CC jako "żołnierza PSZ zaprzysiężonego na rotę przysięgi ZWZ-AK i zrzuconego na spadochronie w Polsce" ma być 302 CC, w przypadku przyjęcia definicji CC jako "żołnierza PSZ zaprzysiężonego na rotę przysięgi ZWZ-AK i wysłanego drogą lotniczą do Polski (zarówno zrzuceni na spadochronach jak i Ci wysadzeni z samolotów lądujących w Polsce)" liczba CC ma być większa o skoczków, którzy odmówili skoku, czyli ma być 322 CC. Podnosi też wątpliwość, czy jako CC nie należałoby również uznać "spadochroniarzy zrzuconych w Polsce, ale wysłanych przez MSW", a także "spadochroniarzy zrzuconych zarówno przez MON, jak i MSW w innych krajach europejskich (Francja, Albania, Jugosławia, Włochy, Niemcy i Austria). Byli Oni w dużej mierze zaprzysięgani na rotę przysięgi ZWZ-AK".

</doc>
<doc id="4695793" url="https://pl.wikipedia.org/wiki?curid=4695793" title="Dendy Sugono">
Dendy Sugono

Dendy Sugono (ur. 1949 w Banyuwangi) – indonezyjski językoznawca.
W 1974 roku ukończył studia licencjackie z języka i literatury indonezyjskiej na uczelni Institut Keguruan dan Ilmu Pendidikan Malang. Doktoryzował się w 1991 roku na Uniwersytecie Indonezyjskim, gdzie przedstawił rozprawę pt. "Pelesapan Subjek dalam Bahasa Indonesia". W 1976 roku został zatrudniony w narodowej radzie językowej – Pusat Pembinaan dan Pengembangan Bahasa. W 2001 roku został przewodniczącym gremium.
Jest autorem bądź współautorem słowników oraz materiałów dydaktycznych do nauki języka indonezyjskiego.

</doc>
<doc id="4695794" url="https://pl.wikipedia.org/wiki?curid=4695794" title="Linares (Meksyk)">
Linares (Meksyk)

Linares – miasto w Meksyku, w stanie Nuevo León.

</doc>
<doc id="4695796" url="https://pl.wikipedia.org/wiki?curid=4695796" title="Zygmunt Balicki (ujednoznacznienie)">
Zygmunt Balicki (ujednoznacznienie)



</doc>
<doc id="4695797" url="https://pl.wikipedia.org/wiki?curid=4695797" title="Nowosiółki (sielsowiet Krasne Sioło)">
Nowosiółki (sielsowiet Krasne Sioło)

Nowosiółki (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło, przy drodze republikańskiej .
W dwudziestoleciu międzywojennym dwie wsie: Nowosiółki Wielkie i Nowosiółki Małe. Ponadto istniała w pobliżu osada wojskowa Nowosiółki (obecnie nieistniejąca). Leżały one w Polsce, w województwie białostockim, w powiecie wołkowyskim, w gminie Roś. 16 października 1933 utworzyły gromadę "Nowosiółki I" w gminie Roś, obejmującą wsie Nowosiółki Wielkie, Nowosiółki Małe, Karpowce i Barszczewo (osada wojskowa Nowosiółki utworzyła odrębną gromadę o nazwie "Nowosiółki II"). Po II wojnie światowej weszła w struktury ZSRR.
Przy Nowosiółkach znajdują się nieczynne kamieniołomy kredy. Obecnie wyrobiska zalane są wodą, która przybiera lazurowy kolor - stąd nazywane są "białoruskimi Malediwami". Dawna kopalnia była popularnym miejscem wypoczynku oraz ze względu na sporą głębokość wody przyciągała amatorów nurkowania. W 2015 dostęp do niej został jednak zamknięty ze względów bezpieczeństwa (niestabilne, mające tendencje osuwiskowe brzegi).

</doc>
<doc id="4695801" url="https://pl.wikipedia.org/wiki?curid=4695801" title="Ciudad Ixtepec">
Ciudad Ixtepec

Ciudad Ixtepec – miasto w Meksyku, w stanie Oaxaca.

</doc>
<doc id="4695802" url="https://pl.wikipedia.org/wiki?curid=4695802" title="Huajuapan de León">
Huajuapan de León

Huajuapan de León – miasto w Meksyku, w stanie Oaxaca.

</doc>
<doc id="4695803" url="https://pl.wikipedia.org/wiki?curid=4695803" title="Jiboa">
Jiboa

Jiboa (hiszp. "Río Jiboa") – rzeka w Salwadorze. Ma źródło w Jeziorze Ilopango, uchodzi do Oceanu Spokojnego.
Geografia.
Jiboa ma długość 60 km. Płynie z północnego wschodu na południowy zachód, a jej źródło znajduje się w gminie San Rafael Cedros, w departamencie Cuscatlán.
Rzeka płynie ponadto w departamencie Cuscatlán przez gminy San Cristóbal, Santa Cruz Analquito, El Carmen oraz San Ramón. W departamencie San Vicente Río Jiboa przepływa jedynie przez gminę Santo Domingo, a w departamencie La Paz przez gminy Paraíso de Osorio, Jerusalén, San Miguel Tepezontes, Santa María Ostuma, San Pedro Nonualco, Santiago Nonualco, El Rosario i San Pedro Masahuat.

</doc>
<doc id="4695804" url="https://pl.wikipedia.org/wiki?curid=4695804" title="Juchitán de Zaragoza">
Juchitán de Zaragoza

Juchitán de Zaragoza – miasto w Meksyku, w stanie Oaxaca.

</doc>
<doc id="4695805" url="https://pl.wikipedia.org/wiki?curid=4695805" title="Niewierowicze (obwód grodzieński)">
Niewierowicze (obwód grodzieński)

Niewierowicze, Niewiarowicze (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło.
Dawniej wieś i chutor. W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Piaski.
W okresie komunizmu tutejszych Polaków wywożono do Kazachskiej SRR. Zsyłki obejmujące całe rodziny miały miejsce jeszcze w 1951.

</doc>
<doc id="4695807" url="https://pl.wikipedia.org/wiki?curid=4695807" title="Miahuatlán de Porfirio Díaz">
Miahuatlán de Porfirio Díaz

Miahuatlán de Porfirio Díaz – miasto w Meksyku, w stanie Oaxaca.

</doc>
<doc id="4695810" url="https://pl.wikipedia.org/wiki?curid=4695810" title="Single numer jeden w roku 2020 (Polska)">
Single numer jeden w roku 2020 (Polska)

Notowania AirPlay – Top, AirPlay – Nowości i AirPlay – TV, publikowane przez Związek Producentów Audio-Video, kompletowane są przez BMAT w oparciu o cotygodniową liczbę odegrań w radio oraz wyświetleń w telewizji. Poniżej znajdują się tabele prezentujące najpopularniejsze single, najwyżej debiutujące nowości oraz najczęściej emitowane teledyski w muzycznych stacjach telewizyjnych w danych tygodniach w roku 2020.

</doc>
<doc id="4695811" url="https://pl.wikipedia.org/wiki?curid=4695811" title="Pohorany (rejon wołkowyski)">
Pohorany (rejon wołkowyski)

Pohorany (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Roś.

</doc>
<doc id="4695812" url="https://pl.wikipedia.org/wiki?curid=4695812" title="Santa Cruz Xoxocotlán">
Santa Cruz Xoxocotlán

Santa Cruz Xoxocotlán – miasto w Meksyku, w stanie Oaxaca.

</doc>
<doc id="4695815" url="https://pl.wikipedia.org/wiki?curid=4695815" title="Zygmunt Hübner (ujednoznacznienie)">
Zygmunt Hübner (ujednoznacznienie)



</doc>
<doc id="4695817" url="https://pl.wikipedia.org/wiki?curid=4695817" title="Dwi Noverini Djenar">
Dwi Noverini Djenar

Dwi Noverini Djenar (ur. 1961) – indonezyjska językoznawczyni. Zajmuje się m.in. praktyką językową młodzieży oraz stylistyką indonezyjskiej beletrystyki.
Ukończyła studia magisterskie na La Trobe University i uzyskała doktorat Uniwersytecie w Melbourne. Obecnie (2020) piastuje stanowisko profesora nadzwyczajnego na Uniwersytecie w Sydney. Jest autorką bądź współautorką książek "A Student’s Guide to Indonesian Grammar" (OUP, 2003), "Semantic, Pragmatic, and Discourse Perspectives of Preposition Use: A Study of Indonesian Locatives" (Pacific Linguistics, 2007), "Indonesian Reference Grammar" (Routledge, 2010). Należy do rad redakcyjnych czasopism „NUSA Linguistic Studies in and around Indonesia”, „Linguistik Indonesia” i „International Journal of Indonesian Studies”.

</doc>
<doc id="4695818" url="https://pl.wikipedia.org/wiki?curid=4695818" title="Santo Domingo Tehuantepec">
Santo Domingo Tehuantepec

Santo Domingo Tehuantepec – miasto w Meksyku, w stanie Oaxaca.

</doc>
<doc id="4695820" url="https://pl.wikipedia.org/wiki?curid=4695820" title="Novi Djenar">
Novi Djenar



</doc>
<doc id="4695821" url="https://pl.wikipedia.org/wiki?curid=4695821" title="Mistrzostwa Europy w Saneczkarstwie 2020">
Mistrzostwa Europy w Saneczkarstwie 2020

51. Mistrzostwa Europy w saneczkarstwie 2020 zostały rozegrane w dniach 18 – 19 stycznia 2020 roku w norweskim Lillehammer. Mistrzostwa odbyły się w ramach zawodów zaliczanych do klasyfikacji Pucharu Świata w sezonie 2019/2020. Zawodnicy rywalizowali w czterech konkurencjach: jedynkach kobiet, jedynkach mężczyzn, dwójkach mężczyzn oraz w sztafecie mieszanej.

</doc>
<doc id="4695822" url="https://pl.wikipedia.org/wiki?curid=4695822" title="Mercedes-Benz O560">
Mercedes-Benz O560

Mercedes-Benz O560 (też Intouro) – rodzina międzymiastowych autobusów wysokopodłogowych produkowanych od 1999 r. pod marką Mercedes-Benz przez przedsiębiorstwo EvoBus w Hoşdere w Turcji.
Historia.
I generacja modelu Mercedes-Benz O560 Intouro weszła do produkcji w 1999 r. w zakładach EvoBus w Hoşdere niedaleko Stambułu w Turcji. Autobus był oferowany w dwóch wersjach nadwozia: RH (wysokopodłogowej) oraz RHD (wysokopokładowej), obu o długości 12 000 mm. Model został oparty na konstrukcji autokarów Setra ComfortClass serii 300, był jednak oferowany jedynie na rynkach Bliskiego Wschodu oraz wschodniej Europy.
W 2006 r. zaprezentowano nową generację autobusów Mercedes-Benz O560 Intouro jako ekonomiczną alternatywę dla pojazdów Mercedes-Benz Integro i Setra Multi Class tego samego producenta, a także jako następcę wycofywanych modeli Intouro I generacji i Conecto Ü. W II generacji model oferowano jedynie jako pojazd wysokopodłogowy, o dwóch długościach – standardowej 12,14 m (do 55 miejsc siedzących) oraz przedłużonej 12,64 m oznaczonej jako Intouro M (do 59 miejsc siedzących). Później do oferty włączono także model Intouro L o długości 13,32 m. Projektując autobus, skupiono się na obniżeniu masy własnej pojazdu, a także wytrzymałości konstrukcji, przystosowanej także do eksploatacji na gorszej jakości drogach krajów Europy Wschodniej. Początkowo jako jednostkę napędową wykorzystywano silnik MB OM 926 LA o mocy 210 kW (286 KM) zblokowany z 6-stopniową manualną skrzynią biegów MB GO 110. Od 2014 r. zastąpiono je silnikami OM 936 BlueEfficiency o mocy 220 kW (300 KM) spełniającymi normę emisji spalin Euro 6.
II generacja modelu Intouro nie była oferowana, tak jak jej poprzednicy, tylko w krajach Europy Wschodniej i Bliskiego Wschodu, lecz także w krajach Europy Środkowej, w tym w Polsce, gdzie pierwsze autobusy tego typu trafiły w 2008 r. do przewoźnika „Guliwer” ze Świdnicy. W 2007 r. EvoBus wygrał natomiast przetarg na dostawę łącznie 600 autobusów Intouro dla czeskiego przedsiębiorstwa w latach 2008–2011. Pojazdy Mercedes-Benz Intouro znajdowały się także w ofercie producenta we Francji. Od 2012 r. model trafił natomiast do oferty EvoBus w całej Europie. 

</doc>
<doc id="4695825" url="https://pl.wikipedia.org/wiki?curid=4695825" title="Magda Wierzycka">
Magda Wierzycka

Magda Wierzycka, właściwie Magdalena Franciszka Wierzycka (ur. 1969 w Gliwicach) – południowoafrykańska przedsiębiorczyni polskiego pochodzenia. Współzałożycielka i dyrektorka generalna firmy z branży usług finansowych Sygnia Ltd. Wymieniana wśród najbogatszych kobiet w RPA, znana jest także z kampanii antykorupcyjnych.
Życiorys.
Dzieciństwo i wykształcenie.
Wierzycka wychowywała się w rodzinie lekarskiej w Jastrzębiu-Zdroju. Jej babcia Helena (zm. 2016) była ocaloną z Holocaustu Żydówką. W 1982 ze względu na trudną sytuację ekonomiczną w kraju Wierzyccy, tj. rodzice, babcia oraz dzieci (Magda, jej siostra i brat) wyjechali z Polski. Przez około 9 miesięcy mieszkali w ośrodku dla uchodźców w Bundesbetreuungsstelle Ost w austriackim Traiskirchen. Jej rodzice pracowali wówczas fizycznie. W 1983 rodzina, z 500 randami w kieszeni, trafiła do Republiki Południowej Afryki, osiadając w Pretorii. Rodzice znaleźli pracę w miejscowym szpitalu. Wierzycka uczęszczała do tamtejszej szkoły średniej, gdzie dopiero musiała nauczyć się miejscowych języków – angielskiego i afrikaans. Następnie dostała się na Uniwersytet Kapsztadzki, gdzie ukończyła studia I stopnia z nauki o przedsiębiorczości oraz studia podyplomowe z matematyki ubezpieczeniowej.
Kariera zawodowa.
Podczas nauki w szkole średniej Wierzycka pracowała w supermarkecie, sprzedając sery i mięso. W 1993 rozpoczęła karierę w sektorze finansowym jako aktuariuszka w Southern Life Association for Mutual Life and Accident Insurance. Podczas pracy w Southern Life spłaciła stypendium. Następnie przez dwa lata budowała dział doradztwa finansowego jako konsultantka inwestycyjna dla klientów funduszy emerytalnych Alexander Forbes Group Holdings. W 1997 została dyrektorką i kierowniczką działu instytucjonalnego w kapsztadzkim Coronation Fund Managers. W 2003 została dyrektorką generalną w African Harvest Group. W 2006 negocjowała sprzedaż zarządzającego aktywami o wartości 18 mld randów Metallon Corporation’s African Harvest Fund Managers na rzecz Cadiz Asset Management. Następnie kierowała przejęciem reszty grupy, czego zwieńczeniem było powstanie w tym samym roku Sygnia Asset Management. Wierzycka została jej dyrektorką generalną. W ciągu dekady powiększyła kapitał z 2 do 162 mld randów, czyniąc z niej drugą pod względem wielkości w RPA firmę w swojej branży. 14 października 2015 Sygnia zadebiutowała na giełdzie w Johannesburgu.
Działalność społeczna.
Wierzycka zasiada w radzie doradczej Centrum dla Afryki na Uniwersytecie Harvarda. Jako pierwsza w RPA zerwała z powodów etycznych współpracę z grupą KPMG; w ślad za nią analogiczną decyzję podjęli inni klienci KPMG. Jest zaangażowana także w kampanie mające na celu zwalczanie korupcji i zawłaszczanie majątku publicznego (m.in. przez rodzinę Gupta). Sygnia przekazuje część zysków organizacjom zwalczającym korupcję m.in. Corruption Watch oraz fundacjom imienia Ahmeda Kathrady, Kgalemy Motlante i Helen Suzman.
Życie prywatne.
Mieszka w Kapsztadzie. Jej mężem jest współzałożyciel Sygnia Ltd. Simon Peile. Są rodzicami dwóch synów. Utrzymuje kontakt z Polską, jej ojciec zaś był przez wiele lat aktywistą Stowarzyszenia Polskiego.
Polskę w wypowiedziach medialnych określa jako „kraj otwarcie antysemicki”.

</doc>
<doc id="4695831" url="https://pl.wikipedia.org/wiki?curid=4695831" title="Stary Nowy Rok">
Stary Nowy Rok

Stary Nowy Rok — Nowy Rok według kalendarza juliańskiego (zgodnie ze starym stylem). Nieoficjalne święto tradycyjnie obchodzone w krajach, w których kościoły świętują Boże Narodzenie według kalendarza juliańskiego. W związku z tym data rozpoczęcia „starego nowego roku” odpowiada nowemu rokowi zgodnie z kalendarzem juliańskim. Nadchodzi w nocy z 13 na 14 stycznia. Fraza jest przykładem oksymoronu.

</doc>
<doc id="4695832" url="https://pl.wikipedia.org/wiki?curid=4695832" title="Nowy rok">
Nowy rok



</doc>
<doc id="4695833" url="https://pl.wikipedia.org/wiki?curid=4695833" title="Stary Nowy rok">
Stary Nowy rok



</doc>
<doc id="4695834" url="https://pl.wikipedia.org/wiki?curid=4695834" title="James T. Collins">
James T. Collins

James T. Collins (ur. 1946 w Chicago) – amerykański językoznawca, specjalista w zakresie języka malajskiego. Zajmuje się lingwistyką porównawczą, dialektologią, leksykografią i socjolingwistyką.
Prowadził badania dialektalne w Archipelagu Malajskim (Półwysep Malajski, Sumatra, Borneo, Celebes i Moluki).
Studia magisterskie z językoznawstwa ukończył w 1975 roku na Uniwersytecie w Chicago. Doktoryzował się w 1980 r. na podstawie rozprawy "The Historical Relationships of the Languages of Central Maluku, Indonesia".

</doc>
<doc id="4695836" url="https://pl.wikipedia.org/wiki?curid=4695836" title="Salvador Illa">
Salvador Illa

Salvador Illa Roca (ur. 5 maja 1966 w La Roca del Vallès) – hiszpański oraz kataloński polityk i samorządowiec, w latach 2020–2021 minister zdrowia.
Życiorys.
Ukończył filozofię na Uniwersytecie Barcelońskim, uzyskał magisterium z ekonomii i zarządzania w IESE Business School. Działacz Partii Socjalistów Katalonii (PSC), katalońskiego ugrupowania skonfederowanego z Hiszpańską Socjalistyczną Partią Robotniczą (PSOE). W wieku 21 lat uzyskał mandat radnego miejskiego. Od 1995 do 2005 pełnił funkcję alkada miejscowości La Roca del Vallès. Później do 2009 był dyrektorem generalnym do spraw infrastruktury w departamencie sprawiedliwości Generalitat de Catalunya. W 2010 został dyrektorem biura do spraw zarządzania gospodarczego w administracji miejskiej Barcelony. W latach 2011–2016 pełnił funkcję koordynatora socjalistów w radzie miejskiej Barcelony. Został też nauczycielem akademickim na jednej z prywatnych uczelni w tym mieście, wykładał tam wstęp do ekonomii. W 2016 powołany na sekretarza PSC do spraw organizacyjnych.
W 2019 dołączył do zespołu negocjatorów prowadzących rozmowy między socjalistami a Republikańską Lewicą Katalonii; w wypracowanym porozumieniu ustalono, że republikanie wstrzymają się od głosu nad wyborem premiera. Umożliwiło to powołanie w styczniu 2020 drugiego rządu Pedra Sáncheza. Salvador Illa objął w nim wówczas stanowisko ministra zdrowia. Ustąpił w styczniu 2021 w związku z kandydowaniem w wyborach regionalnych w Katalonii. W następnym miesiącu Salvador Illa uzyskał mandat posła do katalońskiego parlamentu, a PSC zajęła pierwsze miejsce w wyborach, większość w parlamencie zdobyły jednak formacje separatystyczne.

</doc>
<doc id="4695844" url="https://pl.wikipedia.org/wiki?curid=4695844" title="Marian Jaworski (ujednoznacznienie)">
Marian Jaworski (ujednoznacznienie)



</doc>
<doc id="4695846" url="https://pl.wikipedia.org/wiki?curid=4695846" title="Przekaźnik programowalny">
Przekaźnik programowalny

Przekaźnik programowalny – niewielkie urządzenie łączeniowo-sterujące przeznaczone do rozwiązywania prostych zadań z zakresu automatyki. Sterowanie jest realizowane w oparciu o algorytm (program) wprowadzany do pamięci przekaźnika, który może być wielokrotnie zmieniany i modyfikowany. Przekaźniki programowalne zwane inaczej logicznymi wywodzą się z przemysłowych sterowników PLC (Programmable Logic Controllers). Gdy okazało się, że sterowniki PLC dla prostych zadań z zakresu sterowania i regulacji są za drogie pod koniec lat 90. pojawiły się małe kompaktowe przekaźniki programowalne które doskonale spełniają swoją role.
Do ich typowych zadań należy:
Budowa i zasada działania przekaźnika programowalnego.
Przekaźnik składa się z trzech członów:
Moduł wejściowy składa się z cyfrowych oraz analogowych wejść, do których podłącza się sygnały z czujników, styków, zadajników oraz innych urządzań. Ich zadaniem jest wprowadzanie do przekaźnika tych sygnałów, aby na ich podstawie realizować zadany program sterowania.
Jednostka centralna zajmuje się wykonaniem zapisanego w pamięci algorytmu sterowania, w oparciu o dane odczytane przez moduły wejściowe. Wynik obliczeń w postaci sygnałów sterujących są przekazywane do modułów wyjściowych. Do modułu jednostki centralnej należy mikroprocesor, pamięć RAM, pamięć użytkownika w której przechowywany jest program sterowania.
Moduły wyjściowe przekazuje obliczone sygnały sterujące do odpowiednich urządzeń wykonawczych podłączonych do wyjść przekaźnika. Przekaźniki programowalne są zwykle wyposażone w wyjścia cyfrowe, analogowe.
Aparaty te mogą również posiadać wyświetlacz, dodatkowe złącza komunikacyjne, wskaźniki stanu pracy, przyciski. Jest też możliwość rozszerzeń pozwalające zwiększyć możliwości całego układu. Dodatkowe wyposażenie jest opcjonalne i zależy od wymagań użytkownika
Praca przekaźnika polega na wygenerowaniu odpowiednich sygnałów sterujących, w zależności od aktualnie występujących sygnałów wejściowych, zgodnie z wprowadzonym przez użytkownika programem. Reakcja przekaźnika na zmiany występujące na jego wejściach musi być odpowiednio szybka, by gwarantować prawidłowe działania całego procesu sterowania. Działa on w tak zwanym cyklu programowym,w którym wykonywane są następujące operacje:

</doc>
<doc id="4695850" url="https://pl.wikipedia.org/wiki?curid=4695850" title="Barry McDonald">
Barry McDonald

Barry McDonald (ur. 9 czerwca 1940 w Wau, zm. 1 stycznia 2020) – australijski rugbysta grający na pozycji , reprezentant kraju, działacz antyapartheidowy.
Uczęszczał do "Cranbrook School", a następnie na Uniwersytet w Sydney studiując muzykę.
Grał dla Easts, zaś po namowach Davida Brockhoffa przeszedł do Sydney Uni zostając pierwszym zawodnikiem tego klubu, który nie studiował na tym uniwersytecie. Związał się następnie z Randwick DRUFC, w barwach którego w trzech sezonach wystąpił w 35 meczach, m.in. w zwycięskim finale Shute Shield w 1971 roku.
W 1969 roku grał w zespole Sydney przeciwko stanowym reprezentacjom i wkrótce został powołany do australijskiej reprezentacji na tournée do RPA, a z uwagi na urazy wystąpił w ośmiu z dwudziestu sześciu meczów, w tym w ostatnim testmeczu. Zetknął się wówczas z apartheidem i jego wpływem na południowoafrykańskie społeczeństwo. W roku następnym zagrał zaś przeciwko Szkotom i był to jego ostatni występ w barwach "Wallabies".
Gdy "Springboks" zaplanowali tournée po Australii w 1971 roku, McDonald przyłączył się do protestu ówczesnych reprezentantów Australii zapoczątkowanego przez Tony’ego Abrahamsa, w którym uczestniczyli również Jim Boyce, Jim Roxburgh, Bruce Taafe, Terry Forman i Paul Darveniza – zawodnicy ci oświadczyli, iż nawet w przypadku powołania nie wystąpią w meczach przeciwko wybranej ze względu na rasę reprezentacji RPA, przez co uznani zostali wówczas za "hańbę narodu". Wizyta południowoafrykańskich rugbystów wywołała masowe demonstracje, strajki związków zawodowych oraz wprowadzenie stanu wyjątkowego w Queensland. W roku następnym nowo wybrany premier Australii, Gough Whitlam, wprowadził zatem zakaz kontaktów sportowych z RPA. Wydarzenia te opisano w filmie dokumentalnym "Political Football" wyemitowanym po raz pierwszy przez Australian Broadcasting Corporation w 2005 roku.
Za swoją postawę z rąk Nelsona Mandeli otrzymał "Medal of Freedom".

</doc>
<doc id="4695858" url="https://pl.wikipedia.org/wiki?curid=4695858" title="Tom Leeb">
Tom Leeb

Tom Leeb (ur. 21 marca 1989 w Paryżu) – francuski aktor i piosenkarz.
Życiorys.
Jest synem aktora komediowego Michela Leeba i dziennikarki Beatrice Malicet. Ma dwie starsze siostry, Fanny (ur. 1986) i Elsę (ur. 1988).
Debiutował jako aktor teatralny w 2003, grając w sztuce "Madame Doubtfire" na deskach Théâtre de Paris. W kolejnych latach kontynuował karierę aktorską, występując w filmach i serialach telewizyjnych. Popularność przyniosła mu rola Toma w serialu "Sous le soleil de Saint-Tropez" (2013–2014). Wystąpił również w epizodycznych rolach w serialach "Section de recherches" (2014) i "Nina" (2018). Wraz z Kevinem Levym tworzy duet kabaretowy „Kevin &amp; Tom”.
We wrześniu 2018 wydał debiutancką epkę, a dokładnie rok później album studyjny pt. "Recollection". Oba wydawnictwa promował singlem „Are We Too Late”, który stał się przebojem w kraju. W styczniu 2020 został ogłoszony reprezentantem Francji w 65. Konkursie Piosenki Eurowizji w Rotterdamie. Piosenkarz miał wykonać utwór „Mon alliée (The Best in Me)”. 18 marca poinformowano jednak o odwołaniu konkursu z powodu pandemii koronawirusa. W maju tego samego roku wystąpił w projekcie "Eurovision Home Concerts", w którym wykonał „Mon alliée (The Best in Me)” i cover kompozycji „Arcade” niderlandzkiego piosenkarza Duncana Laurence’a.

</doc>
<doc id="4695861" url="https://pl.wikipedia.org/wiki?curid=4695861" title="Khaidir Anwar">
Khaidir Anwar

Khaidir Anwar (ur. 11 listopada 1932, zm. 1995) – indonezyjski językoznawca i socjolingwista.
Studia magisterskie podjął na Uniwersytecie Columbia. Jako lingwista kształcił się także w Edynburgu. Doktorat z socjolingwistyki uzyskał w 1976 roku na Uniwersytecie Londyńskim, gdzie obronił rozprawę "Indonesian": The "Development" and "Use of a National Language". W latach 1973–1982 był wykładowcą na SOAS University of London.
W 1957 roku wziął ślub. Z żoną Wahidar miał trójkę dzieci. Ich pierwsza córka Dewi Fortuna Anwar jest uczoną, druga córka Sri Danti Anwar – urzędniczką, trzecia zaś (Desi Anwar) – dziennikarką.

</doc>
<doc id="4695862" url="https://pl.wikipedia.org/wiki?curid=4695862" title="Sądzia-Cegielnia">
Sądzia-Cegielnia



</doc>
<doc id="4695864" url="https://pl.wikipedia.org/wiki?curid=4695864" title="José Luis Escrivá">
José Luis Escrivá

José Luis Escrivá Belmonte (ur. 5 grudnia 1960 w Albacete) – hiszpański ekonomista i urzędnik państwowy, w latach 2013–2020 przewodniczący państwowej agencji podatkowej AIReF, od 2020 minister przeciwdziałania wykluczeniu, zabezpieczenia społecznego i migracji.
Życiorys.
Ukończył studia ekonomiczne na Uniwersytecie Complutense w Madrycie. Pracował w dziale badań Banku Hiszpanii, jako doradca w Europejskim Instytucie Walutowym oraz dyrektor departamentu polityki pieniężnej w Europejskim Banku Centralnym. W latach 2004–2012 był zatrudniony w grupie BBVA, był głównym ekonomistą, dyrektorem działu badań, a od 2010 dyrektorem zarządzającym obszaru finansów publicznych. Od 2012 do 2014 zajmował stanowisko dyrektora do spraw Ameryk w Banku Rozrachunków Międzynarodowych.
W 2014 został przewodniczącym Autoridad Independiente de Responsabilidad Fiscal (AIReF), nowo utworzonej niezależnej instytucji państwowej zajmującej się kontrolą wydatków publicznych. W 2015 stanął dodatkowo na czele sieci skupiającej podobne instytucje działające w państwach UE (EU IFIs Network). W styczniu 2020 objął stanowisko ministra przeciwdziałania wykluczeniu, zabezpieczenia społecznego i migracji w drugim gabinecie Pedra Sáncheza.

</doc>
<doc id="4695870" url="https://pl.wikipedia.org/wiki?curid=4695870" title="LM-99">
LM-99

LM-99 (71-134) – typ czteroosiowego silnikowego wagonu tramwajowego, wytwarzanego dawniej w rosyjskich zakładach PTMZ w Petersburgu. Pierwszy prototyp zbudowano w 1999 r., natomiast produkcja seryjna trwała w latach 2000–2008. W 2005 r. unowocześniono wygląd nadwozia. Zmodernizowana wersja tramwaju LM-99 nazywana jest potocznie „pszczołą” w nawiązaniu do żółto-czarnego schematu malowania zaproponowanego przez konstruktorów, wcześniejsze wersje LM-99, z podobnych powodów, otrzymały nazwę „konik polny” (zielono-żółty kolor nadwozia). Tramwaje LM-99 eksploatowane są w Petersburgu, Moskwie, Kemerowie, Kołomnie, Nowosybirsku, Osinnikach, Saławacie, Smoleńsku, Taganrogu, Ust-Kamienogorsku i Chabarowsku.

</doc>
<doc id="4695871" url="https://pl.wikipedia.org/wiki?curid=4695871" title="Mansoer Pateda">
Mansoer Pateda

Mansoer Pateda (ur. 1940, zm. 4 września 2010) – indonezyjski językoznawca, leksykograf i gramatyk. Zajmował się dokumentacją indonezyjskich języków regionalnych.
Swoją karierę akademicką związał z Państwowym Uniwersytetem w Gorontalo, gdzie piastował stanowisko profesora. Jego dorobek naukowy obejmuje ponad 30 książek językoznawczych. Stworzył fundamentalne publikacje poświęcone językowi gorontalo z grupy języków filipińskich, jak np. słownik "Kamus Bahasa Gorontalo-Indonesia" (1976). Wniósł także wkład w tłumaczenie Koranu na ten język.

</doc>
<doc id="4695872" url="https://pl.wikipedia.org/wiki?curid=4695872" title="RDP Antena 2">
RDP Antena 2

RDP Antena 2 – drugi program radiowy należący do RTP o profilu kulturalno-klasycznym. Stacja rozpoczęła nadawanie 2 maja 1948 roku, i specjalizuje się w muzyce klasycznej oraz światowej oraz innych programach o charakterze kulturalnym.
W 2011 wystartowało specjalne radio internetowe poświęcone wyłącznie Operze - "Antena 2 Opera"

</doc>
<doc id="4695873" url="https://pl.wikipedia.org/wiki?curid=4695873" title="Jeangu Macrooy">
Jeangu Macrooy

Jeangu Macrooy (ur. 6 listopada 1993 w Paramaribo) – surinamski piosenkarz, kompozytor i autor tekstów mieszkający w Holandii.
Życiorys.
W 2011 utworzył zespół Between Towers, w którym występował wraz ze swoim bratem-bliźniakiem, Xillianem. W 2013 wydali album studyjny pt. "Stars on My Radio". W tym czasie przez dwa lata studiował w Konserwatorium Surinamskim. W 2014 przeprowadził się do Holandii, gdzie podjął studia na Konserwatorium ArtEZ w Enschede. Po przeprowadzce poznał producenta muzycznego Perquisite’a, z którym podpisał kontrakt, rozpoczynając występy pod szyldem jego wytwórni muzycznej Unexpected Records. W kwietniu 2016 wydał debiutancką epkę pt. "Brave Enough", którą promował singlem „Gold”, wykorzystanym w ścieżce dźwiękowej do serialu HBO "Gra o tron". W kwietniu 2017 wydał debiutancki album studyjny pt. "High on You", z którym dotarł do 69. miejsca listy najchętniej kupowanych płyt w Holandii. W grudniu zagrał pierwszy koncert w rodzinnym Paramaribo.
W 2018 wcielił się w postać Judasza w ekranizacji musicalu "Pasja". W lutym 2019 wydał drugi album studyjny pt. "Horizon". Latem odbył minitrasę koncertową po Niemczech, obejmującą występy w Kolonii, Hamburgu i Berlinie. W styczniu 2020 został ogłoszony reprezentantem Niderlandów, gospodarza 65. Konkursu Piosenki Eurowizji odbywającego się w Rotterdamie. 18 marca poinformowano o odwołaniu konkursu z powodu pandemii COVID-19. W kwietniu tego samego roku wystąpił w projekcie "Eurovision Home Concerts", w którym wykonał utwór "Grow" i cover kompozycji "Tears Getting Sober" bułgarskiej artystki Victorii, następnie potwierdzono, że będzie reprezentował Holandię w Konkursie Piosenki Eurowizji organizowanym w 2021. Jako reprezentant gospodarzy miał zapewnione miejsce w finale widowiska, rozgrywanym 22 maja; zajął w nim 23. miejsce po zdobyciu 11 punktów; jako jeden z czterech finalistów nie zdobył ani jednego punktu w głosowaniu telewidzów.

</doc>
<doc id="4695875" url="https://pl.wikipedia.org/wiki?curid=4695875" title="Brit Awards 1997">
Brit Awards 1997

17 ceremonia rozdania BRIT Awards, prestiżowych nagród wręczanych przez Brytyjski Przemysł Fonograficzny odbyła się 24 lutego 1997 roku. Wydarzenie to miało miejsce po raz drugi w Earls Court w Londynie w Wielkiej Brytanii.

</doc>
<doc id="4695876" url="https://pl.wikipedia.org/wiki?curid=4695876" title="Kościół San Francesco Saverio alla Garbatella">
Kościół San Francesco Saverio alla Garbatella



</doc>
<doc id="4695877" url="https://pl.wikipedia.org/wiki?curid=4695877" title="Brit Awards 1998">
Brit Awards 1998

18 ceremonia rozdania BRIT Awards, prestiżowych nagród wręczanych przez Brytyjski Przemysł Fonograficzny odbyła się 19 lutego 1998 roku. Wydarzenie to miało miejsce w London Arena w Londynie w Wielkiej Brytanii.

</doc>
<doc id="4695879" url="https://pl.wikipedia.org/wiki?curid=4695879" title="André Cardinal Destouches">
André Cardinal Destouches

André Cardinal Destouches, także des Touches (ochrzczony 6 kwietnia 1672 w Paryżu, zm. 7 lutego 1749 tamże) – francuski kompozytor.
Życiorys.
Pochodził z zamożnej rodziny. Uczeń kolegium jezuickiego w Paryżu. W latach 1687–1688 jako towarzysz ojca Tachard odbył podróż do Syjamu. W latach 1692–1696 służył jako muszkieter w gwardii królewskiej Ludwika XIV; uczestniczył w oblężeniu Namuru. Wówczas też poczynił pierwsze próby jako kompozytor. Po opuszczeniu armii rozpoczął studia u André Campry. Jego debiutem kompozytorskim były 3 arie do opery baletowej Campry "l’Europe galante" (1697). W 1697 roku wystawił na dworze królewskim pierwszą własną kompozycję, cieszącą się dużym powodzeniem operę pastoralną "Issé".
W 1713 roku został mianowany inspektorem Académie Royale de Musique, w latach 1728–1730 był natomiast jej dyrektorem. Od 1718 roku surindendant de la Musique du Roi, od 1726 do 1745 roku także maître de la chapelle-royale. Na polecenie królowej Marii Leszczyńskiej zorganizował dworski odpowiednik Concert Spirituel.
Twórczość.
Tworzył w stylu galant. Jest reprezentantem okresu pośredniego pomiędzy twórczością Jeana-Baptisty Lully’ego a Jeana-Philippe’a Rameau. Oprócz opery pastoralnej "Issé" (1697) skomponował m.in. opery "Amadis de Crèce" (1699), "Marthésie" (1699), "Omphale" (1701), "Callirhoé" (1712), "Télémaque et Calypso" (1714), "Sémiramis" (1718) i "Les Stratagèmes de l’Amour" (1726), komedię liryczną "La Carnaval et la folie" (1704), balet "Les Eléments" (1721, wspólnie z Michelem Delalandem), kantaty "Enone" i "Sémélé".

</doc>
<doc id="4695880" url="https://pl.wikipedia.org/wiki?curid=4695880" title="San Francesco Saverio alla Garbatella">
San Francesco Saverio alla Garbatella



</doc>
<doc id="4695882" url="https://pl.wikipedia.org/wiki?curid=4695882" title="Brit Awards 1999">
Brit Awards 1999

19 ceremonia rozdania BRIT Awards, prestiżowych nagród wręczanych przez Brytyjski Przemysł Fonograficzny odbyła się 16 lutego 1999 roku. Wydarzenie to miało miejsce po raz drugi w London Arena w Londynie w Wielkiej Brytanii.

</doc>
<doc id="4695884" url="https://pl.wikipedia.org/wiki?curid=4695884" title="Bambang Kaswanti Purwo">
Bambang Kaswanti Purwo

Bambang Kaswanti Purwo (ur. 19 kwietnia 1951 w Yogyakarcie) – indonezyjski językoznawca, profesor lingwistyki na Uniwersytecie Atma Jaya w Dżakarcie.
Zajmuje się zagadnieniami związanymi z syntaktyką, pragmatyką, analizą dyskursu, mową ojczystą i glottodydaktyką. Doktorat z językoznawstwa uzyskał w 1982 r. na Uniwersytecie Indonezyjskim, gdzie obronił rozprawę "Deiksis dalam Bahasa Indonesia". Swoją karierę akademicką związał z Uniwersytetem Atma Jaya. Jest członkiem Masyarakat Linguistik Indonesia, indonezyjskiego towarzystwa lingwistycznego. Redagował serię wydawniczą „NUSA: Linguistic Studies in Indonesian and Languages in Indonesia”.
Współautor istotnej gramatyki "Tata Bahasa Baku Bahasa Indonesia".

</doc>
<doc id="4695886" url="https://pl.wikipedia.org/wiki?curid=4695886" title="Brit Awards 2001">
Brit Awards 2001

21 ceremonia rozdania BRIT Awards, prestiżowych nagród wręczanych przez Brytyjski Przemysł Fonograficzny odbyła się 26 lutego 2001 roku. Wydarzenie to miało miejsce po raz czwarty w Earls Court w Londynie w Wielkiej Brytanii.

</doc>
<doc id="4695887" url="https://pl.wikipedia.org/wiki?curid=4695887" title="Waikiki Wedding">
Waikiki Wedding

Waikiki Wedding – amerykański film muzyczny z 1937 roku w reżyserii Franka Tuttle’a, z udziałem Boba Burnsa oraz Binga Crosby’ego.
Obsada.
i inni

</doc>
<doc id="4695888" url="https://pl.wikipedia.org/wiki?curid=4695888" title="Brit Awards 2002">
Brit Awards 2002

22 ceremonia rozdania BRIT Awards, prestiżowych nagród wręczanych przez Brytyjski Przemysł Fonograficzny odbyła się 20 lutego 2002 roku. Wydarzenie to miało miejsce po raz piąty w Earls Court w Londynie w Wielkiej Brytanii. Po raz pierwszy wręczono nagrodę w kategorii "Najlepszy album międzynarodowy".

</doc>
<doc id="4695889" url="https://pl.wikipedia.org/wiki?curid=4695889" title="Wieża zegarowa w Prisztinie">
Wieża zegarowa w Prisztinie

Wieża zegarowa w Prisztinie (alb. "Sahat Kulla në Prishtinë", serb. Сахат кула/"Sahat kula") – wieża w historycznej części Prisztiny, w pobliżu meczetu Jashara Paszy.
Historia.
Wieża została zbudowana pod koniec XIX wieku na miejscu pierwotnego budynku, który został zniszczony przez pożar. Do budowy użyto znacznej ilości oryginalnego kamienia. Na szczycie wieży umieszczono dzwon sprowadzony z Rumunii. Znajdował się na nim rumuński napis informujący, że wykonano go w 1794 roku dla wojewody mołdawskiego. Niestety został skradziony w 2001 roku. W listopadzie 2002 roku francuska firma PRÊTRE &amp; Fils z Mamirolle na prośbę sztabu generalnego przeprowadziła remont wieży. Zostały wówczas zamontowane 4 nowe tarcze zegarowe (średnica 2 m), zegar radiowy wybijający godziny i kwadranse oraz nowy 130-kilowy dzwonek.
Opis.
Wieża ma 26 metrów wysokości i sześciokątny plan. Do wysokości 15 metrów użyto piaskowca, a powyżej cegły. Dach wykonany jest z ołowiu i drewna. Wewnątrz wieży znajdują się spiralne schody zbudowane z kamienia i drewna.

</doc>
<doc id="4695890" url="https://pl.wikipedia.org/wiki?curid=4695890" title="Brit Awards 2003">
Brit Awards 2003

23 ceremonia rozdania BRIT Awards, prestiżowych nagród wręczanych przez Brytyjski Przemysł Fonograficzny odbyła się 20 lutego 2003 roku. Wydarzenie to miało miejsce po raz szósty w Earls Court w Londynie w Wielkiej Brytanii.

</doc>
<doc id="4695891" url="https://pl.wikipedia.org/wiki?curid=4695891" title="Brit Awards 2000">
Brit Awards 2000

20 ceremonia rozdania BRIT Awards, prestiżowych nagród wręczanych przez Brytyjski Przemysł Fonograficzny odbyła się 3 marca 2000 roku. Wydarzenie to miało miejsce po raz trzeci w Earls Court w Londynie w Wielkiej Brytanii. Podczas tej ceremonii po raz pierwszy wręczono nagrodę w kategorii "Najlepszy wykonawca muzyki pop".

</doc>
<doc id="4695892" url="https://pl.wikipedia.org/wiki?curid=4695892" title="Brit Awards 2004">
Brit Awards 2004

24 ceremonia rozdania BRIT Awards, prestiżowych nagród wręczanych przez Brytyjski Przemysł Fonograficzny odbyła się 17 lutego 2004 roku. Wydarzenie to miało miejsce po raz siódmy w Earls Court w Londynie w Wielkiej Brytanii. Po raz pierwszy wręczono nagrodę w kategorii "Najlepszy brytyjski zespół rockowy".

</doc>
<doc id="4695894" url="https://pl.wikipedia.org/wiki?curid=4695894" title="Brit Awards 2005">
Brit Awards 2005

25 ceremonia rozdania BRIT Awards, prestiżowych nagród wręczanych przez Brytyjski Przemysł Fonograficzny odbyła się 9 lutego 2005 roku. Wydarzenie to miało miejsce po raz ósmy w Earls Court w Londynie w Wielkiej Brytanii. Podczas tej gali ogłoszono, że brytyjskim utworem 25-lecia został utwór Robbiego Williamsa – "Angels".

</doc>
<doc id="4695896" url="https://pl.wikipedia.org/wiki?curid=4695896" title="RDP Antena 3">
RDP Antena 3

RDP Antena 3 – trzeci program portugalskiego radio publicznego Radiodifusão de Portugal (RDP) gdzie jest częścią RTP został zainaugurowany 26 kwietnia 1994 r. RDP Antena 3 wyróżnia się promocją nowej muzyki portugalskiej. Stacja odkryła i promowała niektóre z najważniejszych współczesnych portugalskich zespołów. W 2015 r. stacja została przemianowana na „drzwi do popkultury we wszechświecie RTP”.

</doc>
<doc id="4695898" url="https://pl.wikipedia.org/wiki?curid=4695898" title="Brit Awards 1996">
Brit Awards 1996

16 ceremonia rozdania BRIT Awards, prestiżowych nagród wręczanych przez Brytyjski Przemysł Fonograficzny odbyła się 19 lutego 1996 roku. Wydarzenie to miało miejsce po raz pierwszy w Earls Court w Londynie w Wielkiej Brytanii.

</doc>
<doc id="4695901" url="https://pl.wikipedia.org/wiki?curid=4695901" title="Peter Bellwood">
Peter Bellwood

Peter Bellwood (ur. 1943) – australijski archeolog i antropolog, profesor emerytowany na Australijskim Uniwersytecie Narodowym. Zajmuje się badaniami archeologicznymi w Polinezji i Azji Południowo-Wschodniej, zwłaszcza w Nowej Zelandii, Malezji, Indonezji i Wietnamie oraz na Filipinach i Wyspach Cooka.

</doc>
<doc id="4695904" url="https://pl.wikipedia.org/wiki?curid=4695904" title="Okręg Dolny Śląsk">
Okręg Dolny Śląsk

Okręg Dolny Śląsk (II) – jednostka administracyjna istniejąca na zajętych przez Polskę ziemiach Dolnego Śląska w latach 1945–1946.
Okręg powstał 14 marca 1945. Obejmował tereny Dolnego Śląska, które zostały włączone do Polski. 28 czerwca 1946 został rozwiązany i włączony do województwa wrocławskiego.
Zarządcą Okręgu był pełnomocnik rządu na Okręg Dolny Śląsk Stanisław Piaskowski.

</doc>
<doc id="4695905" url="https://pl.wikipedia.org/wiki?curid=4695905" title="Łyżwiarstwo figurowe na Zimowych Igrzyskach Olimpijskich Młodzieży 2020 – zawody drużynowe NOC">
Łyżwiarstwo figurowe na Zimowych Igrzyskach Olimpijskich Młodzieży 2020 – zawody drużynowe NOC

Łyżwiarstwo figurowe na Zimowych Igrzyskach Olimpijskich Młodzieży 2020 – zawody drużynowe NOC – rywalizacja w jednej z konkurencji łyżwiarstwa figurowego – zawody drużynowe NOC rozgrywanej na Zimowych Igrzyskach Olimpijskich Młodzieży 2020, która odbyła się 15 stycznia 2020 w hali CIG de Malley.
Konkurencja drużyn mieszanych NOC to konkurencja specjalna rozgrywana wyłącznie na zimowych igrzyskach olimpijskich młodzieży. Rywalizacja rozgrywana jest pomiędzy drużynami mieszanymi złożonymi z zawodników reprezentujących różne Narodowe komitety olimpijskie. Zawodnicy, którzy wzięli udział w tych zawodach zostali wyłonieni przez losowanie.
Wyniki.
Klasyfikacja końcowa.
W przypadku tie-breaka pozycja rozstrzygana jest po zsumowaniu dwóch najlepszych miejsc osiągniętych przez dane drużyny.

</doc>
<doc id="4695907" url="https://pl.wikipedia.org/wiki?curid=4695907" title="Okręg Pomorze Zachodnie">
Okręg Pomorze Zachodnie

Okręg Pomorze Zachodnie (III) – jednostka administracyjna istniejąca na zajętych przez Polskę ziemiach Pomorza Zachodniego w latach 1945–1946.
Okręg powstał 14 marca 1945. Obejmował tereny Pomorza Zachodniego, które zostały włączone do Polski. 28 czerwca 1946 został rozwiązany i włączony do województwa szczecińskiego.
Zarządcą Okręgu był pełnomocnik rządu na Okręg Pomorze Zachodnie: najpierw Józef Aleksander Kaczocha, a od 11 kwietnia 1945 – Leonard Borkowicz.

</doc>
<doc id="4695910" url="https://pl.wikipedia.org/wiki?curid=4695910" title="Prosomapoda">
Prosomapoda

Prosomapoda – klad stawonogów z podtypu szczękoczułkopodobnych i nadgromady szczękoczułkowców.
Ciało mają podzielone na prosomę i opistosomę, aczkolwiek u roztoczy podział na pierwotne tagmy często zanika, a zamiast niego pojawiają się nieodpowiadające segmentacji pseudotagmy: gnatosoma i idiosoma. Na prosomie znajduje się 6 par przydatków (odnóży). Od innych szczękoczułkowców Prosomapoda wyróżniają się tym że, przynajmniej u form dorosłych, wszystkie przydatki i odnóża prosomy są jednogałęziste. Jedynym odstępstwem może tu być obecność flabellum na przydatkach szóstej pary.
Takson ten wprowadzony został w 2013 roku przez Jamesa C. Lamsdella. Obejmuje wszystkie szczękoczułkowce z wyjątkiem wymarłego rodzaju "Offacolus". Należą tu Planaterga i Xiphosura oraz bazalne rodzaje wymarłe: "Camanchia", "Legrandella", "Venustulus" i "Weinbergina", a przypuszczalnie także "Andarella" i "Borchgrevinkium".

</doc>
<doc id="4695911" url="https://pl.wikipedia.org/wiki?curid=4695911" title="Double or Nothing (film 1937)">
Double or Nothing (film 1937)

Double or Nothing – amerykański musical komediowy z 1937 roku w reżyserii Theodore’a Reeda, w którym występuje Bing Crosby, Martha Raye, Andy Devine i Mary Carlisle.
Obsada.
i inni

</doc>
<doc id="4695912" url="https://pl.wikipedia.org/wiki?curid=4695912" title="David Gil">
David Gil

David Gil (ur. 1 listopada 1953 w Londynie) – językoznawca specjalizujący się w języku indonezyjskim. Do jego zainteresowań badawczych należą: syntaktyka, semantyka, typologia lingwistyczna, ewolucja językowa.
W 1972 roku otrzymał bakalaureat z matematyki na Massachusetts Institute of Technology. Studia magisterskie z zakresu językoznawstwa ukończył w 1978 roku na Uniwersytecie Telawiwskim. W 1982 roku obronił rozprawę doktorską pt. "Distributive Numerals" na Uniwersytecie Kalifornijskim w Los Angeles.

</doc>
<doc id="4695913" url="https://pl.wikipedia.org/wiki?curid=4695913" title="Igrzyska Śródziemnomorskie 2018">
Igrzyska Śródziemnomorskie 2018

18. Igrzyska Śródziemnomorskie – multidyscyplinarne zawody sportowe, które odbyły się w hiszpańskim mieście Tarragona w dniach 22 czerwca – 1 lipca 2018.
Uczestnicy.
Na Igrzyskach Śródziemnomorskich 2018 swoje reprezentacje wystawiły dwadzieścia sześć państwa.
Dyscypliny.
Triathlon był jedynym nowym sportem dodanym do programu Igrzysk Śródziemnomorskich. Jeździectwo i Golf wróciły po nieobecności na Igrzyskach Śródziemnomorskich 2013. Niepełnosprawni brali udział w dwóch sportach – pływaniu i lekkoatletyce. Turniej koszykówki odbył się w formacie 3×3. W boksie i piłce nożnej zawody odbyły się tylko dla mężczyzn, podczas gdy gimnastyka artystyczna była tylko dla kobiet.

</doc>
<doc id="4695915" url="https://pl.wikipedia.org/wiki?curid=4695915" title="Stefan Postrzednik">
Stefan Postrzednik

Stefan Postrzednik – (ur. 1946 w Kisielowie) polski inżynier, dr hab., profesor zwyczajny Instytutu Techniki Cieplnej Wydziału Inżynierii Środowiska i Energetyki Politechniki Śląskiej
Życiorys.
Studiował w Politechnice Śląskiej, w 1973 obronił pracę doktorską, w 1981 habilitował się. 30 maja 1994 nadano mu tytuł profesora nadzwyczajnego w zakresie nauk technicznych, a w 1999 tytuł profesora zwyczajnego.
Od 1973 do 1982 był adiunktem na Politechnice Śląskiej.
Jest profesorem zwyczajnym w Instytucie Techniki Cieplnej na Wydziale Inżynierii Środowiska i Energetyki Politechniki Śląskiej.

</doc>
<doc id="4695916" url="https://pl.wikipedia.org/wiki?curid=4695916" title="Sustainable">
Sustainable

 – pięćdziesiąty szósty singel japońskiego zespołu AKB48, wydany w Japonii 18 września 2019 roku przez You! Be Cool.
Singel został wydany w siedmiu edycjach: trzech regularnych i trzech limitowanych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 20 tygodni. Singel zdobył status płyty Milion.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4695946" url="https://pl.wikipedia.org/wiki?curid=4695946" title="Sejm zwyczajny 1738">
Sejm zwyczajny 1738

Sejm 1738 – sejm zwyczajny I Rzeczypospolitej, został zwołany 30 maja 1738 roku do Warszawy.
Sejmiki przedsejmowe odbyły się: oświęcimski 18 sierpnia, kujawski i inne 25 sierpnia, główne prowincjonalne 15 września 1738 roku. 
Marszałkiem sejmu obrano Kazimierza Rudzińskiego, starostę kruszwickiego. 
Obrady sejmu trwały od 6 października do 17 listopada 1738 roku.

</doc>
<doc id="4695947" url="https://pl.wikipedia.org/wiki?curid=4695947" title="Doctor Rhythm">
Doctor Rhythm

Doctor Rhythm – amerykański film komediowy z 1938 roku w reżyserii Franka Tuttle'a, w którym występują Bing Crosby, Mary Carlisle, Beatrice Lillie i Andy Devine.

</doc>
<doc id="4695952" url="https://pl.wikipedia.org/wiki?curid=4695952" title="Giuseppe Pace">
Giuseppe Pace

Giuseppe (Joseph) Pace (ur. 30 maja 1890 w Victorii, zm. 31 marca 1972 tamże) – maltański kanonik, który został szóstym biskupem Gozo.
Wczesne lata.
Ġużepp Pace urodził się 30 maja 1890 w Victorii (dawniej: Rabat) na Gozo, Malta.
3 sierpnia lub 20 grudnia 1913 otrzymał święcenia kapłańskie.
Biskup Gozo.
1 lub 11 listopada 1944 papież Pius XII wyznaczył Pace na wakujące miejsce biskupa Gozo, aby zastąpił Mikiela Gonziego, który objął archidiecezję Malty. Konsekrowany na biskupa 17 grudnia 1944 przez arcybiskupa Malty Mikiela Gonziego w katedrze Wniebowzięcia NMP w Victorii. 8 kwietnia 1945 w tej samej katedrze uroczyście objął diecezję Gozo w zarząd, jako jej szósty biskup.
Śmierć.
Biskup Giuseppe Pace zmarł 31 marca 1972. Pochowany został w kaplicy Najświętszego Sakramentu w katedrze Wniebowzięcia w Cittadelli, górującej nad stolicą wyspy Gozo.

</doc>
<doc id="4695967" url="https://pl.wikipedia.org/wiki?curid=4695967" title="Mercury Monterey (2004)">
Mercury Monterey (2004)



</doc>
<doc id="4695968" url="https://pl.wikipedia.org/wiki?curid=4695968" title="Sing You Sinners (film)">
Sing You Sinners (film)

Sing You Sinners – amerykański musical komediowy z 1938 roku w reżyserii Wesleya Rugglesa, z udziałem aktora i piosenkarza Binga Crosby'ego oraz aktorki Ellen Drew.

</doc>
<doc id="4695969" url="https://pl.wikipedia.org/wiki?curid=4695969" title="Jere Salo">
Jere Salo

Jere Salo, pseud. "sergej" (ur. 1 marca 2002) – fiński profesjonalny gracz , będący riflerem dla organizacji ENCE eSports. Były reprezentant takich formacji jak SkitLite czy HAVU Gaming. Dotychczas w swojej karierze zarobił ok. 205 tysięcy dolarów. 
Życiorys.
Karierę rozpoczął 24 października 2015 roku, kiedy dołączył do amatorskiej organizacji 5CORE.RED. 5 września 2016 dołączył do SkitLite, jednak nic w niej wielkiego nie osiągnął. 9 czerwca 2017 roku doszedł do HAVU Gaming, z którą wygrał m.in. Nordic Championship Season 2, zgarniając 12 tysięcy dolarów. 4 kwietnia 2018 dołączył do najlepszej fińskiej formacji e-sportowej - ENCE eSports. Był to najlepszy moment w karierze sergeja, ponieważ zajął z nią 2 miejsce na turnieju IEM Major Katowice 2019, przegrywając z mocarnym Astralis w finale. Jere reprezentuje fińską markę do dnia dzisiejszego, która obecnie znajduje się 12 miejscu w rankingu najlepszych drużyn CS:GO, tworzonego przez serwis HLTV.

</doc>
<doc id="4695975" url="https://pl.wikipedia.org/wiki?curid=4695975" title="Razin">
Razin



</doc>
<doc id="4695976" url="https://pl.wikipedia.org/wiki?curid=4695976" title="Gimnastyka na Letnich Igrzyskach Olimpijskich 1928 – ćwiczenia na drążku mężczyzn">
Gimnastyka na Letnich Igrzyskach Olimpijskich 1928 – ćwiczenia na drążku mężczyzn

Ćwiczenia na drążku były jedną z konkurencji gimnastycznych rozgrywanych podczas Letnich Igrzysk Olimpijskich 1928. Zawody zostały rozegrane w dniu 8 sierpnia 1928 r. W zawodach wystartowało 88 zawodników.

</doc>
<doc id="4695977" url="https://pl.wikipedia.org/wiki?curid=4695977" title="Muota">
Muota

Muota – rzeka w Szwajcarii w dorzeczu Aare. Długość 30 km. Płynie w całości w grupie górskiej Schwyzer und Urner Voralpen w Prealpach Szwajcarskich w kantonie Schwyz.
Źródła na wysokości ok. 1800 m n.p.m. w północnej części masywu Windgällen (Schächental). Spływa generalnie w kierunku północno-zachodnim doliną Muotatal, by w końcowym biegu w Kotlinie Schwyz, w rejonie Ibach (Schwytz) skręcić w kierunku południowo-zachodnim i na wysokości 434 m n.p.m. ujść do Jeziora Czterech Kantonów w rejonie Brunnen. Formalnie jest więc prawobrzeżnym dopływem rzeki Reuss.
Reżim rzeczny niwalno-fluwialny. Średni roczny przepływ u ujścia (Ingenbohl, 438 m n.p.m.) wynosi 20,5 m³/s, jednak podczas powodzi w sierpniu 2005 r. przepływ na stacji pomiarowej w Brunnen wzrósł 21-krotnie do wartości 433 m³/s.
Muota jest rzeką kapryśną. Wielokrotnie niszczyła miejscowości w swojej dolinie, po raz ostatni w 1910 r. Gwałtowne wezbrania i katastrofalne przepływy były skutkiem znacznego wylesienia gruntów w jej dorzeczu już w końcu średniowiecza. Od XV w. podejmowano szereg przedsięwzięć, mających zabezpieczyć mieszkańców doliny. W minionych stuleciach wody rzeki wykorzystywano do spławu drewna do Ibach, obecnie woda jest wykorzystywana do wytwarzania energii elektrycznej. Pierwsza elektrownia wodna została zbudowana w 1897 r.; sześć istniejących obecnie elektrowni powstało pod koniec lat 50. i w latach 60. XX w.

</doc>
<doc id="4695981" url="https://pl.wikipedia.org/wiki?curid=4695981" title="Hîrtop">
Hîrtop

Hîrtop () – wieś w Mołdawii (Naddniestrzu), w rejonie Grigoriopol, siedziba gminy o tej samej nazwie. W 2004 roku liczyła 773 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 15 km od Grigoriopola i 65 km od Kiszyniowa.
Historia.
Po raz pierwszy wieś Hîrtop została wspomniana w 1877 roku. W okresie sowieckim zorganizowano tu kołchoz. We wsi otwarto 8-letnią szkołę, klub z instalacją kinową, bibliotekę, warsztaty usług społecznych, pocztę, przedszkole oraz sklep.
Demografia.
Według danych spisu powszechnego w Naddniestrzu w 2004 roku wieś liczyła 773 mieszkańców, z czego większość, 488 osób, stanowili Mołdawianie.

</doc>
<doc id="4695983" url="https://pl.wikipedia.org/wiki?curid=4695983" title="Gimnastyka na Letnich Igrzyskach Olimpijskich 1928 – skok przez konia wzdłuż mężczyzn">
Gimnastyka na Letnich Igrzyskach Olimpijskich 1928 – skok przez konia wzdłuż mężczyzn

Skok przez konia były jedną z konkurencji gimnastycznych rozgrywanych podczas Letnich Igrzysk Olimpijskich 1928. Zawody zostały rozegrane w dniu 8 sierpnia 1928 r. W zawodach wystartowało 88 zawodników.

</doc>
<doc id="4695987" url="https://pl.wikipedia.org/wiki?curid=4695987" title="Yung Feng (1990)">
Yung Feng (1990)

Yung Feng (永豐) – tajwański niszczyciel min z lat 90. XX wieku, jedna z czterech zamówionych przez Tajwan jednostek typu "Yung Feng". Okręt został zwodowany 26 kwietnia 1990 roku w niemieckiej stoczni Abeking &amp; Rasmussen w Lemwerder, a do służby w marynarce wojennej Republiki Chińskiej wszedł 12 lipca 1991 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Niszczyciele min typu "Yung Feng" zostały zamówione przez rząd Tajwanu w Niemczech w 1988 i 1989 roku w celu zastąpienia wyeksploatowanych trałowców pozyskanych z US Navy. Projekt nosił oznaczenie MWV 50. Aby uniknąć protestów władz Chińskiej Republiki Ludowej, formalnie jednostki miały być przeznaczone dla firmy CPC Corporation (zajmującej się handlem i wydobyciem ropy naftowej i gazu ziemnego) jako uniwersalne statki przeznaczone do obsługi platform wiertniczych, badań oceanograficznych, zwalczania pożarów, kontroli zanieczyszczeń oraz poszukiwań i ratownictwa. Jednostki zostały więc zbudowane jako cywilne, pomalowane na kolor niebieski (kadłub) i biały (nadbudówka); nie zainstalowano na nich uzbrojenia ani wyposażenia. Planowane zamówienie na kolejne osiem okrętów zostało anulowane z powodu skandalu związanego z ujawnieniem prawdziwego przeznaczenia jednostek.
„Yung Feng” zbudowany został w stoczni Abeking &amp; Rasmussen w Lemwerder. Stępkę okrętu położono 14 września 1988 roku, a zwodowany został 26 kwietnia 1990 roku.
Dane taktyczno–techniczne.
Okręt jest przybrzeżnym niszczycielem min z kadłubem wykonanym z drewna. Długość całkowita wynosi 49,7 metra, szerokość 8,7 metra, a zanurzenie 3,1 metra. Wyporność lekka wynosi 500 ton, zaś pełna 540 ton. Okręt napędzany jest przez dwa 8-cylindrowe silniki wysokoprężne MTU 8V 396 TB93 o łącznej mocy 1,6 MW (2180 KM), poruszające poprzez wały napędowe dwoma śrubami. Maksymalna prędkość jednostki wynosi 14 węzłów. Zasięg wynosi 3500 Mm przy prędkości 14 węzłów.
Uzbrojenie artyleryjskie jednostki składało się początkowo z dwóch pojedynczych wielkokalibrowych karabinów maszynowych kalibru 12,7 mm L/90. Wyposażenie przeciwminowe stanowiły dwa pojazdy podwodne: Pinguin A1 i Pinguin B3. Wyposażenie radioelektroniczne obejmowało radar Decca oraz sonar kadłubowy TSM-2022.
Załoga okrętu składa się z 5 oficerów i 40 podoficerów i marynarzy.
Służba.
Nieuzbrojony i pozbawiony wyposażenia przeciwminowego „Yung Feng” został przyjęty do służby w marynarce wojennej Republiki Chińskiej 12 lipca 1991 roku. Okręt otrzymał numer taktyczny 1301. Pełną gotowość bojową jednostka osiągnęła dopiero w 1995 roku, po montażu uzbrojenia i wyposażeniu w system wykrywania min Thomson Sintra IBIS V oraz pojazdy podwodne.
W 1997 roku na pokładzie dziobowym jednostki zainstalowano pojedyncze działko T75 kal. 20 mm L/68. Po 2010 roku „Yung Feng” został poddany modernizacji, w wyniku której w miejsce sonaru TSM-2022 zainstalowano nowy SA 950 oraz zamiast pojazdu podwodnego Pinguin A1 dodano drugi Pinguin B3. Jednostka nadal znajduje się w składzie floty i ma status operacyjny (stan na 2019 rok).

</doc>
<doc id="4695991" url="https://pl.wikipedia.org/wiki?curid=4695991" title="Mistrzostwa Świata w Piłce Nożnej 2022 (eliminacje strefy AFC)/Grupa 2">
Mistrzostwa Świata w Piłce Nożnej 2022 (eliminacje strefy AFC)/Grupa 2



</doc>
<doc id="4695999" url="https://pl.wikipedia.org/wiki?curid=4695999" title="Jan Bartošek">
Jan Bartošek

Jan Bartošek (ur. 10 listopada 1971 w Igławie) – czeski polityk, pedagog i samorządowiec, działacz Unii Chrześcijańskiej i Demokratycznej – Czechosłowackiej Partii Ludowej (KDU-ČSL), deputowany, wiceprzewodniczący Izby Poselskiej.
Życiorys.
Studiował na wydziale rolniczym Uniwersytetu Południowoczeskiego w Czeskich Budziejowicach oraz na Czeskim Uniwersytecie Przyrodniczym w Pradze. Specjalizował się w zakresie dramaterapii na Uniwersytecie Palackiego w Ołomuńcu. Pracował jako terapeuta we wspólnocie terapeutycznej w miejscowości Dačice, gdzie zajmował się pacjentami z uzależnieniami. Został wiceprzewodniczącym sekcji wspólnot terapeutycznych w stowarzyszeniu organizacji pozarządowych (A.N.O.), a także wykładowcą na Uniwersytecie Palackiego i na VŠPJ (politechnice w Igławie).
W 2006 wstąpił do Unii Chrześcijańskiej i Demokratycznej – Czechosłowackiej Partii Ludowej, w 2011 został wiceprzewodniczącym tego ugrupowania. W 2010 uzyskał mandat radnego miejscowości Dačice, pełnił funkcję zastępcy burmistrza. W 2016 został radnym kraju południowoczeskiego (ponowny wybór w 2020). W 2013 uzyskał mandat deputowanego do Izby Poselskiej. W 2014 objął funkcję wiceprzewodniczącego tej izby. Pełnił ją do końca kadencji w 2017, uzyskując w tymże roku poselską reelekcję. W 2017 został przewodniczącym klubu deputowanych KDU-ČSL.
W marcu 2019 bez powodzenia ubiegał się o przywództwo w partii, pozostając w składzie jej władz krajowych. Ponownie bezskutecznie kandydował na przewodniczącego KDU-ČSL w nowych wyborach, które wyznaczono na styczeń 2020, gdy z przyczyn rodzinnych swoją rezygnację złożył Marek Výborný. Utrzymał następnie stanowisko jednego z zastępców przewodniczącego partii. W 2021 został wybrany na deputowanego na kolejną kadencję, ponownie został w tymże roku jednym z wiceprzewodniczących Izby Poselskiej.
Życie prywatne.
Jan Bartošek jest żonaty, ma dwoje dzieci.

</doc>
<doc id="4696001" url="https://pl.wikipedia.org/wiki?curid=4696001" title="Shay Murphy">
Shay Murphy

Eshaya Marie „Shay” Murphy (ur. 15 kwietnia 1985 w Los Angeles) – amerykańska koszykarka, grająca na pozycji rzucającej, posiadająca także czarnogórskie obywatelstwo, reprezentantka tego kraju.

</doc>
<doc id="4696003" url="https://pl.wikipedia.org/wiki?curid=4696003" title="Karol Sayons">
Karol Sayons



</doc>
<doc id="4696006" url="https://pl.wikipedia.org/wiki?curid=4696006" title="Three Crowns">
Three Crowns

Three Crowns (z ang. "Trzy Korony") – album polsko-norweskiego jazzowego kwartetu Macieja Obary wydany 25 października 2019 przez niemiecką oficynę ECM (nr kat. ECM 2662). Nominacja do Fryderyka 2020.

</doc>
<doc id="4696010" url="https://pl.wikipedia.org/wiki?curid=4696010" title="Jorge Lendeborg Jr.">
Jorge Lendeborg Jr.

Jorge David Lendeborg Jr. (ur. 21 stycznia 1996 w Distrito Nacional) – amerykański aktor, który wystąpił m.in. w filmach "Bumblebee", "" i "Twój Simon".

</doc>
<doc id="4696014" url="https://pl.wikipedia.org/wiki?curid=4696014" title="Władysław Kabaciński">
Władysław Kabaciński

Władysław Kabaciński ps. „Niepodległy”, „Włókowski” (ur. 14 czerwca 1893 w Zasadach, zm. 26 maja 1946 w Krakowie) – oficer Wojska Polskiego w II Rzeczypospolitej i Armii Krajowej, kawaler Orderu Virtuti Militari.
Życiorys.
Urodził się w rodzinie Ludwika i Marty z Kalinowskich. Absolwent Seminarium Nauczycielskiego w Wymyślinie. Od 1913 podjął pracę w szkole. W latach 1915–1918 był członkiem Polskiej Organizacji Wojskowej i komendantem komendy miejscowej POW w Sierpcu. Za szczególne zasługi w tym zakresie odznaczony został Krzyżem Srebrnym Orderu Virtuti Militari.
W 1918 wstąpił do odrodzonego Wojska Polskiego i w szeregach 21 pułku piechoty walczył na froncie litewsko-białoruskim. Od 7 lipca 1920 przebywał w Płocku. Służył wtedy w 6 pułku piechoty Legionów, a potem został przeniesiony do 145 pułku piechoty Strzelców Kresowych.
Po podpisaniu rozejmu z Rosją bolszewicką przeniesiony został do rezerwy i powrócił do uprawiania zawodu nauczyciela. 29 listopada 1927 został mianowany podporucznikiem ze starszeństwem z 1 lipca 1925 i 1099. lokatą w korpusie oficerów rezerwy piechoty, a minister spraw wojskowych wcielił do 35 pułku piechoty w Brześciu nad Bugiem. Na stopień porucznika został mianowany ze starszeństwem z 19 marca 1939 i 567. lokatą w korpusie oficerów rezerwy piechoty.
W czasie okupacji prowadził tajne nauczanie i był aktywnym żołnierzem Armii Krajowej.
Po wojnie był nauczycielem i członkiem tajnej organizacji „Wolność i Niezawisłość”. Zmarł w Krakowie i tam został pochowany.
Był żonaty z Janiną z Lissowskich, miał córki: Marię Barbarę (ur. 1925) po mężu Frančic oraz Danutę (ur. 1927) po mężu Knapik.

</doc>
<doc id="4696020" url="https://pl.wikipedia.org/wiki?curid=4696020" title="Hovik Tovmassian">
Hovik Tovmassian

Hovik Tovmassian, pseud. "KQLY" (ur. 29 sierpnia 1990) – były francuski profesjonalny gracz . Były reprezentant takich formacji jak Titan, Team eXtensive, Clan-Mystik, Vexed Gaming czy Team LDLC. Założyciel organizacji e-sportowej - eFrog. W swojej karierze zarobił ok. 20 tysięcy dolarów.
Życiorys.
Karierę w CS:GO rozpoczął 21 sierpnia 2012 roku, kiedy dołączył do Team eXtensive. 20 stycznia 2013 doszedł do organizacji Clan-Mystik, z którą wygrał m.in. Electronic Sports World Cup 2013, pokonując w finale VeryGames. 2 lutego 2014 dołączył do LDLC, z którą zajął m.in. 3/4 miejsce na ESL One Cologne 2014. 3 września tego samego roku dołączył do ówczesnej potęgi - Titan. 20 września 2014 roku KQLY został zbanowany przez system Valve Anti-Cheat za oszukiwanie. Po tym wydarzeniu organizacja Titan zawiesiła go, a krótko po tym zwolniła. Blokada Hovika zdyskwalifikowała Titan z udziału na turnieju DreamHack Winter 2014. Zbanowanie KQLY'iego odbiło się echem na całym świecie, a twórcy gry postanowili poprawić system zabezpieczeń, który miałby chronić przed oszustami. Krótko po tym wydarzeniu, Valve Corporation zbanowało 2 profesjonalnych graczy: GMX'a oraz fxy0. 

</doc>
<doc id="4696021" url="https://pl.wikipedia.org/wiki?curid=4696021" title="Nalini Singh">
Nalini Singh

Nalini Singh (ur. 7 września 1977 na Fidżi) – nowozelandzka pisarka i autorka wielu romansów oraz romansów fantastycznych.
Życiorys.
Urodziła się 7 września 1977 roku na Fidżi, lecz jako dziecko przeprowadziła się do Nowej Zelandii. Oprócz pisania, Nalini spędziła 3 lata jako nauczycielka języka angielskiego w Japonii oraz zwiedziała w tym czasie Azję. Poza tym pracowała też jako bibliotekarka, prawnik, w fabryce słodyczy oraz w banku. Swoje rodzinne korzenie ma w Indiach. W swoich podróżach odwiedziła też Irlandię, Niemcy. Chiny, Malezję oraz Australię.
Początki kariery.
Gdy miała 18 lat zaczęła pisać swoją pierwszą książkę, po skończeniu jej wysłała ją od razu do wydawnictwa, jednak została ona szybko odrzucona. Singh nie zniechęciła się jednak i kontynuowała pisanie.
W 1999 zdobyła 3. miejsce w „Clendon Awards” z Nowej Zelandii w kategorii romans. Po tym w 2001 roku jej rękopis „Coaxing the Sheik” wygrał nagrodę Jane Porter za najwyższe miejsce w oraz „Clendon Award” z wyboru czytelników. Rękopis był podstawą do jej pierwszej książki znanej jako „Desert Warrior” i została ona wydana w 2003 roku.
Po tym jej powieści zaczęły pojawiać się na listach bestsellerów takich jak New York Times, USA Today oraz Publishers Weekly.
Wygrała także inne nagrody takie jak: Sir Julius Vogel Award, RITA Award, .
Opublikowała ponad dwa tuziny powieści.
Twórczość.
Psy-Changeling Series zawierających 15 powieści z różnymi dodatkami i krótkimi opowiadaniami, z czego 3 powieści zostały przetłumaczone na język Polski.
Guild Hunter Series zawierających 12 powieści z dodatkami, z czego dwie zostały przetłumaczone na język Polski.
Rock Kiss Series z 4 głównymi powieściami, jednym dodatkiem oraz krótkimi opowiadaniami.
Hard Play Series z 2 powieściami
Royal House of Shadows z 4 powieściami
Oraz inne książki takie jak:
"A Madness of Sunshine" (Grudzień 2019)
"Bound By Marriage" (Luty 2007)
"Secrets In The Marriage Bed" (Marzec 2006)
"Craving Beauty" (Lipiec 2005)
"Awaken The Senses" (Maj 2005)
"Awaken To Pleasure" (Sierpień 2004)
"Desert Warrior" (Sierpień 2003)
"Star Kissed" dostępne darmowo na stronie Singh

</doc>
<doc id="4696023" url="https://pl.wikipedia.org/wiki?curid=4696023" title="Inés Arrimadas">
Inés Arrimadas

Inés Arrimadas García (ur. 3 lipca 1981 w Jerez de la Frontera) – hiszpańska i katalońska polityk oraz prawniczka, działaczka Obywateli – Partii Obywatelskiej, w latach 2020–2023 przewodnicząca tej partii, posłanka do parlamentu Katalonii oraz do Kongresu Deputowanych.
Życiorys.
Kształciła się na Universidad Pablo de Olavide w Sewilli, gdzie ukończyła prawo (ze specjalizacją w zakresie prawa gospodarczego) oraz administrację i zarządzanie przedsiębiorstwem. W latach 2004–2005 studiowała w IPAG Business School w Nicei. Pracowała w przedsiębiorstwie przemysłowym i firmie konsultingowej. Podjęła następnie praktykę adwokacką w Barcelonie.
Dołączyła do Obywateli, była rzeczniczką grupy młodzieżowej ugrupowania. W 2011 weszła w skład komitetu wykonawczego partii. W 2012, 2015 i 2017 wybierana do katalońskiego parlamentu X, XI i XII kadencji. W 2015 i 2017 była oficjalną kandydatką swojego ugrupowania na przewodniczącego Generalitat de Catalunya. Była też rzeczniczką grupy poselskiej Obywateli i liderem parlamentarnej opozycji. W 2017 prowadzone przez nią ugrupowanie, opowiadające się za pozostaniem Katalonii w Hiszpanii, wygrało wybory regionalne. Pozostało jednak w opozycji wobec rządu tworzonego przez formacje separatystyczne.
Inés Arrimadas w 2019 zdecydowała się na podjęcie działalności w polityce krajowej. W wyborach z kwietnia uzyskała mandat posłanki do Kongresu Deputowanych. Stanęła wówczas na czele frakcji parlamentarnej Obywateli. W kolejnych wyborach z listopada 2019 z powodzeniem ubiegała się o reelekcję. W tym samym miesiącu ogłosiła swoją kandydaturę na funkcję przewodniczącej Obywateli, gdy po słabym wyniku partii ustąpił z niej Albert Rivera. W marcu 2020 zwyciężyła w partyjnych wyborach, stając w konsekwencji na czele swojego ugrupowania, którym kierowała do stycznia 2023.

</doc>
<doc id="4696024" url="https://pl.wikipedia.org/wiki?curid=4696024" title="Jadwiga Rudnicka (historyk literatury)">
Jadwiga Rudnicka (historyk literatury)

Jadwiga Rudnicka (ur. 7 września 1916 w Fastowie, zm. 25 kwietnia 2006 w Lublinie) – polska historyk literatury, bibliotekoznawczyni.
Życiorys.
Córka Antoniego Władysława i Anieli z Kujawskich. Po odzyskaniu przez Polskę niepodległości razem z rodzicami zamieszkała w Bobrowem koło Gorzkowa, po ukończeniu szkoły powszechnej uczęszczała do Seminarium Nauczycielskiego w Zamościu. W 1935 ukończyła naukę, rok później w Lublinie zdała eksternistycznie maturę gimnazjalną typu humanistycznego. Przez dwa lata pracowała jako nauczycielka w szkole koło Gorzkowa, w 1938 rozpoczęła studia bibliotekoznawcze w Sekcji Społeczno-Oświatowej na Wydziale Pedagogicznym Wolnej Wszechnicy Polskiej w Warszawie. Do grona jej wykładowców należeli Jan Muszkowski, Helena Radlińska i Zygmunt Szweykowski. Po wybuchu II wojny światowej zamieszkała na wsi, gdzie była nauczycielką w szkole powszechnej, była zaangażowana w tajne nauczanie z zakresu szkoły średniej. Od listopada 1944 powróciła na studia, naukę kontynuowała na Wydziale Nauk Humanistycznych Katolickiego Uniwersytetu Lubelskiego, jej przewodnikiem naukowym został prof. Juliusz Kleiner, a wykładowcami Jan Parandowski, Maria Dłuska, Stefan Kawyna, Henryk Elzenberg i Marian Morelowski. Równocześnie pracowała w bibliotece Zakładu Historii Literatury Polskiej KUL, a następnie w Bibliotece Publicznej im. Hieronima Łopacińskiego w Lublinie. W czerwcu 1947 uzyskała stopień magistra, promotorem jej pracy prof. Kleiner. Następnie wyjechała do Warszawy, gdzie rozpoczęła pracę w Bibliotece Narodowej. Nawiązała kontakt z prof. Wacławem Borowym i pod jego kierunkiem przygotowała pracę doktorską, którą obroniła w czerwcu 1950 na Uniwersytecie Warszawskim. Od 1952 publikowała prace z zakresu historii literatury, debiutowała na łamach Zeszytów Wrocławskich. W 1953 ukazała się jej pierwsza książka dotycząca bibliotekoznawstwa, kolejne w 1964 i 1967. Była również autorką dwóch opracowań edytorskich, od 1957 była kustoszem, d 1966 kustoszem dyplomowanym, w 1970 habilitowała się na Uniwersytecie Wrocławskim w zakresie bibliotekoznawstwa. Będąc docentem od 1971 do 1977 kierowała działem starych druków i rękopisów w Bibliotece Publicznej m. st. Warszawy, równocześnie intensywnie pracowała nad książkami z dziedziny bibliotekoznawstwa i historii literatury, w 1973 została starszym kustoszem dyplomowanym. W 1977 rozpoczęła pracę wykładowcy bibliotekoznawstwa i filologii polskiej w Wyższej Szkole Pedagogicznej w Olsztynie, pracę tam zakończyła w 1987. Od 1985 mieszkała w Lublinie, prowadziła wykłady zlecone na KUL, w 1988 przeszła na emeryturę, współpracowała z Pracownią Norwidowską oraz była członkiem korespondentem Towarzystwa Naukowego KUL. Należała do Polskiego Towarzystwa Badań nad Wiekiem Osiemnastym.
Pochowana na cmentarzu parafialnym w Gorzkowie-Osadzie, woj. lubelskie.
Dorobek naukowy.
Bibliotekoznawstwo.
W 1952 opublikowała na łamach Zeszytów Wrocławskich pierwszy przyczynek naukowy dotyczący pierwszego tłumaczenia na język polski powieści Victora Hugo "Les Misérables". W 1973 wspólnie z Sante Graciottim opracowała „Inwentarz biblioteki Ignacego Krasickiego z 1810”, dwa lata później przygotowała „Bibliografię katalogów księgarskich wydanych w Polsce do końca XVIII wieku”. W 1976 zaangażowała się w serię publikacji „Prace Biblioteki Publicznej m.s.t Warszawy”, była współautorką „Katalogu starych druków Biblioteki Publicznej” i „Archiwum Biblioteki Publicznej”. Ostatnią pracą z zakresu bibliotekoznawstwa był zbiór dokumentów „Biblioteka Stanisława Augusta na zamku warszawskim”.
Historia literatury.
Prowadziła badania nad „Monitorem”, udowodniła, że to czasopismo czasów Stanisława Augusta było wydawane do 1785. Opracowała szkic „W poszukiwaniu starych czasopism”, gdzie nawiązała do polskich periodyków nie odnalezionych i nie odnotowanych przez Karola Estreichera. Trzy prace poświęciła Stanisławowi Kostce Potockiemu, a także Ignacemu Krasickiemu. Kilka przyczynków naukowych przygotowała na dwusetną rocznicę powstania Komisji Edukacji Narodowej m.in. „Książka w działalności KEN (1773–1794)”. Kilka rozpraw poświęciła życiu literackiemu epoki stanisławowskiej, były to m.in. „Ruch księgarski w Warszawie za Stanisława Augusta” i „Biblioteki mieszczan warszawskich za Stanisława Augusta”. Wiele uwagi poświęciła polskiej recepcji „"Tysiąca nocy i jedne"j”, opublikowała na ten temat dwa przyczynki, artykuły syntetyczne, a ostatecznie książkę „"Tysiąc nocy i jedna"” "w kulturze polskiej". Opracowywała materiały dotyczące Adama Mickiewicza, Juliusza Słowackiego, Bolesława Prusa, ale najwięcej badań i opracowań poświęciła Cyprianowi Kamilowi Norwidowi, ich efektem jest jedenaście publikacji na temat życia, twórczości i korespondencji tego poety.

</doc>
<doc id="4696028" url="https://pl.wikipedia.org/wiki?curid=4696028" title="Scymnus nigrinus">
Scymnus nigrinus

Scymnus nigrinus – gatunek owada z rodziny biedronkowatych z rzędu chrząszczy.
Ekologia.
Jest to chrząszcz charakterystyczny dla lasów i miodników sosnowych. Na ogół jest spotykany rzadko i w pojedynczych okazach, niekiedy tylko tworzy populacje o dużej liczebności. Zimuje w ściółce, pod opadłym igliwiem i listowiem oraz wśród mchów.
Występowanie.
Szeroko rozprzestrzeniony w Europie od południowej Szkocji, skrajnych prowincji północnych Fennoskandii oraz Karelii aż do obszarów górzystych w południowej części kontynentu. W Polsce prawdopodobnie występuje w całym kraju, jednak brak jest jeszcze udokumentowanych danych z niektórych krain.

</doc>
<doc id="4696029" url="https://pl.wikipedia.org/wiki?curid=4696029" title="Jadwiga Rudnicka (ujednoznacznienie)">
Jadwiga Rudnicka (ujednoznacznienie)



</doc>
<doc id="4696030" url="https://pl.wikipedia.org/wiki?curid=4696030" title="A Polish Kaleidoscope 3">
A Polish Kaleidoscope 3

A Polish Kaleidoscope 3: Dance Music for 4 Hands (Moniuszko, Friedman, Moszkowski, Noskowski, Żeleński) – trzeci album z serii «Polskiego Kalejdoskopu» polskich pianistek Ravel Piano DUO (Agnieszka Kozło, Katarzyna Ewa Sokołowska), wydany 28 listopada 2019 przez Dux Recording Producers (nr kat DUX 1590). Zawiera miniatury taneczne polskich kompozytorów przełomu wieków XIX i XX (Stanisław Moniuszko, Ignacy Friedman, Maurycy Moszkowski, Zygmunt Noskowski, Władysław Żeleński). 

</doc>
<doc id="4696032" url="https://pl.wikipedia.org/wiki?curid=4696032" title="Scymnus rubromaculatus">
Scymnus rubromaculatus

Scymnus rubromaculatus – gatunek owada z rodziny biedronkowatych z rzędu chrząszczy.
Ekologia.
W okresie wegetacyjnym znajdowany na różnych krzewach i drzewach liściastych w lasach, parkach i sadach. Zimuje w ściółce, pod suchymi trawami, opadłym listowiem i wśród mchów.
Występowanie.
Gatunek południowopalearktyczny, rozmieszczony w prawie całej Europie prócz północnych części Wysp Brytyjskich i Fennoskandii. W Polsce notowany z nielicznych stanowisk, zarówno na terenach nizinnych, jak i górskich.

</doc>
<doc id="4696039" url="https://pl.wikipedia.org/wiki?curid=4696039" title="Mistrzostwa Świata w Wioślarstwie 1966">
Mistrzostwa Świata w Wioślarstwie 1966

2. Mistrzostwa Świata Seniorów w Wioślarstwie 1966 – odbyły się od 8 września do 11 września 1966 roku nad jeziorem Bled w Jugosławii (obecnie Słowenia).

</doc>
<doc id="4696047" url="https://pl.wikipedia.org/wiki?curid=4696047" title="Mathieu Herbaut">
Mathieu Herbaut

Mathieu Herbaut, pseud. "ZywOo" (ur. 9 listopada 2000) – francuski profesjonalny gracz , będący snajperem dla organizacji Team Vitality. Były reprezentant takich formacji jak E-Corp Bumpers, WySix czy aAa. Dotychczas w swojej karierze zarobił ok. 568 tysięcy dolarów. Najlepszy gracz CS:GO według serwisu HLTV w 2019 i 2020 roku, drugi zawodnik w rankingu HLTV w 2021 i 2022 roku . 
Życiorys.
Karierę rozpoczął w 2014 roku, kiedy dołączył do amatorskiej formacji - dizLown. 11 marca 2017 roku dołączył do WySix, gdzie zajął m.in. 2 miejsce na Gamers Assembly 2017. 8 października 2018 dołączył do formacji Team Vitality, co było najlepszym momentem w jego karierze. Wygrał z nią m.in. DreamHack Open Atlanta 2018, cs_summit 4, Esports Championship Series Season 7 - Finals czy EPICENTER 2019. Mathieu nadal reprezentuje barwy francuskiej marki, która obecnie znajduje się na 5 miejscu w rankingu najlepszych drużyn CS:GO, który tworzy serwis HLTV. 

</doc>
<doc id="4696049" url="https://pl.wikipedia.org/wiki?curid=4696049" title="87 Pułk Piechoty Austro-Węgier">
87 Pułk Piechoty Austro-Węgier



</doc>
<doc id="4696055" url="https://pl.wikipedia.org/wiki?curid=4696055" title="Guerguerat">
Guerguerat



</doc>
<doc id="4696059" url="https://pl.wikipedia.org/wiki?curid=4696059" title="Zgubiona dusza">
Zgubiona dusza

Zgubiona dusza – książka Olgi Tokarczuk z ilustracjami Joanny Concejo wydana w 2017 r. nakładem Wydawnictwa Format.
Opis.
"Zgubiona dusza" to słowno-obrazowa książka opowiadająca o mijającym czasie, który tracimy głównie na wykonywaną pracę zawodową, kolejne hobby, przelotne znajomości, zdobywanie niepotrzebnych dóbr i przedmiotów, zapominając chwilach poświęcanych dla najbliższych, szczególnie dzieci. Skromność tekstu metaforycznie pokazuje piękno ciszy, bez szumu informacyjnego, natłoku obrazów, powodujących zagłuszanie słów duszy. Joanna Concejo stworzonymi przez siebie ilustracjami interpretuje tekst napisany przez Olgę Tokarczuk. Pojawiają się pytania o sens życia człowieka funkcjonującego we współczesnym, szalonym świecie, który zapomina o sobie, gubi to, co ma najważniejsze i najcenniejsze.

</doc>
<doc id="4696062" url="https://pl.wikipedia.org/wiki?curid=4696062" title="Toja">
Toja



</doc>
<doc id="4696064" url="https://pl.wikipedia.org/wiki?curid=4696064" title="Historia małżeńska">
Historia małżeńska

Historia małżeńska (ang. "Marriage Story") – amerykański dramat z 2019 roku w reżyserii Noaha Baumbacha. W rolach głównych wystąpili Scarlett Johansson i Adam Driver.
Fabuła.
Małżeństwo reżysera teatralnego i aktorki zaczyna się rozpadać. Kobieta pokazuje mężowi wniosek o rozwód, którym jest bardzo zaskoczony. Wkrótce rozpoczyna się sądowa batalia, która odbija się na życiu obojga oraz ich syna.
Odbiór.
Krytyka w mediach.
Film spotkał się z bardzo dobrą reakcją krytyków. W serwisie Rotten Tomatoes 94% z 388 recenzji uznano za pozytywne, a średnia ocen, wystawionych na ich podstawie, wyniosła 8,8/10. Na portalu Metacritic średnia ocen z 53 recenzji wyniosła 93 punkty na 100.
Nagrody i nominacje.
Film zdobył 6 nominacji do Oscarów (w tym za najlepszy film) oraz 5 nominacji do Złotych Globów, przy czym Laura Dern dostała obie statuetki za rolę drugoplanową. Poza tym film uzyskał 5 nominacji do nagrody BAFTA i 2 Satelity (nagrodę otrzymała Scarlett Johansson dla najlepszej aktorki pierwszoplanowej i Noah Baumbach za najlepszy scenariusz).

</doc>
<doc id="4696065" url="https://pl.wikipedia.org/wiki?curid=4696065" title="John Lynch (ujednoznacznienie)">
John Lynch (ujednoznacznienie)



</doc>
<doc id="4696066" url="https://pl.wikipedia.org/wiki?curid=4696066" title="John Lynch (językoznawca)">
John Lynch (językoznawca)

John Lynch (ur. 8 lipca 1946 w Sydney) – australijski językoznawca. Zajmuje się językami oceanicznymi (zwłaszcza z Vanuatu), historią języków Pacyfiku, językami pidżynowymi i kreolskimi, zagadnieniem zmienności języków, leksykografią i systemami ortografii.
Redaguje czasopismo „Oceanic Linguistics”, poświęcone językom Oceanii.

</doc>
<doc id="4696073" url="https://pl.wikipedia.org/wiki?curid=4696073" title="Geoffrey Hull">
Geoffrey Hull

Geoffrey Hull (ur. 6 września 1955) – australijski językoznawca, etnolog i historyk. 
Życiorys.
Zajmuje się językami Europy i Pacyfiku. Interesuje się fonetyką, językoznawstwem historycznym oraz typologią lingwistyczną.
Doktoryzował się na Uniwersytecie w Sydney. Obecnie (2020) piastuje stanowisko profesora na Macquarie University.
Poświęcił się na rzecz standaryzacji języka tetum. Jest autorem podręczników do tego języka oraz innych języków Timoru Wschodniego.

</doc>
<doc id="4696078" url="https://pl.wikipedia.org/wiki?curid=4696078" title="Doświadczalna Oficyna Graficzna">
Doświadczalna Oficyna Graficzna

Doświadczalna Oficyna Graficzna ("DOG") – założona w 1964 r. przy Państwowych Pracowniach Sztuk Plastycznych. Mieściła się w Warszawie na Saskiej Kępie, przy ul. Finlandzkiej 10. Głównymi inicjatorami DOG byli prof. Andrzej Rudziński oraz jego uczeń, przyszły kierownik oficyny, a także mistrz typografii Leon Urbański. Doświadczalny charakter oficyny był ewenementem na skalę polskiego drukarstwa w okresie PRL-u. Był to placówka nastawiona na druki o najwyższym poziomie graficznym, poligraficznym, oraz edytorskim. Okres największej popularności DOG przypada na lata 60. i 70. XX w.. W oficynie pracowali świetni rzemieślnicy, czyli zecerzy, maszyniści typograficzni, drukarze, projektanci graficzni, artyści, a także edytorzy. Głównym założeniem DOG była praca zespołowa, Rudziński i Urbański twierdzili bowiem, że do stworzenia druków najwyższej próby potrzebna jest współpraca
Zadania i cele.
Według rozporządzeń Zarządu Naczelnej Dyrekcji Państwowych Pracowni Sztuk Plastycznych z dnia 7 marca 1963 r. i 4 grudnia 1973 r. do zadań i celów DOG należały:
Działalność oficyny.
Za artystyczną formę druków powstałych w DOG odpowiadał Leon Urbański, którego rola dla oficyny była niemalże czołowa. Był on mistrzem kunsztu typograficznego i to za jego sprawą projekty wychodzące z DOG były uważane za arcydzieła sztuki typograficznej. Sposób pracy w oficynie można porównać do dzisiejszych praktyk wykorzystywanych przez projektantów graficznych, wynika to z możliwości podglądu efektu pracy na ekranie monitora, lub zrobienia szybkiego wydruku. W DOG było podobnie, projektant mógł zrobić wydruk próbny i nanieść poprawki na swój projekt. Niestety w okresie komunizmu nie było to zbytnio możliwe, ponieważ graficy nie mieli możliwości wpływu na pracę drukarzy, którzy niekiedy partaczyli pracę projektanta.
Sprzęt.
W przemyśle poligraficznym okresu PRL-u urządzenia służące do druku typograficznego, czyli park maszynowy, nie należały do najlepszych. Inaczej było z jakością wykorzystywanych materiałów. W przeciwieństwie do wielu drukarń DOG miało możliwość druku na papierze świetnej jakości (m.in. bawełnianym, ręcznie czerpanym, o różnych gramaturach). Był on sprowadzony z najlepszych manufaktur papierniczych w Europie. Podobnie było z czcionkami, które dostarczano bezpośrednio z odlewni zapewniające oficynie różne rodziny krojów np. Garamond, Plantin, Perpetua, Paneuropa i wiele innych.
Rodzaje druków.
Mimo wielu planów Doświadczalna Oficyna Graficzna nigdy tworzyła książek na skalę rynkową. Oficyna zajmowała się głównie publikacją druków ulotnych, edycji bibliofilskich, a także publikacji przygotowanych na międzynarodowe konkursy. Oficyna miała spory wpływ na kształtowanie się polskiej szkoły druku dyplomatycznego, projektowano m.in. programy wizyt dyplomatycznych, programy toastów oraz zaproszenia. Leon Urbański dbał, aby w DOG nie tylko pracowano nad formą typograficzną, ale także nad całościowym wyglądem publikacji, w tym również teczkami, kopertami oraz z elementami takimi jak papier i tłoczenia.
Koniec działalności.
W latach 90. XX w. DOG została sprywatyzowana, co wiązało się z wieloma przekształceniami w systemie działalności oficyny. Druk typograficzny odszedł w niepamięć, został zastąpiony komputerami wyposażonymi w programy graficzne. Zbiór czcionek przepadł, a maszyny zostały wyrzucone. Przepadła też dokumentacja pozwalająca na prześledzenie losów DOG.

</doc>
<doc id="4696079" url="https://pl.wikipedia.org/wiki?curid=4696079" title="Kwasy mikolowe">
Kwasy mikolowe

Kwasy mikolowe – grupa organicznych związków chemicznych, α-rozgałęzionych, β-hydroksylowanych kwasów tłuszczowych o bardzo długich łańcuchach. Stanowią jeden z podstawowych elementów strukturalnych ścian komórkowych bakterii z rodzajów ', ', ' i '. Ich struktura została odkryta z wykorzystaniem różnych technik analitycznych, takich jak chromatografia cienkowarstwowa, chromatografia gazowa, wysokosprawna chromatografia cieczowa, spektrometria mas i spektroskopia magnetycznego rezonansu jądrowego. Liczba atomów węgla kwasów mikolowych zależy zarówno od analizowanego szczepu, jak i warunków wzrostu. Najdłuższe kwasy mikolowe występują u ' (długość łańcucha węglowego C60–C90), zaś u pozostałych rodzajów długość zawiera się w granicach C22–C36 ('), C30–C54 ('), C46–C60 ('). W wysokiej temperaturze ulegają tzw. odszczepieniu π do aldehydu i kwasu tłuszczowego, w reakcji podobnej do odwrotnej kondensacji Claisena.
Kwasy mikolowe są produktami szlaku biosyntezy mieszaniny syntazy kwasów tłuszczowych (FAS) i syntazy poliketydowej (PKS). Kwasy mikolowe wraz z innymi kwasami tłuszczowymi wchodzą w skład mykomembrany, najliczniej występują w jej warstwie wewnętrznej. Kwasy mikolowe uodparniają komórkę na uszkodzenia chemiczne i odwodnienie, niską przepuszczalność hydrofobowych antybiotyków oraz zdolność do tworzenia biofilmów. Związki te mogą być również antygenami do wytwarzania przeciwciał ze względu na generowanie potencjalnej swoistej odpowiedzi odpornościowej. Właściwość ta jest związana ze stopniem ekspozycji kwasów mikolowych na powierzchni ściany komórkowej. Analiza profili kwasów mikolowych może być stosowana jako alternatywa dla klasycznych metod diagnostyki chorób, takich jak gruźlica, trąd czy mikobakteriozy.

</doc>
<doc id="4696080" url="https://pl.wikipedia.org/wiki?curid=4696080" title="Opowiadania bizarne">
Opowiadania bizarne

Opowiadania bizarne – zbiór dziesięciu opowiadań Olgi Tokarczuk wydany w 2018 r. nakładem Wydawnictwa Literackiego.
Francuski przymiotnik "bizarre" w języku polskim znaczy "dziwny, cudaczny, kuriozalny" i takie są opowiadania zawarte w tej książce. Niezwykłe, co do miejsca i czasu akcji, dziejące się w różnych częściach świata, w Europie: na Wołyniu podczas potopu szwedzkiego i w Szwajcarii XXI wieku, w dalekiej Azji i w miejscach i obszarach wymyślonych przez samą autorkę, która kolejny raz, cytując Czesława Niemena, opowiada jak "dziwny jest ten świat". David Lynch ustami swojego bohatera w "Miasteczku Twin Peaks" mówi: "- Sowy nie są tym, czym się wydają". To samo przez żonglerkę groteską, czarny humor i fantastykę chce nam powiedzieć Olga Tokarczuk.
Spis opowiadań.
Na zbiór składa się 10 opowiadań:

</doc>
<doc id="4696086" url="https://pl.wikipedia.org/wiki?curid=4696086" title="Laguna Caratasca">
Laguna Caratasca

Laguna Caratasca (hiszp. "Laguna de Caratasca") – duża laguna w departamencie Gracias a Dios, w północno-wschodnim Hondurasie. Stolica departamentu, Puerto Lempira leży na jej brzegu.
Laguna Caratasca zajmuje 1 110 km² powierzchni Morza Karaibskiego i ciągnie się około 40 km w głąb lądu. Do laguny uchodzą rzeki Mocorón, Warunta oraz Nakunta. Największą wyspą laguny jest Tansín. Jej zachodni brzeg jest chroniony jako rezerwat przyrody. Laguna jest połączona z Morzem Karaibskim pięciokilometrowym kanałem, nad którym leży miejscowość Caratasca.
Laguna Caratasca była miejscem dotarcia nad ląd huraganu Mitch, który spowodował ogromne szkody ekologiczne w 1998 roku.

</doc>
<doc id="4696089" url="https://pl.wikipedia.org/wiki?curid=4696089" title="Michaił Czlenow">
Michaił Czlenow

Michaił Anatoljewicz Czlenow (; ur. 26 września 1940 w Moskwie) – rosyjski etnograf i orientalista. Kandydat nauk historycznych, profesor. Zajmuje się etnografią ludów północnej Rosji oraz kulturą żydowską i językiem hebrajskim.
W 1963 roku wyjechał do Indonezji. Przez dwa lata prowadził badania etnograficzne we wschodniej części kraju. W 1965 roku ukończył studia orientalistyczne na Moskiewskim Uniwersytecie Państwowym. W 1969 roku poświęcił się badaniom etnograficznym. Badał procesy etnosocjalne u ludów zamieszkujących północne tereny RFSRR. Brał udział w ponad 20 wyprawach terenowych do regionów rosyjskiej Arktyki, Azji Środkowej i Zakaukazia.
Jego dorobek obejmuje dwie monografie oraz ok. 150 publikacji naukowych z zakresu etnografii, lingwistyki, socjologii i pokrewnych dyscyplin.

</doc>
<doc id="4696093" url="https://pl.wikipedia.org/wiki?curid=4696093" title="Piłka nożna na Igrzyskach Śródziemnomorskich 2018">
Piłka nożna na Igrzyskach Śródziemnomorskich 2018

Piłka nożna na Igrzyskach Śródziemnomorskich 2018 odbywała się w dniach 22-30 czerwca, na trzech stadionach piłkarskich. Turniej odbywał się w formule do lat 18, 19 i 21.

</doc>
<doc id="4696094" url="https://pl.wikipedia.org/wiki?curid=4696094" title="Brian Kemp">
Brian Kemp

Brian Porter Kemp (ur. 2 listopada 1963 w Athens) – amerykański biznesmen i polityk, członek Partii Republikańskiej. Od 14 stycznia 2019 roku piastuje urząd gubernatora Georgii.
W latach 2010–2019 Kemp sprawował urząd sekretarza stanu Georgii. W 2018 roku został wybrany na urząd gubernatora, pokonując po zaciętej kampanii kandydatkę Partii Demokratycznej Stacey Abrams 50%-49%.
Biografia.
Kemp dorastał w rodzinnym mieście Athens w Georgii. Studiował rolnictwo na Uniwersytecie Georgii, gdzie uzyskał tytuł Bachelor of Science. Zanim stał się aktywny politycznie, przez wiele lat pracował jako generalny wykonawca i deweloper, a także miał kilka firm zajmujących się agrobiznesem i usługami finansowymi. W 1994 roku poślubił swoją żonę Marty, z którą mają trzy córki.
W 2002 roku został wybrany do senatu stanu Georgia. W 2006 roku kandydował na Komisarza ds. Rolnictwa, ale został pokonany w republikańskich prawyborach. W 2010 roku został powołany na stanowisko sekretarza stanu z rekomendacji ówczesnego gubernatora Sonny'ego Perdue. W 2018 został wybrany na gubernatora stanu Georgia. 
Podczas pandemii COVID-19 w 2020 roku, mimo rosnącej liczby przypadków, uchylił większość ograniczających przepisów, w tym wszedł w konflikt z burmistrzem Atlanty – Kieshą Lance Bottoms.
Aborcja.
W maju 2019 roku Kemp podpisał kontrowersyjną ustawę, która zabraniała aborcji po wykryciu bicia serca u płodu, co zwykle ma miejsce, gdy kobieta jest w szóstym tygodniu ciąży. Po tej decyzji ustawodawstwo Georgii stało się jednym z najsurowszych przepisów antyaborcyjnych w kraju. 
Ustawodawstwo zostało zablokowane przez sądy federalne, które uznały je za niezgodne z Konstytucją: wstępny nakaz sądowy z października 2019 r. zablokował wejście w życie ustawy, a stały nakaz sądowy wprowadzony w lipcu 2020 r. trwale unieważnił ustawę antyaborcyjną. 

</doc>
<doc id="4696095" url="https://pl.wikipedia.org/wiki?curid=4696095" title="Oceanic Linguistics">
Oceanic Linguistics

Oceanic Linguistics („językoznawstwo oceaniczne”) – czasopismo naukowe poświęcone językom autochtonicznym Oceanii i niektórych regionów Azji Południowo-Wschodniej. Zajmuje się przede wszystkim językami austronezyjskimi, ale publikuje także artykuły z zakresu języków aborygeńskich (Australia) i papuaskich (Nowa Gwinea). Na łamach czasopisma przedstawia się teorię lingwistyczną w odniesieniu do języków tego regionu, wyniki badań historycznych oraz nowe informacje na temat słabo udokumentowanych języków.
Czasopismo wychodzi dwa razy w roku.

</doc>
<doc id="4696107" url="https://pl.wikipedia.org/wiki?curid=4696107" title="Byron W. Bender">
Byron W. Bender

Byron W. Bender (ur. 14 sierpnia 1929, zm. 4 stycznia 2020) – amerykański językoznawca, profesor emerytowany Uniwersytetu Hawajskiego. Specjalizował się w językach mikronezyjskich, zwłaszcza w języku marszalskim.
W 1949 roku uzyskał bakalaureat z anglistyki na Goshen College. Magisterium z językoznawstwa otrzymał w 1950 r. na Uniwersytecie Indiany. W latach 1953–1959 nauczał na Wyspach Marshalla, będących wówczas pod administracją amerykańską. W latach 1960–1962 wykładał na Goshen College. Doktoryzował się w 1963 r. na Uniwersytecie Indiany.
Zmarł 4 stycznia 2020 r.

</doc>
<doc id="4696116" url="https://pl.wikipedia.org/wiki?curid=4696116" title="Samsuri">
Samsuri

Samsuri (ur. 31 lipca 1925 w Mojokerto, zm. 31 maja 2009) – indonezyjski językoznawca.
Podjął studia magisterskie na Uniwersytecie Indiany, gdzie w 1958 roku obronił pracę "The Phonology of Javanese". Doktoryzował się w 1965 roku na podstawie rozprawy "An Introduction to Rappang Buginese Grammar". Od 1966 roku pełnił funkcję dziekana na uczelni Institut Keguruan dan Ilmu Pendidikan Malang. W latach 1970–1974 był rektorem tej uczelni. W 1988 r. został mianowany profesorem. Był członkiem organizacji "Regional English Language Center" (Singapur, 1969–1974).

</doc>
<doc id="4696153" url="https://pl.wikipedia.org/wiki?curid=4696153" title="Pałac Cohna we Włocławku">
Pałac Cohna we Włocławku

Pałac Cohna we Włocławku – zabytkowa kamienica w centrum Włocławka.
Lokalizacja.
Kamienica znajduje się w dzielnicy Śródmieście, przy ul. Kościuszki 12 we Włocławku.
Historia.
Eklektyczny budynek został zbudowany w 1882 r. dla Ludwika Cohna (współwłaściciela pierwszej włocławskiej Fabryki Fajansu) przy ul. Żelaznej (obecnie Kościuszki). Autorem projektu budynku był architekt- Bronisław Żochowski-Brodzic. W 1895 r. Ludwik Cohn zadeklarował chęć sprzedaży kamienicy dla miasta. W 1889 roku została odkupiona przez władze miejskie na siedzibę Magistratu. Obecnie mieści się tu Wydział Komunikacji i Urząd Stanu Cywilnego Urzędu Miasta we Włocławku.
Architektura.
Jest to piętrowa kamienica z balkonami o bogato zdobionych żeliwnych balustradach, dachem mansardowym. Wewnątrz klatki schodowej wzrok przykuwają zabytkowe płytki ceramiczne z II połowy XIX wieku z inicjałami L i C (Ludwik Cohn) oraz napisem „salve” (witaj, bądź pozdrowiony). Na piętrze kamienicy znajdują się przestrzenne reprezentacyjne sale zdobione dekoracją sztukatorską, w tym sala ślubów tzw. „Sala Różana”.

</doc>
<doc id="4696232" url="https://pl.wikipedia.org/wiki?curid=4696232" title="Comme des Garçons">
Comme des Garçons

Comme des Garçons (jap.コム・デ・ギャルソン [Komu de Gyaruson]) – japońska marka odzieżowa założona przez projektantkę Rei Kawakubo w 1969 roku w Tokio.
Główne siedziby firmy mieszczą się w dzielnicy mody Aoyama oraz w Paryżu na Place Vendôme. Sklepy sztandarowe i koncepcyjne znajdują w największych miastach świata m.in. w Nowym Jorku, Hongkongu, Seulu i Pekinie.
Do najbardziej cenionych kolekcji marki należą m.in. "Comme des Garçons SHIRT", "Tricot Comme des Garçons", oraz młodzieżowa "Comme des Garçons PLAY," kojarzona w świecie mody z logotypem czerwonego serca z oczami.
Do spółki należy sieć sklepów z odzieżą luksusową Dover Street Market, z siedzibą w Londynie.
Historia.
Marka została założona w 1969 przez Rei Kawakubo w Tokio, natomiast w 1973 roku została oficjalnie zarejestrowana jako spółka publiczna, Comme des Garçons Co. Ltd. Francuska nazwa w wolnym tłumaczeniu oznacza „jak chłopcy” i została zaczerpnięta z popularnej francuskiej piosenki pt. „Tous les garçons et les filles” znanej piosenkarki Francoise Hardy. Założycielka zdobyła doświadczenie projektantki pracując w dziale marketingowym firmy produkującej tekstylia, gdzie pracowała przy sesjach zdjęciowych. Później jako stylistka nie mogąc znaleźć odpowiednich ubrań do zleceń zaczęła je szyć sama.
Marka szybko zdobyła uznanie w Japonii, lecz pojawiając się po raz pierwszy na Paris Fashion Week w 1981 roku wzbudziła kontrowersje wśród zachodnich odbiorców swoją całą czarną kolekcją o niewymiarowych kształtach z postrzępionych materiałów.
Comme des Garçons PLAY.
"Comme des Garçons Play" to młodzieżowa, najłatwiej dostępna, a zarazem najlepiej sprzedająca się linia Comme des Garcons założona w 2002 roku. Logo kolekcji zaprojektowane przez polskiego artystę Filipa Pągowskiego jest jednym z najbardziej rozpoznawalnych w świecie mody. Serce z oczami jest wykorzystywane w wielu wariantach na koszulkach, dzianinach i akcesoriach produkowanych przez Comme des Garçons. Jest to również marka chętnie noszona przez znane osobistości takie jak Drake, Kanye West, czy Kendrick Lamar.
Współprace.
Marka Comme Des Garçons ma na koncie wiele współpracy od swojego wejścia na rynek. Najbardziej rozpoznawalną jest współpraca z Converse, która dała początek "Converse x Comme Des Garçons Play". Comme Des Garçons współpracowała również z Nike i Supreme, tworząc "Air Force 1 x Supreme x Comme Des Garçons", oraz odtwarzając wersję Air Vapormax z Nike. Współpraca z Supreme bazuję na przemodelowaniu słynnego logo amerykańskiej marki.
Kolekcje.
Zaprojektowane przez Rei Kawakubo
Zaprojektowane przez Junya Watanabe

</doc>
<doc id="4696242" url="https://pl.wikipedia.org/wiki?curid=4696242" title="Bonding (serial)">
Bonding (serial)



</doc>
<doc id="4696247" url="https://pl.wikipedia.org/wiki?curid=4696247" title="House of Cards (amerykański serial)">
House of Cards (amerykański serial)



</doc>
<doc id="4696251" url="https://pl.wikipedia.org/wiki?curid=4696251" title="The Crown (serial)">
The Crown (serial)



</doc>
<doc id="4696253" url="https://pl.wikipedia.org/wiki?curid=4696253" title="Special (serial)">
Special (serial)



</doc>
<doc id="4696255" url="https://pl.wikipedia.org/wiki?curid=4696255" title="Zagubieni w kosmosie (film 1998)">
Zagubieni w kosmosie (film 1998)



</doc>
<doc id="4696257" url="https://pl.wikipedia.org/wiki?curid=4696257" title="Zagubieni w kosmosie (serial 2018)">
Zagubieni w kosmosie (serial 2018)



</doc>
<doc id="4696259" url="https://pl.wikipedia.org/wiki?curid=4696259" title="Richie Rich (serial 2015)">
Richie Rich (serial 2015)



</doc>
<doc id="4696261" url="https://pl.wikipedia.org/wiki?curid=4696261" title="Zagubieni w kosmosie (ujednoznacznienie)">
Zagubieni w kosmosie (ujednoznacznienie)



</doc>
<doc id="4696263" url="https://pl.wikipedia.org/wiki?curid=4696263" title="Anything Goes (film z 1936 roku)">
Anything Goes (film z 1936 roku)



</doc>
<doc id="4696264" url="https://pl.wikipedia.org/wiki?curid=4696264" title="Wielka transmisja z 1936 roku">
Wielka transmisja z 1936 roku



</doc>
<doc id="4696266" url="https://pl.wikipedia.org/wiki?curid=4696266" title="Kaczory (województwo warmińsko-mazurskie)">
Kaczory (województwo warmińsko-mazurskie)



</doc>
<doc id="4696267" url="https://pl.wikipedia.org/wiki?curid=4696267" title="Księży Dwór (powiat kętrzyński)">
Księży Dwór (powiat kętrzyński)



</doc>
<doc id="4696282" url="https://pl.wikipedia.org/wiki?curid=4696282" title="Łukasz Młyńczyk">
Łukasz Młyńczyk

Łukasz Młyńczyk – polski politolog, dr hab. nauk społecznych, profesor nadzwyczajny i zastępca dyrektora Instytutu Politologii Wydziału Humanistycznego Uniwersytetu Zielonogórskiego.
Życiorys.
W 2002 ukończył studia w zakresie politologii na Uniwersytecie Zielonogórskim. 28 września 2009 obronił pracę doktorską "Koncepcje polityki regionalnej Polski w latach 1989–2004", 17 stycznia 2017 habilitował się na podstawie pracy zatytułowanej "Między kreatywnością a próżnowaniem. Polityczność dwóch typów idealnych". Otrzymał nominację profesorską. 
Objął funkcję profesora nadzwyczajnego, a także zastępcy dyrektora w Instytucie Politologii na Wydziale Humanistycznym Uniwersytetu Zielonogórskiego.

</doc>
<doc id="4696283" url="https://pl.wikipedia.org/wiki?curid=4696283" title="Lesieniec (województwo warmińsko-mazurskie)">
Lesieniec (województwo warmińsko-mazurskie)



</doc>
<doc id="4696287" url="https://pl.wikipedia.org/wiki?curid=4696287" title="Meander w Wąwozie Półrzeczki">
Meander w Wąwozie Półrzeczki

Meander w Wąwozie Półrzeczki, Schronisko w Wąwozie Na Łopiankach V – jaskinia w górnej części wąwozu Półrzeczki, na północ od wsi Mników. Pod względem geograficznym znajduje się na Garbie Tenczyńskim, na południowym skraju Wyżyny Krakowsko- Częstochowskiej.
Opis obiektu.
Jaskinia znajduje się w orograficznie prawych zboczach wąwozu, w odległości 150 m na południe od autostrady A4. Otwór znajduje się w bezimiennej skale na wysokości około 5 m nad dnem doliny. Ma ekspozycję południowo-zachodnią i znajduje się we wnęce o znacznej wysokości (3,5 m), dzięki czemu jest widoczny ze ścieżki szlaku turystycznego biegnącego dnem doliny. Otwór znajduje się w górnej części tej wnęki i jest bardzo ciasny. Znajduje się za nim meandrujący korytarz o długości 7 m. Na dnie znajduje się bardzo głęboka i wąska rynna denna, a pod stropem półki. W środkowej części korytarza znajduje się rozszerzenie, w którym można stanąć.
Jaskinia powstała w strefie wadycznej w skałach wapiennych pochodzących z jury późnej. O tym, że płynęła nią woda świadczy rynna denna i półki pod stropem. W głębi zachowała się również szata naciekowa w postaci niewielkich draperii, polew i stalagnatu o wysokości 15 cm. Powierzchnię nacieków pokrywa białe mleko wapienne. Na spągu wapienny gruz i glina.
Jaskinia jest wilgotna i bez przewiewu. Rozproszone światło słoneczne dociera tylko do zakrętu korytarza. Okolice otworu porastają glony, mchy i porosty. W korytarzu obserwowano dużą ilość pająków (m.in. sieciarz jaskiniowy "Meta menardi"), ćmy, komary, motyla szczerbówka ksieni "Scoliopteryx libatrix" i niewielkie ślimaki.
Historia poznania i dokumentacji.
Jaskinia jest znana od dawna, jednak rzadko odwiedzana. Znajduje się w wykazie jaskiń M. Szelerewicza i A. Górskiego z 1986 r, pod nazwą Schronisko w wąwozie Na Łopiankach V. Dokumentację opracowali A. Górny i P. Malina w październiku 1999 r. Plan opracował A. Górny. 

</doc>
<doc id="4696288" url="https://pl.wikipedia.org/wiki?curid=4696288" title="Pyszki (województwo warmińsko-mazurskie)">
Pyszki (województwo warmińsko-mazurskie)



</doc>
<doc id="4696289" url="https://pl.wikipedia.org/wiki?curid=4696289" title="Rybakowo (województwo warmińsko-mazurskie)">
Rybakowo (województwo warmińsko-mazurskie)



</doc>
<doc id="4696290" url="https://pl.wikipedia.org/wiki?curid=4696290" title="Grigorij Osipowicz Winokur">
Grigorij Osipowicz Winokur



</doc>
<doc id="4696291" url="https://pl.wikipedia.org/wiki?curid=4696291" title="Lipowo (powiat kętrzyński)">
Lipowo (powiat kętrzyński)



</doc>
<doc id="4696297" url="https://pl.wikipedia.org/wiki?curid=4696297" title="Schronisko w Wąwozie Na Łopiankach V">
Schronisko w Wąwozie Na Łopiankach V



</doc>
<doc id="4696298" url="https://pl.wikipedia.org/wiki?curid=4696298" title="Młynowo (powiat kętrzyński)">
Młynowo (powiat kętrzyński)



</doc>
<doc id="4696299" url="https://pl.wikipedia.org/wiki?curid=4696299" title="Bracia (film 2015)">
Bracia (film 2015)

Bracia – polski film dokumentalny z 2015 roku, w reżyserii Wojciecha Staronia, w rolach głównych wystąpili Alfons Kułakowski i Mieczysław Kułakowski odgrywając siebie samych.
Fabuła.
Film przedstawia historię braci Kułakowskich, którzy jeszcze jako dzieci zostali zesłani do łagru, a następnie do Kazachstanu gdzie ułożyli sobie życie. Po blisko 80 latach od zesłania na Syberię postanawiają wrócić do Polski i rozpocząć nowe życie. Jeden z nich jest artystą, drugi pragmatycznym inżynierem: pomimo różnic kochają się i wspierają, razem stają w obliczu upływu czasu i trudów życia. Aby opowiedzieć swoją historię, Wojciech Staroń regularnie odwiedzał braci i poświęcił mnóstwo czasu, aby stać się częścią ich codziennego życia. Uchwycił upływ czasu w ich życiu i ujawnił głęboką więź, jaka ich łączy.
Obsada.
"Źródło": Filmweb
Nagrody.
"Źródło": FilmPolski.pl

</doc>
<doc id="4696301" url="https://pl.wikipedia.org/wiki?curid=4696301" title="Pieczarki (powiat kętrzyński)">
Pieczarki (powiat kętrzyński)



</doc>
<doc id="4696303" url="https://pl.wikipedia.org/wiki?curid=4696303" title="Meander (speleologia)">
Meander (speleologia)

Meander – rodzaj korytarza jaskiniowego. Podaje się następujące jego definicje:
Meandry są poskręcane nie tylko w poziomie, ale też i w pionie. Ciasne meandry są trudniejsze do przejścia od ciasnych, prostych korytarzy.
O krętym korytarzu mówi się też, że jest to meandrujący korytarz. Nazwa "meander" występuje w nazwach własnych wielu jaskiń i schronisk, np. Ciasny Meander, Meander w Mysiurze, Meander w Wąwozie Półrzeczki.

</doc>
<doc id="4696304" url="https://pl.wikipedia.org/wiki?curid=4696304" title="Podlasie (województwo warmińsko-mazurskie)">
Podlasie (województwo warmińsko-mazurskie)



</doc>
<doc id="4696305" url="https://pl.wikipedia.org/wiki?curid=4696305" title="Siemkowo (województwo warmińsko-mazurskie)">
Siemkowo (województwo warmińsko-mazurskie)



</doc>
<doc id="4696310" url="https://pl.wikipedia.org/wiki?curid=4696310" title="Crash Bandicoot (postać)">
Crash Bandicoot (postać)

Crash Bandicoot – fikcyjna postać animowana, główny bohater serii komputerowych gier platformowych o takim samym tytule. Jest antropomorficznym jamrajem pręgowanym.
Celem bohatera jest pokrzyżowanie planów Doktora Neo Cortexa, głównego antagonisty, który chce objąć władzę nad światem. Jest on odpowiedzialny za genetyczne ulepszenie protagonisty serii.
Koncepcja i ewolucja postaci.
Twórcami postaci Crasha Bandicoota są Andy Gavin oraz Jason Rubin. Za pierwotny projekt odpowiada Charles Zembillas. Pomysł na stworzenie postaci pojawił się wśród członków zarządu Sony. Przedsiębiorstwo chciało mieć własną maskotkę, która mogłaby stanowić konkurencję dla postaci występujących w innych franczyzach: Mario autorstwa Nintendo oraz Sonika stworzonego przez Segę.
Projekt studia Naughty Dog, początkowo funkcjonujący pod kryptonimem „Sonic’s Ass Game”, miał na celu stworzenie postaci na podobieństwo Sonica Segi oraz Diabła Tasmańskiego – Taza stworzonego przez Warner Bros. Jednocześnie miała ona przypominać zwierzę „słodkie, prawdziwe i najlepiej nieznane przez szeroką widownię”. Biorąc pod uwagę powyższe wymagania, studio zdecydowało się na trzy zwierzęta, które potencjalnie mogłyby stać się postacią: wombata tasmańskiego, kanguroszczura oraz jamraja.
Pierwotnie postać Crasha miała nazywać się „Willy the Wombat”, ale ze względu na prawa autorskie zdecydowano o zmianie nazwy na „Bandicoot”. Na dalszej drodze projektowania postaci, studio uznało, że ich nowa maskotka „powinna kochać zabawę, cechować się głupkowatym charakterem oraz nie powinna mówić”. Milczenie postaci było uwarunkowane przekonaniem, że głosy postaci zawsze są „kiepskie, odrzucające oraz utrudniają graczom utożsamianie się z nimi”.
Po tym, gdy do zespołu dołączyli Charles Zembillas (odpowiedzialny za kreacje postaci) oraz Joe Pearson (odpowiedzialny za tło i osadzenie gry) zdecydowano, że finalny projekt jeszcze wtedy Willy'ego nie powinien przypominać prawdziwego zwierzęcia. Kierowano się zasadą, że „o designie zadecydują w 51% potrzeby wizualno-techniczne, a w 49% inspiracja”. Stąd też pochodzi decyzja o pomarańczowym kolorze bohatera: „miała ona najwięcej sensu – wyglądała najlepiej na ekranie ówczesnych telewizorów i świetnie odróżniała się od otaczającego go otoczenia”. Przerośnięta twarz oraz brak szyi są kolejnymi dowodami na to, że potrzeby wizualno-techniczne odgrywały główną rolę w procesie tworzenia postaci. Tak samo jak w przypadku koloru, decyzja o rozmiarze głowy była spowodowana stosunkowo niską rozdzielczością ówczesnych ekranów. Aby twarz i mimika była dostrzegalna i łatwo rozróżnialna, zdecydowano się na taką budowę ciała. Bezpośrednio wpłynęło to na unikatowe i utrudnione sterowanie postacią. Aby ułatwić proces odróżnienia, w którym kierunku Crash był w danej chwili zwrócony, dodano rękawiczki, kropki na plecach oraz rozjaśniono jego klatkę piersiową. Ograniczenia sprzętowe konsoli Playstation sprawiły, że Crash nie mógł posiadać ogona, ani luźnych pasków przy swojej odzieży. Skrócono również długość jego spodni, aby uniknąć migotania ekranu, które pojawiało się przy długich nogawkach.
Japoński oddział Sony nie był zadowolony z prezentacji gry, więc studio Naughty Dog było zmuszone dokonać pewnych zmian w postaci Crasha. Zmniejszono jego uśmiech, co miało ocieplić wizerunek postaci; zielone oczy porzucono na rzecz „czarnych kropek, mających przypominać oczy Pac-Mana”; zaokrąglono spiczaste włosy. W takiej wersji Sony zdecydowało się zakupić prawa do dzieła.
Finalny model Crasha składał się z 512 wielokątów, a tekstury zostały użyte jedynie do reprezentacji kropek na jego plecach oraz butów.
W 1996 roku, podczas przygotowań do zaprezentowania nowej gry na Electronic Entertainment Expo, Crash otrzymał swoje oficjalne imię. Dyrektor marketingowy Universal Interactive Studios nalegał, aby postać oraz gra nazywały się „Wez/Wezzy/Wuzzle the Wombat” lub „Ozzie the Otzel”. Jednak ostatecznie zadecydowano nadać mu imię Crash Bandicoot. Drugi człon nazwy postaci odnosił się do gatunku, na którym bazowała postać, natomiast pierwszy nawiązywał do ekspresyjnej reakcji przy rozbijaniu skrzyń, które gracz znajdował na kolejnych poziomach gry.
Opis postaci.
Gracze poznają głównego bohatera w momencie próby przeprowadzenia na nim eksperymentu przez Doktora Neo Cortexa i jego pomocnika, Doktora Nitrusa Brio. Ostatecznie Crashowi udaje się uciec z laboratorium, wyskakując przez okno i wpadając do morza. W laboratorium została również uwięziona Tawna – pierwsza miłość bohatera. Separacja Crasha od Tawny staje się głównym wątkiem gry. Crash postanawia uratować ukochaną z rąk doktora Neo Cortexa, przy okazji krzyżując jego plany w zapanowaniu nad światem. Na skutek nieudanego eksperymentu wyprania mózgu jamraj zostaje jednak genetycznie ulepszony, dzięki czemu nabywa umiejętności: biegania, skakania i kręcenia się. Lista ataków w początkowej wersji gry ograniczona jest tylko do skakania na głowy przeciwników oraz bardzo charakterystycznego ataku kręcenia się przypominającego tornado. W późniejszych odsłonach Crash może rozwijać swoje zdolności ataku poprzez pokonywanie głównych przeciwników.

</doc>
<doc id="4696312" url="https://pl.wikipedia.org/wiki?curid=4696312" title="Georgi Dymitrow">
Georgi Dymitrow



</doc>
<doc id="4696315" url="https://pl.wikipedia.org/wiki?curid=4696315" title="Order Georgi Dymitrowa">
Order Georgi Dymitrowa



</doc>
<doc id="4696319" url="https://pl.wikipedia.org/wiki?curid=4696319" title="Stana Tomašević">
Stana Tomašević

Stana Tomašević, Stana Tomašević-Arnesen (ur. 28 kwietnia 1921 w Barze, zm. 1983 w Belgradzie) – czarnogórska i jugosłowiańska nauczycielka, polityk i dyplomata.
Życiorys.
Była córką Petara Tomaševicia. W 1929 wraz z rodziną przeniosła się do Kosowa, w ramach akcji osadniczej organizowanej przez władze jugosłowiańskie. Uczyła się w Kragujevacu, Cetinju i w Sarajewie. W 1940 rozpoczęła pracę nauczycielki we wsi Vrulja k. Pljevlji. Po agresji niemieckiej na Jugosławię w kwietniu 1941 porzuciła pracę w szkole i razem z bratem Dušanem wstąpiła do partyzantki komunistycznej. Walczyła w batalionie Jovan Tomašević, a następnie w 4 brygadzie uderzeniowej. Od lipca 1941 członkini Komunistycznej Partii Jugosławii. Była jedną z pierwszych kobiet w Jugosławii, które pełniły funkcję komisarza politycznego. W 1944, kiedy przebywała w Drvarze, brytyjski fotograf wojskowy John Talbot wykonał jej serię zdjęć, które były potem rozpowszechniane na ulotkach propagandowych, ukazując zaangażowanie kobiet w ruchu oporu. W czasie wojny straciła brata Dušana, który poległ w czasie walk w Bośni. Dwukrotnie ranna, zakończyła wojnę w szpitalu partyzanckim, w randze pułkownika. Pełniła funkcję członka Komitetu Centralnej Związku Komunistycznej Młodzieży Jugosławii. W latach 1949-1959 zajmowała się edukacją w wydziale propagandy Komitetu Centralnego KPJ. W 1954 ukończyła studia na Wydziale Filozoficznym Uniwersytetu Belgradzkiego. 
Od 1963 w służbie dyplomatycznej, podobnie jak jej brat Nebojša Bata Tomašević. Była pierwszą w historii Jugosławii kobietą-ambasadorem. W latach 1963-1967 pełniła tę funkcję w Norwegii i w Islandii, a w latach 1974–1978 w Kopenhadze (Dania). W Norwegii poznała reżysera Eugena Arnesena, za którego wyszła za mąż. Zmarła na chorobę nowotworową.
Odznaczona Medalem Pamiątkowym Partyzantów 1941 i Orderem Braterstwa i Jedności 1 kl. Jej imię nosi jedna z ulic w Podgoricy. Pochowana w Belgradzie.

</doc>
<doc id="4696321" url="https://pl.wikipedia.org/wiki?curid=4696321" title="Sówka (województwo warmińsko-mazurskie)">
Sówka (województwo warmińsko-mazurskie)



</doc>
<doc id="4696325" url="https://pl.wikipedia.org/wiki?curid=4696325" title="Planaterga">
Planaterga

Planaterga – klad stawonogów z podtypu szczękoczułkopodobnych i nadgromady szczękoczułkowców.
Ciało mają podzielone na prosomę i opistosomę, aczkolwiek u roztoczy podział na pierwotne tagmy często zanika, a zamiast niego pojawiają się nieodpowiadające segmentacji pseudotagmy: gnatosoma i idiosoma. Na prosomie znajduje się 6 par jednogałęzistych przydatków (odnóży). Kolce policzkowe są co najwyżej szczątkowe. Odnóża siódmego somitu mogą być zredukowane lub nieobecne. Jeśli na opistosomie występują tergity to ich powierzchnia pozbawiona jest powiąkszonych guzów osiowych. W pierwotnym planie budowy największą szerokość opistosoma osiąga na wysokości trzeciego bądź czwartego tergitu.
Takson ten wprowadzony został w 2013 roku przez Jamesa C. Lamsdella. Obejmuje większość szczękoczułkowców z grupy Prosomapoda, z wyjątkiem Xiphosura i wymarłych rodzajów bazalnych. W obrębie Planaterga wyróżnia się klad Dekatriata, obejmujący pajęczaki, wielkoraki i Chasmataspidida. Ponadto do Planaterga należą rodzaje: "Bembicosoma", "Bunodes", "Cyamocephalus", "Limuloides", "Pasternakevia", "Pseudoniscus", a przypuszczalnie także "Bunaia".

</doc>
<doc id="4696328" url="https://pl.wikipedia.org/wiki?curid=4696328" title="Nikołaj Suchotin">
Nikołaj Suchotin

Nikołaj Gawriłowicz Suchotin , (ur. 1848, zm. po ) – działacz państwowy Imperium Rosyjskiego, wicegubernator siedlecki w latach 1891–1899.
Życiorys.
Nikołaj Gawriłowicz Suchotin urodził się w 1848 roku, wywodził się z prawosławnej szlachty dziedzicznej guberni kałuskiej (wpisany do ksiąg 29 października 1858 roku).
Ukończył , zdając egzamin na rangę registratora kolegialnego (XIV ranga cywilna w tabeli rang), którą oficjalnie otrzymać miał dopiero 4 listopada 1870 roku.
Od 7 września 1865 do 2 października 1866 roku pracował w Kancelarii Gubernatora Kałuskiego. Następnie od 8 lipca 1867 do 19 sierpnia 1868 roku w Kałuskiej Izbie Skarbowej sprawował funkcję urzędnika do specjalnych poleceń. W obu przypadkach służbę kończył na własną prośbę, za drugim razem argumentując to sprawami osobistymi. Kolejną znaną jego funkcją był analogiczny urząd w Orłowskim Zarządzie Dóbr Państwowych, gdzie pracował od 19 grudnia 1874 roku do likwidacji stanowiska 1 sierpnia 1875 roku. Bez przydziału pozostawał do 23 października, kiedy to na własną prośbę objął urząd przy Orłowskim Zebraniu Szlachty. W 1879 roku przeszedł do prac w policji: 4 maja został pomocnikiem naczelnika w powiecie mohylewskim (gubernia podolska), zaś już 24 czerwca sam objął odpowiedzialność za tę instytucję w powiecie telszewskim (gubernia kowieńska). Dodatkowo 14 grudnia tego roku stanął na czele powiatowego oddziału . W tym czasie został trzykrotnie awansowany w tabeli rang: 29 listopada 1877 roku został sekretarzem gubernialnym (XII ranga cywilna), 7 sierpnia 1880 roku sekretarzem kolegialnym (X ranga cywilna), zaś 16 września 1883 roku radcą tytularnym (IX ranga cywilna).
W 1884 roku przeniesiony został do Królestwa Polskiego. Od 30 października zajmował posadę namiestnika (gubernia siedlecka), zaś 27 sierpnia 1886 roku zajął analogiczne stanowisko w (gubernia lubelska). W miesiącu swojego przeniesienia (7 sierpnia) został awansowany do rangi asesora kolegialnego (VIII cywilna), zaś po trzech latach, 17 kwietnia 1889 roku został radcą nadwornym (VII ranga cywilna). Krótki okres przed tymi przenosinami (od 3 lutego 1886 roku) przewodził sokołowskiemu bractwu prawosławnemu pod wezwaniem Opieki Najświętszej Marii Panny.
Pomimo nieposiadania jeszcze przewidzianej na to stanowisko V rangi, 1 lub 17 stycznia 1891 roku został mianowany wicegubernatorem w guberni siedleckiej, gdzie zastąpił uwikłanego w skandal obyczajowy Iwana Zauszkiewicza. Na miejscu zajął też stanowisko przewodniczącego komisji do sprawy powołania cerkwi w miejskim więzieniu. W 1897 roku jego małżonka stanęła na czele lokalnego zarządu Rosyjskiego Czerwonego Krzyża (we wrześniu), zaś on sam, od 28 listopada, brał udział w pracach międzygubernianej komisji księcia Obolenskiego wypracowującej projekt ustawy dotyczącej budowy wałów przeciwpowodziowych na brzegach spławnych rzek. Jako wicegubernator został dwukrotnie awansowany w tabeli rang: 27 stycznia 1893 roku na radcę kolegialnego (VI ranga cywilna), zaś 6 grudnia 1895 roku za wyróżnienie nominowano go radcą stanu (ranga V).
Nikołaj Gawriłowicz Suchotin zmarł 8 lutego 1899 roku. Na stanowisku wicegubernatorskim jego następcą został Aleksiej Małajew.
Odznaczenia.
Nikołaj Gawriłowicz był kawalerem następujących orderów:
Dodatkowo Gawriłowicz trzykrotnie otrzymał nagrodę finansową za efektywne ściąganie podatków: 16 czerwca 1882 roku 250 rubli, 8 sierpnia 1883 roku 150 rubli i 9 kwietnia 1884 roku 250 rubli.
Rodzina.
Ojcem Nikołaja był Gawrił Nikołajewicz Suchotin (ur. przed 1828, zm. po 1861), tożsamość matki nie zachowała się. Miał młodsze rodzeństwo: dwie siostry i czterech braci: Lidię, Jelizawietę, Aleksandra, Gawriła, Fiodora i Aleksieja.
Ożenił się z Zinajdą Piotrowną Suchodolską (ur. przed 13 lutego 1853, zm. po 1899). Teściami zostali Piotr Amilejewicz Suchodolski – pułkownik gwardii – i Sofia Siergiejewna. Para nie doczekała się potomstwa.

</doc>
<doc id="4696337" url="https://pl.wikipedia.org/wiki?curid=4696337" title="Dekatriata">
Dekatriata

Dekatriata – klad stawonogów z podtypu szczękoczułkopodobnych i nadgromady szczękoczułkowców.
Ciało mają podzielone na prosomę i opistosomę, aczkolwiek u roztoczy podział na pierwotne tagmy często zanika, a zamiast niego pojawiają się nieodpowiadające segmentacji pseudotagmy: gnatosoma i idiosoma. W pierwotnym planie budowy ciało składa się z 19 somitów, z których 13 przypada na opistosomę, a największą szerokość opistosoma osiąga na wysokości trzeciego bądź czwartego tergitu. Na prosomie znajduje się 6 par jednogałęzistych przydatków (odnóży). Odnóża siódmego somitu ciała zrośnięte są w płytkę. Jeśli na opistosomie występują tergity to ich powierzchnia pozbawiona jest powiększonych guzów osiowych. W pierwotnym planie budowy .
Takson ten wprowadzony został w 2013 roku przez Jamesa C. Lamsdella. Należy do kladu Prosomapoda, w obrębie którego tworzy z kilkoma rodzajami bazalnymi klad Planaterga. Do Dekatriata należą pajęczaki, wielkoraki (tworzące razem klad Sclerophorata), Chasmataspidida oraz wymarłe rodzaje "Houia" i "Winneshiekia".

</doc>
<doc id="4696339" url="https://pl.wikipedia.org/wiki?curid=4696339" title="Leonard de Verdmon Jacque">
Leonard de Verdmon Jacque

Leonard de Verdmon Jacques (ur. 1861, zm. 1930 w Radzyminie) – pisarz i społecznik. 
Życiorys.
Uczęszczał do gimnazjum oraz na studia pedagogiczne w Warszawie. W 1880 roku został dziennikarzem w „Gazecie Kaliskiej” oraz „Gazecie Świątecznej”. Jako pracownik Zarządu Ubezpieczeń Wzajemnych miał możliwość podróżowania po całej Kongresówce. Był współredaktorem „Dziennika dla Wszystkich”, redaktorem „Tygodnika Polskiego” oraz współpracownikiem wielu czasopism warszawskich i prowincjonalnych.
Po odzyskaniu niepodległości reorganizował Towarzystwo Ubezpieczeń Wzajemnych, następnie był pracownikiem starostwa w Radzyminie oraz opiekunem zakładów dobroczynnych w województwie warszawskim.
Wraz ze Stanisławem Graeve napisał, wydany w 1912 roku, "Przewodnik po Guberni Kaliskiej".
Leonard de Verdmon Jacques został pochowany na cmentarzu w Radzyminie.

</doc>
<doc id="4696340" url="https://pl.wikipedia.org/wiki?curid=4696340" title="Wikrowo (powiat kętrzyński)">
Wikrowo (powiat kętrzyński)



</doc>
<doc id="4696343" url="https://pl.wikipedia.org/wiki?curid=4696343" title="Wincenty Przybylski">
Wincenty Przybylski

 
Wincenty Przybylski (ur. 1 lipca 1897 w Głuchowie, zm. w 1951 w Krzesinach) – żołnierz armii niemieckiej i plutonowy Wojska Polskiego, uczestnik I wojny światowej i wojny polsko–bolszewickiej, kawaler Orderu Virtuti Militari. 
Życiorys.
Urodził się 1 lipca 1897 we wsi Głuchowo, w rodzinie Walentego i Franciszki z Olejniczaków. W maju 1916 został wcielony do armii niemieckiej. W szeregach 2. kompanii karabinów maszynowych 36 pułku piechoty walczył na froncie rumuńskim, a w latach 1917–1918 na froncie rosyjskim. Następnie do maja 1919 pełnił służbę w niemieckich ochotniczych oddziałach AOK Grenzschutz Nord.
1 czerwca 1919 został przyjęty jako ochotnik do 12 kompanii 41 pułku piechoty. Wraz z pułkiem walczył na frontach wojny polsko-bolszewickiej. Szczególnie odznaczył się w walce 30 lipca 1920 pod Topilcem nad Narwią, gdzie "zmobilizował swoich podkomendnych do niezwykłej waleczności. Dopadł i zmusił do ucieczki obsługi km, zdobywając dwa karabiny maszynowe". Za tę postawę odznaczony Orderem Virtuti Militari.
W sierpniu 1921 został przeniesiony do rezerwy. Zamieszkał w Poznaniu. W 1924 został zatrudniony w Państwowych Zakładach Umundurowania w Poznaniu, w charakterze pracownika fizycznego magazynu skór. W kwietniu 1928 przeprowadził się do wsi Krzesinki. Zmarł w 1951 w Krzesinach.
Był żonaty z Franciszką z Kozłowskich, z którą miał czworo dzieci.

</doc>
<doc id="4696344" url="https://pl.wikipedia.org/wiki?curid=4696344" title="Wilcza Wólka (województwo warmińsko-mazurskie)">
Wilcza Wólka (województwo warmińsko-mazurskie)



</doc>
<doc id="4696345" url="https://pl.wikipedia.org/wiki?curid=4696345" title="Parafia św. Anny w Worończy">
Parafia św. Anny w Worończy

Parafia św. Anny w Worończy – rzymskokatolicka parafia znajdująca się w diecezji grodzieńskiej, w dekanacie nowogródzkim, na Białorusi. Parafie prowadzą ojcowie paulini.
Obok kościoła znajduje się cmentarz parafialny, z wieloma zachowanymi nagrobkami okolicznej szlachty, z których najstarszy pochodzi z 1818.
Historia.
Pierwszy, drewniany kościół w Worończy pw. Trójcy Najświętszej powstał przed 1766 z fundacji Poniatowskich. Początkowo nabożeństwa w nim odprawiali jezuici, którzy mieli tu altarię. Po kasacie tego zakonu, w 1781 biskup wileński Ignacy Jakub Massalski erygował w Worończy parafię. Po ustanowieniu parafii właściciel tutejszych dóbr wojewoda nowogródzki Józef Niesiołowski ufundował nowy, obecny kościół pw. św. Anny, którego budowę zakończono w 1808. W XIX w. parafia liczyła ok. 3000 wiernych. W kościele zostali ochrzczeni Jan Czeczot i Maryla Wereszczakówna.
W latach międzywojennych parafia leżała w diecezji pińskiej, w dekanacie nowogródzkim.
W 1943 kościół został spalony przez sowieckich partyzantów. Po II wojnie światowej pozostawał zamknięty i popadał w ruinę. W latach 50. XX w. częściowo wysadzono go w powietrze. Po upadku komunizmu został zwrócony wiernym i w I połowie lat 90. wyremontowany. 26 lipca 1995 rekonsekrowany przez biskupa grodzieńskiego Aleksandra Kaszkiewicza. W 1993 parafia została powierzona paulinom.

</doc>
<doc id="4696352" url="https://pl.wikipedia.org/wiki?curid=4696352" title="Lata 1930.">
Lata 1930.



</doc>
<doc id="4696353" url="https://pl.wikipedia.org/wiki?curid=4696353" title="7 Dywizja Pancerna (Wielka Brytania)">
7 Dywizja Pancerna (Wielka Brytania)

7 Dywizja Pancerna – dywizja pancerna armii brytyjskiej, służąca z wyróżnieniem podczas II wojny światowej, gdzie jej dokonania w kampanii afrykańskiej przyniosły jej przydomek Szczury Pustyni (ang. "Desert Rats").
Dywizja została utworzona po traktacie monachijskim w Egipcie w 1938 r. jako Dywizja Mobilna, a jej pierwszym dowódcą był teoretyk walk pancernych gen. Percy Hobart. W lutym 1940 r. nazwę jednostki zmieniono na 7 Dywizję Pancerną.
Dywizja walczyła w większości głównych bitew podczas kampanii w Afryce Północnej; później wylądowała na brzegu i walczyła w kampanii włoskiej na jej wczesnych etapach, po czym została wycofana do Wielkiej Brytanii, gdzie przygotowywała się do walk w północno-zachodniej Europie. Wylądowała w Normandii po południu w dniu inwazji, 6 czerwca 1944 r. i walczyła na froncie zachodnim aż do końca wojny, który zastał ją w Kilonii i Hamburgu w Niemczech.
Chociaż dywizja została rozwiązana w latach 50., jej tradycja (nazwa i naszywka mundurowa z „pustynnym szczurem”) są kontynuowane przez 7 Brygadę Pancerną.
Sformowanie.
Kiedy wojska włoskie zostały zgromadzone na potrzeby inwazji na Abisynię w 1935 r., w Egipcie Brytyjczycy utworzyli Siły Mobilne (ang. "Mobile Force") na wypadek wojny. Jednak kiedy deszcz i burze piaskowe doprowadziły do zapadnięcia się pojazdów w grząskim gruncie, formacja ta stała się znana w szeregach brytyjskich jako „Niemobilna Farsa” (ang. "Immobile Farce").
Po kryzysie monachijskim elementy, które miały stać się 7 Dywizją Pancerną, dotarły na Bliski Wschód w 1938 r., aby zwiększyć siły brytyjskie w Egipcie i utworzyć Dywizję Mobilną.
„Mobile Force” (początkowo „Matruh Mobile Force”) została sformowana na wybrzeżu Morza Śródziemnego około 190 km na zachód od Aleksandrii. Podstawą do powstania nowej jednostka była Kairska Brygada Kawalerii (trzy pułki pancerne: 7 Pułk Own's Queen Husars, 8 Pułk King's Royal Irish Hussars i 11 Pułk Huzarów) wspierana przez 3 Pułk Królewskiej Artylerii Konnej, kompanię Royal Army Service Corps i jednostkę sanitariatu polowego.
Formacja była zorganizowana jako brygada kawalerii (pułki huzarów z lekkimi czołgami, 15-to osobowe ciężarówki Forda i samochody pancerne), grupa czołgów (starsze czołgi średnie i lekkie oraz najnowsze czołgi lekkie) oraz „grupa uderzeniowa” (artyleria z 3,7-calowymi armatami górskimi i pojazdami gąsienicowymi do ich holowania).
Dołączył do niego 1. batalion Królewskiego Korpusu Strzelców z Birmy, a następnie jego pierwszy dowódca, gen. Percy Hobart. Hobart był ekspertem od walk pancernych i widział, że jego żołnierze byli odpowiednio przygotowani do boju na pustyni, pomimo słabego wyposażenia. Stewart Henry Perowne, attaché ds. public relations w ambasadzie brytyjskiej w Bagdadzie, być może nie bez powodu nazywał tę jednostkę „Mobile Farce”, ponieważ używała ona niektórych przestarzałych czołgów, takich jak Vickers Medium Tank Mark II.
W grudniu 1939 r. gen. Michael O'Moore Creagh zastąpił Hobarta, który popadł w niełaskę u swoich przełożonych.
Afryka Północna.
Dywizja docelowo miała być wyposażona w 220 czołgów. Jednak w chwili wybuchu II wojny światowej we wrześniu 1939 r. „Siły Mobilne” miały zaledwie 65 pojazdów. 16 lutego 1940 r. jednostka, która w połowie 1939 r. zmieniła nazwę na Dywizję Pancerną, stała się teraz 7 Dywizją Pancerną.
Po wypowiedzeniu wojny Wielkiej Brytanii przez Włochy i rozpoczęciu włoskiej inwazji na Egipt, alianckie Siły Pustyni Zachodniej pod dowództwem gen. Richarda O'Connora znajdowały się w znacznej mniejszości. Jednakże, armia włoska składała się głównie z piechoty; jej artyleria pochodziła z czasów I wojny światowej, nie miała samochodów pancernych i posiadała niewiele broni przeciwpancernej, skutecznej jedynie przeciw lżej opancerzonym pojazdom. Takie siły nie były w stanie dorównać Brytyjczykom. Siły Pustyni Zachodniej przeprowadzając operację Compass, na którą składał się szereg fragmentarycznych bojów stoczonych w okresie od grudnia 1940 r. do lutego 1941 r., pojmały 130 tys. Włochów, z czego 25 tys. tylko w jednym starciu pod Beda Fomm.
Podczas odwrotu Włochów w styczniu 1941 r. gen. O'Connor rozkazał Pustynnym Szczurom udać się na południe od Jebel Akhdar i odciąć włoskie siły pod Beda Fomm, podczas gdy oddziały australijskie spychały wroga na zachód. 7 lutego, ponieważ czołgi nie były w stanie posuwać się wystarczająco szybko, manewr poprowadziła sformowana "ad hoc" grupa bojowa złożona z samochodów, holowanej artylerii i piechoty, która dotarła do celu w 30 godzin, odcięła odwrót nieprzyjaciela i zniszczyła włoską 10 Armię. Płk John Combe poprowadził tę grupę, znaną od jego nazwiska jako „Combe Force”. Po tym czasie czołgi 7 Dywizji Pancernej, po ośmiu miesiącach walki, wymagały gruntownego przeglądu, a dywizja została wycofana do Kairu i tymczasowo przestała być dostępna jako formacja bojowa, zastąpiona w linii przez 2 Dywizję Pancerną.
Włosi okazali się tak słabi, że Adolf Hitler był zmuszony wysłać do Afryki Afrika Korps pod dowództwem gen. Erwina Rommla jako posiłki. W kwietniu 1941 r. wojska alianckie w Tobruku zostały odcięte od reszty sił przez atakujących Niemców i Włochów. 7 czerwca dywizja została ponownie przygotowana do walki w ramach operacji Battleaxe, otrzymując nowe czołgi i dodatkowy personel. W planie ataku dla zbliżającej operacji, dywizja została podzielona na dwie części, jedną nacierającą wzdłuż wybrzeża i drugą w głębi lądu. Jednak uderzenie liantów nie powiodło się, a 7 Dywizja Pancerna została zmuszona do wycofania się trzeciego dnia walk. 18 listopada w ramach operacji Crusader cała dywizja skoncentrowała się na przełamaniu frontu, gdzie stawiła czoła tylko osłabionej 21 Dywizji Pancernej. Jednak dowódca XXX Korpuu, gen. Willoughby Norrie, świadom tego, że 7 Dywizja Pancerna miała wtedy mniej 200 czołgów, postanowił zachować ostrożność. Podczas oczekiwania, wczesnym popołudniem 22 listopada, Rommel zaatakował Sidi Rezegh siłami 21 Dywizji Pancernej i zdobył lotnisko. Walka była desperacka i chaotyczna; za działania podczas tych dwóch dni walki bryg. John Campbell, dowodzący 7 Grupą Wsparcia, został odznaczony Krzyżem Wiktorii. Jednak niemiecka dywizja, pomimo znacznie słabszego komponentu czołgowego, okazała się lepsza w swojej taktyce łączenia działań różnych rodzajów wojsk, odpychając 7 Dywizję Pancerną, która straciła 50 czołgów (głównie z 22 Brygady Pancernej).
27 czerwca 1942 r. elementy 7 Dywizji Pancernej wraz z jednostkami 3 Pułku The King's Own Hussars doznały jednego z najtragiczniejszych przypadków bratobójczego ognia w tej wojnie, kiedy zostały zaatakowane przez grupę bombowców Vickers Wellington z RAF-u podczas dwugodzinnego nalotu w pobliżu Mersa Matruh w Egipcie. Co najmniej 359 żołnierzy zostało zabitych, a 560 odniosło rany.
Siły Pustyni Zachodniej później przekształciły się w kwaterę główną XIII Korpusu, jedną z głównych części 8 Armii, która od sierpnia 1942 r. dowodzona była przez gen. Bernarda Montgomery'ego. 7 Dywizja Pancerna brała udział w największych bitwach kampanii północnoafrykańskiej, w tym w obu bitwach pod El Alamein (pierwszej w lipcu 1942 r., która zatrzymała postęp wojsk Osi oraz drugiej w październiku-listopadzie 1942 r., która odwróciła losy wojny w Afryce Północnej).
7 Dywizja Pancerna, składająca się wówczas z 22 Brygady Pancernej i 131 Brygady Piechoty, dowodzona przez gen. Johna Hardinga, wzięła udział w kluczowych etapach bitwach kampanii tunezyjskiej, walcząc m.in. w bitwie pod El Agheila w grudniu. Do stycznia 1943 r. 8 Armia dotarła do Trypolisu, gdzie odbyła się parada zwycięstwa z udziałem 7 Dywizji Pancernej. Wśród odbierających paradę byli m.in. premier Wielkiej Brytanii Winston Churchill i gen. Alan Brooke, szef Imperialnego Sztabu Generalnego.
Dywizja, przejęta przez gen. George'a Erskine'a po ciężkiej ranie odniesionej przez Hardinga w styczniu, wzięła udział w bitwie o Medenine, a następnie w bitwie o linię Mareth w marcu. Pod koniec kwietnia, pod koniec kampanii, 7 Dywizja Pancerna została przeniesiona do IX Korpusu brytyjskiej 1 Armii w celu ataku na Medjez El Bab. Atak, w którym 7 Dywizja Pancerna rywalizowała z 6 Dywizją Pancerną 1 Armii w wyścigu do Tunisu, zakończył się sukcesem, a eskadra B 11 Pułku Huzarów przybyła do miasta po południu 7 maja; tuż za nim weszła 22 Brygada Pancerna i 131 Brygada Piechoty. Walki w Afryce Północnej dobiegły końca zaledwie kilka dni później, a prawie 250 tys. żołnierzy Osi poddało się aliantom.
Włochy.
Dywizja nie wzięła udziału w inwazji na Sycylię i pozostała w Homs w Syrii, aby szkolić się w działaniach desantowych, ale uczestniczyła we wczesnych etapach kampanii włoskiej. 7 Dywizja Pancerna wylądowała w Salerno 15 września 1943 r., aby odeprzeć ciężkie niemieckie kontrataki podczas bitwy o tamtejszy przyczółek (operacja Avalanche). Następnie, jako część brytyjskiego X Korpusu amerykańskiej 5 Armii gen. Marka W. Clarka, dowodzonego przez gen. Richarda McCreery'ego i wspieranego przez brytyjską 46 Dywizję Piechoty, 7 Dywizja Pancerna uderzyła dalej i zajęła Neapol. Szczury Pustyni, przyzwyczajone do walk na rozległej pustyni, musiały teraz przyzwyczaić się do wąskich, włoskich dróg. Dywizja przekroczyła rzekę Volturno w południowych Włoszech, budując most pontonowy. Utorowało to drogę wojskom alianckim zmierzającym na północ. 7 Dywizja Pancerna została następnie wycofana z linii frontu i była trzymana w rezerwie.
Na życzenie dowódcy brytyjskiej 8 Armii, gen. Bernarda Montgomery'ego, 7 Dywizja Pancerna została odwołana do Wielkiej Brytanii, wraz z 4 i 8 Brygadami Pancernymi oraz 50 i 51 Dywizjami Piechoty, które widział on jako przyszłych uczestników inwazji na Europę Północno-Zachodnią z brytyjską 2 Armią. 7 Dywizja Pancerna, który przekazała swoje zużyte i połatane pojazdy kanadyjskiej 5 Dywizji Pancernej, opuściła Włochy pod koniec grudnia 1943 r. i przybyła do Glasgow na początku stycznia 1944 r. Wielu spośród jej żołnierzy do tamtej pory przebywało za granicą przez ponad pięć lat.
Europa Północno-Zachodnia.
W Wielkiej Brytanii dywizja została ponownie wyposażona w nowe czołgi Cromwell, a w kwietniu i maju otrzymała 36 Shermanów Firefly; wystarczająco dużo, aby zorganizować każdy oddział tak, aby dysponował zarówno działami 75 mm czołgów Cromwell, jak i 17-funtowymi armatami czołgu Firefly. Szczury Pustyni byli w tamtym czasie jedyną brytyjską dywizją pancerną, która używała Cromwella jako głównego czołgu bojowego.
7 Dywizja Pancerna była jedną z trzech brytyjskich dywizji dwóch brytyjskich korpusów szturmowych przeznaczonych do lądowania w Normandii. 22 Brygada Pancerna została postawiona w stan gotowości 4 czerwca, a większość dywizji wylądowała na plaży Gold pod koniec dnia 7 czerwca, dzień po pierwszych lądowaniach. Dywizja, będąca częścią XXX Korpusu gen. Gerarda Bucknalla, początkowo brała udział w operacji Perch i operacji Goodwood, dwóch operacjach, które stanowiły część bitwy o Caen. Podczas operacji Perch dywizja miała przewodzić jednemu ramieniu ataku okrążającego, aby zdobyć miasto. Elementy dywizji napotkał jednak nieoczekiwane czołgi niemieckiej Dywizji Panzer Lehr i 101. batalion czołgów ciężkich SS w bitwie o Villers-Bocage, gdzie zostały praktycznie unicestwione jej dwa bataliony. Po zdobyciu Caen dywizja wzięła udział w operacji Spring, mającej na celu trzymanie sił niemieckich związanych na froncie brytyjskim z dala od Amerykanów, którzy rozpoczęli operację Cobra, a następnie w operacji Bluecoat, ataku mającym na celu wsparcie amerykańskiego wyłomu i przechwycenie niemieckich posiłków zmierzających do jego zatrzymania.
Osiągnięcia dywizji w Normandii i pozostałej części Francji zostały zakwestionowane i stwierdzono, że nie odpowiadają one wcześniejszym kampaniom. Na początku sierpnia 1944 r. gen. George Erskine, dowódca dywizji od stycznia 1943 r., bryg. William Hinde, dowodzący 22 Brygadą Pancerną, a także 100 innych oficerów dywizji zostało usuniętych ze swoich stanowisk. Erskine'a zastąpił gen. Gerald Lloyd-Verney. Historycy w dużej mierze zgadzają się, że była to konsekwencja porażki w Villers-Bocage i zmianę planowano już od tej bitwy. Historyk Daniel Taylor jest przy tym zdania, że wynik bitwy był tylko pretekstem i że zwolnienia miały miejsce „w celu wykazania, że dowództwo wojskowe robiło coś, aby przeciwdziałać złej opinii publicznej o przebiegu kampanii normandzkiej”. Historyk i były oficer armii brytyjskiej Mungo Melvin zwrócił uwagę na postęp 7 Dywizji Pancernej we wprowadzaniu elastycznej taktyki użycia różnych rodzajów sił zbrojnych po bitwie o Villers-Bocage, którą inne brytyjskie dywizje pancerne zaadaptowały dopiero po operacji Goodwood.
Zmiana dowódcy dywizji po kampanii w Normandii nie poprawiła wyników jednostki, a w listopadzie 1944 r. następca Erskine'a, gen. Lloyd-Verney, również został zwolniony i zastąpiony przez gen. Lewisa Lyne, po tym, jak „nie był w stanie wyleczyć dywizji wystarczająco dobre, aby zadowolić Montgomery'ego i Dempseya”. Nie ulega wątpliwości, że dywizja cierpiała z powodu zbiorowego i skumulowanego zmęczenia walką. Jak ujął to Lloyd-Verney, z pewną dozą uprzedzenia: „Nie ma wątpliwości, że znajomość wojny nie czyni nikogo jeszcze bardziej odważnym. Żołnierz staje się sprytny, a od sprytu do tchórzostwa jest tylko jeden, krótki krok”.
Po bitwie o Falaise, w której została zniszczona większość armii niemieckiej w Normandii, 7 Dywizja Pancerna została wysłana do Belgii i Holandii; tam wyzwoliła Gandawę 6 września. Następnie wzięła udział w uderzeniu w stronę rzeki Moza i forsowaniu jej, gdzie dywizja dowodzona teraz przez gen. Lewisa Lyne, bardzo doświadczonego dowódcę, została nieco zreorganizowana, a wielu doświadczonych żołnierzy przebywających za granicą ponad pięć lat zostało odesłanych do domu. W styczniu 1945 r. 7 Dywizja Pancerna, składająca się z 8 Brygady Pancernej i 155 Brygady Piechoty (przeniesionej z 52 Dywizji Piechoty Lowland), wzięła udział w operacji Blackcock w celu oczyszczenia trójkąta Rury. Dywizja miała krótki odpoczynek na szkolenie pod koniec lutego. Następnie wzięła udział w operacji Plunder. 7 Dywizja Pancerna sforsowała rzekę Ren w pobliżu Xanten i Wesel, po czym ruszyła w kierunku miasta Hamburg jako swojego punktu docelowego, gdzie dywizja zakończyła wojnę. Po drodze, 16 kwietnia 1945 r. 7 Dywizja Pancerna wyzwoliła Stalag 11B w Fallingbostel, który był pierwszym wyzwolonym obozem dla jeńców wojennych. Ostatnią bitwą 7 Dywizji Pancernej była krótka walka o Hamburg.
W lipcu 1945 r. 7 Dywizja Pancerna przeniosła się do Berlina, gdzie wraz z żołnierzami amerykańskimi, francuskimi i sowieckimi wzięła udział w berlińskiej paradzie zwycięstwa 1945 r. Wśród odbierających paradę byli Winston Churchill, brytyjski premier, który szczególnie lubił dywizję, feldmarsz. Alan Brooke, szef Imperialnego Sztabu Generalnego i feldmarsz. Bernard Montgomery, dowódca 21 Grupy Armii.
Po wojnie.
Dywizja pozostała w Niemczech jako część sił okupacyjnych, a następnie do lat 50. jako część Brytyjskiej Armii Renu, utrzymywanej dla przeciwwagi Układowi Warszawskiemu. Gdy siły brytyjskie w Niemczech zostały pomniejszone, ich dywizje o wyższych numerach miały powrócić do domu. Długa i znakomita kariera 7 Dywizji Pancernej ostatecznie dobiegła końca w kwietniu 1958 r., kiedy została ona przekształcona w 5 Dywizję Pancerną. Jednak tradycje dywizji i kultowy przydomek Szczury Pustyni są kontynuowane przez 7 Brygadę Pancerną, która stanowi część 1 Dywizji Pancernej.
Pochodzenie pseudonimu Szczury Pustyni.
Nazwę tę wymyślił pierwszy dowódca dywizji, gen. Percy Hobart podczas wizyty w Maaten Bagush. Spotkał się tam z Rea Leakeyem, oficerem wywiadu, który trzymał jako zwierzę domowe jerboę, czyli owego „pustynnego szczura”. Hobart zajął się tym zwierzęciem i postanowił przyjąć nazwę Szczury Pustyni jako przydomek dywizji. Naszywka naramienna z postacią szczura została zaprojektowana przez żonę jego następcy, gen. Michaela O'Moore Creagha, która wykorzystała jako „modelkę” jerboę z zoo w Kairze. Powstałe naszywki zostały wykonane ze szkarłatnej nici. Początkowo były nieoficjalne; Ministerstwo Wojny przyjęło ich wzór dopiero latem 1943 r., a następnie przeprojektowało je tak, aby zdaniem Leakeya bardziej przypominały kangura niż jerboę. Kolor naszywek został również zmieniony na czarny.

</doc>
<doc id="4696356" url="https://pl.wikipedia.org/wiki?curid=4696356" title="Sclerophorata">
Sclerophorata

Sclerophorata – klad stawonogów z podtypu szczękoczułkopodobnych i nadgromady szczękoczułkowców, obejmujący pajęczaki i wielkoraki.
Cechą wyróżniającą przedstawicieli Sclerophorata spośród innych szczękoczułkowców jest występowanie zaplemnienia przy użyciu specyficznych spermatoforów. Są one dwubocznie symetryczne, a każda ich połówka, zwana skleroforem (stąd nazwa kladu), jest formowana ze struktur dodatkowych, które z kolei tworzone są przez skleryty krystaliczne. Uważa się takie zesklerotyzowane spermatofory za potencjalną synapomorfię pajęczaków i wielkoraków oraz element ich pierwotnego planu budowy.
Takson zdefiniowany jako pajęczaki+wielkoraki wprowadzony został po raz pierwszy w 1979 roku przez P. Weygoldta i H.F. Paulusa pod nazwą Metastomata. Nazwę tę oparto na rzekomej synapomorfii w postaci płytkowatej metastomy, nakrywającej ku tyłowi część rejonu sternalnego, jednak występowania tej cechy u pajęczaków nie udało się później dowieść. W 2011 roku C. Kamenz, A. Staude i J.A. Dunlop wprowadzili opartą na innej cesze nazwę Sclerophorata, która pozostała w użyciu. Sclerophorata tworzą wraz z Chasmataspidida oraz rodzajami "Houia" i "Winneshiekia" tworzą większy klad Dekatriata.

</doc>
<doc id="4696358" url="https://pl.wikipedia.org/wiki?curid=4696358" title="Metastomata">
Metastomata



</doc>
<doc id="4696360" url="https://pl.wikipedia.org/wiki?curid=4696360" title="My Sweet Lord">
My Sweet Lord

My Sweet Lord – piosenka i pierwszy solowy singel angielskiego muzyka George’a Harrisona promujący album "All Things Must Pass" (1970). Singel został wydany w listopadzie 1970 roku na 7-calowej płycie gramofonowej. Dwa miesiące po śmierci Harrisona, 14 stycznia 2002 roku wydana została na CD reedycja singla (Capitol Records).
Lista utworów.
Opracowano na podstawie materiału źródłowego.
Wykonanie.
Opracowano na podstawie materiału źródłowego.

</doc>
<doc id="4696362" url="https://pl.wikipedia.org/wiki?curid=4696362" title="Parafia św. Michała Archanioła w Gnieźnie (Białoruś)">
Parafia św. Michała Archanioła w Gnieźnie (Białoruś)

Parafia św. Michała Archanioła w Gnieźnie – rzymskokatolicka parafia znajdująca się w Gnieźnie, w diecezji grodzieńskiej, w dekanacie Wołkowysk, na Białorusi.
Historia.
Parafia erygowano w 1524. W II połowie XVI w. kościół przejęli kalwini. W 1643 zwrócony katolikom.
W latach międzywojennych parafia leżała w archidiecezji wileńskiej, w dekanacie wołkowyskim. Przed II wojną światową liczyła ok. 3300 wiernych.
Po 1950 władze sowieckie znacjonalizowały kościół przeznaczając go na magazyn. W kolejnych latach budynek popadł w ruinę. Zwrócony po upadku komunizmu i wyremontowany. 11 sierpnia 1990 rekonsekrowany przez administratora apostolskiego diecezji mińskiej biskupa Tadeusza Kondrusiewicza.

</doc>
<doc id="4696367" url="https://pl.wikipedia.org/wiki?curid=4696367" title="Eshaya Murphy">
Eshaya Murphy



</doc>
<doc id="4696372" url="https://pl.wikipedia.org/wiki?curid=4696372" title="Piszin (Iran)">
Piszin (Iran)

Piszin (pers. پيشين) – miasto w prowincji Sarbaz w ostanie Sistan i Beludżystan w Iranie.
W 2006 roku populacja miasta liczyła 10 477 osób w 1832 rodzinach. Piszin leży na wysokości 219 m n.p.m. Położony jest w pobliżu granicy z Pakistanem, po drugiej stronie granicy znajduje się pakistańskie miasto Mand. Rząd irański utworzył urząd celny w celu rozwoju handlu granicznego między Iranem a Pakistanem. Zdecydowana większość mieszkańców miasta to etniczni Beludżowie, którzy porozumiewają się językiem beludżi.
Zamach bombowy w Piszin (2009).
Zamach bombowy w Piszin miał miejsce 18 października 2009 roku. Zamachowiec-samobójca zdetonował ładunki wybuchowe na spotkaniu dowódców Korpusu Strażników Rewolucji Islamskiej. W wyniku ataku zginęło co najmniej 43 osoby, w tym kilku znaczących dowódców Gwardii Rewolucyjnej, a 150 osób zostało rannych. Do ataku przyznała się Organizacja bojowa Jundallah z siedzibą w Pakistanie.

</doc>
<doc id="4696380" url="https://pl.wikipedia.org/wiki?curid=4696380" title="Parafia św. Jana z Dukli w Żytomierzu">
Parafia św. Jana z Dukli w Żytomierzu

Parafia św. Jana z Dukli w Żytomierzu – rzymskokatolicka parafia znajdująca się w diecezji kijowsko-żytomierskiej, w dekanacie Żytomierz, na Ukrainie. Opiekę duszpasterską nad parafią sprawują ojcowie franciszkanie.
Historia.
4 kwietnia 1761 król Polski August III Sas nadał bernardynom ziemię w Żytomierzu pod budowę świątyni i klasztoru. 26 września 1763 powstał klasztor i drewniany kościół pw. św. Jana z Dukli. Kościół spłonął w 1820. Nową, obecną świątynię wzniesiono w 1842. W tym też roku władze carskie skasowały klasztor bernardyński. Aby uchronić klasztor przed przejęciem przez Rosjan, ustanowiono przy nim seminarium duchowne, działające do 1917. Stąd kościół pw. św. Jana z Dukli był nazwany kościołem seminaryjnym.
Po rewolucji październikowej katolików spotkały prześladowania, a kościół i klasztor zostały znacjonalizowane. Franciszkanie powrócili do Żytomierza 17 maja 1992. Po zwrocie kościoła, został on wyremontowany oraz reorientowany z powodu wybudowania w czasach sowieckich budynku przed wejściem głównym od strony Placu Katedralnego. 25 października 1997 kościół rekonsekrował biskup kijowsko-żytomierski Jan Purwiński. 1 marca 2006 władze ukraińskie zwróciły franciszkanom budynek klasztoru.

</doc>
<doc id="4696383" url="https://pl.wikipedia.org/wiki?curid=4696383" title="Cayos Miskitos">
Cayos Miskitos

Cayos Miskitos – archipelag o powierzchni 27 km² położony na Morzu Karaibskim niedaleko północno-wschodniego wybrzeża Nikaragui, część Wybrzeża Karaibskiego Północnego.
Geografia.
Archipelag składa się z 76 obiektów, takich jak rafy koralowe, ławice koralowe, skupiska trawy morskiej oraz wysepki. Dwanaście spośród tych formacji jest porośnięte roślinnością i w konsekwencji tworzy wyspy z plażami pokrytymi białym piaskiem. Największą i najważniejszą ławicą jest Cayo Miskito, zwana również "Cayo Mayor". Jest ona położona w środku archipelagu i ma powierzchnię 37 km². Największe wyspy archipelagu to: Cayo Maras, Cayo Nasa oraz Cayo Morrison Denis.
Powstały w 1991 roku Rezerwat Przyrody Cayos Miskitos jest jednym z 78 obszarów chronionych w Nikaragui.

</doc>
<doc id="4696385" url="https://pl.wikipedia.org/wiki?curid=4696385" title="Jaskinia na Łopiankach Druga">
Jaskinia na Łopiankach Druga

Jaskinia na Łopiankach Druga, Jaskinia na Łopiankach II – jaskinia w dolnej części wąwozu Półrzeczki, na północ od wsi Mników. Pod względem geograficznym znajduje się na Garbie Tenczyńskim, na południowym skraju Wyżyny Krakowsko- Częstochowskiej.
Opis obiektu.
Jaskinia znajduje się w orograficznie prawych zboczach wąwozu, tuż przy jego wylocie do Doliny Sanki. Otwór znajduje się w ostatniej na południe, niewielkiej skale na poziomie dna doliny. Pod niskim okapem o szerokości 7 m znajduje się ciasny korytarz o długości 10 m.
Jaskinia powstała na luźnym rozwarstwieniu międzyławicowym w strefie wadycznej w skałach wapiennych pochodzących z jury późnej. Jest wilgotna i brak w niej przewiewu. W okolicy otwory na ścianach rozwijają się glony, mchy i porosty. Jaskinia jest ciemna i wilgotna, jej obfite namulisko składa się z gliny i iłów. Z pajęczaków zanotowano występowanie gatunków: "Meta merianae", "Porrhomma convexum", "Trogulus tricarinatus", "Leiobunum rupestre".
Historia poznania i dokumentacji.
Jaskinia jest znana od dawna. W latach 1880-1881 badał ją archeologicznie Gotfryd Ossowski. Znalazł w niej wyroby z kości, jednak wzbudziły one wątpliwości w świecie naukowców i ostatecznie uznano je za falsyfikaty (podobnie, jak inne wyroby z kości w jaskiniach okolic Mnikowa). W 1922 r. jaskinię zinwentaryzował J.Żurowski, w 1951 Kazimierz Kowalski. W 1981 M. Sanocka-Wołoszynowa badała florę pajęczaków. Obecny plan jaskini opracował M. Szelerewicz w 2010 r.

</doc>
<doc id="4696387" url="https://pl.wikipedia.org/wiki?curid=4696387" title="Euchelicerata">
Euchelicerata



</doc>
<doc id="4696393" url="https://pl.wikipedia.org/wiki?curid=4696393" title="Jaskinia Księżycowa">
Jaskinia Księżycowa



</doc>
<doc id="4696396" url="https://pl.wikipedia.org/wiki?curid=4696396" title="Mykoła Byczok">
Mykoła Byczok

Mykoła Byczok C.Ss.R., ukr. Микола Бичок (ur. 13 lutego 1980 w Tarnopolu) – ukraiński biskup greckokatolicki obrządku bizantyjsko-ukraińskiego, od 2020 eparcha Melbourne.
Życiorys.
Święcenia kapłańskie otrzymał 3 maja 2005 w zgromadzeniu redemptorystów. Był m.in. misjonarzem w Rosji, przełożonym klasztoru w Iwano-Frankiwsku, ekonomem lwowskiej prowincji zakonnej oraz wikariuszem parafii w Newark.
Został wybrany ordynariuszem eparchii śś. Piotra i Pawła w Melbourne. 15 stycznia 2020 papież Franciszek zatwierdził ten wybór. 7 czerwca 2020 przyjął chirotonię biskupią z rąk arcybiskupa większego Światosława Szewczuka.

</doc>
<doc id="4696398" url="https://pl.wikipedia.org/wiki?curid=4696398" title="Mykola Bychok">
Mykola Bychok



</doc>
<doc id="4696407" url="https://pl.wikipedia.org/wiki?curid=4696407" title="Peter Kochupuruckal">
Peter Kochupuruckal

Peter Kochupuruckal (ur. 29 maja 1964 w Marangoli) – indyjski duchowny syromalabarski, biskup pomocniczy Palghat w latach 2020–2022, biskup diecezjalny Palghat od 2022.
Życiorys.
Prezbiterat.
Święcenia kapłańskie otrzymał 29 grudnia 1990 i został inkardynowany do eparchii Palghat. Pracował głównie w sądzie biskupim, m.in. jako obrońca węzła małżeńskiego, promotor sprawiedliwości oraz jako wikariusz sądowy. Był także m.in. rektorem niższego seminarium, kanclerzem kurii oraz syncelem ds. seminarzystów i osób konsekrowanych.
Episkopat.
15 stycznia 2020 papież Franciszek mianował go biskupem pomocniczym eparchii Palghat nadając mu stolicę tytularną "Lares". Sakry udzielił mu 18 czerwca 2020 biskup Jacob Manathodath.
15 stycznia 2022 został mianowany biskupem diecezjalnym tejże eparchii.

</doc>
<doc id="4696409" url="https://pl.wikipedia.org/wiki?curid=4696409" title="Wytaczarka">
Wytaczarka

Wytaczarka – rodzaj obrabiarki skrawającej służącej do wytaczania otworów o średnicy powyżej 40mm i dużej precyzji wymiarowej. Wytaczarki stosowane są do wiercenia, rozwiercania, wytaczania z wrzeciona, wytaczania przy użyciu tarczy do planowania, wytaczania z podtrzymką oraz toczenia, gwintowania, frezowania i planowania.
Nazwa wytaczarka wynika z głównego przeznaczenia tego typu obrabiarki, jednak ze względu na jej budowę kinematyczną i możliwości obróbcze, funkcjonalność tego typu maszyny można rozpatrywać w znacznie szerszych kategoriach. Dlatego też najczęściej obecnie spotykanymi obrabiarkami, które możemy zaliczyć do tej grupy są:
Wytaczarki można również podzielić na następujące odmiany:

</doc>
<doc id="4696416" url="https://pl.wikipedia.org/wiki?curid=4696416" title="Andrzej Stasiak">
Andrzej Stasiak

Andrzej Stasiak (ur. 26 sierpnia 1928 r. w Józefowie na Podlasiu, zm. 27 czerwca 2008 r. w Warszawie) – profesor nauk humanistycznych, historyk, specjalista w dziedzinie problematyki przestrzennej, urbanizacyjnej, mieszkaniowej, społeczno-demograficznej, nauczyciel akademicki.
Życiorys.
Urodził się w majątku rodzinnym Józefów-Patków na Podlasiu. Był synem Augustyna Stasiaka, legionisty, majora służby stałej odrodzonego Wojska Polskiego i Anny ze Skibińskich, członkini Polskiej Organizacji Wojskowej, uczestniczki III Powstania Śląskiego, a w czasie II wojny światowej członkini AK (pseudonim „Wilga”). Do 1939 r. mieszkał w Warszawie. Lata 1939-1944 spędził z matką i rodzeństwem (starszym bratem Władysławem – prawnikiem, ojcem Władysława Augustyna Stasiaka i młodszą siostrą Hanną – dr n. biologicznych) w Józefowie. Ojciec, po walkach nad Bzurą w Armii „Poznań”, a później w obronie Warszawy, po kapitulacji stolicy znalazł się w niewoli i do 1945 r. przebywał w obozach niemieckich. Andrzej Stasiak, jako kilkunastolatek w latach 1943/44 był członkiem AK i działał pod pseudonimem „Jędor”. Jesienią 1944 r., z grupą kolegów z AK, wstąpił ochotniczo do Wojska Polskiego. W listopadzie 1945 r. został zdemobilizowany w stopniu kaprala pchor. w celu dalszej nauki. W czerwcu 1946 r. uzyskał świadectwo dojrzałości w Siedlcach. W latach 1946-1950 studiował na Uniwersytecie Wrocławskim Wydział Humanistyczny Sekcja Historii. Ukończył seminaria: prof. dr K. Maleczyńskiego, prof. dr P. Rybickiego, prof. dr H. Wereszyckiego, prof. dr S. Inglota, u którego napisał pracę magisterską pt.: „Rozwój demograficzny m. Wrocławia w XIX w.” (drukowana w „Sobótce” Nr 2/1958). W 1951 r. uzyskał tytuł magistra. W czasie studiów pracował zawodowo i społecznie. W latach 1946-1948 pracował jako strażnik przemysłowy w P.S.S. we Wrocławiu. W latach 1948-1951 pełnił funkcję asystenta w Archiwum Państwowym we Wrocławiu.
Od 1951 r. mieszkał w Warszawie. W latach 1952-1954 ukończył Studium Planowania Przestrzennego przy Wydziale Architektury Politechniki Warszawskiej. Równocześnie pracował zawodowo. Początkowo w Muzeum Kultur Ludowych w Młocinach k. Warszawy, następnie w Instytucie Budownictwa Mieszkaniowego, przekształconym w Instytut Gospodarki Mieszkaniowej (IGM). W IGM pracował do 1974 r., a następnie w Instytucie Kształtowania Środowiska (IKŚ). Od 1976 r. do końca życia pracował w Instytucie Geografii i Przestrzennego Zagospodarowania Polskiej Akademii Nauk.
Przebieg pracy naukowej.
Od 1953 r. był st. asystentem w Instytucie Budownictwa Mieszkaniowego – IBM, przekształconym później w Instytut Gospodarki Mieszkaniowej – IGM, a od 1955 r. – adiunktem.
W 1958 r. otworzył przewód doktorski na Wydziale Filozoficzno-Historycznym Uniwersytetu Wrocławskiego przy Katedrze prof. dr hab. S. Inglota. Przewód ukończył w grudniu 1960 r. Pracę doktorską napisał nt.: rozwoju społeczno-gospodarczego i przestrzennego m. Królewska Huta (Chorzów) do 1914 r. (Książka drukowana w 1962 r.)
Do 1961 r. był adiunktem w IBM, w 1961 r. został mianowany kierownikiem pracowni, a od 1962 r. samodzielnym pracownikiem naukowo-badawczym i kierownikiem Zakładu Spraw Mieszkaniowych Wsi IBM. W grudniu 1966 r. na podstawie rozprawy pt.: „Przemiany stosunków mieszkaniowych w Zagłębiu Śląsko-Dąbrowskim na tle procesu uprzemysłowienia w latach 1870-1960” (drukowana w 1966 r.), uzyskał na Uniwersytecie Wrocławskim stopień doktora habilitowanego w zakresie historii gospodarczej i społecznej XIX i XX w.
W 1971 r. został mianowany profesorem nadzwyczajnym, a w 1982 r. profesorem zwyczajnym.
Był kierownikiem Zakładu Zagospodarowania i Zagadnień Mieszkaniowych Wsi w Instytucie Kształtowania Środowiska do 1976 r.
W latach 1976-1980 w Instytucie Geografii i Przestrzennego Zagospodarowania Polskiej Akademii Nauk (IGiPZ PAN) pracował w Zakładzie Geografii Rolnictwa, a od 1979 r. był kierownikiem tegoż Zakładu. Od 1981 r. do odejścia na emeryturę w 1999 r. był kierownikiem Zakładu Przestrzennego Zagospodarowania Kraju PAN.
Był współtwórcą i współzałożycielem powstałej w 1996 roku Wyższej Szkoły Ekonomicznej w Białymstoku. Z uczelnią tą był związany aż do śmierci, prowadząc działalność dydaktyczną i kierując Katedrą Polityki i Rozwoju Regionalnego.
Profesor Andrzej Stasiak pełnił funkcje naukowo-doradcze w wielu instytucjach naukowych, społecznych, m.in.: Rady Naukowej Instytutu Geografii i Przestrzennego Zagospodarowania PAN (członek), Instytutu Rozwoju Wsi i Rolnictwa PAN (członek), Rady Naukowej Instytutu Kształtowania Środowiska (przewodniczący), Rady Naukowej Instytutu Gospodarki Przestrzennej i Komunalnej (wiceprzewodniczący), Rady Naukowej Ośrodka Badań Naukowych w Białymstoku (członek i przewodniczący), Rady Wydziału Społeczno-Ekonomicznego SGPiS (SGH) (członek), Rady Naukowej Instytutu Turystyki (członek), Rady Naukowej Instytutu Kultury (członek), Rady Naukowej Centrum Badania Opinii Społecznej (członek), Państwowej Rady Gospodarki Przestrzennej (członek i trzykrotnie przewodniczący), Rady Naukowej Administracji i Gospodarki Przestrzennej (członek), Rady Naukowej Instytutu Gospodarki Mieszkaniowej (członek), Rady Naukowej Atlasu Rzeczypospolitej (członek), Komitetu Przestrzennego Zagospodarowania Kraju PAN (członek, członek Prezydium, wiceprzewodniczący; przewodniczący Komisji Demografii Regionalnej i Infrastruktury Społecznej KPZK PAN, przewodniczący Komisji Obszarów Wiejskich KPZK PAN), Komisji Urbanistyczno-Architektonicznej Województwa Mazowieckiego (przewodniczący), Komitetu Badań Regionów Uprzemysłowionych (członek), Komitetu Nauk Socjologicznych PAN, Towarzystwa Urbanistów Polskich (członek Zarządu Głównego TUP, przewodniczący Sekcji Planowania Wsi TUP, wiceprzewodniczący Zarządu Głównego TUP, członek honorowy TUP, przewodniczący Rady Techniczno-Naukowego Zespołu Rzeczoznawców TUP przy ZG TUP). Był wieloletnim członkiem redakcji, zastępcą redaktora naczelnego oraz Przewodniczącym Rady Programowej kwartalnika „Sprawy Mieszkaniowe”, członkiem redakcji „Prac Geograficznych” przy IGiPZ PAN, członkiem Rady ds. Wsi i Rolnictwa przy Prezydencie RP (od 1992 r. członek Społecznej Rady Planowania przy CUP), w latach 1993-1994 był doradcą Szefa Urzędu Rady Ministrów.
Profesor Andrzej Stasiak był członkiem wielu organizacji międzynarodowych m.in. członkiem założycielem Międzynarodowego Stowarzyszenia Budownictwa Wiejskiego (IRHA z siedzibą w Caracas w latach 1970-1980; od 1975 r. wiceprzewodniczącym sekcji regionalnej tegoż Stowarzyszenia), członkiem Biura Międzynarodowej Federacji Mieszkalnictwa i Planowania (IFHP z siedzibą w Hadze, w latach 1974-1980), członkiem korespondentem Academie fũr Raumforschung und Landesplanung Hannover Niemcy.
Działalność dydaktyczna.
Od 1956 r. prowadził zajęcia na Studium Planowania Przestrzennego Politechniki Warszawskiej.
Od 1961 r. pełnił funkcję wykładowcy a od 1966 r. st. wykładowcy na Wydziale Architektury Politechniki Warszawskiej. W latach 1973-1975 wykładał na Wydziale Socjologii Uniwersytetu Warszawskiego „Elementy planowania przestrzennego”, współpracował z Zakładem Socjologii Wsi i Miasta kierowanym przez prof. dr S. Nowakowskiego.
Od 1973 r. do 1992 r. prowadził wykłady z zakresu planowania miast i planowania przestrzennego oraz seminarium magisterskie z zakresu mieszkalnictwa i osadnictwa na Wydziale Ekonomiczno-Społecznym Szkoły Głównej Planowania i Statystyki (Szkoła Główna Handlowa); był także kierownikiem Zakładu Polityki Mieszkaniowej i Osadniczej. Był współautorem programów nauczania w tym zakresie, opracowanych na zlecenie Ministerstwa Szkół Wyższych i Nauki dla Wyższych Szkół Ekonomicznych.
Od 1996 r. wykładał w Wyższej Szkole Ekonomicznej w Białymstoku i kierował Katedrą Polityki i Rozwoju Regionalnego.
W trakcie działalności dydaktycznej był promotorem kilkudziesięciu prac dyplomowych na Studium Planowania Przestrzennego Politechniki Warszawskiej, prac magisterskich na SGPiS (SGH) i WSE w Białymstoku, wypromował wielu doktorów, opracował recenzje kilkudziesięciu rozpraw doktorskich i habilitacyjnych oraz opinii do wniosków o całokształcie dorobku naukowo-badawczego kandydatów na profesorów.
Główne kierunki badawcze.
Dorobek naukowy prof. Andrzeja Stasiaka wyraża się ponad 300 publikacjami i wieloma opracowaniami, typu artykuły, studia, rozprawy, ekspertyzy. Wykaz ważniejszych publikacji prof. dr hab. Andrzeja Stasiaka 1950-2007 /w:/ Komornicki T. i Kulikowski R. /red./„Miejsce obszarów wiejskich w zagospodarowaniu przestrzennym” Studia Obszarów Wiejskich, tom XVIII, Warszawa 2009, s. 21-28
Odznaczenia.
Krzyż AK, Medal „Polska Swemu Obrońcy”, Odznaka Grunwaldzka, Medal „ Zwycięstwo i Wolność 1945”, Medal Wojska Polskiego, Krzyż Kawalerski Polonia Restituta, Krzyż Oficerski OOP, Medal 30-lecia Polski Ludowej, Medal 40-lecia Polski Ludowej, Srebrny i Złoty Krzyż Zasługi, Złota i Srebrna Odznaka Honorowa Towarzystwa Urbanistów Polskich, liczne odznaczenia regionalne.
Spoczywa w Alei Zasłużonych na Cmentarzu Wojskowym na Powązkach w Warszawie (kwatera C29-tuje-1).
Od 1976 r. żona Elżbieta – dr nauk humanistycznych, socjolog.
W 1984 r. urodziła się córka Anna Stasiak-Apelska – dr nauk prawnych, radca prawny.

</doc>
<doc id="4696429" url="https://pl.wikipedia.org/wiki?curid=4696429" title="Newington Bagpath">
Newington Bagpath

Newington Bagpath – wieś w Anglii, w hrabstwie Gloucestershire, w dystrykcie Cotswold, w civil parish Kingscote. Leży 10 km od miasta Stroud. W 1931 roku civil parish liczyła 157 mieszkańców. Newington Bagpath jest wspomniana w Domesday Book (1086) jako "Neueton".

</doc>
<doc id="4696435" url="https://pl.wikipedia.org/wiki?curid=4696435" title="Kingscote">
Kingscote



</doc>
<doc id="4696439" url="https://pl.wikipedia.org/wiki?curid=4696439" title="Janusz Pelc (historyk)">
Janusz Pelc (historyk)



</doc>
<doc id="4696446" url="https://pl.wikipedia.org/wiki?curid=4696446" title="Jakub Dziaduski">
Jakub Dziaduski

Jakub Pietuch Dziaduski herbu Jelita OFM (ur. ?, zm. 15 marca 1568) – polski duchowny rzymskokatolicki, bernardyn, gwardian poznański, biskup margartiteński w 1540 roku, biskup pomocniczy poznański, archidiakon poznański, kanonik poznański.
Życiorys.
Działał w poznańskim klasztorze bernardyńskim.
15 marca 1540 papież Paweł III prekonizował go biskupem pomocniczym poznańskim oraz biskupem in partibus infidelium enneńskim. Brak informacji kiedy i od kogo przyjął sakrę biskupią. Urząd pełnił do śmierci.

</doc>
<doc id="4696448" url="https://pl.wikipedia.org/wiki?curid=4696448" title="Jakub Dryaduschki">
Jakub Dryaduschki



</doc>
<doc id="4696450" url="https://pl.wikipedia.org/wiki?curid=4696450" title="Jacobus Dryaduschki">
Jacobus Dryaduschki



</doc>
<doc id="4696453" url="https://pl.wikipedia.org/wiki?curid=4696453" title="Southend">
Southend

Anglia:

</doc>
<doc id="4696458" url="https://pl.wikipedia.org/wiki?curid=4696458" title="Sanjar Kuliev">
Sanjar Kuliev

Sanjar Kuliev, pseud. „Sanji” (ur. 18 listopada 1998) – uzbecki zawodowy gracz "", grający na pozycji riflera w drużynie Virtus.pro. Były reprezentant takich formacji jak Avangar czy Syman Gaming. W swojej karierze zarobił ok. 104 tysiące dolarów.
Życiorys.
Karierę rozpoczął w 2016 roku, kiedy dołączył do KnockOut eSports. 3 marca 2018 dołączył do kazachskiej drużyny, Syman Gaming. W turnieju MID.TV Cyber Cup zajął 2. miejsce, przegrywając w finale z DreamEaters. 3 marca 2019 dołączył do zespołu Avangar na czas próbny, gdzie zastąpił gracza o pseudonimie Krizzen. 12 kwietnia został oficjalnym członkiem drużyny.
Największym osiągnięciem Kulieva jest zajęcie 2. miejsca w turnieju StarLadder Berlin Major w 2019 – Avangar przegrał wtedy w finale z Astralisem. 16 grudnia 2019 Sanji wraz z innymi członkami zespołu Avangar został przejęty przez formację Virtus.pro.

</doc>
<doc id="4696462" url="https://pl.wikipedia.org/wiki?curid=4696462" title="Miesiąc miodowy w Paryżu">
Miesiąc miodowy w Paryżu

Miesiąc miodowy w Paryżu (ang. "Paris Honeymoon)" – amerykański film muzyczny z 1939 roku wyreżyserowany przez Franka Tuttle’a, według scenariusza Franka Butlera i Dona Hartmana. W rolach głównych występują: Bing Crosby, Franciska Gaal, Akim Tamiroff, Shirley Ross i Edward Everett Horton.

</doc>
<doc id="4696463" url="https://pl.wikipedia.org/wiki?curid=4696463" title="Jan Węgorzewski">
Jan Węgorzewski

Jan Węgorzewski OCist (ur. ?, zm. 1587 lub 1588) – polski duchowny rzymskokatolicki, cysters, biskup pomocniczy poznański.
Życiorys.
26 czerwca 1573 papież Grzegorz XIII prekonizował go biskupem pomocniczym poznańskim oraz biskupem in partibus infidelium enneńskim. Brak informacji kiedy i od kogo przyjął sakrę biskupią. Urząd pełnił do śmierci.

</doc>
<doc id="4696464" url="https://pl.wikipedia.org/wiki?curid=4696464" title="Jan Wegorszewski">
Jan Wegorszewski



</doc>
<doc id="4696465" url="https://pl.wikipedia.org/wiki?curid=4696465" title="Joannes Wegorzenuski">
Joannes Wegorzenuski



</doc>
<doc id="4696468" url="https://pl.wikipedia.org/wiki?curid=4696468" title="Lasiosphaeria ovina">
Lasiosphaeria ovina

Lasiosphaeria ovina (Pers.) Ces. &amp; De Not. – gatunek grzybów z rodziny "Lasiosphaeriaceae" z rzędu "Sordariales".
Systematyka i nazewnictwo.
"Lasiosphaeria, Lasiosphaeriaceae, Sordariales, Sordariomycetidae, Sordariomycetes, Pezizomycotina, Ascomycota, Fungi""."
Po raz pierwszy takson ten zdiagnozował w roku 1801 Christiaan H. Persoon nadając mu nazwę "Sphaeria ovina". Obecną, uznaną przez Index Fungorum nazwę, nadali mu w 1863 Vincenzo de Cesati i Giuseppe De Notaris przenosząc go do rodzaju "Lasiosphaeria".
Gatunek typowy dla rodzaju "Lasiosphaeria".
Synonimy nazwy naukowej:
Morfologia.
W początkowym stadium rozwoju askokarp ma formę perytecjum pokrytego z zewnątrz białymi włoskami, z ciemną ostiolą. Owocnik stopniowo przebarwia się do brązowo–szarego tracąc włoski, by ostatecznie przybrać barwę czarną z zupełnie nagą powierzchnią. Średnica 360–620 µm, wysokość 380–680 µm.
Miąższ zielonkawożółty. Worki cylindryczne, 8-zarodnikowe, mają u podstawy żółtawy pierścień w kształcie gwiazdy; I– (nieamyloidalne). Strzępki w dużej mierze niezróżnicowane, szerokości 1–4 µm, o cienkich ścianach, bezbarwne. Zarodniki szkliste, czasami żółto-brązowe, 1–8 komórkowe, o wymiarach (35–)40–46(–50) x 4–5 µm, mają zwężające się, zwisające wyrostki.
Występowanie i siedlisko.
Gatunek szeroko rozpowszechniony. Rozkłada martwe drewno (saprotrof) drzew liściastych. Owocniki mogą się pojawiać przez cały rok, licznie, w grupach rozproszonych lub gromadnie. Na jego perytecjach czasami pasożytuje powleczniczka grzybolubna ("Krieglsteinera lasiosphaeriae") – grzyb zaliczany do podstawczaków.

</doc>
<doc id="4696476" url="https://pl.wikipedia.org/wiki?curid=4696476" title="Mistrzostwa Polski w Curlingu 2019">
Mistrzostwa Polski w Curlingu 2019

Mistrzostwa Polski w Curlingu 2019 rozegrane zostały w dniach 11-14 kwietnia 2019 roku w Łodzi. Turnieje kwalifikacyjne kobiet i mężczyzn odbyły się również w Łodzi w dniach 4-7 kwietnia. W rywalizacji łącznie uczestniczyły 33 drużyny (9 kobiecych i 24 męskie).
W rywalizacji kobiet złote medale zdobyły zawodniczki AZS Gliwice (skip Marta Pluta), które w finale pokonały obrończynie tytułu POS Łódź (skip Marta Szeliga-Frynia) 4:2. Na najniższym stopniu podium uplasowały się warszawianki z drużyny CCC Team Chmarra (skip Daria Chmarra). Rywalizację mężczyzn wygrali zawodnicy SCC Sopot Curling Team (skip Borys Jasiecki), którzy w finale pokonali 7:2 CCC Stone Mleko (skip Michał Janowski). Brązowe medale przypadły drużynie AZS Gliwice Ogień (skip Tomasz Bosek).
Medalistki i medaliści mistrzostw uzyskali prawo do uczestnictwa w jesiennych turniejach kwalifikacyjnych do Mistrzostw Europy 2019 (grupa B).
Eliminacje.
O sześć wolnych miejsc w turnieju finałowym mężczyzn rywalizowało osiemnaście drużyn, a o trzy wolne miejsca w turnieju finałowym kobiet rywalizowało sześć drużyn. Kwalifikacje mężczyzn rozegrano w trzech grupach po sześć zespołów. Zwycięzcy grup uzyskali bezpośredni awans, a drużyny z drugich i trzecich miejsc spotkały się w barażach, których zwycięzcy uzupełnili stawkę finalistów. Kwalifikacje kobiet rozegrano systemem kołowym, a awans do turnieju finałowego uzyskały trzy najlepsze drużyny.
W rogrywkach dopuszczono wyniki remisowe, za które drużyny otrzymywały po jednym punkcie. Za zwycięstwo przyznawano dwa punkty, za porażkę nie przydzielano punktów.
Mężczyźni.
Baraże.
7 kwietnia 2019; 20:20
7 kwietnia 2019; 20:20
7 kwietnia 2019; 20:20
Do turnieju finałowego awansowały POS Łódź 30sth, KSW Juniorskie Curlusy i MCC Tarczyński.
Turniej finałowy.
Kobiety.
Drużyny.
Skip drużyny oznaczona jest pogrubionym fontem.
Mężczyźni.
Drużyny.
Skip drużyny oznaczony jest pogrubionym fontem.

</doc>
<doc id="4696477" url="https://pl.wikipedia.org/wiki?curid=4696477" title="South End">
South End



</doc>
<doc id="4696478" url="https://pl.wikipedia.org/wiki?curid=4696478" title="East Side of Heaven">
East Side of Heaven

East Side of Heaven – amerykański musical filmowy z 1939 roku w reżyserii Davida Butlera, według scenariusza Williama M. Conselmana i Jamesa V. Kerna.
W rolach głównych występują: Bing Crosby, Joan Blondell, Mischa Auer, Irene Hervey, C. Aubrey Smith, Robert Kent i Jerome Cowan.

</doc>
<doc id="4696482" url="https://pl.wikipedia.org/wiki?curid=4696482" title="Dunkeld">
Dunkeld

Dunkeld – miasto w Szkocji, w Perth and Kinross. Leży nad rzeką Tay, 24 km od miasta Perth. W 2019 roku miasto liczyła 1360 mieszkańców (w tym Birnam). W 1704 roku stał się burgh. Ma katedrę.

</doc>
<doc id="4696489" url="https://pl.wikipedia.org/wiki?curid=4696489" title="Polski Kontyngent Wojskowy w Iraku (2016)">
Polski Kontyngent Wojskowy w Iraku (2016)

Polski Kontyngent Wojskowy w Iraku (PKW OIR Irak, PKW Irak) – wydzielony komponent Sił Zbrojnych Rzeczypospolitej Polskiej, przeznaczony do wsparcia wielonarodowej koalicji prowadzącej działania zbrojne przeciwko Państwu Islamskiemu poprzez szkolenie lokalnych sił bezpieczeństwa w Iraku od 2016 roku.
PKW OIR Irak na przestrzeni lat nosił następujące oficjalne nazwy:
Historia.
Protesty społeczne w Syrii, prowadzone na fali tzw. Arabskiej Wiosny od stycznia 2011, w przeciągu następnych miesięcy przerodziły się w zbrojne powstanie, wymierzone przeciwko rządom Baszszara al-Asada. Rozpoczęło to wieloletnią wojnę domową, w którą w 2014 włączyło się Islamskie Państwo w Iraku i Lewancie. Opanowało znaczne tereny na wschodzie Syrii i przeprowadziło ofensywę w północno-zachodnim Iraku. W reakcji w sierpniu 2014 koalicja międzynarodowa, w skład której weszły m.in. Stany Zjednoczone Ameryki oraz państwa europejskie i muzułmańskie, podjęła decyzję o interwencji zbrojnej.
W czerwcu 2016 Rada Ministrów pod kierownictwem Beaty Szydło podjęła decyzję o wsparciu wojskowym koalicji i wysłaniu na Bliski Wschód dwóch zgrupowań wojskowych (wydzielonych przez Siły Powietrzne i Wojska Specjalne):
Kontyngent został wysłany do Iraku już w dniu wejścia w życie postanowienia o użyciu, tj. 20 czerwca 2016. Zadania komandosów polegają na doradztwie i szkoleniu sztabów i pododdziałów irackich sił specjalnych (Wojska Specjalne prowadziły już analogiczne działania w ramach poprzedniego PKW Irak oraz PKW Afganistan).
Na szczycie NATO w Warszawie, zorganizowanym 8-9 lipca 2016 r. przywódcy państw Sojuszu Północnoatlantyckiego zdecydowali o wsparciu rządu irackiego w procesie odbudowy armii w postaci misji szkoleniowej "NATO Training Capacity Building in Iraq" (NTCB-I), która rozpoczęła działalność w styczniu 2017. We wrześniu 2017 Polska dołączyła do NTCB-I, obejmując wiodącą rolę w szkoleniu irackich techników i logistyków w obsłudze poradzieckiego sprzętu wojskowego – skierowany został mobilny zespół treningowy, który dołączył do PKW OIR Irak. Łącznie polski kontyngent liczył łącznie ok. 130 żołnierzy i pracowników wojska (Zespół Wojsk Specjalnych także został zwiększony liczebnie) i dodatkowo 10 na terenie Polski w ramach odwodu.
Rozwój sytuacji w Iraku wymagał jednak dalszej rozbudowy PKW OIR Irak – już w postanowieniu Prezydenta RP z 29 czerwca 2018 r. limit został ustalony na poziomie 350 żołnierzy i pracowników wojska. We wrześniu 2018 r. do polskiego kontyngentu dołączył Zespół Lotniczy, w skład którego wszedł jeden samolot transportowy CASA C-295M z obsługą z 8 Bazy Lotnictwa Transportowego oraz żołnierze innych służb. Stałe miejsce stacjonowania zespołu stanowi Baza lotnicza Ahmad al-Dżabir, skąd wykonuje on loty transportowe na rzecz sił kolacji międzynarodowej (w tej samej bazie w latach 2016–2018 stacjonował też Zespół Lotniczy PKW OIR Kuwejt, który zakończył misję w czerwcu 2018 r. i w przeciwieństwie do Zespołu Lotniczego PKW OIR Irak pod względem prawnym i dowodzenia stanowił oddzielny kontyngent wojskowy). Po zwiększeniu liczebność kontyngentu wynosiła ok. 150 żołnierzy .
W październiku 2018 r. misja "NATO Training Capacity Building in Iraq" została zastąpiona przez "NATO Mission in Iraq" (NMI). W ramach wsparcia na przełomie 2018 i 2019 Polska skierowała do Iraku kolejną grupę żołnierzy: pluton inżynieryjny (do jego zadań należy odbudowa i rozbudowa bazy wojsk koalicyjnych oraz wsparcie inżynieryjne) oraz personel do NMI (zespół doradczy z plutonem ochrony). Liczebność kontyngentu wzrosła do ok. 270 osób.
3 stycznia 2020 w amerykańskim ataku z powietrza na lotnisku w Bagdadzie zginął irański generał Ghasem Solejmani. W ramach odwetu 7 stycznia Korpus Strażników Rewolucji Islamskiej przypuścił atak rakietowy na bazy koalicyjne w Iraku: Al-Asad (gdzie stacjonuje m.in. polski pluton inżynieryjny) oraz Irbil (gdzie przebywała grupa polskich instruktorów). Nikt nie ucierpiał, ale w rezultacie narastającego kryzysu misja NATO i wszystkie jej działania zostały zawieszone, natomiast w Polsce pojawiły się głosy ze strony opozycji o wycofaniu polskich żołnierzy z Iraku. Polskie władze podjęły jednak decyzję o pozostawieniu kontyngentu wojskowego.
Zadania SZ RP ograniczają się do wsparcia operacji koalicyjnej poprzez szkolenie irackich sił bezpieczeństwa, nie obejmują bezpośredniego zaangażowania bojowego przeciwko bojownikom państwa islamskiego lub innych grup.
Struktura organizacyjna.
Czas trwania, dowódcy oraz liczebność poszczególnych zmian:

</doc>
<doc id="4696495" url="https://pl.wikipedia.org/wiki?curid=4696495" title="Krynickie Towarzystwo Fotograficzne">
Krynickie Towarzystwo Fotograficzne

Krynickie Towarzystwo Fotograficzne – polskie stowarzyszenie fotograficzne utworzone w 1978 roku z inicjatywy Juliusza Jarończyka, późniejszego wieloletniego prezesa Zarządu KTF. Członek zbiorowy Fotoklubu Rzeczypospolitej Polskiej Stowarzyszenia Twórców.
Historia.
Krynickie Towarzystwo Fotograficzne utworzono z inicjatywy Juliusza Jarończyka – Zasłużonego Mistrza Sportu, Zasłużonego Działacza Lotnictwa Sportowego, organizatora mistrzostw świata i Europy w modelarstwie lotniczym i kosmicznym oraz wielokrotnego mistrza świata w modelarstwie lotniczym i kosmicznym. Pierwszym prezesem Zarządu KTF został Juliusz Jarończyk – funkcję prezesa KTF pełnił przez wiele kadencji. Łącznie od początku działalności stowarzyszenia, w pracach KTF (konkursy fotograficzne, plenery, spotkania, wystawy) uczestniczyło ponad 300 członków. W zbiorach Krynickiego Towarzystwa Fotograficznego zarchiwizowano 7150 fotografii autorstwa 295 członków stowarzyszenia, które w historii KTF prezentowano w ok. 740 ekspozycjach.
Działalność.
Podstawowym celem działalności stowarzyszenia jest propagowanie i rozpowszechnianie fotografii. Krynickie Towarzystwo Fotograficzne jest organizatorem wielu inicjatyw artystycznych – m.in. ogólnopolskich konkursów fotograficznych, cyklicznych konkursów miesiąca dla członków stowarzyszenia, indywidualnych oraz zbiorowych wystaw fotograficznych, prezentujących dorobek twórczy członków KTF, warsztatów fotograficznych, wystaw innych twórców fotografii. 
Krynickie Towarzystwo Fotograficzne prezentując swoje prace m.in. w Międzynarodowych Salonach Fotograficznych – otrzymało wiele wyróżnień (m.in. dyplom dla najlepszego foto klubu ,w konkursie "3rd International Salon of Photography" – 2016, dyplom dla najlepszego foto klubu, w konkursie "4rd InternationalSalon of Photography" – 2017, dyplom dla najlepszego foto klubu, w konkursie "6th Bardaf International Exhibition" 2017). W 2016 roku stowarzyszenie nominowano do IV plebiscytu "O nagrodę Społeczno-Kulturalnego Towarzystwa Sądeczanin". 
Kilku członków Krynickiego Towarzystwa Fotograficznego zostało przyjętych w poczet członków rzeczywistych Fotoklubu Rzeczypospolitej Polskiej Stowarzyszenia Twórców, kilku członków KTF zostało uhonorowanych tytułami artystycznymi Międzynarodowej Federacji Sztuki Fotograficznej FIAP. W 2018 roku stowarzyszenie obchodziło jubileusz 40-lecia działalności, z okazji którego w Sądeckiej Bibliotece Publicznej im. Józefa Szujskiego w Nowym Sączu otwarto jubileuszową wystawą fotografii członków KTF.
Spotkania członków KTF odbywają się raz w miesiącu w sali konferencyjnej Miejskiego Przedsiębiorstwa Gospodarki Komunalnej Sp. z o.o. w Krynicy-Zdroju.
Zarząd.
Źródło.
Odznaczenia (nagrody).
Źródło.

</doc>
<doc id="4696497" url="https://pl.wikipedia.org/wiki?curid=4696497" title="Hildur Guðnadóttir">
Hildur Guðnadóttir

Hildur Ingveldar Guðnadóttir (wym. , ur. 4 września 1982 w Reykjavíku) – islandzka kompozytorka, wiolonczelistka. Laureatka Oscara za muzykę do filmu "Joker". Koncertowała i nagrywała z zespołami takimi jak Pan Sonic, Throbbing Gristle, Múm i Stórsveit Nix Noltes, a także Animal Collective i Sunn O))). Ma w swoim dorobku także utwory solowe.
Hildur zyskała międzynarodowe uznanie dzięki swoim filmowym i telewizyjnym kompozycjom muzycznym, które można usłyszeć między innymi w thrillerze akcji "" (2018), miniserialu dramatycznym HBO "Czarnobyl" (2019), za który otrzymała nagrodę Primetime Emmy oraz nagrodę Grammy 2020, i thrillerze psychologicznym "Joker" (2019), który przyniósł jej nagrodę Złotego Globu za najlepszą muzykę. Hildur była pierwszą kompozytorką, która wygrała w tej kategorii. Była również nominowana do Oscara za najlepszą muzykę filmową. Jest pierwszą od 1997 roku kompozytorką, która zdobyła statuetkę Oscara w tej kategorii.
Biografia.
Hildur urodziła się w 1982 w Reykjaviku na Islandii. Pochodzi z rodziny muzyków – jej ojciec Guðni Franzson jest kompozytorem, klarnecistą i nauczycielem. Jej matka, Ingveldur Guðrún Ólafsdóttir, jest śpiewaczką operową, natomiast jej braćmi są Gunnar Örn Tynes z zespołu Múm i Þórarinn Guðnason z zespołu Agent Fresco. Hildur zaczęła grać na wiolonczeli w wieku pięciu lat, a swój pierwszy poważny koncert zagrała w wieku 10 lat u boku swojej matki w restauracji. Uczęszczała do Akademii Muzycznej w Reykjaviku, a następnie studiowała kompozycję i teorię muzyki (w tym nowe media) na Islandzkiej Akademii Sztuk Pięknych i berlińskiej Akademie der Künste.
Hildur mieszka w Berlinie wraz ze swoim synem. Współpracowała z islandzkim kompozytorem filmowym Jóhannem Jóhannssonem.
Kariera.
W 2006 r. Hildur wydała solowy album pod nazwą Lost In Hildurness ("Mount A)", w który próbowała „zaangażować innych ludzi w tak małym stopniu, jakim tylko mogła”. Nagrano go w Nowym Jorku i w Hólar na północy Islandii. W 2009 roku ukazała się jej druga solowa płyta, Without Sinking, wydana we współpracy z brytyjską wytwórnią audiowizualną Touch.
Oprócz gry na wiolonczeli i halldorofonie, Hildur śpiewa i aranżuje muzykę chóralną organizując chór na występy zespołu Throbbing Gristle w Austrii i Londynie. Jako kompozytor napisała muzykę do sztuki "Sumardagur" („Letni dzień”) wykonanej w Islandzkim Teatrze Narodowym. Jest także autorką muzyki do duńskiego filmu "Kapringen" (A Hijacking) (2012), filmu Gartha Davisa "Maria Magdalena" (we współpracy z Jóhannem Jóhannssonem)", " Stefano Sollimy (2018) i miniserialu "Czarnobyl" z 2019 roku. W swoim dorobku ma również kompozycję muzyczną do filmu "Joker" z 2019 r. z Joaquinem Phoenixem i Robertem de Niro w rolach głównych i w reżyserii Todda Phillipsa, za który zdobyła nagrodę Premio Soundtrack Stars na 76. Międzynarodowym Festiwalu Filmowym w Wenecji i Złoty Glob za najlepszą muzykę stając się tym samym pierwszą kompozytorką, która zdobyła tę nagrodę. Jest autorką muzyki do gry Battlefield 2042.
Odznaczenia.
W 2020 roku otrzymała krzyż kawalerski Orderu Sokoła Islandzkiego.

</doc>
<doc id="4696501" url="https://pl.wikipedia.org/wiki?curid=4696501" title="Konrad Dawdo">
Konrad Dawdo

 
Konrad Janusz Dawdo (ur. 9 grudnia 1999 w Kłodzku) – polski koszykarz występujący na pozycji silnego skrzydłowego, obecnie zawodnik Miasta Szkła Krosno.
14 czerwca 2021 został zawodnikiem Miasta Szkła Krosno.

</doc>
<doc id="4696511" url="https://pl.wikipedia.org/wiki?curid=4696511" title="Czesław Wojewódka">
Czesław Wojewódka

Czesław Rajmund Wojewódka (ur. 1 maja 1927 w Starogardzie Gdańskim, zm. 1994) – polski ekonomista transportu morskiego.
Absolwent Wyższej Szkoły Handlu Morskiego w Sopocie (1950) i Szkoły Głównej Planowania i Statystyki w Warszawie (1952). Pracownik Instytutu Morskiego w Gdańsku od 1950. Obronił pracę doktorską w Wyższej Szkole Ekonomicznej w Sopocie pt "Zmiany w strukturze obrotów polskich portów morskich w latach 1945-1959" (1960). Był redaktorem naczelnym miesięcznika Technika i Gospodarka Morska w Gdańsku (1953–1981). Wykładał na uniwersytecie w Rostocku (1984–1985).
Członek PZPR (1948-), Instytutu Bałtyckiego w Gdańsku (1958-), Gdańskiego Towarzystwa Naukowego (1962-), Międzynarodowej Grupy Doradczej ds. Statystyki Gospodarki Morskiej (1972-), radny Dzielnicowej Rady Narodowej Gdańsk-Śródmieście (1961–1965), radny Miejskiej Rady Narodowej w Gdańsku (1965–1969)
Tytuły naukowe: dr (1960), dr hab (1973), prof. nadzw. (1975), prof. zw. (1983).

</doc>
<doc id="4696517" url="https://pl.wikipedia.org/wiki?curid=4696517" title="Lata 1940.">
Lata 1940.



</doc>
<doc id="4696525" url="https://pl.wikipedia.org/wiki?curid=4696525" title="Polsko-Luksemburska Izba Gospodarcza">
Polsko-Luksemburska Izba Gospodarcza

Polsko-Luksemburska Izba Gospodarcza (PLIG) ("ang: Polish-Luxembourg Chamber of Commerce") – organizacja dwustronna samorządu gospodarczego reprezentująca interesy gospodarcze zrzeszonych w niej polskich i luksemburskich przedsiębiorców w zakresie prowadzonej przez nich działalności gospodarczej, w szczególności wobec władz publicznych. Została zarejestrowana 10.01.2019 r. pod numerem KRS 0000763962. PLIG obejmuje swoim zasięgiem działania obszar całej Polski i Luksemburga. Siedziba Izby mieści się we Wrocławiu a regionalne reprezentowana jest przez wyznaczonych członków Zarządu. Organizacja kierowana jest przez sześcioosobowy Zarząd, a organem kontrolnym i opiniującym jest trzyosobowa Rada Izby.
Powołanie Izby.
Inicjatywa powołania Polsko-Luksemburskiej Izby Gospodarczej pojawiła się w 2018 r. a jej głównym pomysłodawcą był Krzysztof Bramorski. 17 maja 2018 r. w Ambasadzie Luksemburga w Warszawie podczas zebrania założycielskiego Członków Założycieli PLIG podjęto uchwałę o założeniu Polsko-Luksemburskiej Izby Gospodarczej, która ostatecznie wraz z innymi uchwałami i dokumentami niezbędnymi do założenia Izby została przyjęta 28 sierpnia 2018 r. w trakcie Walnego Założycielskiego Zgromadzenia. W Krajowym Rejestrze Sądowym Polsko-Luksemburska Izba Gospodarcza została zarejestrowana 10 stycznia 2019 r.

</doc>
<doc id="4696527" url="https://pl.wikipedia.org/wiki?curid=4696527" title="Heaven and Hell (album)">
Heaven and Hell (album)



</doc>
<doc id="4696528" url="https://pl.wikipedia.org/wiki?curid=4696528" title="Beneke">
Beneke

Osoby noszące nazwisko Beneke:

</doc>
<doc id="4696530" url="https://pl.wikipedia.org/wiki?curid=4696530" title="Greatest Hits 1970-1978">
Greatest Hits 1970-1978



</doc>
<doc id="4696534" url="https://pl.wikipedia.org/wiki?curid=4696534" title="Turystyka slumsowa">
Turystyka slumsowa

Turystyka slumsowa (, lub ) – odmiana turystyki kulturowej, której przedmiotem jest zwiedzanie slumsów i enklaw biedy, przede wszystkim w krajach Globalnego Południa.
Historia.
Początki turystyki slumsowej sięgają XIX wieku, kiedy to przedstawiciele dziewiętnastowiecznej brytyjskiej klasy średniej i wyższej udawali się do dzielnic nędzy. Również w USA organizowano wówczas wycieczki po biednych dzielnicach Nowego Jorku i Chicago. W latach 80. i 90. XX wieku pomysł przyjął się w Brazylii, zwłaszcza w slumsach Rio de Janeiro. W trakcie trwania Szczytu Ziemi w Rio (1992) lokalne agencje turystyczne włączyły do swojej oferty możliwość zwiedzania dzielnic nędzy. Obecnie główne kierunki to, oprócz Brazylii (Rocinha), Kenia (Kibera), Indie (Bombaj – Dharavi, Dehli), Meksyk, RPA (Khayelitshy), Namibia, Argentyna, Egipt, Indonezja, Jamajka i Tajlandia.
Slumming ma tendencję wzrostową. W 2014 slumsy Afryki, Ameryki Łacińskiej i Azji odwiedziło ponad milion turystów wywodzących się głównie z krajów wysoko rozwiniętych. Na popularność tego segmentu wpływa produkcja filmowa popularyzująca tematykę slumsów, np.: "Wierny ogrodnik", "Slumdog. Milioner z ulicy", "Miasto Boga", czy "Dystrykt 9". Turystyka slumsowa wpływa na to, że dzielnice biedy wykorzystują tkwiący w nich potencjał, a częstokroć wyróżniają poszczególne miasta w rankingach atrakcyjności. Slumming wpływa też na ofertę turystki z wyższej półki, jak np. tworzenie hoteli stylizowanych na slumsy.
Charakterystyka.
Zwiedzanie dzielnic biedy () odbywa się w towarzystwie przewodników, którzy najczęściej posiadają kontakty z gangami kontrolującymi poszczególne rejony (stąd organizowanie takich wypraw indywidualnie jest praktycznie niemożliwe lub odradzane). Główne składowe, najczęściej trzygodzinnego zwiedzania, to spacery po dzielnicach biedy połączone z obserwacją baraków, lepianek oraz ludzi grzebiących w odpadach, narkotyzujących się, wygłodzonych dzieci, kontakt ze smrodem i zaduchem (otwarta kanalizacja), czasem obserwacja walk gangów, strzały i wybuchy petard. Można odwiedzać i fotografować biedne szpitale z ofiarami urazów, pobić i postrzałów, a także nabywać pamiątki ze slumsów. Rzadziej można zjeść posiłek z tubylcami. Punktem programu może być również wejście na najwyższy punkt terenu i zrobienie panoramicznych zdjęć. Można obdarowywać dzieci drobiazgami, jednak odradzane są datki pieniężne z uwagi na możliwość okradzenia.
Kontekst społeczny.
Turystyka slumsowa może być postrzegana jako wyzysk osób najbiedniejszych (niezdrowa ciekawość, podglądactwo, faktyczna obojętność na los biedoty), łącząc dramat ludzi, z zabawą i rozrywką. Z drugiej strony może stanowić zaczyn refleksji nad problematyką biedy oraz globalnej sprawiedliwości. Dzieli się z tego powodu na turystykę rozrywkową (rzadszą, nastawioną na eskalację wrażeń) i kulturową (z przesłaniem etycznym).

</doc>
<doc id="4696535" url="https://pl.wikipedia.org/wiki?curid=4696535" title="Jekyll &amp; Hyde (musical)">
Jekyll &amp; Hyde (musical)



</doc>
<doc id="4696539" url="https://pl.wikipedia.org/wiki?curid=4696539" title="Agnieszka Dobrowolska">
Agnieszka Dobrowolska

Agnieszka Dobrowolska z d. Bieńkowska (ur. 24 września 1905 w Krakowie, zm. 29 października 1979 tamże) – polska historyk sztuki, etnograf.
Życiorys.
Urodziła się w 1905 roku w Krakowie. Była córką profesora archeologii klasycznej na Uniwersytecie Jagiellońskim Piotra Bieńkowskiego. Jako wolny słuchacz uczęszczała na wykłady z historii sztuki na Uniwersytecie Jagiellońskim. W 1925 została żoną historyka sztuki Tadeusza Dobrowolskiego. Przeprowadziła się w 1925 roku do Bydgoszczy, gdzie mąż dostał posadę dyrektora Muzeum Miejskiego, zaś w 1927 do Katowic. Władze państwowe powierzyły Dobrowolskiemu urząd wojewódzkiego konserwatora zabytków oraz organizatora powstającego Muzeum Śląskiego. Dobrowolska jako wolontariuszka prowadziła w muzeum bibliotekę naukową, gromadząc literaturę międzynarodową pochodzącą z wymiany. Biblioteka prowadziła wymianę publikacji z około 150 instytucjami w Polsce.
Dobrowolska, interesując się strojami ludowymi i sztuką ludową, samodzielnie studiowała etnografię. Wydawała publikacje samodzielnie lub z mężem. Pisała do „Zarania Śląskiego” teksty o muzealnictwie i zdobnictwie ludowym. Po II wojnie światowej mieszkała w Krakowie. Wydała szereg publikacji dotyczących etnografii Łużyc i Pomorza. Zmarła w Krakowie 29 października 1979 roku. Została pochowana na Cmentarzu Rakowickim. 

</doc>
<doc id="4696541" url="https://pl.wikipedia.org/wiki?curid=4696541" title="Internorga">
Internorga

Internorga – targi branży hotelarskiej i gastronomicznej odbywające się w Hamburgu.
Targi odbywają się od 1921 roku. Jest to najstarsza i największa w Europie oraz jedna z największych i najbardziej prestiżowych imprez wystawienniczych branży hotelarskiej i gastronomicznej na świecie.
W 2018 r. targi zgromadziły około 1300 wystawców oraz 93 tys. zwiedzających, w tym restauratorów, hotelarzy i przedstawicieli przedsiębiorstw cateringowych.

</doc>
<doc id="4696564" url="https://pl.wikipedia.org/wiki?curid=4696564" title="Fever Season">
Fever Season

Fever Season – siódmy minialbum południowokoreańskiej grupy GFriend, wydany 1 lipca 2019 roku przez wytwórnię Source Music i dystrybuowany przez Kakao M. Głównym singlem jest „Fever” (kor. 열대야 (Fever)). Sprzedał się w nakładzie egzemplarzy w Korei Południowej (stan na grudzień 2019).
Wydanie fizyczne.
Minialbum "Fever Season" został wydany w trzech wersjach fizycznych: „Yeol” (熱(열)), „Dae” (帶(대)) i „Ya”(夜(야)).

</doc>
<doc id="4696574" url="https://pl.wikipedia.org/wiki?curid=4696574" title="Brama Królewska w Poznaniu">
Brama Królewska w Poznaniu

Brama Królewska – jedna z bram Twierdzy Poznań, powstała ok. 1850-52. Przez nią droga z Poznania wychodziła w stronę nieistniejącej dzielnicy Kuhndorf (stąd druga nazwa – Brama Kundorfska) oraz w stronę Jeżyc i Obornik. Fasada od strony miasta posiadała główny wjazd, długości ok. 27 metrów, oraz dwa boczne wejścia, które po paru metrach łączyły się z wjazdem. Bramę rozebrano w 1894 roku, a w jej miejsce powstał odkryty przejazd oraz brukowany most.

</doc>
<doc id="4696577" url="https://pl.wikipedia.org/wiki?curid=4696577" title="Le Bon">
Le Bon



</doc>
<doc id="4696579" url="https://pl.wikipedia.org/wiki?curid=4696579" title="Józef Matuszczak">
Józef Matuszczak

Józef Matuszczak (ur. 22 stycznia 1910 w Fabianowie, zm. 2003 w Łodzi) – polski historyk sztuki, muzealnik, w latach 1945–1946 pełnił nieoficjalnie stanowisko wojewódzkiego konserwatora zabytków w Katowicach.
Życiorys.
Urodził się w Fabianowie w województwie wielkopolskim w 1910 roku. Studia odbył na Uniwersytecie Poznańskim. Jego profesorami byli m.in. Michał Sobieski i Szczęsny Dettloff. Doktoryzował się na Uniwersytecie Jagiellońskim w Krakowie w 1970 roku.
W latach 1935–1937 był zatrudniony w bibliotece uniwersyteckiej w Poznaniu. Po odbyciu praktyki w Muzeum Miejskim w Poznaniu znalazł zatrudnienie w Muzeum Śląskim w Katowicach. Wraz z Tadeuszem Dobrowolskim zabiegał o powstanie kolekcji dzieł sztuki dla powstającego muzeum. W obliczu wojny nadzorował transport zbiorów muzealnych do Lublina w sierpniu 1939 roku. Podczas wojny był zatrudniony w Krotoszynie. Władał biegle francuskim i niemieckim. W latach 1945–1946 kierował wydziałem organizującym muzeum w Śląsko-Dąbrowskim Urzędzie Wojewódzkim; był także nieoficjalnym wojewódzkim konserwatorem zabytków w Katowicach. W 1946 rozpoczął pracę w Muzeum Śląskim w Bytomiu. Matuszczak związany był z tą placówką do 1975 roku. Publikował na temat sztuki śląskiej oraz historii muzealnictwa na Górnym Śląsku. Zmarł w Łodzi w 2003 roku.

</doc>
<doc id="4696585" url="https://pl.wikipedia.org/wiki?curid=4696585" title="Iwan Wasyl">
Iwan Wasyl

 
Iwan Wasyl (ur. 13 sierpnia 1997) – polski koszykarz występujący na pozycji niskiego skrzydłowego, obecnie zawodnik AZS-u AGH Oknoplast Kraków.
16 stycznia 2020 opuścił klub MKS-u Dąbrowy Górniczej, aby dołączyć do II-ligowego AZS-u AGH Oknoplast Kraków.

</doc>
<doc id="4696587" url="https://pl.wikipedia.org/wiki?curid=4696587" title="Władysław Kabsch">
Władysław Kabsch

Władysław Kabsch (ur. 5 kwietnia 1891 w Grodzisku Wielkopolskim, zm. 15 lipca 1977 w Ołoboku) – żołnierz armii niemieckiej, powstaniec wielkopolski, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w robotniczej rodzinie Władysława i Pauliny Szubert. Ukończył szkołę powszechną, następnie uczył się w zawodzie gorzelnika w majątku ziemskim w Ujeździe, w powiecie śmigielskim. W latach 1905–1907 był członkiem Towarzystwa Gimnastycznego „Sokół” w Grodzisku Wielkopolskim. W latach 1911–1912 pełnił służbę w pułku grenadierów armii niemieckiej w Świdnicy. Po wybuchu I wojny światowej wcielony do armii niemieckiej, w szeregach 107 pułku grenadierów walczył na froncie zachodnim. Był dwukrotnie ranny.
W 1918 powrócił do Grodziska i zaczął organizować oddziały powstańcze. W powstaniu wielkopolskim walczył pod rozkazami ppor. Skrzydlewskiego. Na froncie polsko bolszewickim walczył w szeregach 56 pułku piechoty wielkopolskiej. 17 marca 1920 został ranny dowodząc 7 kompanią w czasie walki pod Słobodą Jakimowską.
Po wojnie pozostał w zawodowej służbie wojskowej. Pełnił służbę w 56 pułku piechoty w Krotoszynie, a następnie 84 pułku piechoty w Pińsku. W 1921 był przydzielony do Szkoły Podoficerów Piechoty nr VII. 31 marca 1924 został mianowany kapitanem ze starszeństwem z 1 lipca 1923 i 94. lokatą w korpusie oficerów piechoty. Z dniem 30 września 1931 został przeniesiony w stan spoczynku.
W latach 1933–1939 był burmistrzem Krzywinia. We wrześniu 1939 zgłosił się do Brygad Robotniczych w Warszawie, walcząc na Pradze i Żoliborzu. Po kapitulacji wrócił do Wielkopolski. Działał w konspiracji, tworzył struktury ZWZ w Ostrowie Wielkopolskim. Latem 1940 został wysiedlony przez Niemców do Generalnej Guberni. Po 1945 pracował w budownictwie, a w 1956 przeszedł na emeryturę.
Był dwukrotnie żonaty. Z Antoniną z Malińskich miał troje dzieci i z Barbarą z Dutkowskich także troje.

</doc>
<doc id="4696588" url="https://pl.wikipedia.org/wiki?curid=4696588" title="Halina Koczyk">
Halina Koczyk

Halina Koczyk (ur. 1948) – polska inżynier, dr hab. nauk technicznych, profesor zwyczajny, wicedyrektor Instytutu Inżynierii Środowiska i dziekan Wydziału Budownictwa i Inżynierii Środowiska Politechniki Poznańskiej.
Życiorys.
Obroniła pracę doktorską, w 1990 habilitowała się na podstawie pracy zatytułowanej "Analiza stanów termicznych budynków na potrzeby ogrzewań energooszczędnych". 9 maja 2001 nadano je tytuł profesora w zakresie nauk technicznych. Objęła funkcję profesora zwyczajnego oraz wicedyrektora w Instytucie Inżynierii Środowiska, a także dziekana na Wydziale Budownictwa i Inżynierii Środowiska Politechniki Poznańskiej.
Piastuje stanowisko członka Sekcji Ogrzewnictwa i Wentylacji Komitetu Inżynierii Lądowej i Wodnej Polskiej Akademii Nauk, BUDMA - MTP Poznań, Sekcji Termodynamiki Komitetu Termodynamiki i Spalania, a także eksperta i członka Europäische Union der Ingenieure und Architekten, Internationale Kooperation EUROPLAN ENGINEERING – Monachium, Rosenheim oraz członka Komisji Wojewódzkiej Urbanistycznej i Architektonicznej – organu doradczego w Zarządzie Województwa Wielkopolskiego.

</doc>
<doc id="4696589" url="https://pl.wikipedia.org/wiki?curid=4696589" title="Acajete (Puebla)">
Acajete (Puebla)

Acajete – miasto w Meksyku, w stanie Puebla.

</doc>
<doc id="4696590" url="https://pl.wikipedia.org/wiki?curid=4696590" title="Acatzingo de Hidalgo">
Acatzingo de Hidalgo

Acatzingo de Hidalgo – miasto w Meksyku, w stanie Puebla.

</doc>
<doc id="4696591" url="https://pl.wikipedia.org/wiki?curid=4696591" title="Turniej o Czarny Kamień Śląskiego Klubu Curlingowego">
Turniej o Czarny Kamień Śląskiego Klubu Curlingowego

Turniej o Czarny Kamień Śląskiego Klubu Curlingowego (ang. "Black Stone Trophy") – organizowany corocznie w drugiej połowie kwietnia turniej towarzyski w curlingu ("bonspiel"), rozgrywany w Katowicach na obiekcie Jantor. Turniej rozgrywany jest systemem szwajcarskim, z dodatkową kolejką meczów dla najlepszych drużyn i finałem zamkniętym. Dopuszczone są składy mieszane oraz drużyny grające na wózkach.

</doc>
<doc id="4696592" url="https://pl.wikipedia.org/wiki?curid=4696592" title="Amozoc de Mota">
Amozoc de Mota

Amozoc de Mota – miasto w Meksyku, w stanie Puebla.

</doc>
<doc id="4696593" url="https://pl.wikipedia.org/wiki?curid=4696593" title="Yung Chia (1990)">
Yung Chia (1990)

Yung Chia (永嘉) – tajwański niszczyciel min z lat 90. XX wieku, jedna z czterech zamówionych przez Tajwan jednostek typu "Yung Feng". Okręt został zwodowany 26 kwietnia 1990 roku w niemieckiej stoczni Abeking &amp; Rasmussen w Lemwerder, a do służby w marynarce wojennej Republiki Chińskiej wszedł 12 lipca 1991 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Niszczyciele min typu "Yung Feng" zostały zamówione przez rząd Tajwanu w Niemczech w 1988 i 1989 roku w celu zastąpienia wyeksploatowanych trałowców pozyskanych z US Navy. Projekt nosił oznaczenie MWV 50. Aby uniknąć protestów władz Chińskiej Republiki Ludowej, formalnie jednostki miały być przeznaczone dla firmy CPC Corporation (zajmującej się handlem i wydobyciem ropy naftowej i gazu ziemnego) jako uniwersalne statki przeznaczone do obsługi platform wiertniczych, badań oceanograficznych, zwalczania pożarów, kontroli zanieczyszczeń oraz poszukiwań i ratownictwa. Jednostki zostały więc zbudowane jako cywilne, pomalowane na kolor niebieski (kadłub) i biały (nadbudówka); nie zainstalowano na nich uzbrojenia ani wyposażenia. Planowane zamówienie na kolejne osiem okrętów zostało anulowane z powodu skandalu związanego z ujawnieniem prawdziwego przeznaczenia jednostek.
„Yung Chia” zbudowany został w stoczni Abeking &amp; Rasmussen w Lemwerder. Stępkę okrętu położono 14 września 1988 roku, a zwodowany został 26 kwietnia 1990 roku.
Dane taktyczno–techniczne.
Okręt jest przybrzeżnym niszczycielem min z kadłubem wykonanym z drewna. Długość całkowita wynosi 49,7 metra, szerokość 8,7 metra, a zanurzenie 3,1 metra. Wyporność lekka wynosi 500 ton, zaś pełna 540 ton. Okręt napędzany jest przez dwa 8-cylindrowe silniki wysokoprężne MTU 8V 396 TB93 o łącznej mocy 1,6 MW (2180 KM), poruszające poprzez wały napędowe dwoma śrubami. Maksymalna prędkość jednostki wynosi 14 węzłów. Zasięg wynosi 3500 Mm przy prędkości 14 węzłów.
Uzbrojenie artyleryjskie jednostki składało się początkowo z dwóch pojedynczych wielkokalibrowych karabinów maszynowych kalibru 12,7 mm L/90. Wyposażenie przeciwminowe stanowiły dwa pojazdy podwodne: Pinguin A1 i Pinguin B3. Wyposażenie radioelektroniczne obejmowało radar Decca oraz sonar kadłubowy TSM-2022.
Załoga okrętu składa się z 5 oficerów i 40 podoficerów i marynarzy.
Służba.
Nieuzbrojony i pozbawiony wyposażenia przeciwminowego „Yung Chia” został przyjęty do służby w marynarce wojennej Republiki Chińskiej 12 lipca 1991 roku. Okręt otrzymał numer taktyczny 1302. Pełną gotowość bojową jednostka osiągnęła dopiero w 1995 roku, po montażu uzbrojenia i wyposażeniu w system wykrywania min Thomson Sintra IBIS V oraz pojazdy podwodne.
W 1997 roku na pokładzie dziobowym jednostki zainstalowano pojedyncze działko T75 kal. 20 mm L/68. Po 2010 roku „Yung Chia” został poddany modernizacji, w wyniku której w miejsce sonaru TSM-2022 zainstalowano nowy SA 950 oraz zamiast pojazdu podwodnego Pinguin A1 dodano drugi Pinguin B3. Jednostka nadal znajduje się w składzie floty i ma status operacyjny (stan na 2019 rok).

</doc>
<doc id="4696594" url="https://pl.wikipedia.org/wiki?curid=4696594" title="Papieska Akademia Cultorum Martyrum">
Papieska Akademia Cultorum Martyrum

Papieska Akademia Cultorum Martyrum () – instytucja naukowa Stolicy Apostolskiej mająca za zadanie propagowanie kultu świętych męczenników oraz badania ich życia, kultu oraz związanych z nimi zabytków z pierwszych wieków chrześcijaństwa, w tym katakumb. Organizuje konferencje naukowe w badanych przez siebie dziedzinach oraz uroczystości religijne związane z kultem męczenników.
Papieska Akademia Cultorum Martyrum podczas Wielkiego Postu organizuje pielgrzymki do rzymskich kościołów stacyjnych związanych z kultem męczenników. 
Powiązana jest z Papieską Radą ds. Kultury. Jej siedziba mieści się przy S. Maria in Camposanto (Piazza Protomartiri Romani, 00120 Vatican). Sekretariat ulokowany jest w siedzibie Papieskiej Akademii Archeologii Rzymskiej przy Via Napoleone III 1.
Historia.
Kolegium Cultorum Martyrum () zostało utworzone 2 lutego 1879 przez świeckich naukowców zajmujących się badaniem starożytnego chrześcijaństwa. W późniejszym okresie otrzymało ono status akademii papieskiej. W 1995 zmieniono jest statut.

</doc>
<doc id="4696599" url="https://pl.wikipedia.org/wiki?curid=4696599" title="Atlixco">
Atlixco

Atlixco – miasto w Meksyku, w stanie Puebla, położone w bliskim sąsiedztwie wulkanu Popocatépetl. Znajduje się na wysokości 1830 m n.p.m.; klimat umiarkowany i ciepły, latem wilgotny i deszczowy. W okolicy rozwija się rolnictwo, które w coraz większym stopniu pochłania tereny leśne.
Historia.
Atlixco zostało założone w 1579 roku przez konkwistadorów jako "Villa de Carrión". 14 lutego 1843 r. prezydent generał Nicolás Bravo docenił wkład miejscowości w walce podczas wojny o niepodległość Meksyku (1810–21) i ogłosił ją miastem pod nazwą Atlixco. 4 maja 1862 r., dzień przed Bitwą pod Pueblą, mieszkańcy Atlixco stawiali opór wojskom konserwatywnym (składającym się z Meksykanów, wspierających stronę francuską konfliktu), co miało bardzo istotny wpływ na późniejszą wygraną podczas bitwy pod Pueblą. To historyczne wydarzenie jest nazwane B"itwa pod Atlixco".

</doc>
<doc id="4696601" url="https://pl.wikipedia.org/wiki?curid=4696601" title="Yung Ting (1990)">
Yung Ting (1990)

Yung Ting (永定) – tajwański niszczyciel min z lat 90. XX wieku, jedna z czterech zamówionych przez Tajwan jednostek typu "Yung Feng". Okręt został zwodowany 22 października 1990 roku w niemieckiej stoczni Abeking &amp; Rasmussen w Lemwerder, a do służby w marynarce wojennej Republiki Chińskiej wszedł 2 maja 1991 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Niszczyciele min typu "Yung Feng" zostały zamówione przez rząd Tajwanu w Niemczech w 1988 i 1989 roku w celu zastąpienia wyeksploatowanych trałowców pozyskanych z US Navy. Projekt nosił oznaczenie MWV 50. Aby uniknąć protestów władz Chińskiej Republiki Ludowej, formalnie jednostki miały być przeznaczone dla firmy CPC Corporation (zajmującej się handlem i wydobyciem ropy naftowej i gazu ziemnego) jako uniwersalne statki przeznaczone do obsługi platform wiertniczych, badań oceanograficznych, zwalczania pożarów, kontroli zanieczyszczeń oraz poszukiwań i ratownictwa. Jednostki zostały więc zbudowane jako cywilne, pomalowane na kolor niebieski (kadłub) i biały (nadbudówka); nie zainstalowano na nich uzbrojenia ani wyposażenia. Planowane zamówienie na kolejne osiem okrętów zostało anulowane z powodu skandalu związanego z ujawnieniem prawdziwego przeznaczenia jednostek.
„Yung Ting” zbudowany został w stoczni Abeking &amp; Rasmussen w Lemwerder. Stępkę okrętu położono 23 marca 1989 roku, a zwodowany został 22 października 1990 roku.
Dane taktyczno–techniczne.
Okręt jest przybrzeżnym niszczycielem min z kadłubem wykonanym z drewna. Długość całkowita wynosi 49,7 metra, szerokość 8,7 metra, a zanurzenie 3,1 metra. Wyporność lekka wynosi 500 ton, zaś pełna 540 ton. Okręt napędzany jest przez dwa 8-cylindrowe silniki wysokoprężne MTU 8V 396 TB93 o łącznej mocy 1,6 MW (2180 KM), poruszające poprzez wały napędowe dwoma śrubami. Maksymalna prędkość jednostki wynosi 14 węzłów. Zasięg wynosi 3500 Mm przy prędkości 14 węzłów.
Uzbrojenie artyleryjskie jednostki składało się początkowo z dwóch pojedynczych wielkokalibrowych karabinów maszynowych kalibru 12,7 mm L/90. Wyposażenie przeciwminowe stanowiły dwa pojazdy podwodne: Pinguin A1 i Pinguin B3. Wyposażenie radioelektroniczne obejmowało radar Decca oraz sonar kadłubowy TSM-2022.
Załoga okrętu składa się z 5 oficerów i 40 podoficerów i marynarzy.
Służba.
Nieuzbrojony i pozbawiony wyposażenia przeciwminowego „Yung Ting” został przyjęty do służby w marynarce wojennej Republiki Chińskiej 2 maja 1991 roku. Okręt otrzymał numer taktyczny 1303. Pełną gotowość bojową jednostka osiągnęła dopiero w 1995 roku, po montażu uzbrojenia i wyposażeniu w system wykrywania min Thomson Sintra IBIS V oraz pojazdy podwodne.
W 1997 roku na pokładzie dziobowym jednostki zainstalowano pojedyncze działko T75 kal. 20 mm L/68. Po 2010 roku „Yung Ting” został poddany modernizacji, w wyniku której w miejsce sonaru TSM-2022 zainstalowano nowy SA 950 oraz zamiast pojazdu podwodnego Pinguin A1 dodano drugi Pinguin B3. Jednostka nadal znajduje się w składzie floty i ma status operacyjny (stan na 2019 rok).

</doc>
<doc id="4696604" url="https://pl.wikipedia.org/wiki?curid=4696604" title="Ciudad Serdán">
Ciudad Serdán

Ciudad Serdán – miasto w Meksyku, w stanie Puebla.

</doc>
<doc id="4696605" url="https://pl.wikipedia.org/wiki?curid=4696605" title="Yung Shun (1990)">
Yung Shun (1990)

Yung Shun (永順) – tajwański niszczyciel min z lat 90. XX wieku, jedna z czterech zamówionych przez Tajwan jednostek typu "Yung Feng". Okręt został zwodowany 22 października 1990 roku w niemieckiej stoczni Abeking &amp; Rasmussen w Lemwerder, a do służby w marynarce wojennej Republiki Chińskiej wszedł 12 lipca 1991 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Niszczyciele min typu "Yung Feng" zostały zamówione przez rząd Tajwanu w Niemczech w 1988 i 1989 roku w celu zastąpienia wyeksploatowanych trałowców pozyskanych z US Navy. Projekt nosił oznaczenie MWV 50. Aby uniknąć protestów władz Chińskiej Republiki Ludowej, formalnie jednostki miały być przeznaczone dla firmy CPC Corporation (zajmującej się handlem i wydobyciem ropy naftowej i gazu ziemnego) jako uniwersalne statki przeznaczone do obsługi platform wiertniczych, badań oceanograficznych, zwalczania pożarów, kontroli zanieczyszczeń oraz poszukiwań i ratownictwa. Jednostki zostały więc zbudowane jako cywilne, pomalowane na kolor niebieski (kadłub) i biały (nadbudówka); nie zainstalowano na nich uzbrojenia ani wyposażenia. Planowane zamówienie na kolejne osiem okrętów zostało anulowane z powodu skandalu związanego z ujawnieniem prawdziwego przeznaczenia jednostek.
„Yung Shun” zbudowany został w stoczni Abeking &amp; Rasmussen w Lemwerder. Stępkę okrętu położono 23 marca 1989 roku, a zwodowany został 22 października 1990 roku.
Dane taktyczno–techniczne.
Okręt jest przybrzeżnym niszczycielem min z kadłubem wykonanym z drewna. Długość całkowita wynosi 49,7 metra, szerokość 8,7 metra, a zanurzenie 3,1 metra. Wyporność lekka wynosi 500 ton, zaś pełna 540 ton. Okręt napędzany jest przez dwa 8-cylindrowe silniki wysokoprężne MTU 8V 396 TB93 o łącznej mocy 1,6 MW (2180 KM), poruszające poprzez wały napędowe dwoma śrubami. Maksymalna prędkość jednostki wynosi 14 węzłów. Zasięg wynosi 3500 Mm przy prędkości 14 węzłów.
Uzbrojenie artyleryjskie jednostki składało się początkowo z dwóch pojedynczych wielkokalibrowych karabinów maszynowych kalibru 12,7 mm L/90. Wyposażenie przeciwminowe stanowiły dwa pojazdy podwodne: Pinguin A1 i Pinguin B3. Wyposażenie radioelektroniczne obejmowało radar Decca oraz sonar kadłubowy TSM-2022.
Załoga okrętu składa się z 5 oficerów i 40 podoficerów i marynarzy.
Służba.
Nieuzbrojony i pozbawiony wyposażenia przeciwminowego „Yung Shun” został przyjęty do służby w marynarce wojennej Republiki Chińskiej 12 lipca 1991 roku. Okręt otrzymał numer taktyczny 1305. Pełną gotowość bojową jednostka osiągnęła dopiero w 1995 roku, po montażu uzbrojenia i wyposażeniu w system wykrywania min Thomson Sintra IBIS V oraz pojazdy podwodne.
W 1997 roku na pokładzie dziobowym jednostki zainstalowano pojedyncze działko T75 kal. 20 mm L/68. Po 2010 roku „Yung Shun” został poddany modernizacji, w wyniku której w miejsce sonaru TSM-2022 zainstalowano nowy SA 950 oraz zamiast pojazdu podwodnego Pinguin A1 dodano drugi Pinguin B3. Jednostka nadal znajduje się w składzie floty i ma status operacyjny (stan na 2019 rok).

</doc>
<doc id="4696609" url="https://pl.wikipedia.org/wiki?curid=4696609" title="Huauchinango">
Huauchinango

Huauchinango – miasto w Meksyku, w stanie Puebla.

</doc>
<doc id="4696612" url="https://pl.wikipedia.org/wiki?curid=4696612" title="Huejotzingo">
Huejotzingo

Huejotzingo – miasto w Meksyku, w stanie Puebla.

</doc>
<doc id="4696613" url="https://pl.wikipedia.org/wiki?curid=4696613" title="Izúcar de Matamoros">
Izúcar de Matamoros

Izúcar de Matamoros – miasto w Meksyku, w stanie Puebla.

</doc>
<doc id="4696614" url="https://pl.wikipedia.org/wiki?curid=4696614" title="San Andrés Cholula">
San Andrés Cholula

San Andrés Cholula – miasto w Meksyku, w stanie Puebla.

</doc>
<doc id="4696615" url="https://pl.wikipedia.org/wiki?curid=4696615" title="San Bernardino Tlaxcalancingo">
San Bernardino Tlaxcalancingo

San Bernardino Tlaxcalancingo – miasto w Meksyku, w stanie Puebla.

</doc>
<doc id="4696617" url="https://pl.wikipedia.org/wiki?curid=4696617" title="San Lorenzo Almecatla">
San Lorenzo Almecatla

San Lorenzo Almecatla – miasto w Meksyku, w stanie Puebla.

</doc>
<doc id="4696618" url="https://pl.wikipedia.org/wiki?curid=4696618" title="San Martín Texmelucan de Labastida">
San Martín Texmelucan de Labastida

San Martín Texmelucan de Labastida – miasto w Meksyku, w stanie Puebla.

</doc>
<doc id="4696620" url="https://pl.wikipedia.org/wiki?curid=4696620" title="Santa María Moyotzingo">
Santa María Moyotzingo

Santa María Moyotzingo – miasto w Meksyku, w stanie Puebla.

</doc>
<doc id="4696621" url="https://pl.wikipedia.org/wiki?curid=4696621" title="Jerzy Majewski (ujednoznacznienie)">
Jerzy Majewski (ujednoznacznienie)



</doc>
<doc id="4696622" url="https://pl.wikipedia.org/wiki?curid=4696622" title="Tomasz Mróz">
Tomasz Mróz

Tomasz Maciej Mróz – polski inżynier, dr hab., profesor nadzwyczajny Instytutu Inżynierii Środowiska, dziekan i prodziekan Wydziału Budownictwa i Inżynierii Środowiska Politechniki Poznańskiej.
Życiorys.
1 lipca 1994 obronił pracę doktorską "Wpływ związków chloru na zdolność sorpcji pary wodnej przez produkt końcowy reakcji odsiarczania spalin metodą suszenia rozpyłowego", następnie uzyskał stopień doktora habilitowanego. 19 grudnia 2014 nadano mu tytuł profesora w zakresie nauk technicznych. Objął funkcję profesora nadzwyczajnego w Instytucie Inżynierii Środowiska, a także dziekana, oraz prodziekana na Wydziale Budownictwa i Inżynierii Środowiska Politechniki Poznańskiej.

</doc>
<doc id="4696624" url="https://pl.wikipedia.org/wiki?curid=4696624" title="Teziutlán">
Teziutlán

Teziutlán – miasto w Meksyku, w stanie Puebla.

</doc>
<doc id="4696627" url="https://pl.wikipedia.org/wiki?curid=4696627" title="Zacatlán">
Zacatlán

Zacatlán – miasto w Meksyku, w stanie Puebla.

</doc>
<doc id="4696628" url="https://pl.wikipedia.org/wiki?curid=4696628" title="Roberto Caamaño">
Roberto Caamaño

Roberto Caamaño [kam'ańo] (ur. 7 lipca 1923 w Buenos Aires, zm. 8 czerwca 1993 tamże) – argentyński kompozytor, pianista i pedagog.
Życiorys.
Studia kompozytorskie i pianistyczne odbył w 1939–1946 w Conservatori National de Musica w Buenos Aires, m.in. u A. Palmy, A. Cocq de Weingand i F. Masbacha. Koncertował w krajach Ameryki Południowej, Stanach Zjednoczonych i w Europie. W 1940 w trakcie podróży po Europie (Madryt - Paryż - Wiedeń - Rzym) rozwijał studia w zakresie kompozycji. W 1946 rozpoczął pracę pedagogiczną w klasie fortepianu w Escuela Superior de Música (do 1952). Od 1955 wykładał harmonię, formy muzyczne i historię chorału gregoriańskiego w stołecznym instytucie muzyki kościelnej. W 1956 został powołany na stanowisko profesora fortepianu w tamtejszym konserwatorium, wykładał tam także orkiestrację. W latach 1960–1963 był kierownikiem artystycznym Teatro Colón.
Był aktywnym uczestnikiem ruchu popularyzacji muzyki i wiedzy o życiu muzycznym (m.in. współautor trzytomowej pracy zbiorowej "La historia del Teatro Colón: 1908–1968", Buenos Aires, 1969).
Twórczość.
W twórczości kompozytorskiej Caamaño przejawiał wpływy chorału gregoriańskiego, klasycznego kontrapunktu i argentyńskiej pieśni ludowej. Skomponował m.in. pięć utworów na orkiestry (w tym dwa na smyczkową, jeden na dętą), trzy koncerty (dwa fortepianowe i jeden akordeonowy), trzy kwartety smyczkowe, kwintet fortepianowy. Komponował też psalmy i pieśni.
Bibliografia.
Schaeffer, Bogusław: "Cammaño, Roberto" [w:] "Encyklopedia muzyczna PWM. Część biograficzna". Red. Dziębowska, Elżbieta. T. 2: "CD". Kraków: PWM, 1984; s. 1.

</doc>
<doc id="4696630" url="https://pl.wikipedia.org/wiki?curid=4696630" title="Niszczyciele min typu Yung Feng">
Niszczyciele min typu Yung Feng

Niszczyciele min typu Yung Feng – tajwańskie niszczyciele min z lat 90. XX wieku. W latach 1988–1991 w niemieckiej stoczni Abeking &amp; Rasmussen w Lemwerder zbudowano cztery okręty tego typu. Przyjęte do służby w marynarce wojennej Republiki Chińskiej w 1991 roku, nadal znajdują się w składzie floty i mają status operacyjny (stan na 2019 rok).
Projekt i budowa.
Niszczyciele min typu "Yung Feng" zostały zamówione przez rząd Tajwanu w Niemczech w 1988 i 1989 roku w celu zastąpienia wyeksploatowanych trałowców pozyskanych z US Navy. Projekt nosił oznaczenie MWV 50. Aby uniknąć protestów władz Chińskiej Republiki Ludowej, formalnie jednostki miały być przeznaczone dla firmy CPC Corporation (zajmującej się handlem i wydobyciem ropy naftowej i gazu ziemnego) jako uniwersalne statki przeznaczone do obsługi platform wiertniczych, badań oceanograficznych, zwalczania pożarów, kontroli zanieczyszczeń oraz poszukiwań i ratownictwa. Jednostki zostały więc zbudowane jako cywilne, pomalowane na kolor niebieski (kadłuby) i biały (nadbudówki); nie zainstalowano na nich uzbrojenia ani wyposażenia. Planowane zamówienie na kolejne osiem okrętów zostało anulowane z powodu skandalu związanego z ujawnieniem prawdziwego przeznaczenia jednostek.
Wszystkie jednostki typu "Yung Feng" zbudowane zostały w stoczni Abeking &amp; Rasmussen w Lemwerder. Stępki okrętów położono w latach 1988–1989, a zwodowane zostały w 1990 roku.
Dane taktyczno–techniczne.
Okręty są przybrzeżnymi niszczycielami min z kadłubami wykonanymi z drewna. Długość całkowita wynosi 49,7 metra, szerokość 8,7 metra, a zanurzenie 3,1 metra. Wyporność lekka wynosi 500 ton, zaś pełna 540 ton. Okręty napędzane są przez dwa 8-cylindrowe silniki wysokoprężne MTU 8V 396 TB93 o łącznej mocy 1,6 MW (2180 KM), poruszające poprzez wały napędowe dwoma śrubami. Maksymalna prędkość jednostek wynosi 14 węzłów. Zasięg wynosi 3500 Mm przy prędkości 14 węzłów.
Uzbrojenie artyleryjskie jednostek składało się początkowo z dwóch pojedynczych wielkokalibrowych karabinów maszynowych kalibru 12,7 mm L/90. Wyposażenie przeciwminowe stanowiły dwa pojazdy podwodne: Pinguin A1 i Pinguin B3. Wyposażenie radioelektroniczne obejmowało radar Decca oraz sonar kadłubowy TSM-2022.
Załoga pojedynczego okrętu składa się z 5 oficerów i 40 podoficerów i marynarzy.
Służba.
Nieuzbrojone i pozbawione wyposażenia przeciwminowego jednostki zostały przyjęte do służby w marynarce wojennej Republiki Chińskiej w 1991 roku (2 maja podniesiono banderę na „Yung Ting”, zaś 12 lipca na „Yung Feng”, „Yung Chia” i „Yung Shun”). Okręty otrzymały numery taktyczne 1301–1303 i 1305. Pełną gotowość bojową jednostki osiągnęły dopiero w 1995 roku, po montażu uzbrojenia i wyposażeniu w system wykrywania min Thomson Sintra IBIS V oraz pojazdy podwodne.
W 1997 roku na pokładzie dziobowym jednostek zainstalowano pojedyncze działko T75 kal. 20 mm L/68. Po 2010 roku wszystkie cztery niszczyciele min zostały poddane modernizacji, w wyniku której w miejsce sonaru TSM-2022 zainstalowano nowy SA 950 oraz zamiast pojazdu podwodnego Pinguin A1 dodano drugi Pinguin B3. Wszystkie jednostki nadal znajdują się w składzie floty i mają status operacyjny (stan na 2019 rok).

</doc>
<doc id="4696634" url="https://pl.wikipedia.org/wiki?curid=4696634" title="Tomasz Lis (ujednoznacznienie)">
Tomasz Lis (ujednoznacznienie)



</doc>
<doc id="4696643" url="https://pl.wikipedia.org/wiki?curid=4696643" title="Mercury Marauder">
Mercury Marauder



</doc>
<doc id="4696647" url="https://pl.wikipedia.org/wiki?curid=4696647" title="Bernard Comrie">
Bernard Comrie

Bernard S. Comrie (ur. 23 maja 1947 w Sunderlandzie) – brytyjski językoznawca. Do jego zainteresowań należą: uniwersalia językowe, typologia lingwistyczna, językoznawstwo historyczne, terenowe badania lingwistyczne oraz języki kaukaskie.
Doktoryzował się w 1972 r. na Uniwersytecie w Cambridge, w 1974 r. zaczął wykładać na tejże uczelni. W 1978 r. objął stanowisko profesora nadzwyczajnego na Uniwersytecie Południowej Kalifornii, w 1981 r. zaś został profesorem zwyczajnym. W 1999 r. przyznano mu tytuł profesora honorowego na Uniwersytecie w Lipsku. Jest także dyrektorem emerytowanym w Instytucie Antropologii Ewolucyjnej im. Maxa Plancka.

</doc>
<doc id="4696648" url="https://pl.wikipedia.org/wiki?curid=4696648" title="Wojciech Kaczmarek (żołnierz)">
Wojciech Kaczmarek (żołnierz)

Wojciech Kaczmarek (ur. 20 grudnia 1899 w Bochum, zm. 6 grudnia 1968 w Zabrzu) – żołnierz armii niemieckiej, podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Jana i Charlotty z Dzikowskich.
Absolwent szkoły powszechnej i szkoły handlowej w Bochum. 
W 1917 powołany do armii niemieckiej. W listopadzie 1918 zdezerterował z niej i wyjechał do Warszawy.
Wstąpił do odrodzonego Wojska Polskiego i służył początkowo w Sztabie Generalnym. Później otrzymał przydział do 1 pułku artylerii polowej Legionów i w jego szeregach wziął udział w wojnie polsko-bolszewickiej.
W sierpniu 1920, "podczas ostrzeliwania wsi Świniuchy z otwartej pozycji przez 8 baterię pułku, pod ogniem nieprzyjacielskiego ckm z własnej inicjatywy przejął funkcję celowniczego i kontynuował celny ogień z działa". 
Za czyn ten odznaczony został Krzyżem Srebrnym Orderu Virtuti Militari.
Po wojnie zdemobilizowany. Pracował w firmach na terenie Torunia, Leszna i Mikołowa, a od 1932 był urzędnikiem w Rybniku.
We wrześniu 1939 ewakuowany do Lwowa, pracował później w Powszechnym Towarzystwie Elektrycznym w Żurawicy.
Po zakończeniu II wojny światowej pracował jako urzędnik w Zabrzu. Tam też zmarł i został pochowany na miejscowym cmentarzu.
Był żonaty, miał dwie córki: Janinę Antoninę (ur. 1937) i Wandę Jadwigę (ur. 1943).

</doc>
<doc id="4696650" url="https://pl.wikipedia.org/wiki?curid=4696650" title="Obóz dla internowanych w Jabłonnie k. Warszawy">
Obóz dla internowanych w Jabłonnie k. Warszawy



</doc>
<doc id="4696654" url="https://pl.wikipedia.org/wiki?curid=4696654" title="Andrew Pawley">
Andrew Pawley

Andrew Pawley (ur. 1941) – australijski językoznawca. Prowadzi badania terenowe w zakresie języków austronezyjskich i papuaskich.
Od 1963 r. zajmuje się badaniami interdyscyplinarnymi u ludu Kalam w Papui-Nowej Gwinei. Od 1967 r. realizuje podobny projekt dotyczący mieszkańców fidżyjskiej wyspy Waya. Współtworzy także "The Oceanic Lexicon Project".
Doktoryzował się w 1967 r. na Uniwersytecie w Auckland. Obecnie (2020) piastuje stanowisko profesora na Australijskim Uniwersytecie Narodowym.

</doc>
<doc id="4696655" url="https://pl.wikipedia.org/wiki?curid=4696655" title="Mercury Marauder (2002)">
Mercury Marauder (2002)

Mercury Marauder – samochód osobowy klasy pełnowymiarowej produkowany pod amerykańską marką Mercury w latach 2002 – 2004.
Historia i opis modelu.
W 2002 roku Mercury postanowiło przywrócić do użytku stosowaną już w XX wieku nazwę "Marauder" dla sportowej odmiany trzeciej generacji modelu Grand Marquis. Pod kątem wizualnym nowy Mercury Marauder odróżniał się od podstawowego modelu inną dostępną kolorystyką nadwozia, przyciemnionymi lampami tylnymi i reflektorami, a także innymi wzorami alufelg i zderzaków oraz zmodyfikowaną atrapą chłodnicy.
Do napędu służył silnik Modular V8 o pojemności 4,6-litra, a także mocy 306 KM i maksymalnym momencie obrotowym 431 Nm. Podobnie jak Grand Marquis, Mercury Marauder był pojazdem tylnonapędowym.

</doc>
<doc id="4696662" url="https://pl.wikipedia.org/wiki?curid=4696662" title="Raw Air 2020">
Raw Air 2020

Raw Air 2020 – czwarta edycja turnieju Raw Air, która odbyła się w dniach 6–11 marca 2020 na skoczniach w Norwegii w ramach Pucharu Świata w skokach narciarskich. Tytułu bronił Ryōyū Kobayashi.
Do klasyfikacji generalnej turnieju były zaliczane wyniki wszystkich serii konkursowych i prologów (serii kwalifikacyjnych do zawodów indywidualnych). Łącznie zaplanowano 4 prologi oraz 4 konkursy indywidualne i 2 drużynowe – impreza składać się miała łącznie z 16 serii, ale ze względu na przedwczesne zakończenie sezonu rozegrano ich 9. Zasady przeprowadzania konkursów w ramach Raw Air są takie same, jak podczas innych zawodów Pucharu Świata.
Impreza rozpoczęła się 6 marca 2020 kwalifikacjami (prologiem) do pierwszego konkursu indywidualnego w Oslo na skoczni Holmenkollbakken, 7 marca odbył się konkurs drużynowy, zaś 8 marca konkurs indywidualny został przełożony na następny dzień do Lillehammer, na skocznię Lysgårdsbakken. Dzień później odbył się prolog i zawody indywidualne, natomiast w dniach 11–12 marca skoczkowie mieli rywalizować w Trondheim na skoczni Granåsen, gdzie również rozegrano prolog i planowano konkurs indywidualny.
Turniej został zakończony przedwcześnie z powodu pandemii COVID-19. Odwołano łącznie konkurs indywidualny w Trondheim oraz konkursy na skoczni mamuciej w Vikersund, na której 15 marca zawodnicy mieli wziąć udział w finałowym konkursie indywidualnym, kończącym cały cykl oraz Puchar Świata.
Drugi raz w karierze zwycięzcą został Kamil Stoch, drugie miejsce zajął Ryōyū Kobayashi. Podium uzupełnił reprezentant gospodarzy, Marius Lindvik.
Skocznie.
W tabeli podano rekordy skoczni obowiązujące przed rozpoczęciem Raw Air 2020 lub ustanowione w trakcie jego trwania (wyróżnione wytłuszczeniem).
Zasady.
Każdy z konkursów indywidualnych w ramach Raw Air został poprzedzony prologiem, rozgrywanym na zasadach analogicznych do serii kwalifikacyjnych w ramach Pucharu Świata (lub Pucharu Świata w lotach w przypadku skoczni w Vikersund). Noty uzyskane w prologach będą wliczane do klasyfikacji łącznej Raw Air.
Zawody indywidualne i drużynowe zostaną przeprowadzane na takich samych zasadach, jak pozostałe konkursy w ramach Pucharu Świata. Podobnie jak w przypadku prologów, punkty zdobyte w poszczególnych seriach konkursowych będą zaliczane na poczet dorobku poszczególnych zawodników w klasyfikacji końcowej Raw Air. Ponadto – w przeciwieństwie do serii kwalifikacyjnych – za każdy z konkursów będą przyznawane także punkty do klasyfikacji generalnej Pucharu Świata (zawody indywidualne), Pucharu Świata w lotach i Pucharu Narodów (zawody indywidualne i drużynowe).
Skoki oceniano w taki sam sposób, jak podczas pozostałych zawodów Pucharu Świata. Za osiągnięcie odległości równej punktowi konstrukcyjnemu zawodnik otrzymywał 60 punktów na skoczni dużej i 120 punktów na obiekcie do lotów; za każdy metr powyżej tej granicy uzyskiwał dodatkowo 1,8 punktu na skoczni dużej i 1,2 punktu na obiekcie mamucim, zaś za każdy metr poniżej odejmowano mu analogiczną liczbę punktów. Styl skoku i lądowania podlegał ocenie przez pięciu sędziów wybranych przez FIS, którzy mogli przyznawać maksymalnie po 20 punktów. Dwóch skrajnych not (najwyższej i najniższej) nie wliczano do noty łącznej zawodnika. Ponadto wpływ na ocenę końcową skoczka miał przelicznik za prędkość i kierunek wiatru oraz ewentualna zmiana długości najazdu. Jeżeli zawodnik skakał z niższej belki startowej, to otrzymywał dodatkowe punkty, jeżeli skakał z wyższej – odejmowano mu punkty. Dodatkowo jeżeli wiatr wiał z przodu skoczni, zawodnik tracił punkty, gdyż dzięki temu zyskiwał lepsze noszenie na nartach, zaś jeżeli wiatr wiał z tyłu skoczni, skoczkowi przysługiwała odpowiednia bonifikata.
Jury.
Dyrektorem zawodów w ramach Raw Air był jednocześnie dyrektor Pucharu Świata Walter Hofer, a jego asystentem – Borek Sedlák.

</doc>
<doc id="4696667" url="https://pl.wikipedia.org/wiki?curid=4696667" title="Zamek w Trzebinie">
Zamek w Trzebinie

Zamek w Trzebinie – zamek, który znajdował się w Trzebinie, zbudowany w XVI wieku, zniszczony podczas II wojny światowej następnie rozebrany.
Historia.
Zamek w Trzebinie został wzniesiony w XVI wieku przez rodzinę Wachtelów.
W 1812 od Fryderyka Wilhelma III Pruskiego zamek otrzymał Gebhard Leberecht von Blücher. W Trzebini, oprócz Blüchera, przebywała również jego małżonka Katarzyna Amelia z domu Colomb, córka Fryderyka i bratanica von Gaudi. Podczas zamieszkiwania na ziemi prudnickiej finansował rodziny poległych żołnierzy, przekazywał codziennie miejscowemu proboszczowi po kilka litrów piwa i płacił lekarzowi z Prudnika za leczenie ubogich chorych. Dzięki jego staraniom w Trzebini powstało uzdrowisko nazywane „Źródłem Blüchera”. Swoje posiadłości sprzedał w 1817 Franzowi Hübnerowi za 67000 talarów.
Zamek został spalony w marcu 1945 roku podczas bitwy o Prudnik. Po przejęciu Trzebini przez administrację polską został rozebrany.

</doc>
<doc id="4696670" url="https://pl.wikipedia.org/wiki?curid=4696670" title="Państwo Kuwejt">
Państwo Kuwejt



</doc>
<doc id="4696676" url="https://pl.wikipedia.org/wiki?curid=4696676" title="1 Armia (USA)">
1 Armia (USA)

1 Armia (, dawniej "United Stated First Army") – związek operacyjny US Army, najstarsza i najdłużej aktywna armia polowa armii Stanów Zjednoczonych. Służyła w obu wojnach światowych pod dowództwem najbardziej znanych i wybitnych oficerów amerykańskich. Obecnie funkcjonuje jako armia terytorialna oraz centrum mobilizacyjne i szkoleniowe.
Sformowanie i I wojna światowa.
1 Armia została założona 10 sierpnia 1918 r. jako armia polowa i została od razu wysłana do Francji podczas I wojny światowej. Duża liczba żołnierzy przydzielonych do Amerykańskich Sił Ekspedycyjnych wymagała przyporządkowana do konkretnego dowództwa. Aby zaspokoić tę potrzebę, 1 Armia była pierwszą z trzech armii polowych utworzonych w ramach Sił Ekspedycyjnych. W jej szeregach służyło wiele postaci, które później odegrały ważną rolę w II wojnie światowej. 1 Armia została rozwiązana w kwietniu 1919 r.
Lata międzywojenne.
W ramach reorganizacji armii amerykańskiej i ostatecznej realizacji poprawki z 1920 r. do Ustawy o Obronie Narodowej z 1916 r. szef sztabu armii, gen. Douglas MacArthur, kierował utworzeniem czterech armii polowych, z których każda była złożona z trzech korpusów, których rejony odpowiedzialności nazywana obszarami korpusu. Armie polowe zostały utworzone w celu zapewnienia struktury organizacyjnej dla dużych organizacji wojskowych, które mogą zostać zmobilizowane w razie potrzeby obrony terytorium USA.
1 Armia stacjonowała w północno-wschodnich Stanach Zjednoczonych i została ponownie aktywowana 11 września 1933 r. w Fort Jay, na Governors Island w Nowym Jorku. Początkowo działała wyłącznie w teorii, a "papierową armią" dowodził gen. Dennis Nolan. Do 1942 r. dowódca 1 Armii był zawsze równoległe dowódcą jednego z trzech obszarów korpusu. Obszar I Korpusu miał siedzibę w Bostonie w stanie Massachusetts, obszar II Korpusu miał siedzibę w Fort Jay w Governors Island w Nowym Jorku, a Obszar III Korpusu miał dowództw w Fort Howard niedaleko Baltimore w stanie Maryland. Ponieważ 1 Armia była na początku organizacją istniejącą teoretycznie, jej personel był obecnym personelem obszarów korpusu. Ogólną misją 1 Armii było dowodzenie i szkolenie regularnej armii, rezerwy wojskowej i jednostek Gwardii Narodowej w trzech obszarach korpusu.
Po Nolanie, szefie wywiadu Amerykańskich Sił Ekspedycyjnych podczas I wojny światowej, dowództwo 1 Armii objął gen. Fox Conner, dowódca I Korpusu oraz inny weteran Wielkiej Wojny i Szef Operacji. W latach następujących bezpośredni po I wojnie światowej Conner był kluczowym mentorem w karierach Dwighta Eisenhowera i George'a Marshalla. Conner przeszedł na emeryturę jako kandydat na szefa sztabu armii Douglasa MacArthura.
W 1938 r. 1 Armia przeszła pod dowództwo gen. Hugh Druma, który wraz z odbudową armii w 1939 r. i na początku lat 40. zaczął przekształcać 1 Armię w prawdziwą armię polową. Zaczął zakładać i rozwijać własny personel oraz uczestniczył w manewrach armii na dużą skalę w Luizjanie i Karolinie Północnej w latach 1939–1941. Gdy Stany Zjednoczone przystąpiły do wojny, Drum otrzymał polecenie objęcia dowodzenia nad nowo utworzonym Dowództwem Obrony Wschodniej, odpowiedzialnym za obronę Wschodniego Wybrzeża, dlatego ostatnie złożył dowodzenie 1 Armią 24 grudnia 1942 r. Drum odszedł z wojska w 1943 r., kiedy osiągnął obowiązkowy wiek emerytalny. Gen. George Grunert przejął po nim 1 Armię. Formacja osiągnęła gotowość bojową w Bristolu w Wielkiej Brytanii w styczniu 1944 r. pod dowództwem gen. Omara Bradleya.
II wojna światowa.
Przygotowywanie 1 Armii do wzięcia udziału w II wojnie światowej rozpoczęło się w październiku 1943 r., gdy Bradley wrócił do Waszyngtonu, aby otrzymać dowództwo nad formacją i zaczął gromadzić sztab oraz kwaterę główną przed planowaną inwazją na Normandię. Centrala została aktywowana w styczniu 1944 r. w Bristolu.
Po zejściu na ląd 6 czerwca 1944 r., w dniu inwazji, 1 Armia znalazła się pod zwierzchnictwem 21 Grupy Armii gen. Bernarda Montgomery'ego (wraz z brytyjską 2 Armią), która gromadziła wszystkie amerykańskie siły lądowe w Normandii. Trzy amerykańskie dywizje wylądowały z morza na plażach Omaha i Utah, a dwie kolejne z powietrza. Na plaży oddziały szturmowe poczyniły szybko postępy, ale Omaha okazała się najkrwawszą ze wszystkich pięciu stref lądowania. Dwie amerykańskie dywizje powietrznodesantowe należące do 1 Armii, które wylądowały za liniami wroga, zostały rozrzucone po całym regionie, lecz spowodowały znaczne zamieszanie wśród niemieckich żołnierzy, a także w dużej mierze zabezpieczyły swojego cele, aczkolwiek siłami jednostek całkowicie pomieszanych ze sobą. Po połączeniu przyczółków na plażach wojska 1 Armii uderzyły na zachód i odizolowały półwysep Cotentin, a następnie zdobyły Cherbourg.
Po zdobyciu Cherbourga 1 Armia zwróciła się na południe. W operacji Cobra w lipcu 1944 r. jej siłom udało się wreszcie przełamać linie niemieckie. Nowo utworzona 3 Armia została następnie przepuszczona przez lukę w nieprzyjacielskiej linii obrony, wyzwoliła Bretanię i ścigała Niemców przez Francję.
Wraz z przybyciem kolejnych wojsk amerykańskich na kontynent europejski, 1 Armia przeszła spod kontroli 21 Grupy Armii do nowo utworzonej 12 Grupy Armii, która składała się z 1 Armii i świeżej 3 Armii pod dowództwem gen. George'a Pattona. Gen. Bradley przejął dowództwo 12 Grupy Armii, a gen. Courtney Hodges został nowym dowódcą 1 Armii. Formacja podążyła następnie za 3 Armią, tworząc południowe ramie okrążenia Niemców w kotle Falaise. Po zdobyciu Paryża 25 sierpnia, 1 Armia skierowała się na południe Holandii.
Kiedy Niemcy zaatakowali podczas ofensywy w Ardenach, 1 Armia znalazła się po północnej stronie wybrzuszenia w linii frontu, a zatem została odizolowana od reszty 12 Grupy Armii. Dlatego została tymczasowo przeniesiona wraz z 9 Armią z powrotem do 21 Grupy Armii Montgomery'ego 20 grudnia. [3] Po bitwie ardeńskiej rozpoczęła się kampania nadreńska, a 1 Armia została przeniesiona z powrotem do 12 Grupy Armii. Jednostki 1 Armii przekroczyły dolną część Renu 5 marca, a wyższe części trzy dni później.
7 marca kompania A 27. batalionu piechoty pancernej, będącego częścią Dowództwa Bojowego B, przypadkiem zajęła nienaruszony most Ludendorffa w Remagen. Prawie bez oporu przejęto most i ustanowiono bezpieczny przyczółek na drugim brzegu. W ciągu następnych 15 dni ponad 25 tys. żołnierzy i ciężki sprzęt przekroczyło rzekę. Do 4 kwietnia 1 Armia i 9 Armia utworzyły ogromny kocioł, w którym zamknięto niemiecką Grupę Armii B feldmarsz. Walthera Modela, ostatnią znaczącą siły bojowa Wehrmachtu na północnym zachodzie Niemiec. Podczas gdy niektóre elementy 1 Armii koncentrowały się na likwidacji kotła w Zagłębiu Ruhry, inne skierowały się dalej na wschód, tworząc kolejny kocioł z niemiecką 11 Armią. 1 Armia dotarła do Łaby 18 kwietnia. Tam postęp został zatrzymany, ponieważ była to uzgodniona strefa rozgraniczająca siły amerykańskie i sowieckie. Spotkanie amerykańskich oddziałów 1 Armii i wojsk sowieckich nastąpiło 25 kwietnia.
W maju 1945 r. elementy ofensywne 1 Armii powróciły do Nowego Jorku i przygotowywały się do przeniesienia na Pacyfik, aby przygotować się do operacji Coronet, planowanej inwazji na Honsiu, główną wyspę Japonii wiosną 1946 r., ale Japończycy poddali się w sierpniu 1945 r.
Historia powojenna.
1 Armia powróciła do Stanów Zjednoczonych pod koniec 1945 r.; najpierw do Fort Jackson w Karolinie Południowej, a następnie do Fort Bragg w Karolinie Północnej. Wiosną 1946 r. powróciła do Fort Jay na wyspie Governors Island w Nowym Jorku. Dwadzieścia lat później, w 1966 r., 1 Armia przeniosła się do Fort Meade w stanie Maryland i przejęła obowiązki 2 Armii, która została rozwiązana. W 1973 r. zadania 1 Armii przekształciły się głównie w misję szkolenia i przeformowywania jednostek aktywnych na jednostki rezerwy armii.
W 1993 r. dowództwo 1 Armii przeniosło się do Fort Gillem, niedaleko Atlanty w stanie Georgia i stało się odpowiedzialne za szkolenie i mobilizację wszystkich jednostek rezerwy armii i Gwardii Narodowej oraz zapewnianie pomocy sektorowi cywilnemu podczas kryzysów narodowych i klęsk żywiołowych. W tej ostatniej roli wkład 1 Armii podczas likwidacji skutków huraganu Katrina w 2005 r. był jednym z nielicznych jasnych momentów reakcji rządu federalnego na ten kataklizm. Dowódca 1 Armii, gen. Russel Honoré, pochodzący z Luizjany, stał się postacią uznaną w całym kraju dzięki swojemu bezinteresownemu podejściu do pomocy ofiarom, za co otrzymał nagrodę Joint Meritorious Unit Award.
W XXI wieku 1 Armia była poddawana kolejnym zmianom, takie jak zamykanie baz i budowanie struktur siłowych w celu modernizacji, ekonomizacji i zmiany zadań armii. Dowództwo 1 Armii zostało przeniesione do Rock Island Arsenal w stanie Illinois w 2011 roku. Jej poprzednie kwatery w Fort Gillem miały zostać przeniesione do jednej krajowej lokalizacji w celu mobilizacji i demobilizacji Gwardii Narodowej i jednostek rezerwowych.
W ramach drugiej ze zmian, reorganizacji programu Armii Stanów Zjednoczonych w 2006 r., 1 Armia zamieniła swoją misję pomocy cywilnej na misje szkoleniowe i wspierające jednostki wojskowe w zachodniej części Stanów Zjednoczonych, poprzednio prowadzone przez 5 Armię. 5 Armia stała się kluczową formacją amerykańską na północy kraju, odpowiedzialną za obronę ojczyzny i pomoc krajową w nagłych wypadkach.
Pierwsza armia dezaktywowała swoje dywizje treningowe i reaktywowała je jako oddzielne brygady treningowe pod dwoma dowództwami. Dywizja Wschodnia 1 Armii z siedzibą w Fort Meade w stanie Maryland pełni te obowiązki we wszystkich stanach na wschód od rzeki Missisipi, a Dywizja Zachodnia przejmując rolę 5 Armii i przenosząc się z Fort Carson do nowej siedziby w Fort Hood w Teksasie, nadzoruje jednostki we wszystkich stanach na zachód od rzeki Missisipi.
1 Armia Stanów Zjednoczonych została przemianowana na 1 Armię 3 października 2006 r.

</doc>
<doc id="4696677" url="https://pl.wikipedia.org/wiki?curid=4696677" title="Biphyllus lunatus">
Biphyllus lunatus

Biphyllus lunatus – gatunek owada z rodziny Biphyllidae z rzędu chrząszczy.
Ekologia.
Gatunek związany biologicznie z grzybem warstwiakiem zwęglonym pasożytującym głównie na pniach jesionów, rzadziej brzóz, dębów i olch. Larwy żerują w owocnikach tego grzyba. Przepoczwarczenie odbywa się w glebie. Postacie dorosłe poza grzybem spotykano również pod odstającą przegrzybiałą korą oraz w chodnikach kornika, jeśniaka czarnego żerującego głównie na jesionie, rzadziej na dębie.
Występowanie.
Gatunek rozmieszczony w południowej i środkowej Europie, na północ docierający do Anglii i kilku południowych prowincji Fennoskandii, notowany ponadto z Algierii, Libii, Kaukazu i południowej Syberii. W Polsce chrząszcz ten należy do rzadkości, znany dotychczas tylko z dwóch krain.

</doc>
<doc id="4696681" url="https://pl.wikipedia.org/wiki?curid=4696681" title="Ludwik Jaglik">
Ludwik Jaglik



</doc>
<doc id="4696683" url="https://pl.wikipedia.org/wiki?curid=4696683" title="24 Pułk Artylerii">
24 Pułk Artylerii

Pułki artylerii noszące numer „24”:
Polskie:
Austro-węgierski:

</doc>
<doc id="4696684" url="https://pl.wikipedia.org/wiki?curid=4696684" title="Edward Kaczor">
Edward Kaczor

Edward Kaczor (ur. 17 lutego 1898 w Krakowie, zm. 15 września 1948 w Mysłowicach) – żołnierz armii austriackiej, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Michała i Marianny z Zalasów. Student krakowskiej Wyższej Szkoły Przemysłowej. W 1917 powołany do armii austriackiej. Walcząc na froncie włoskim, dostał się do niewoli.
W styczniu 1919 wstąpił do Armii Polskiej we Francji, a w maju w szeregach 9 pułku strzelców powrócił do kraju. W czerwcu został wyznaczony na stanowisko dowódcy plutonu w 51 pułku piechoty Strzelców Kresowych i mianowany podporucznikiem. Walczył na frontach wojny polsko-bolszewickiej. "Podczas walk pod Bucniami podszedł w pobliże pozycji bolszewickich i granatami zlikwidował gniazdo oporu wroga". W czasie działań został ciężko ranny. Za czyn ten odznaczony został Krzyżem Srebrnym Orderu Virtuti Militari.
Po zdemobilizowaniu pracował w Borysławiu przemyśle naftowym. Po zakończeniu II wojny światowej zamieszkał na Górnym Śląsku. Zmarł w Mysłowicach i tam został pochowany.
Żonaty z Anną Matkowską, miał córkę Bożenę (ur. 1945).

</doc>
<doc id="4696689" url="https://pl.wikipedia.org/wiki?curid=4696689" title="Pałac w Kazimierzu">
Pałac w Kazimierzu

Pałac w Kazimierzu – zabytkowy pałac, który znajduje się w Kazimierzu. W skład zespołu wchodzi park, który również jest zabytkiem, wpisanym do rejestru zabytków 29 marca 1989 roku pod numerem 205/89.
Historia.
Pałac został wzniesiony jako posiadłość Fryderyka Wilhelma Bernarda von Prittwitza z Grobnik na gruntach dóbr cysterskich. Zbudowany został między 1811 i 1841. Po śmierci Fryderyka majątek przejął jego siostrzeniec Aleksander von Prittwitz z Jeleniej Góry. W 1873 jego nowym właścicielem został Bernard von Prittwitz, syn Aleksandra. Ostatni przedstawiciel rodu Joachim Bernard von Prittwitz, przed wyjazdem do Afryki, sprzedał posiadłość Śląskiemu Towarzystwu Ziemskiemu w Opolu. Pałac został wykupiony przez gminę, która urządziła w nim przedszkole, biura i mieszkania.
Podczas II wojny światowej pałac nie doznał żadnych zniszczeń. Po przejęciu Kazimierza przez administrację polską na bazie pałacu utworzono gospodarstwo rolne. W rezydencji znajdowały się sklepy, gospoda, magazyn paszy, węgla i nawozów sztucznych. Budynek został doprowadzony skraj ruiny i opuszczony.
W ramach rekompensaty za mienie zabużańskie w 1990 nowym właścicielem pałacu został mieszkaniec Prudnika. Miał on przeprowadzić niezbędny remont budynku, jednak nie wywiązał się z obietnicy. W 2005 roku został przejęty przez gminę Głogówek.

</doc>
<doc id="4696691" url="https://pl.wikipedia.org/wiki?curid=4696691" title="Crasnoe (rejon Grigoriopol)">
Crasnoe (rejon Grigoriopol)

Crasnoe (, "Krasnoje") – wieś w Mołdawii (Naddniestrzu), w rejonie Grigoriopol, w gminie Delacău. W 2004 roku liczyła 238 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 1 km od Grigoriopola i 115 km od Kiszyniowa.
Historia.
Wioska została założona w XIX wieku przez kilka rodzin niemieckich kolonistów, którzy podczas II wojny światowej powrócili do Niemiec. W okresie sowieckim otwarto tu szkołę podstawową, klub z instalacją kinową, bibliotekę, warsztaty pomocy społecznej, pocztę, przedszkole oraz sklep.
Demografia.
Według danych spisu powszechnego w Naddniestrzu w 2004 roku wieś liczyła 238 mieszkańców, z czego większość, 161 osób, stanowili Mołdawianie.

</doc>
<doc id="4696693" url="https://pl.wikipedia.org/wiki?curid=4696693" title="Pałac Bojańczyka we Włocławku">
Pałac Bojańczyka we Włocławku

Pałac Bojańczyka – zabytkowa willa miejska we Włocławku.
Lokalizacja.
Budynek mieści się w centrum Włocławka przy ulicy Szpitalnej, w pobliżu miejskiego Parku im. Henryka Sienkiewicza.
Historia.
Pałacyk wybudowano w 1881 r. i jest związany z rodem Bojańczyków, rodziną działającą w branży przemysłowej i browarniczej. Członkowie rodziny należeli do Ochotniczej Straży Pożarnej, wspierali Włocławskie Towarzystwo Wioślarskie oraz zasiadali we władzach samorządowych. Wincenty Albrecht Bojańczyk był włocławskim przemysłowcem, właścicielem browaru przy ul. Łęgskiej, działaczem niepodległościowym. Angażował się również w pracę na rzecz Włocławskiej Ochotniczej Straży Ogniowej.
Jego syn Jerzy Bojańczyk był działaczem politycznym oraz jedną z pierwszoplanowych postaci polskich sportowców wodnych. Od 1919 roku sprawował funkcję wiceprezesa Polskiego Związku Towarzystw Wioślarskich. Sprawował też szereg rozlicznych funkcji w administracji samorządowej Włocławka.
Ostatni właściciele pałacu: Irena Bojańczyk (wnuczka Wincentego) oraz jej mąż Michał Bojar sprzedali nieruchomość w 1963 r. Spółdzielni Przemysłu Ludowego i Artystycznego "Sztuka Kujawska". Pałac został odrestaurowany przez obecnych właścicieli i przekształcony w hotel i restaurację.
Od 2003 r. mieści się tutaj Hotel Aleksander.
Architektura.
Jest to murowany eklektyczny budynek zbudowany z barwnych cegieł, kładzionych na wzór zendrówek w układy rombowe, z narożnikami boniowanymi i tynkowanymi obramieniami otworów. Został wzniesiony na rzucie zbliżonym do litery T.
Do parterowego korpusu głównego przylega od wschodu skrzydło piętrowe, poprzedzone kwadratową wieżą, mieszczącą główne wejście. Pod okapem i na wieży znajdują się ozdobne listwy drewniane. Dach dwuspadowy pokryty jest dachówką, wieża natomiast ma wysoki dach namiotowy, zakończony chorągiewką z datą budowy pałacu. Budynek otoczony jest starodrzewem i zielonym ogrodem z alejkami spacerowymi.

</doc>
<doc id="4696699" url="https://pl.wikipedia.org/wiki?curid=4696699" title="Renzi">
Renzi



</doc>
<doc id="4696703" url="https://pl.wikipedia.org/wiki?curid=4696703" title="Łowca talentów (film 1939)">
Łowca talentów (film 1939)

Łowca talentów (ang. "The Star Maker") – amerykański film muzyczny z 1939 roku w reżyserii Roya Del Rutha, z udziałem Binga Crosby’ego, Louise Campbell i Waltera Damroscha. Scenariusz napisali: Frank Butler, Arthur Caesar i Don Hartman.
Obsada.
i inni

</doc>
<doc id="4696704" url="https://pl.wikipedia.org/wiki?curid=4696704" title="Bruslachi">
Bruslachi

Bruslachi (, "Brusłaki") – wieś w Mołdawii (Naddniestrzu), w rejonie Grigoriopol, w gminie Hîrtop. Według danych z 2004 roku wioska jest niezamieszkana.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 15 km od Grigoriopola i 80 km od Kiszyniowa.
Historia.
Wioska została założona w 1923 roku przez kilka chłopskich rodzin. W tych czasach miejscowość nie rozwijała się. W okresie sowieckim wieś była częścią kołchozu z siedzibą w Hîrtop.

</doc>
<doc id="4696705" url="https://pl.wikipedia.org/wiki?curid=4696705" title="Roman Berkowski">
Roman Berkowski

Roman Berkowski (ur. 27 lutego 1908 w Mogilnie, zm. 13 października 1970 w Warszawie) – inżynier mechanik, organizator produkcji lotniczej, warsztatowiec i technolog, organizator szkolenie lotniczego, harcmistrz.
Życiorys.
Roman Berkowski urodził się w Mogilnie jako syn Kazimierza i Antoniny z domu Woźniak. Szkołę podstawową ukończył w Mogilnie w 1921 r. i tam też do 1926 r. był uczniem Państwowej Koedukacyjnej Szkoły Wydziałowej. Następnie przeniósł się do Gniezna, gdzie podjął naukę w Gimnazjum Matematyczno-Przyrodniczym, w którym w 1930 r. uzyskał maturę. W czasie nauki należał do harcerstwa i kierował modelarnią lotniczą. Tuż przed maturą uzyskał stopień podharcmistrza. W latach 1930–1931 odbył służbę wojskową w Szkole Podchorążych Rezerwy Piechoty nr 5 w Krakowie-Łobzowie, otrzymując stopień plutonowego podchorążego, a w 1933 r. awansował na podporucznika piechoty. W 1931 r. rozpoczął studia na Wydziale Mechanicznym Politechniki Warszawskiej na Oddziale Lotniczym. W 1932 r. odbył praktykę w Warsztatach Antoniego Kocjana. Brał udział w powstaniu Harcerskiego Klubu Lotniczego w Warszawie, w ramach którego harcerze postanowili zbudować własny szybowiec szkolny „Wrona” wg planów A. Kocjana, z przeznaczeniem dla lotniczej wyprawy na Jamboree w 1933 r. Prace prowadzono najpierw w starej szopie przy ul. Niemcewicza, a następnie na Polu Mokotowskim przy hangarach Aeroklubu Warszawskiego. Całością prac warsztatowych kierował Roman Berkowski przy wydatnej pomocy podharcmistrza Tadeusza Derengowskiego i Bogdana Zająca. Od 10 kwietnia do 10 maja 1933 r. przebywał na praktycznym kursie organizowanym przez HKL w Szkole Szybowcowej w Polichnie, w toku którego uzyskał kat. A pilota szybowcowego. W miesiącach letnich 1933 w Szkole Szybowcowej w Bezmiechowej pod kierunkiem Piotra Mynarskiego zdobył kat. B i C. W roku 1933 zaprojektował kabinę do szybowca „Wrona”, która została wypróbowana na szybowcu w czerwcu na lotnisku mokotowskim. Wraz z 19-osobową lotniczą ekipą harcerską w 1933 r. brał udział w IV Międzynarodowym Zlocie Skautowym-Jamboree w Gödölö na Węgrzech koło Budapesztu, gdzie przed pokazami dokonał niewielkich napraw szybowców uszkodzonych podczas transportu z Polski. Tam też dokończył budowę harcerskiej „Wrony”.
Na początku marca 1934 r. z jego inicjatywy i pod jego nadzorem utworzono Harcerskie Warsztaty Szybowcowe (HWS), które ulokowały się w pomieszczeniach Państwowej Szkoły Lotniczej i Samochodowej przy ul. Hożej 88. Tam zbudowano kilka szybowców „Wrona”. W 1935 r. HWS przeniosły się na Lotnisko Mokotowskie, gdzie kontynuowano produkcje „Wron” (w sumie zbudowano 23 egz.). Powstał tam również prototyp wodnoszybowca MT-1. W następnym roku HWS otrzymały barak obok Warsztatów Szybowcowych A. Kocjana, w których poza „Wronami” powstawały prototypy Sekcji Lotniczej Koła Mechaników Studentów Politechniki Warszawskiej m.in. prototyp samolotu słabosilnikowego MIP Smyk. Roman Berkowski pozostawał kierownikiem HWS do 1938 r.
Pod koniec stycznia 1938 r. R. Berkowski podjął pracę w warsztacie prototypowym Państwowych Zakładów Lotniczych (Wytwórni Płatowców nr 1 na Okęciu Paluchu) jako technik technolog. W czasie kampanii wrześniowej jako specjalista w przemyśle lotniczym nie został zmobilizowany. W czasie okupacji założył w 1942 r. wraz z Tadeuszem Chylińskim i Bronisławem Żurakowskim spółkę produkującą mydła toaletowe. 
Od grudnia 1939 r. był zaangażowany w działalność konspiracyjną. Najpierw w Służbie Zwycięstwu Polski, potem w ZWZ, a od września 1942 r. działając pod pseudonimami „Zryw” i „Gryw” był członkiem dywersyjnej organizacji KG AK „Wachlarz” w Dziale Studium Oddziału I Organizacyjnego dowodzonego przez Tadeusza Derengowskiego (Kartoteka Centralna Wachlarza nr 219). Współpracował także z wywiadem lotniczym Biura Studiów Przemysłowych Oddziału II Komendy Głównej AK, jak również z Działem Naukowo-Technicznym „Dural” Wydziału Przemysłu Lotniczego KG AK. W pierwszej połowie 1944 r. był współprojektantem przyrządów do planowanych na wrzesień 1944 pod Siedlcami ćwiczeń spadochronowych, które miał prowadzić instruktor Romuald Flasz ps. „Spad” z Harcerskiego Batalionu „Parasol”. Od początku 1943 r. posługując się pseudonimem „Dantes” dowodził I kompanią Bazy Lotniczej AK „Łużyce” Warszawa Okęcie. W czasie Powstania Warszawskiego należał do zespołu lotniczego KG AK wykonującego naprawy uzbrojenia na Mokotowie. Po kapitulacji zbiegł z konwojowanej przez Niemców kolumny cywilów opuszczających Warszawę i dotarł do domu we Włochach pod Warszawą, w którym doczekał wkroczenia wojsk radzieckich.
Pod koniec stycznia 1946 r. Berkowski został kierownikiem nowo utworzonego Wydziału Lotniczego Głównej Kwatery Harcerstwa. W sierpniu tego roku Wydział ten zorganizował I Kurs Modelarstwa Lotniczego w Osowcu k. Grodziska Mazowieckiego oraz dwa Harcerskie Obozy Szybowcowe (w Borowej Górze k. Piotrkowa Trybunalskiego i w Mrągowie). 28–29 września 1946 r. w Osowcu zorganizował Ogólnokrajową Harcerską Konferencję Lotniczą, podczas której przedstawił program lotniczy dla harcerstwa, obejmujący zagadnienia modelarstwa lotniczego, sprawności lotniczych, szkolenia, treningu szybowcowego i motorowego. W rezultacie Wydział Lotniczy GKH utworzył w październiku 1946 r. Centralną Modelarnie Lotniczą ZHP, a miesiąc później Harcerskie Warsztaty Lotnicze (HWL), mieszczące się w Domu Harcerza przy ul. Łazienkowskiej 5. Pod kierownictwem Berkowskiego rozpoczęto tam budowę motoszybowca Pegaz, przeniesioną następnie do Okręgowych Warsztatów nr 6 mieszczących się na lotnisku Aeroklubu Warszawskiego Gocław i zakończoną na wiosnę 1948 r. W sierpniu 1947 r. z ramienia ZHP został członkiem Zarządu Ligi Lotniczej. Z powodu zmian, jakie zaszły w 1949 r. w metodzie prowadzenia prac w harcerstwie, zlikwidowania działalności lotniczej oraz ograniczenia wieku harcerzy 31 listopada 1949 r. Berkowski odszedł z pracy w zarządzie GKH.
W lutym 1948 r. podjął pracę w Głównym Instytucie Lotnictwa, gdzie jako kierownik warsztatu nadzorował budowę doświadczalnego śmigłowca SP-GIL, a następnie szkolno-treningowego samolotu TS-8 Bies. Pracował następnie jako kierownik Zakładu Technologicznego, kierownik Pracowni Rentgenowskiej oraz jako kierownik Pracowni Podwozi Lotniczych. W końcu lat 50. na Wydziale Lotniczym PW uzyskał dyplom magistra inżyniera.
W latach 1957–1960 brał udział w reaktywowaniu harcerskiej działalności lotniczej oraz był współorganizatorem Harcerskiej Konferencji Lotniczej w kwietniu 1957 r., współpracował również z Referatem Lotniczym GKH. W 1963 r. w Instytucie Lotnictwa otrzymał stanowisko adiunkta. Publikował w czasopismach lotniczych. W 1963 r. był współautorem opracowania pt. „Skorupy przekładkowe z rdzeniem komórkowym. Zarys technologii wytwarzania i metod obliczeń”.
Zmarł w Warszawie 13 października 1970 r. Został pochowany na cmentarzu we Włochach (obecnie dzielnica Warszawy).
Życie prywatne.
Był żonaty z Reginą Piechowską. Miał troje dzieci: Danutę Sadomską (ur. 1932) inż. mech. po Wydz. Mechanicznym Technologicznym PW, wieloletnią szefową laboratorium metalurgiczno-wytrzymałościowego w Zakładach Wytwórczych Aparatury Wysokiego Napięcia „Zwar” (dawna fabryka Szpotańskiego), Jerzego (1933-82) oraz Marka (ur. 1944), prof. dr. hab. inż. w Instytucie Fizyki PAN, a zarazem harcmistrza (1970), pilota Chorągwi Mazowieckiej ZHP (do 1976), jachtowego kapitana żeglugi wielkiej, odznaczonego Złotym Krzyżem Zasługi.

</doc>
<doc id="4696707" url="https://pl.wikipedia.org/wiki?curid=4696707" title="Ekaterini Sakielaropulu">
Ekaterini Sakielaropulu

Ekaterini Sakielaropulu (; ur. 30 maja 1956 w Salonikach) – grecka prawniczka związana z sądownictwem administracyjnym, w latach 2015–2018 wiceprzewodnicząca, a w latach 2018–2020 przewodnicząca Rady Stanu. Od 2020 prezydent Grecji jako pierwsza kobieta na tym stanowisku.
Życiorys.
W 1978 ukończyła studia prawnicze na Uniwersytecie Narodowym im. Kapodistriasa w Atenach. W latach 1989–1990 odbyła podyplomowe studia z prawa konstytucyjnego i administracyjnego na Université Panthéon-Assas. Od 1982 zawodowo związana z Radą Stanu, greckim najwyższym organem sądownictwa administracyjnego. W trakcie kariery zawodowej doszła w 2000 do stanowiska radcy stanu. Orzekała w różnych izbach Rady Stanu. W 2015 objęła funkcję jej wiceprzewodniczącej, a w 2018 została powołana na przewodniczącą tego organu. Pełniła różne funkcje w stowarzyszeniu skupiającym sędziów rady stanu, w tym jego przewodniczącej (1993–1995, 2000–2001). W 2015 została prezesem greckiego towarzystwa prawa ochrony środowiska.
W połowie stycznia 2020 premier Kiriakos Mitsotakis ogłosił wysunięcie jej kandydatury na stanowisko prezydenta Grecji. Poparcie dla niej zadeklarowały Syriza i Ruch na rzecz Zmian. 22 stycznia 2020 jako pierwsza kobieta w historii została przez Parlament Grecji wybrana na to stanowisko. W pierwszym głosowaniu otrzymała 261 na 300 głosów (przy wymaganej większości 200 głosów). Urząd objęła 13 marca 2020.
Życie prywatne.
Jest rozwiedziona, ma syna.

</doc>
<doc id="4696711" url="https://pl.wikipedia.org/wiki?curid=4696711" title="David Kabua">
David Kabua

David Kabua (ur. 1951) – polityk Wysp Marshalla. Jego ojcem był Amata Kabua, pierwszy prezydent kraju. W latach 2012-2013 pełnił funkcje ministra zdrowia. W 2014 mianowany ministrem spraw wewnętrznych. 6 stycznia 2020 wybrany przez parlament na prezydenta kraju, stosunkiem głosów 20-12, pokonujac urzędującą prezydent Hildę Heine .

</doc>
<doc id="4696714" url="https://pl.wikipedia.org/wiki?curid=4696714" title="If I Had My Way">
If I Had My Way

If I Had My Way – muzyczny film komediowy z 1940 roku w reżyserii Davida Butlera. W rolach głównych występują: Bing Crosby i Gloria Jean.
W filmie występują również: Claire Dodd, Donald Woods, Kathryn Adams i Verna Felton.

</doc>
<doc id="4696720" url="https://pl.wikipedia.org/wiki?curid=4696720" title="Jack Thompson">
Jack Thompson



</doc>
<doc id="4696721" url="https://pl.wikipedia.org/wiki?curid=4696721" title="Herman Nys">
Herman Nys

Herman Nys (ur. 1951) – belgijski prawnik, profesor nauk prawnych. Wykładowca i profesor zwyczajny Wydziałów Prawa i Medycyny Uniwersytetu Katolickiego w Leuven. Specjalizuje się w zagadnieniach z zakresu prawa medycznego. Pracuje w Centrum Etyki Biomedycznej i Prawa, jest doradcą biologicznym UNESCO. Członek zagraniczny Wydziału Nauk Medycznych Polskiej Akademii Nauk od 2013 roku. 
Nys jest absolwentem Wydziału Prawa (1974) i doktorem prawa (1980) na K.U. Leuven, i specjalistą prawa medycznego na Uniwersytecie im. Radbouda w Nijmegen. Jest również pracownikiem naukowym Rady Europy w Paryżu i Londynie oraz w British Council, Centre for Medical Law and Ethics, i King's College London. 
Jego książka "Geneeskunde. Recht en Medisch Handelen" została wydana w 1991 roku i przetłumaczona na języki francuski i angielski. Całkowicie zmienione i poprawione wydanie zostało opublikowane wiosną 2005 roku. Herman Nys jest także redaktorem "Międzynarodowej Encyklopedii Prawa Medycznego", luźnego przeglądu prawa medycznego wielu państw. Jego zainteresowania badawcza związane są głównie z genetyką. 
W latach 2000–2006 był członkiem Rady ds. Badań Naukowych KU Leuven. Pełnił funkcję przewodniczącego Komisji Etyki EuropaBio (1998-2000), a od 1996 jest regularnym konsultantem Światowej Organizacji Zdrowia i Rady Europy. Był pierwszym przewodniczącym Federalnej Komisji Praw Pacjenta (2003-2004). Jest także członkiem belgijskiego komitetu doradczego ds. Bioetyki oraz komitetu etyki medycznej na Wydziale Lekarskim. W latach 1997–1999 był profesorem wizytującym na Université catholique de Louvain, a od 1999 do 2006 profesorem międzynarodowego prawa zdrowotnego na Uniwersytecie Maastricht. 
Życie prywatne.
Herman Nys jest żonaty z Riet Leysen, sędzią belgijskiego Trybunału Konstytucyjnego. 

</doc>
<doc id="4696724" url="https://pl.wikipedia.org/wiki?curid=4696724" title="Rhythm on the River">
Rhythm on the River

Rhythm on the River – amerykański film muzyczny z 1940 roku w reżyserii Victora Schertzingera.
Fabuła.
Popularny twórca piosenek Oliver Courtney (Basil Rathbone) wynajmuje Boba (Bing Crosby) oraz Cherry (Mary Martin), którzy piszą dla niego teksty piosenek oraz komponują muzykę. Wkrótce para zakochuje się w sobie i postanawia tworzyć pod własnymi nazwiskami. Nie jest to jednak takie proste, gdyż każdy wydawca i krytyk oskarża ich o kopiowanie piosenek i stylu Courtneya.
Obsada.
i inni

</doc>
<doc id="4696728" url="https://pl.wikipedia.org/wiki?curid=4696728" title="Lata 1950.">
Lata 1950.



</doc>
<doc id="4696735" url="https://pl.wikipedia.org/wiki?curid=4696735" title="Pizzi (ujednoznacznienie)">
Pizzi (ujednoznacznienie)



</doc>
<doc id="4696738" url="https://pl.wikipedia.org/wiki?curid=4696738" title="Józef Kostrzewski (ujednoznacznienie)">
Józef Kostrzewski (ujednoznacznienie)



</doc>
<doc id="4696745" url="https://pl.wikipedia.org/wiki?curid=4696745" title="Bazylika San Andrea delle Fratte">
Bazylika San Andrea delle Fratte



</doc>
<doc id="4696746" url="https://pl.wikipedia.org/wiki?curid=4696746" title="Przysięga (serial)">
Przysięga (serial)



</doc>
<doc id="4696748" url="https://pl.wikipedia.org/wiki?curid=4696748" title="Wydział Humanistyczny Uniwersytetu Marii Curie-Skłodowskiej w Lublinie">
Wydział Humanistyczny Uniwersytetu Marii Curie-Skłodowskiej w Lublinie



</doc>
<doc id="4696749" url="https://pl.wikipedia.org/wiki?curid=4696749" title="Kościół św. Łukasza Ewangelisty w Lipnicy Wielkiej">
Kościół św. Łukasza Ewangelisty w Lipnicy Wielkiej

 
Kościół świętego Łukasza Ewangelisty − rzymskokatolicki kościół parafialny należący do parafii pod tym samym wezwaniem (dekanat Jabłonka archidiecezji krakowskiej).
Jest to murowana świątynia wzniesiona w stylu barokowym w latach 1762-1770 dzięki staraniom ówczesnego proboszcza w Lipnicy Wielkiej, pochodzącego z Zubrzycy Górnej, księdza Wojciecha Zubrzyckiego. Budowla została poświęcona w dniu 7 kwietnia 1769 roku. Świątynia jest orientowana, czyli jej prezbiterium jest zwrócone w stronę wschodnią, czyli w stronę grobu Chrystusa w Jerozolimie. Kościół posada jedną nawę, z węższym prezbiterium zamkniętym półkoliście. Nawa posiada trzy przęsła. Świątynia z przodu charakteryzuje się wyniosłą wieżą na planie kwadratu, nadbudowaną i nakrytą baniastym dachem hełmowym w 1798 roku. Od strony północnej do prezbiterium jest dobudowana zakrystia na planie prostokąta. Do nawy natomiast jest dostawiona wzniesiona w drugiej połowie XIX wieku kaplica zamknięta półkoliście. Pobożność ludowa nazwała ją „Gróbkiem Matki Bożej”, obecnie jest to kaplica Matki Bożej Bolesnej. Od strony południowej do nawy jest dobudowana mała kruchta. 
Świątynia była remontowana w drugiej połowie XIX wieku i w dwudziestoleciu międzywojennym. Została wtedy odkryta starsza, powstała w XVIII wieku polichromia. Nowsza została wykonana przed II wojną światową oraz w latach 1940-1942. Po raz kolejny polichromia została odnowiana w latach 1980-1981. Zamalowana została wówczas częściowo wykonana wcześniej polichromia i częściowo została uzupełniona. 
Budowla obecnie posiada wyposażenie w stylu neobarokowym. Wykonane zostało około 1915 roku przez warsztat z południowego Tyrolu, podczas urzędowania księdza proboszcza Józefa Bąka.

</doc>
<doc id="4696750" url="https://pl.wikipedia.org/wiki?curid=4696750" title="Kościół św. Franciszka z Paoli na Monti">
Kościół św. Franciszka z Paoli na Monti



</doc>
<doc id="4696751" url="https://pl.wikipedia.org/wiki?curid=4696751" title="Kościół San Francesco di Paola ai Monti">
Kościół San Francesco di Paola ai Monti



</doc>
<doc id="4696752" url="https://pl.wikipedia.org/wiki?curid=4696752" title="San Francesco di Paola ai Monti">
San Francesco di Paola ai Monti



</doc>
<doc id="4696754" url="https://pl.wikipedia.org/wiki?curid=4696754" title="Francesca Di Giovanni">
Francesca Di Giovanni

Francesca Di Giovanni (ur. 24 marca 1953 w Palermo) – włoska prawniczka, dyplomatka watykańska.
Życiorys.
Absolwentka wydziału prawa. Pracowała jako notariusz. Następnie pełniła funkcje prawno-administracyjne w Międzynarodowym Ośrodku Dzieła Maryji (ruch Focolari), do którego sama należy.
W 1993 rozpoczęła służbę w dyplomacji watykańskiej w Sekcji ds. Relacji z Państwami w Sekretariacie Stanu Stolicy Apostolskiej. Zajmuje się m.in. sprawami dot. imigrantów i uchodźców, międzynarodowego prawa humanitarnego, komunikacji, międzynarodowego prawa prywatnego, statusu kobiet, własności intelektualnej i turystyki.
15 stycznia 2020 została mianowana przez papieża Franciszka podsekretarzem w Sekretariacie Stanu Stolicy Apostolskiej w sekcji ds. relacji z państwami. To pierwszy raz, kiedy kobieta pełni kierownicze stanowisko w Sekretariacie Stanu.

</doc>
<doc id="4696757" url="https://pl.wikipedia.org/wiki?curid=4696757" title="Jeśniak czarny">
Jeśniak czarny

Jeśniak czarny ("Hylesinus crenatus") – gatunek owada z rodziny ryjkowcowatych z rzędu chrząszczy.
Ekologia.
Podstawową rośliną żywicielską jest jesion, sporadycznie spotykany na dębie, lipie, klonie, orzechu i bzie lilaku. Opada głównie starsze drzewa, gdzie żeruje na pniach pod grubszą korą, rzadziej na gałęziach. Chodnik macierzysty poprzeczny, długości 5-8 cm, przebiega głównie w korze, chodniki larwalne o długości do 30 cm; nieraz silnie poplątane; komory poczwarkowe w korze. Po wylęgu młode chrząszcze prowadzą żer uzupełniający w szyi korzeniowej starszych jesionów, gdzie w grubej korze wygryzają krótkie chodniki, w których zimują.
Występowanie.
Gatunek rozprzestrzeniony w południowej i środkowej części Europy, na północ docierający do Wysp Brytyjskich i południowych prowincji Fennoskandii, notowany ponadto z Algierii i Syberii. W Polsce jesionowiec czarny zamieszkuje tereny nizinne i górzyste po górną granicę występowania jesiona.

</doc>
<doc id="4696758" url="https://pl.wikipedia.org/wiki?curid=4696758" title="Sarik Andreasyan">
Sarik Andreasyan

Sarik Andreasyan (ur. 24 sierpnia 1984 w Erywaniu) – rosyjski reżyser, producent filmowy i scenarzysta ormiańskiego pochodzenia.
Większość filmów reżysera spotkała się z negatywnym odbiorem w rosyjskich mediach, według agregatorów recenzyjnych Kritikanstvo i Megacritic. Dramat katastroficzny Andreasyana "Earthquake" został wybrany jako ormiański kandydat do Oscara za najlepszy film nieanglojęzyczny za rok 2016, ale został zdyskwalifikowany przez Akademię.

</doc>
<doc id="4696769" url="https://pl.wikipedia.org/wiki?curid=4696769" title="Michaił Miszustin">
Michaił Miszustin

Michaił Władimirowicz Miszustin (; ur. 3 marca 1966 w Łobni) – rosyjski urzędnik państwowy, ekonomista, inżynier i finansista. Od stycznia 2020 premier Federacji Rosyjskiej.
Życiorys.
Wczesne życie i edukacja.
Urodził się 3 marca 1966 w Łobni pod Moskwą w rodzinie Władimira Moisjejewicza i Luizy Michajłownej. Ojciec, Władimir Moisjejewicz (urodzony w 1939 na Białorusi w Połocku) pracował w KGB, jako pracownik służby bezpieczeństwa lotniska Szeremietiewo. Po odejściu ze służby pracował jako przewodnik wycieczek w muzeum Aerofłotu, umiejscowionym na terytorium lotniska Szeremietiewo. W tym muzeum Władimir Miszustin opowiadał uczniom o radzieckim lotnictwie. Władimir Moisjejewicz pochodził z rodziny żydowsko-rosyjskiej. Matka, Luiza Michajłowna pochodzi z rodziny ormiańskiej, pracowała w placówce medycznej.
W 1989 roku ukończył Московский станкоинструментальный институт (Moskiewski Instytut Obrabiarek i Narzędzi), obecnie pod nazwą Московский государственный технологический университет «СТАНКИН» (Moskiewski Państwowy Uniwersytet Technologiczny „STANKIN”). Uzyskał w wyniku nauki wykształcenie w specjalności systemy projektowania wspomaganego komputerowo i został inżynierem inżynierii systemów. W 1992 roku ukończył aspiranturę na swej Alma Mater.
Po zakończeniu studiów, w okresie 1992-95 pracował jako dyrektor laboratorium testowego MKK, w okresie 1995-96 jako zastępca dyrektora pol. "Międzynarodowego Klubu Komputerowego", państwowej, publicznej organizacji non-profit. MKK zajmował się integracją rosyjskiej i zagranicznej techniki komputerowej oraz pozyskaniem nowoczesnej zagranicznej techniki informacyjnej. W 1998 roku rozpoczął pracę jako nadzorca informatyczny w moskiewskim urzędzie skarbowym, gdzie odpowiadał za przeprowadzanie procesu przepływu dokumentów. W latach 1999–2004 służył jako wiceminister ds. podatków w kilku rządach. W 2006 roku rozpoczął pracę jako główny zarządca służb katastralnych w Ministerstwie Rozwoju Gospodarczego Federacji Rosyjskiej. W 2003 r. Miszustin w Rosyjskiej Akademii Ekonomicznej imieniem G.W.Plechanowa obronił dysertację pol. „Mechanizm państwowego administrowania podatkowego w Rosji” i uzyskał stopień kandydata nauk ekonomicznych. W 2010 roku w Akademii Gospodarki Narodowej przy Rządzie Federacji Rosyjskiej broniąc dysertację pol. „Strategia kształtowania opodatkowania majątkowego w Rosji” uzyskał stopień doktora nauk ekonomicznych. W okresie 18 grudnia 2006 r. – 29 lutego 2008 r. Kierownik Federalnej Agencji Zarządzania Specjalnymi Strefami Ekonomicznymi. W latach 2008–2010 pracował w sektorze prywatnym, prezes ОФГ Инвест (nazwa międzynarodowa) UFG Capital Partners i partner zarządzający UFG Asset Management, funduszu inwestycyjnego.
Federalna Służba Podatkowa.
W 2010 r. stanął na czele Federalnej Służby Podatkowej (ros. Федеральная налоговая служба). Swoją kadencję rozpoczął od działań mających na celu zniwelowanie wyłudzeń podatku VAT.
Powołanie Miszustina na stanowisko wywołało optymizm rosyjskich przedsiębiorców, którzy liczyli na to, że jego doświadczenie i znajomość rosyjskiej gospodarki sprawi, że będzie on bardziej przyjazny dla sektora prywatnego od swoich poprzedników. Często musiał walczyć jednak z oskarżeniami o zbyt surowe podejście do prywatnych przedsiębiorstw.
Zapowiedział, że zamierza w miarę możliwości wprowadzić usługi elektroniczne oraz komputeryzację Służby w ramach walki z korupcją. Poza informatyzacją Służba pod kierownictwem Miszustina wdrożyła również nowoczesne standardy obsługi podatników. Dla wygody obywateli wydłużono godziny pracy urzędów, a w 2015 otworzono pierwsze w Rosji państwowe centrum pomocy podatkowej. Podczas przewodzenia Federalnej Służbie Podatkowej zyskał wśród rosyjskich mediów miano dobrego administratora oraz technokraty.
Premier Rosji.
15 stycznia 2020, po rezygnacji Dmitrija Miedwiediewa, Prezydent Federacji Rosyjskiej Władimir Putin desygnował go na urząd premiera Federacji Rosyjskiej. Dzień później Duma Państwowa Federacji Rosyjskiej zatwierdziła jego kandydaturę. Tego samego dnia prezydent Rosji powołał dekretem Miszustina na stanowisko premiera.
Pierwszy raz podczas głosowania nie było przeciwnych kandydatowi na ten urząd.
28 stycznia 2020 Aleksiej Nawalny opublikował film, w których oskarża Michaiła Miszustina o korupcję obejmującą miliardy rubli. 30 stycznia 2020 r. na kanale Nawalnego pojawił się kolejny film o schematach korupcyjnych Miszustina.
30 kwietnia 2020 roku, w trakcie pandemii COVID-19 w Rosji, Michaił Miszustin jako urzędujący premier został zdiagnozowany pozytywnie jako nosiciel wirusa SARS-CoV-2. Tego samego dnia jego obowiązki przejął Andriej Biełousow.
Życie prywatne.
Jest żonaty z Władleną Jurjewną, ma trzech synów: Aleksjeja, Aleksandra i Michaiła. Ma młodszą siostrę, Nataliję Władimirowną Stjeninę. Interesuje się sportem, gra w hokeja na lodzie. Jest członkiem Rady Nadzorczej klubu HK CSKA Moskwa. Gra na pianinie.

</doc>
<doc id="4696792" url="https://pl.wikipedia.org/wiki?curid=4696792" title="Polski Przemysł Gumowy Towarzystwo Akcyjne">
Polski Przemysł Gumowy Towarzystwo Akcyjne



</doc>
<doc id="4696794" url="https://pl.wikipedia.org/wiki?curid=4696794" title="Przeworska Kolej Wąskotorowa">
Przeworska Kolej Wąskotorowa



</doc>
<doc id="4696796" url="https://pl.wikipedia.org/wiki?curid=4696796" title="Władysław Kakiet">
Władysław Kakiet

Władysław Kakiet (ur. 18 kwietnia 1898 w Starych Budach, zm. 13 sierpnia 1944 w Warszawie) – podoficer Wojska Polskiego w II Rzeczypospolitej, Wojska Polskiego we Francji i Armii Krajowej, powstaniec warszawski, kawaler Orderu Virtuti Militari.
Życiorys.
Urodził się w rodzinie Szymona i Katarzyny z Paluchowskich.
Ukończył 3 klasy szkoły powszechnej i odbył praktyki malarskie w Żyrardowie. Po ukończeniu nauki utrzymywał się z drobnego handlu.
W 1918 wstąpił do odrodzonego Wojska Polskiego i otrzymał przydział do III batalionu 1 pułku piechoty Legionów.
W czasie ofensywy wileńskiej został ranny pod Sypiniszkami.
W 1920 wziął udział w wyprawie kijowskiej, a później okresie odwrotu Wojsk Polskich walczył pod Borodzianką, Równem i nad Styrem, pod Białymstokiem, Lidą, Nowogródkiem, Stołpcami i Radoszkowicami.
W sierpniu 1920 "brawurowo zdobył bolszewicki ckm, otwierając swojej kompanii drogę do dalszego natarcia".
Za czyn ten odznaczony został Krzyżem Srebrnym Orderu Virtuti Militari.
Po zakończeniu działań wojennych, w stopniu sierżanta, został zwolniony do rezerwy.
Początkowo pracował w Policji Państwowej, później jako robotnik oraz kierowca. Wrócił do Wojska Polskiego jako pracownik cywilny na stanowisko kierownika warsztatów samochodowych w Głównej Składnicy Uzbrojenia nr 1. Po klęsce wrześniowej przedostał się do Francji i służył w 1 Dywizji Grenadierów.
Więziony przez Niemców w obozie pracy w Gródlitz, zbiegł i wrócił do Warszawy. Wziął udział w powstaniu warszawskim działając w kwatermistrzostwie.
Zmarł z ran odniesionych w wyniku eksplozji czołgu-pułapki. Pochowany został na cmentarzu Powązkowskim w kwaterze batalionu „Wigry”.
Żonaty z Heleną Pawłowską, miał córki: Elżbietę (ur. 1936) i Małgorzatę (ur. 1943).

</doc>
<doc id="4696797" url="https://pl.wikipedia.org/wiki?curid=4696797" title="Żuławska Kolej Wąskotorowa">
Żuławska Kolej Wąskotorowa



</doc>
<doc id="4696799" url="https://pl.wikipedia.org/wiki?curid=4696799" title="Parafia Świętych Apostołów Piotra i Pawła w Dolnej">
Parafia Świętych Apostołów Piotra i Pawła w Dolnej

Parafia Świętych Apostołów Piotra i Pawła w Dolnej – parafia rzymskokatolicka, znajdująca się w diecezji opolskiej, w dekanacie Strzelce Opolskie.

</doc>
<doc id="4696802" url="https://pl.wikipedia.org/wiki?curid=4696802" title="Marian (rejon Grigoriopol)">
Marian (rejon Grigoriopol)

Marian (, "Marijan") – wieś w Mołdawii (Naddniestrzu), w rejonie Grigoriopol, w gminie Hîrtop. W 2004 roku liczyła 20 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 18 km od Grigoriopola i 54 km od Kiszyniowa.
Historia.
Wioska została wspomniana po raz pierwszy w 1866 roku. Została założona przez Mołdawian na prawym brzegu Dniestru. Założyciele wsi przybyli na ówczesne tereny wsi, z powodu nadmiernych presji fiskalnych które ich dotykały.
Demografia.
Według danych spisu powszechnego w Naddniestrzu w 2004 roku wieś liczyła 20 mieszkańców, z czego niemal wszyscy, 19 osób, stanowili Mołdawianie.

</doc>
<doc id="4696803" url="https://pl.wikipedia.org/wiki?curid=4696803" title="Parafia św. Joachima i Anny w Dziewkowicach">
Parafia św. Joachima i Anny w Dziewkowicach

Parafia Świętych Joachima i Anny w Dziewkowicach – parafia rzymskokatolicka, znajdująca się w diecezji opolskiej, w dekanacie Strzelce Opolskie.

</doc>
<doc id="4696805" url="https://pl.wikipedia.org/wiki?curid=4696805" title="Parafia św. Katarzyny Aleksandryjskiej w Grodzisku">
Parafia św. Katarzyny Aleksandryjskiej w Grodzisku

Parafia Świętej Katarzyny Aleksandryjskiej w Grodzisku – parafia rzymskokatolicka, znajdująca się w diecezji opolskiej, w dekanacie Strzelce Opolskie.

</doc>
<doc id="4696806" url="https://pl.wikipedia.org/wiki?curid=4696806" title="Hajnowska Kolej Wąskotorowa">
Hajnowska Kolej Wąskotorowa



</doc>
<doc id="4696809" url="https://pl.wikipedia.org/wiki?curid=4696809" title="Parafia Chrystusa Króla w Kadłubie">
Parafia Chrystusa Króla w Kadłubie

Parafia Chrystusa Króla w Kadłubie – parafia rzymskokatolicka, znajdująca się w diecezji opolskiej, w dekanacie Strzelce Opolskie.

</doc>
<doc id="4696813" url="https://pl.wikipedia.org/wiki?curid=4696813" title="Parafia Niepokalanego Poczęcia Najświętszej Maryi Panny w Piotrówce">
Parafia Niepokalanego Poczęcia Najświętszej Maryi Panny w Piotrówce

Parafia Niepokalanego Poczęcia Najświętszej Maryi Panny w Piotrówce – parafia rzymskokatolicka, znajdująca się w diecezji opolskiej, w dekanacie Strzelce Opolskie.

</doc>
<doc id="4696815" url="https://pl.wikipedia.org/wiki?curid=4696815" title="Mistrzostwa Świata w Piłce Nożnej 2022 (eliminacje strefy AFC)/Grupa 3">
Mistrzostwa Świata w Piłce Nożnej 2022 (eliminacje strefy AFC)/Grupa 3



</doc>
<doc id="4696816" url="https://pl.wikipedia.org/wiki?curid=4696816" title="Parafia św. Michała w Rozmierzy">
Parafia św. Michała w Rozmierzy

Parafia Świętego Michała w Rozmierzy – parafia rzymskokatolicka, znajdująca się w diecezji opolskiej, w dekanacie Strzelce Opolskie.

</doc>
<doc id="4696817" url="https://pl.wikipedia.org/wiki?curid=4696817" title="Parafia Narodzenia Najświętszej Maryi Panny w Rożniątowie">
Parafia Narodzenia Najświętszej Maryi Panny w Rożniątowie

Parafia Narodzenia Najświętszej Maryi Panny w Rożniątowie – parafia rzymskokatolicka, znajdująca się w diecezji opolskiej, w dekanacie Strzelce Opolskie.
Parafię obsługuje proboszcz parafii Świętych Apostołów Szymona i Judy Tadeusza w Szymiszowie.

</doc>
<doc id="4696852" url="https://pl.wikipedia.org/wiki?curid=4696852" title="Parafia św. Bartłomieja w Suchej">
Parafia św. Bartłomieja w Suchej

Parafia Świętego Bartłomieja w Suchej – parafia rzymskokatolicka, znajdująca się w diecezji opolskiej, w dekanacie Strzelce Opolskie.

</doc>
<doc id="4696853" url="https://pl.wikipedia.org/wiki?curid=4696853" title="Parafia Świętych Apostołów Szymona i Judy Tadeusza w Szymiszowie">
Parafia Świętych Apostołów Szymona i Judy Tadeusza w Szymiszowie

Parafia Świętych Apostołów Szymona i Judy Tadeusza w Szymiszowie – parafia rzymskokatolicka, znajdująca się w diecezji opolskiej, w dekanacie Strzelce Opolskie.

</doc>
<doc id="4696856" url="https://pl.wikipedia.org/wiki?curid=4696856" title="Mocreachi">
Mocreachi

Mocreachi (, "Mokriaki") – wieś w Mołdawii (Naddniestrzu), w rejonie Grigoriopol, w gminie Hîrtop. W 2004 roku liczyła 6 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 20 km od Grigoriopola i 68 km od Kiszyniowa.
Historia.
Wieś została w 1924 roku. W okresie sowieckim stacjonowała w wiosce brygada wojskowa, znajdującego się w pobliżu kołchozu. We wsi otwarto szkołę podstawową, klub z instalacją kinową oraz sklep. Obecnie miejscowość jest na skraju całkowitego wyludnienia.
Demografia.
Według danych spisu powszechnego w Naddniestrzu w 2004 roku wieś liczyła 6 mieszkańców, z czego większość, 4 osoby, stanowili Mołdawianie.

</doc>
<doc id="4696858" url="https://pl.wikipedia.org/wiki?curid=4696858" title="Marianna Krasnodębska">
Marianna Krasnodębska

Marianna Regina Krasnodębska z domu Jarosz (ur. 10 października 1923 w Piaskach) – Polka, Sprawiedliwa wśród Narodów Świata.
Życiorys.
Marianna pochodziła z miejscowej elity. Jej ojciec Ignacy Jarosz był urzędnikiem, budowlańcem. Ukończyła w Piaskach szkołę średnią handlową. Miała siedmioro rodzeństwa, czterej bracia oraz dziadek zostali zabici za działalność konspiracyjną. W Związku Walki Zbrojnej i Armii Krajowej Marianna posługiwała się pseudonimem „Wiochna”. Była dowódcą drużyny i łączniczką AK z Żydowską Organizacją Bojową w Piaskach. Doszła do stopnia porucznika.
Rodzina Jaroszów przez cały okres okupacji pomagała Żydom z okolicznego getta w Piaskach. Podczas łapanek Żydzi znajdowali schronienie w domu i zabudowaniach gospodarczych Jaroszów. Marianna nosiła do getta żywność oraz leki. Wspólnie z braćmi organizowała amunicję do getta, a także blankiety fałszywych dokumentów: kenkart, dowodów osobistych. Szczególną opieką Jaroszowie otaczali żydowską rodzinę Lewinów: Wolfa wraz z córkami Gertrudą i Haną. Pomagali im ukrywać się, dostarczając żywność i materiały pierwszej potrzeby. Wśród ocalonych znalazł się także Józef Honig.
Bezpośrednio po wojnie, ze względu na działalność w AK, Krasnodębska miała problemy z zatrudnieniem. Zajmowała się rodzicami, którzy w czasie wojny podupadli na zdrowiu oraz pomagała innych członkom rodziny. W 1950 wyszłam za mąż. Wyjechała za mężem do Poznania, a następnie do Leszna. W 1956 powrócili do Piask, a następnie przenieśli się do Lublina. Marianna zajmowała się domem. Po 1989 zaczęła brać aktywny udział w lokalnym życiu społecznym, uczestnicząc jako świadek historii w wydarzeniach patriotycznych i rocznicowych organizowanych przez urzędy, szkoły, biblioteki i instytucje kulturalno-oświatowe.
W 2001 Marianna Krasnodębska wraz z ojcem, matką Anną oraz braćmi Aleksandrem i Maksymilianem zostali odznaczeni medalami Sprawiedliwych wśród Narodów Świata. W 2008 otrzymała Krzyż Komandorski Orderu Odrodzenia Polski. Rok później była członkinią delegacji polskich Sprawiedliwych w Kanadzie. W 2020 wyróżniona Medalem „Pro Bono Poloniae”, Medalem Stulecia Odzyskanej Niepodległości i awansowana na stopień kapitana. W 2022 r. wyróżniona Medalem „Zasłużony dla Miasta Lublin".

</doc>
<doc id="4696863" url="https://pl.wikipedia.org/wiki?curid=4696863" title="Jerzy Rychlik">
Jerzy Rychlik

Jerzy Rychlik (ur. 1956) – polski specjalista prawa międzynarodowego, wykładowca, dyplomata; Konsul Generalny RP w Brześciu (1993–1996) i Moskwie (ok. 1997–2001).
Życiorys.
Absolwent Wydziału Biologii oraz Wydziału Prawa i Administracji Uniwersytetu Warszawskiego. W 1993 na WPiA UW obronił doktorat z nauk prawnych, specjalność nauka o administracji, "Łagodzenie konfliktów ekologicznych na terenach aglomeracji miejskich na przykładzie habitatu warszawskiego w oparciu o odpowiednie zastosowanie prawa" (promotor: Leon Łustacz).
Pracował w Instytucie Nauk Prawnych Polskiej Akademii Nauk, był m.in. dyrektorem zarządu Fundacji Promocji Prawa Europejskiego INP PAN. Wykładał bądź wykłada także w Warszawskiej Wyższej Szkole Biznesu (dziekan Wydziału Zarządzania) i na Uczelni Techniczno-Handlowej im. Heleny Chodkowskiej. Przez 8 lat związany z Ministerstwem Spraw Zagranicznych – Konsul Generalny RP w Brześciu (1993–1996) i Moskwie (ok. 1997–2001). Autor ok. 50 publikacji naukowych na temat prawa ustrojowego i samorządu terytorialnego.

</doc>
<doc id="4696864" url="https://pl.wikipedia.org/wiki?curid=4696864" title="Ruch 100">
Ruch 100



</doc>
<doc id="4696867" url="https://pl.wikipedia.org/wiki?curid=4696867" title="Dzwonnica katedralna we Włocławku">
Dzwonnica katedralna we Włocławku

Dzwonnica katedralna – zabytkowa dzwonnica z 1853 r. w stylu neogotyckim zaprojektowana przez Franciszka Tournelle'a znajdująca się na Placu Kopernika we Włocławku przy bazylice katedralnej i Muzeum Diecezjalnym.
Historia.
Z uwagi na zły stan wież katedry, dla pomieszczenia dzwonów zdecydowano się na wybudowanie w 1853 r. wolno stojącej dzwonnicy, na terenie ogrodu Kolegium Wikariuszowskiego według projektu architekta gubernialnego z Warszawy, Franciszka Tournelle.
Dzwonnica miała służyć za pomieszczenie dla największego dzwonu katedralnego, zwanego „Hieronimem”, którego pozostawienie w wieży katedralnej uznano za niebezpieczne dla samej katedry. Dzwon „Hieronim” ważył 3500 kg, zbudowano go w 1604 r. z funduszy Hieronima Rozdrażewskiego i jego imieniem został nazwany. Został przeniesiony do dzwonnicy w 1885 r. W 1878 r. rozpoczęto prace przy nadbudowie wież katedry w ich nowym kształcie, który zachowany jest do dzisiaj. Wieże nakryto szpiczastymi czworobocznymi hełmami. Po umocnieniu fundamentów katedry oraz wzmocnieniu wież, w 1887 r. dzwon został ponownie umieszczony w wieży katedralnej. 
W 1939 r. w dzwonnicy urządzono „Kiosk Dobrej Prasy”, a następnie w 1963 r. Kiosk „Ruchu”, który funkcjonował tam do 1981 r.
15 lutego 1918 r. dzwon katedralny został rozbity przez Niemców i rozgrabiony.
Franciszek Tournelle był polskim architektem, w latach 1846­-1857 pełnił funkcję budowniczego powiatu włocławskiego. Według jego projektów wzniesiono we Włocławku m.in. spichrz zbożowy przy Bulwarach 6 (1848 r.), synagogę w stylu mauretańskim przy ulicy Żabiej (1854 r.) oraz kościół ewangelicki przy ulicy Brzeskiej.
Architektura.
Dzwonnica została wybudowana z czerwonej cegły, na rzucie czworoboku, którego wymiary wynoszą 6,0 x 6,0 m, wewnątrz 3,8 x 3,8 m. Na parterze od strony północnej znajduje się okno wystawowe, od zachodu wejście i również okno wystawowe, natomiast od południa i wschodu blendy. Górne kondygnacje mają po dwa okna bliźniacze ostrołukowe i po jednym dekoracyjnym oknie. Dach namiotowy pokryty jest blachą miedzianą z krzyżem na wierzchołku. Wysokość dzwonnicy wynosi 22,60 m.

</doc>
<doc id="4696895" url="https://pl.wikipedia.org/wiki?curid=4696895" title="Przemysław Płacheta">
Przemysław Płacheta

Przemysław Płacheta (ur. 23 marca 1998 w Łowiczu) – polski piłkarz występujący na pozycji pomocnika w angielskim klubie Norwich City.
Kariera piłkarska.
Kariera juniorska.
Przemysław Płacheta jest wychowankiem Pelikana Łowicz. W 2010 został zawodnikiem młodzieżowej drużyny ŁKS-u Łódź. W 2012 przeszedł do UKS SMS Łódź. W latach 2013–2015 reprezentował barwy Polonii Warszawa. 26 sierpnia 2015 został zawodnikiem młodzieżowej drużyny RB Leipzig, a 1 lipca 2017 przestał być piłkarzem tego zespołu.
Kariera klubowa.
W styczniu 2015 został zawodnikiem seniorskiej drużyny Polonii Warszawa, przestał być zawodnikiem tego klubu 26 sierpnia 2015, kiedy to został sprzedany do młodzieżowej drużyny RB Leipzig. 1 lipca 2017 został zawodnikiem Sonnenhof Großaspach. 10 stycznia 2018 dołączył do Pogoni Siedlce. W tej drużynie zagrał w 11 meczach I ligi, w których strzelił 2 gole. 5 lipca 2018 dołączył do Podbeskidzia Bielsko-Biała. 1 lipca 2019 przeszedł do Śląska Wrocław. W zespole Śląska zagrał w 35 meczach, w których strzelił 8 goli i zaliczył 5 asyst. 22 lipca 2020 został sprzedany do Norwich City F.C. za ok. 2,5 miliona euro. 19 września 2020 zdobył swojego pierwszego gola dla tej drużyny. 6 lipca 2022 został wypożyczony na rok do Birmingham City.
Kariera reprezentacyjna.
Reprezentował Polskę w klasach wiekowych U-18, U-19, U-20 i U-21. Pierwszy nietowarzyski mecz międzynarodowy, w którym wystąpił Płacheta był rozegrany 23 marca 2017 w ramach eliminacji do Mistrzostw Europy U-19 w Piłce Nożnej 2017 przeciwko reprezentacji Turcji U-19. Rozegrał jeden mecz na Mistrzostwach Europy U-21 w Piłce Nożnej 2019. 9 listopada 2020 został dodatkowo powołany do „seniorskiej” reprezentacji Polski w miejsce Damiana Kądziora. 11 listopada 2020 zadebiutował w reprezentacji Polski w towarzyskim meczu z reprezentacją Ukrainy.
Styl gry.
Płacheta jest nominalnym lewoskrzydłowym, choć w RB Leipzig grał na pozycji lewego obrońcy, był wystawiany jako prawy i lewy pomocnik. Jest lewonożny. Wyróżnia się szybkością, w sezonie 2019/2020 był najszybszym zawodnikiem występującym w Ekstraklasie.
Życie prywatne.
Przemysław Płacheta ma dwóch starszych braci – Marcina i Sylwestra. Jego rodzice byli sportowcami. Najstarszy brat Przemysława Płachety, Marcin był lekkoatletą i bobsleistą, członkiem sztafety 4 × 100 metrów, która zdobyła złoty medal na Młodzieżowych Mistrzostwach Europy w Lekkoatletyce 2001, reprezentował Polskę na Zimowych Igrzyskach Olimpijskich 2006. Sylwester, średni z braci był piłkarzem, reprezentował barwy MKS-u Kutno, grającego wówczas w III lidze.

</doc>
<doc id="4696901" url="https://pl.wikipedia.org/wiki?curid=4696901" title="Jakub Łabojko">
Jakub Łabojko

Jakub Łabojko (ur. 3 października 1997 w Tarnowskich Górach) – polski piłkarz grający na pozycji pomocnika we włoskiej Brescii.
Łabojko od 2020 roku posiada uprawnienia trenerskie UEFA B. 

</doc>
<doc id="4696903" url="https://pl.wikipedia.org/wiki?curid=4696903" title="Polska Liga Curlingu 2018/2019">
Polska Liga Curlingu 2018/2019

5. sezon rozgrywek ligowych w polskim curlingu, pod egidą Polskiej Federacji Klubów Curlingowych. Faza zasadnicza Ligi rozgrywana była od 3 listopada 2018 roku do 24 lutego 2019 roku. Po raz pierwszy w historii rywalizacja mężczyzn toczyła się w dwóch dywizjach. Wszystkie spotkania ligowe, w tym turniej kwalifikacyjny, odbyły się w Łodzi na obiekcie Curling Łódź. Złote medale wywalczyli SCC Jasiecki (mężczyźni) i MCC Tomczyńska (kobiety).
Zasady.
Czołowe pięć drużyn męskich z sezonu 2017/2018 zachowało prawo gry w I lidze, podczas gdy reszta zespołów wzięła udział w turnieju kwalifikacyjnym, z którego trzy drużyny uzupełniły stawkę pierwszoligowców, a pozostałe sformowały II ligę curlingu. Rywalizacja kobiet toczyła się w jednej dywizji.
Rozgrywki prowadzone były systemem kołowym, bez fazy play-off.
Mecze najwyższych dywizji rozgrywane są z ograniczeniem czasu do namysłu dla każdej drużyny (thinking time). Drużyny klasyfikowane są zgodnie z zasadami Światowej Federacji Curlingu, a więc kolejno według liczby zwycięstw, tabelki bezpośrednich meczów oraz wyników DSC.
Drużyny z miejsc 7-8 spadają z I ligi, a drużyny z miejsc 1-2 w II lidze uzyskują awans do I ligi w kolejnym sezonie, pod warunkiem spełnienia kryteriów utrzymania składu (ponad połowa zawodników drużyny). Drużyny z miejsc 3-5 w II lidze zachowują prawo gry w tej klasie rozgrywkowej, podczas gdy drużyny z miejsc 6-8 w II lidze staną przed koniecznością uczestnictwa w turnieju kwalifikacyjnym w sezonie 2019/2020.
Zgodnie z przepisami ligi, drużyny nazywane są trzyliterowym skrótowcem reprezentowanego klubu oraz nazwiskiem skipa (kapitana).
Rywalizacja mężczyzn.
Drużyny.
Skipów drużyn oznaczono wytłuszczonym fontem.
Turniej kwalifikacyjny.
Do turnieju kwalifikacyjnego zgłosiło się 11 drużyn. Rywalizacja odbyła się w dniach 28-30 września 2018 roku. W drodze losowania sformowano grupę A (6 drużyn) i grupę B (5 drużyn). Zwycięzcy grup zapewnili sobie awans do I ligi, a drużyny z drugich miejsc w swoich grupach rozegrały baraż, którego stawką był awans do I ligi.
Baraż o awans.
30 września 2018; 15:15
POS Augustyniak wywalczył kwalifikację do I ligi.
Rywalizacja kobiet.
Drużyny.
Skipów drużyn oznaczono wytłuszczonym fontem.

</doc>
<doc id="4696905" url="https://pl.wikipedia.org/wiki?curid=4696905" title="Miasto w lustrach">
Miasto w lustrach

Miasto w lustrach – debiutancki arkusz poetycki Olgi Tokarczuk, wydany w 1989 roku.
Arkusz "Miasto w lustrach" ukazał się jako dodatek serii wydawniczej do październikowego (10/1989) numeru miesięcznika społeczno-literackiego "Okolice", wydawanego przez Radę Krajową Korespondencyjnego Klubu Młodych Pisarzy przy Zarządzie Głównym ZSMP w Warszawie. Zawierał 19 stron.
"Dla niektórych autorów kojarzonych z prowincją ważne było w latach osiemdziesiątych [XX w.] uczestnictwo w działalności Korespondencyjnego Klubu Młodych Pisarzy i publikowanie w miesięczniku tej organizacji, w „Okolicach”. Tam jako poetka ujawniła się Olga Tokarczuk" – pisał Karol Maliszewski.

</doc>
<doc id="4696913" url="https://pl.wikipedia.org/wiki?curid=4696913" title="Janan Harb">
Janan Harb

Janan Harb (arab.: جنان حرب ; ur. w 1947) – domniemana żona saudyjskiego króla Fahda.
Życiorys.
Urodziła się w 1947 roku w Palestynie w chrześcijańskiej rodzinie, jako córka restauratora. W wieku 20 lat przeniosła się do Dżuddy w Arabii Saudyjskiej, gdzie poznała księcia Fahda. 1968 przeszła na islam i wedle jej relacji – wzięła potajemny ślub z przyszłym monarchą. W 1970 opuściła Arabię Saudyjską. Na emigracji mieszkała w Stanach Zjednoczonych, Wielkiej Brytanii oraz Libanie, a także dwukrotnie wchodziła w związek małżeński. Trzecie małżeństwo zawarła w 1974 z prawnikiem Sami Buezem, z którym ma dwie córki.
Proces sądowy.
W 2015 toczył się proces, jaki Janan Harb wytoczyła księciu Abdulowi Azizowi (synowi króla Fahda) przed brytyjskim sądem. Według Harb, król Fahd obiecał przed swoją śmiercią, że zaopiekuje się nią i jej dziećmi, co miało w 2003 skutkować porozumieniem, w którym książę Abdul Aziz obiecał wypłacić jej 12 milionów funtów i ofiarować 2 apartamenty w Londynie. Z tego zobowiązania Abdul Aziz miał się jednak nie wywiązać. Sąd przychylił się do wniosku powoda i nakazał księciu wypełnić zobowiązanie wraz z wypłaceniem odsetek. Nie przesądził jednak, czy Harb poślubiła Fahda. Abdul Aziz odwołał się od wyroku i decyzja o rekompensacie została uchylona, postępowanie miało zostać wznowione.
Janan Harb także wcześniej wysuwała roszczenia majątkowe wobec Saudów.
Książki.
Janan Harb napisała dwie książki o dworze saudyjskim i stosunkach, jakie łączyły ją z królem Fahdem. Żadna z książek nie została jednak wydana, gdyż Harb od saudyjskiego dworu otrzymała 5 milionów funtów za ich nieopublikowanie.

</doc>
<doc id="4696916" url="https://pl.wikipedia.org/wiki?curid=4696916" title="Budynek dawnego Banku Gdańskiego we Włocławku">
Budynek dawnego Banku Gdańskiego we Włocławku

Budynek dawnego Banku Gdańskiego we Włocławku – zabytkowa kamienica we Włocławku, mieszcząca się u zbiegu ulic Żabiej i Królewieckiej w dzielnicy Śródmieście.
Historia.
Kamienica została wzniesiona w 1911 r. według projektu inżyniera architekta Stanisława Paszkiewicza z Warszawy na siedzibę Włocławskiego Towarzystwa Wzajemnego Kredytu, któremu przewodniczył Ludwik Bauer. Inwestycja była realizowana przez włocławską firmę budowlaną Leona Bojańczyka, pod nadzorem architekta Antoniego Olszakowskiego. Od 1920 r. budynek był siedzibą Banku Kujawskiego SA we Włocławku. W lutym 1928 roku budynek stał się siedzibą Banku Gospodarstwa Krajowego, a w latach późniejszych siedzibą Banku Gdańskiego.
22 listopada 2019 r. kamienica została nabyta przez samorząd Włocławka. W najbliższych latach zostanie tam zrealizowane jedno z przedsięwzięć Gminnego Programu Rewitalizacji Miasta Włocławek na lata 2018–2028 – nowoczesna interaktywna placówka, w której nacisk położony będzie na promocję lokalnych tradycji, historii, sztuki.
Architektura.
Jest to renesansowa kamieniczka z bogato zdobioną w cegle klinkierowej dwubarwną elewacją frontową i tynkowym wystrojem architektonicznym. Na uwagę w części zabytkowej zasługuje imponująca kolista sala sprzedaży z bogatym wystrojem sztukatorskim i pięknie zdobiony kolorowymi witrażami świetlik dachowy, natomiast w części nowszej budynku znajdują się ogromne drzwi skarbca ukrytego w podziemiach.

</doc>
<doc id="4696918" url="https://pl.wikipedia.org/wiki?curid=4696918" title="Jerzy Langman">
Jerzy Langman

Jerzy Maria Langman (ur. 31 lipca 1903 w Krakowie, zm. 1982 w Rzymie) 
– polski duchowny katolicki, historyk sztuki, wykładowca akademicki, bibliofil.
Życiorys.
Urodził się w Krakowie 31 lipca 1903 roku. Był synem rzeźbiarza Zygmunta Langmana. Jako gimnazjalista brał udział w wojnie polsko-bolszewickiej w 1920 roku. Ukończył krakowskie Gimnazjum Realne w 1922 roku. Następnie pracował jako nauczyciel w szkole powszechnej na Górnym Śląsku, uczestnicząc aktywnie w akcji plebiscytowej. Od 1927 był pracownikiem działu etnograficznego powstającego w Katowicach Muzeum Śląskiego. Zajmował się gromadzeniem zbiorów i dokumentacją fotograficzną. Prezentował śląską kulturę ludową i sztukę kościelną na falach katowickiego Polskiego Radia. W latach 1928-1932 studiował etnografię na Uniwersytecie Jagiellońskim. Prowadził pracownię rzeźbiarską, gdzie wraz z bratem Bogusławem Langmanem zajmowali się konserwacją. Popularyzował śląską sztukę licznymi artykułami prasowymi. Od 1936 był kierownikiem działu programowego katowickiego oddziału Polskiego Radia. W 1938 awansowany do Warszawy, realizował programy katolickie, m.in. sprawozdawał proces kanonizacyjny św. Andrzeja Boboli z Rzymu, pogrzeb papieża Piusa XI, i konklawe przed wyborem Piusa XII.
W 1939 ukończył studia magisterskie z filozofii w zakresie historii sztuki, przedstawiając pracę o polskiej rzeźbie religijnej. Podczas okupacji niemieckiej rozpoczął prace nad publikacją monografii dotyczącej Kościoła Niepokalanego Poczęcia Najświętszej Maryi Panny w Krakowie. Po dobrowolnym zgłoszeniu się na gestapo w 1941 został aresztowany i osadzony w Mauthausen-Gusen, następnie w obozie w Buchenwaldzie-Berlstedt. Został uwolniony wraz z innymi więźniami przewożonymi do Dachau w kwietniu 1945. Po okresie leczenia wyjechał do Rzymu, gdzie ukończył studia filozoficzne i teologiczne na Gregorianum. Święcenia kapłańskie przyjął w 1951 roku.
Następnie studiował archeologię na Papieskim Instytucie Archeologii Chrześcijańskiej w Rzymie. W 1954 otrzymał licencjat na tej uczelni. W 1965 obronił pracę doktorską. W latach 1960-1970 był wykładowcą na Papieskim Uniwersytecie św. Tomasza. W latach 1970-1978 był wykładowcą Papieskiego Wydziału Teologicznego w Krakowie.
Był bibliofilem. Kolekcjonował wydania "Quo vadis" Henryka Sienkiewicza. Dzięki jego staraniom w kościele przy Via Appia w Rzymie umieszczono popiersie polskiego noblisty.
Zmarł w Rzymie 18 stycznia 1982. Został pochowany na cmentarzu przy Via Flaminia w Rzymie.
Wykonawcy testamentu ks. Langmana przekazali część jego kolekcji sztuki do rzymskiego Ośrodka Dokumentacji i Studium Pontyfikatu. Wśród stu eksponatów znajdowały się m.in. dzieła: Ernesta Kosmowskiego, Kazimierza Zielenkiewicza, Bronisława Mazura, Adama Bunscha, Krystyny Wróblewskiej, Zygmunta Langmana, Tomasza Oskara Sosnowskiego, Piusa Welońskiego.

</doc>
<doc id="4696922" url="https://pl.wikipedia.org/wiki?curid=4696922" title="Szopy (powiat wejherowski)">
Szopy (powiat wejherowski)



</doc>
<doc id="4696923" url="https://pl.wikipedia.org/wiki?curid=4696923" title="Mechnica (województwo warmińsko-mazurskie)">
Mechnica (województwo warmińsko-mazurskie)



</doc>
<doc id="4696924" url="https://pl.wikipedia.org/wiki?curid=4696924" title="Szopy (ujednoznacznienie)">
Szopy (ujednoznacznienie)



</doc>
<doc id="4696927" url="https://pl.wikipedia.org/wiki?curid=4696927" title="Tomasz Mróz (filozof)">
Tomasz Mróz (filozof)

Tomasz Mróz (ur. 1975 w Tarnowie) – polski filozof, dr hab. nauk humanistycznych, profesor nadzwyczajny Instytutu Filozofii Wydziału Humanistycznego Uniwersytetu Zielonogórskiego.
Życiorys.
W 1999 ukończył studia filozoficzne na Uniwersytecie Śląskim w Katowicach, 20 kwietnia 2004 obronił pracę doktorską "Wincenty Lutosławski - platonik i neomesjanista", 25 lutego 2014 habilitował się na podstawie pracy zatytułowanej "Platon w Polsce 1800-1950. Typy recepcji – autorzy – problemy, Kęty 2012". Otrzymał nominację profesorską.
Piastuje funkcję profesora nadzwyczajnego w Instytucie Filozofii na Wydziale Humanistycznym Uniwersytetu Zielonogórskiego.

</doc>
<doc id="4696930" url="https://pl.wikipedia.org/wiki?curid=4696930" title="Marzanna Uździcka">
Marzanna Uździcka

Marzanna Irena Uździcka – polska językoznawczyni, dr hab. nauk humanistycznych, profesor nadzwyczajny i dyrektor Instytutu Filologii Polskiej Wydziału Humanistycznego Uniwersytetu Zielonogórskiego.
Życiorys.
8 czerwca 1993 obroniła pracę doktorską "Tytuł utworu literackiego. Studium lingwistyczne", 3 czerwca 2011 habilitowała się na podstawie pracy zatytułowanej "Studium kształtowania się kompetencji językowej agronoma. Analiza genologiczna, pragmatycznego i leksykalna „Wykładów” Władysława Majewskiego z lat 1848–1850". Otrzymała nominację profesorską.
Piastuje funkcję profesora nadzwyczajnego, oraz dyrektora w Instytucie Filologii Polskiej na Wydziale Humanistycznym Uniwersytetu Zielonogórskiego.

</doc>
<doc id="4696934" url="https://pl.wikipedia.org/wiki?curid=4696934" title="Lata 1960.">
Lata 1960.



</doc>
<doc id="4696940" url="https://pl.wikipedia.org/wiki?curid=4696940" title="2020 w literaturze">
2020 w literaturze



</doc>
<doc id="4696944" url="https://pl.wikipedia.org/wiki?curid=4696944" title="Jaskinia Księżycowa (wąwóz Półrzeczki)">
Jaskinia Księżycowa (wąwóz Półrzeczki)

 Jaskinia Księżycowa – jaskinia w dolnej części wąwozu Półrzeczki, na północ od wsi Mników w województwie małopolskim, w powiecie krakowskim, w gminie Liszki. Pod względem geograficznym znajduje się na Garbie Tenczyńskim, na południowym skraju Wyżyny Krakowsko- Częstochowskiej.
Opis obiektu.
Jaskinia znajduje się w orograficznie prawych zboczach wąwozu, w Księżycowej Skale. Otwór znajduje się u jej podnóży, w wygrzebanym w ziemi dołku. Ma wysokość 0,6 m, szerokość 0,4 m i zwykle jest częściowo zasypany nawianymi przez wiatr liśćmi. Jaskinię tworzy ciasny i rozgałęziony meander. Ma kołowy przekrój, a w jego środkowej części znajduje się Salka że Hej o wysokości do 1,5 m, szerokości 1,5 m i długości 1 m. Za salką meander ostro zakręca w prawo i zakręt ten jest trudny do pokonania. Po 4,5 metrach po jego lewej stronie znajduje się odgałęzienie. Jest to trzymetrowej długości, lekko opadający korytarz. Kończący się 2‑metrowym, ślepym kominkiem. Na jego ścianach jest podwójny kocioł wirowy.
Główny meander wkrótce za rozgałęzieniem zakręca w lewo. Jest do przejścia jeszcze na długości 3 m, dalej zawalony jest osadami. Widoczny w nich jest dalszy ciąg korytarza, stromo biegnący w górę. 
Jest to jaskinia krasowa powstała w strefie saturacji w skałach wapiennych pochodzących z jury późnej. O jej freatycznym pochodzeniu świadczą ogładzone ściany, zagłębienia i kotły wirowe. Później była modelowana przez wody w warunkach wadycznych – świadczą o tym rynny denne w kilku miejscach korytarza. Tylko Salka że Hej i fragment korytarza za nią powstały na równoległych szczelinach. Sama jaskinia zaś prawdopodobnie jest częścią większego systemu jaskiniowego, który został w wyniku erozji zniszczony. 
Jest wilgotna i oświetlona tylko przy otworze. Niewielki przewiew występuje tylko przy otworze i na końcu korytarza. Namulisko obfite, próchniczno-ilaste. Szata naciekowa uboga. Składa się z niewielkiej draperii, dwóch kilkunastocentymetrowej wysokości stalagnatów i słabo zaznaczonych pól ryżowych. W jaskini obserwowano dużą ilość komarów oraz pająki sieciarze jaskiniowe i chruściki. Roślin brak. 
Historia poznania i dokumentacji.
Jaskinię odkrył M. Pawlikowski w kwietniu 2007 r. Jej korytarze były w większości zamulone osadami. W latach 2007–2008 osady te zostały przez grotołazów usunięte. Podczas 13 eksploracji jaskini usunęli oni z niej 85 worków osadów. Resztki osadów zachowały się tylko w zagłębieniach korytarzy oraz w końcowej części wznoszącego się do góry korytarza.
Dokumentację jaskini opracowali A. Górny i M. Szelerewicz w lipcu 2007 r. Plan sporządził M. Pawlikowski.

</doc>
<doc id="4696949" url="https://pl.wikipedia.org/wiki?curid=4696949" title="Jaskinia Księżycowa (Wąwóz Półrzeczki)">
Jaskinia Księżycowa (Wąwóz Półrzeczki)



</doc>
<doc id="4696950" url="https://pl.wikipedia.org/wiki?curid=4696950" title="Zdzisław Stuglik">
Zdzisław Stuglik

Zdzisław Stuglik (ur. 18 września 1903 w Oświęcimiu, zm. 5 listopada 1943 tamże) – polski entomolog, muzealnik.
Życiorys.
Urodził się w Oświęcimiu w 1903 roku. Po ukończeniu gimnazjum w Chrzanowie studiował nauki przyrodnicze na Uniwersytecie Jagiellońskim. Absolutorium uzyskał w 1926 roku. W latach 1926-1929 pracował w Muzeum Przyrodniczym w Truskawcu. W latach 1929-1939 był zatrudniony w katowickim Muzeum Śląskim. Wydał trzy rozprawy o motylach Śląska. Lata okupacji niemieckiej spędzał u rodziny w Oświęcimiu, gdzie zmarł na chorobę płuc w 1943 roku.

</doc>
<doc id="4696952" url="https://pl.wikipedia.org/wiki?curid=4696952" title="Muzeum Nowej Huty">
Muzeum Nowej Huty

Muzeum Nowej Huty – oddział Muzeum Krakowa, mieszczący się w budynku dawnego kina Światowid na os. Centrum E 1 w Nowej Hucie. 
Historia.
Powstał 1 marca 2019 r. w wyniku połączenia Oddziału Dzieje Nowej Huty MHMK i Muzeum PRL-u.
Oddział Dzieje Nowej Huty MHMK działał od 2005 roku na os. Słonecznym 16. Pokazano w nim ponad 30 wystaw. Oddział prowadził badania, opracowywał i udostępniał informacje o Nowej Hucie od prehistorii do współczesności. Wydawał naukowe i popularyzatorskie publikacje dotyczące dziejów Nowej Huty, prowadził też działalność edukacyjną.
Muzeum PRL-u działało od kwietnia 2013 roku i było współprowadzone przez gminę Kraków oraz Ministerstwo Kultury i Dziedzictwa Narodowego. Mieściło się w dawnym budynku kina Światowid. Było miejscem spotkania różnych narracji o PRL-u – politycznej, społecznej, obyczajowej, kulturalnej, a także rozmów i debat na temat epoki. Zapraszało mieszkańców Krakowa i turystów na kilkanaście wystaw, z których część miała charakter ponadlokalny – ogólnopolski, a nawet międzynarodowy.
Zgodnie z decyzją Rady Miasta Krakowa 1 marca 2019 roku Muzeum PRL-u połączono z oddziałem Dzieje Nowej Huty MHMK, a nowy oddział kontynuuje działalność jako Muzeum Nowej Huty..
Zainaugurowało ją wystawą "Nowohucianin" wpisującą się zarówno w obchody 70-lecia Nowej Huty, jak i w projekt "PrzeMieszczanie" przygotowany przez Muzeum Krakowa na jubileusz swego 120-lecia. Charakter rocznicowy miała także ekspozycja plenerowa "Nasz jest ten dzień", przygotowana na 30. rocznicę wyborów kontraktowych. Jesienne wystawy 2019 r. w i przed Muzeum Nowej Huty to: "Mój drugi dom? Huta im. Lenina" i "Kombinat formy – przestrzenie Huty im. Lenina na fotografiach z lat 1950–1956" (jej głównym organizatorem jest Ośrodek Karta).
Na rok 2020 zaplanowano wystawę o roboczym tytule "Wańka-wstańka. Pomnik Lenina w Nowej Hucie ("opowiadającą o dziejach pomnika Lenina, który stał w al. Róż) oraz ekspozycję "Osiedleni. Mistrzejowice", poświęconą jednej z pięciu nowohuckich dzielnic.
Muzeum Nowej Huty kontynuuje dotychczasową działalność propagandowo-edukacyjną zarówno oddziału Dzieje Nowej Huty, jak i Muzeum PRL-u. Jest głównym organizatorem corocznej akcji "Zajrzyj do Huty", do udziału w której zaprasza nowohuckie instytucje kulturalne oraz aktywistów.
Projekt rozbudowy.
5 października 2016 roku rozstrzygnięto konkurs na projekt architektoniczno-budowlany muzeum oraz projekt aranżacyjny wystawy stałej wraz z opracowaniem scenariusza. Zwycięski projekt firmy MAE Multimedia Art &amp; Education przewiduje m.in.: utworzenie na dachu budynku kawiarni, sal warsztatowych i kina letniego oraz umieszczenie głównej sali ekspozycyjnej pod placem przed budynkiem. W budynku znajdą się również: sala wystaw czasowych, sale edukacyjne, czytelnia, audioteka, pracownie merytoryczne oraz przestrzeń sąsiedzka, w której swoje projekty będą mogli realizować mieszkańcy Nowej Huty.
W lutym 2019 roku zakończono prace nad projektem budowlanym, scenariuszem wystawy stałej i projektami aranżacyjnymi. Także na tym poziomie Muzeum Nowej Huty połączy doświadczenia obu wspomnianych instytucji: dzielnica znajdzie się w centrum wystawy stałej, której głównymi bohaterami będą mieszkańcy, a historia PRL-u pozostanie tłem opowieści.
Podziemna Nowa Huta.
Od 2015 roku Muzeum PRL-u prowadziło – na zlecenie gminy Kraków – prace nad trasą turystyczną "Podziemna Nowa Huta", a także działania edukacyjne i promocyjne wspierające ten projekt. W tym samym roku otwarto wystawę "Atomowa Groza. Schrony w Nowej Hucie". Odwiedziło ją już około 70 000 osób. Informacje o schronach można również znaleźć na stronie internetowej .
W 2015 roku powstało studium uwarunkowań do planowanej trasy, a w roku kolejnym opracowano i zaprezentowano "Dwuwariantową koncepcję trasy turystycznej po schronach Nowej Huty" oraz wstępne studium wykonalności projektu. Jego twórcy wskazali lokalizacje, które może obejmować trasa. Większość z ponad 250 znajdujących się pod budynkami w Nowej Hucie schronów nie nadaje się bowiem do wykorzystania turystycznego – to piwnice lokatorskie pod blokami albo magazyny pod różnego rodzaju instytucjami.
W 2017 roku przygotowano scenariusz i projekt aranżacji wystawy. Jego autorzy skorzystali z wymyślonej w latach 50. XX wieku w USA, a w Polsce stosowanej dopiero od niedawna, metody interpretacji dziedzictwa. Polega ona nie tylko na udzielaniu informacji, ale też na postawieniu dodatkowych pytań, pozwoleniu odbiorcom, aby przefiltrowali opowieść przez własne doświadczenia.
Centrum trasy znajdzie się na os. Szkolnym 22, gdzie powstanie dwuczęściowa wystawa "Schrony w Nowej Hucie – duch miejsca, duch czasu" poświęcona dzielnicy i zimnej wojnie. Jej dopełnieniem będzie schron znajdujący się pod tym budynkiem, w którym zwiedzający będą mogli choć przez chwilę poczuć emocje towarzyszące stanowi zagrożenia.
Projekt obejmuje jeszcze dwie lokalizacje: schron na os. Szkolnym 37 (ta część opowieści nosi tytuł "Stan zagrożenia") i os. Szkolnym 9 ("Wokół atomu"). Choć pokazywane obiekty znajdują się na jednym osiedlu, to trasy przejścia pomiędzy nimi zostaną wytyczone tak, aby turyści zobaczyli najważniejsze miejsca na terenie dzielnicy, poznali jej historię i unikalne założenie architektoniczne Nowej Huty.
W 2018 roku projekt wszedł w etap realizacji, poprzedzony uzgodnieniami konserwatorskimi i negocjacjami z dysponentami budynków. Pierwszym obiektem (udostępnionym do zwiedzania w lutym 2019 r.) jest schron pod Zespołem Szkół Mechanicznych nr 3 na os. Szkolnym 37. Wystawa "Stan zagrożenia" opowiada o instynktownej potrzebie ukrycia się przed zagrożeniem, charakterystycznej zarówno dla zwierząt, jak i ludzi. Prezentuje też m.in. najciekawsze budowle schronowe na świecie.

</doc>
<doc id="4696961" url="https://pl.wikipedia.org/wiki?curid=4696961" title="Rozpieraczka">
Rozpieraczka

Rozpieraczka – jedna z technik wspinaczkowych. We wspinaczce skalnej jest to sposób pokonywania formacji skalnych takich jak komin i szczelina, czyli takich, które mają dwie równoległe, lub zbiegające się pod ostrym kątem, pionowe ściany. Rozpieraczkę często wykorzystuje się w jaskiniach przy pokonywaniu kominów, studni i szczelin. Rozpieraczką można także trawersować wysokie szczeliny, meandry czy studnie.
Rozpieraczka polega na tym, że wspinacz opiera się jedną nogą o jedną ścianę otworu, drugą nogą o drugą i przemieszcza się przodem. Ta technika możliwa jest do zastosowania tylko w otworach o określonej szerokości.
Rozpieraczka jest odmianą zapieraczki, podczas której wspinacz obydwoma nogami i rękami zapiera się o jedną ścianę otworu, a plecami o drugą. Rozpieraczka umożliwia szybsze przemieszczanie się niż zapieraczka, wymaga jednak większej pewności w stawianiu stóp. Gdy miejsce jest wygodne, a podparcie stóp pewne, przy rozpieraczce wystarczą dwa punkty podparcia; obydwie nogi, lub noga i przeciwległa ręka.
Zarówno przy rozpieraczce, jak i zapieraczce niebezpiecznym momentem jest przejście od niej do wspinaczki klasycznej na jednej ścianie. Nagłe przeniesienie obciążenia tylko na ręce u niedoświadczonych wspinaczy może spowodować odpadnięcie.

</doc>
<doc id="4696964" url="https://pl.wikipedia.org/wiki?curid=4696964" title="Asima Chatterjee">
Asima Chatterjee

Asima Chatterjee (ur. 23 września 1917 w Kalkucie, zm. 22 listopada 2006 tamże) – indyjska chemik i botanik. Profesor Uniwersytetu w Kalkucie. Była pierwszą kobietą, która otrzymała stopień doktora nauk na indyjskim uniwersytecie.
Specjalizowała się w zagadnieniach z dziedziny chemii organicznej i fitochemii. Jej najbardziej znaczące prace obejmują badania nad alkaloidami barwinka różyczkowego oraz opracowanie leków przeciwpadaczkowych i leków przeciwmalarycznych. Była także autorką prac o roślinach leczniczych subkontynentu indyjskiego.
Nominowana została przez prezydenta Indii na członkinię Rajya Sabha – izby wyższej indyjskiego parlamentu federalnego (luty 1982–maj 1990). Reprezentowała też Indie w UNESCO.
Życiorys.
Dzieciństwo.
Asima Chatterjee (z domu Mookerjee) urodziła się 23 września 1917. Była najstarszym z dwójki dzieci lekarza Indry Narayana Mukherjee i jego żony Kamali Devi. Chatterjee dorastała w Kalkucie w rodzinie z klasy średniej, gdzie zachęcono ją do zdobycia wykształcenia. Jej ojciec interesował się botaniką, a Chatterjee podzielała jego zainteresowanie. Ukończyła z wyróżnieniem chemię w Scottish Church College na Uniwersytecie w Kalkucie w 1936 roku.
Praca akademicka.
Asima Chatterjee uzyskała tytuł magistra (1938) i doktora (1944) chemii organicznej na Uniwersytecie w Kalkucie. Była pierwszą Hinduską, która uzyskała doktorat z nauk ścisłych. Jej badania doktoranckie koncentrowały się głównie na chemii produktów roślinnych i syntetycznej chemii organicznej. Jej nauczycielami w tym czasie byli między innymi Prafulla Chandra Roy i Satyendra Nath Bose. Ponadto Asima nabywała doświadczenie naukowe na Uniwersytecie Wisconsin w Madison oraz w California Institute of Technology wraz z László Zechmeisterem.
Początkowo pracowała w Lady Brabourne College na Uniwersytecie w Kalkucie i założyła tam Wydział Chemii. W 1954 Asima Chatterjee przeniosła się do University College of Science na Uniwersytecie w Kalkucie. W latach 1962–1982 była profesorem Wydziału Chemii Uniwersytetu w Kalkucie.
Osiągnięcia naukowe.
Badania Chatterjee koncentrowały się na chemii produktów naturalnych i zaowocowały lekami przeciwpadaczkowymi, przeciwmalarycznymi i chemioterapeutycznymi. Spędziła około czterdziestu lat badając różne związki alkaloidów. Odkryła także właściwości przeciwpadaczkowe w roślinach z rodzaju "Marsilea minuta" i właściwości przeciwmalaryczne w "Alstonii szkolnej", "Niebielistce", "Picrorhiza kurroa" i "Brezylce". Nie wykazano jednak, aby środki te były konkurencyjne klinicznie z lekami stosowanymi obecnie w tych schorzeniach. Jej praca doprowadziła do opracowania leku przeciwpadaczkowego o nazwie Ayush-56 i kilku leków przeciwmalarycznych.
Chatterjee napisała również około 400 artykułów, które zostały opublikowane w czasopismach krajowych i międzynarodowych.
Chatterjee ma na swoim koncie następujące osiągnięcia naukowe:

</doc>
<doc id="4696984" url="https://pl.wikipedia.org/wiki?curid=4696984" title="Łódzka Organizacja Turystyczna">
Łódzka Organizacja Turystyczna

Łódzka Organizacja Turystyczna (ŁOT) – organizacja pozarządowa, stowarzyszenie będące lokalną organizacją turystyczną działającą na podstawie przepisów ustawy z dnia 7 kwietnia 1989 roku Prawo o stowarzyszeniach (Dz. U. nr 2017, poz. 210 tj.), ustawy z dnia 25 czerwca 1999 roku o Polskiej Organizacji Turystycznej (Dz. U. z 2016 r., poz. 156 t.j.) oraz Statutu Łódzkiej Organizacji Turystycznej z dnia 29 marca 2017 roku. Rozpoczęła działalność w 2017 roku. Została powołana jako stowarzyszenie z inicjatywy Miasta Łodzi oraz lokalnych instytucji i przedsiębiorców branży turystycznej.
Misją ŁOT jest budowanie pozytywnego wizerunku Łodzi jako miejsca atrakcyjnego turystycznie oraz wspieranie rozwoju rynku turystycznego w Łodzi i aglomeracji łódzkiej. Działa poprzez udział w krajowych i zagranicznych targach, workshopach branżowych, realizację kampanii promocyjnych oraz organizację podróży studyjnych dla przedstawicieli branży i mediów. W akcjach ŁOT stawia na budowę długofalowych relacji z kluczowymi partnerami w branży. Zgodnie z maksymą "razem możemy więcej" ŁOT integruje też sektor publiczny, gospodarczy oraz instytucje, osoby i organizacje działające na terenie Miasta Łodzi zainteresowane rozwojem turystyki w tym mieście.
ŁOT zarządza oficjalnym portalem Turystycznym Łodzi.
Online marketing.
Łódzka Organizacja Turystyczna prowadzi pod adresem www.lodz.travel serwis turystyczny miasta, który prezentuje atrakcje i produkty turystyczne dedykowane turystom indywidualnym (dział TURYSTYKA) i klientom biznesowym (dział CONVENTION). Na stronie znajduje się informacje dotyczące działalności Łódzkiej Organizacji Turystycznej (dział ORGANIZACJA). Serwis swoją działalność rozpoczął w czerwcu 2018 roku. Portal funkcjonuje w pięciu wersjach językowych: polskiej, angielskiej, francuskiej, niemieckiej i rosyjskiej.
Łódzka Organizacja Turystyczna prowadzi aktywnie działalność w social media. Prowadzi lub współprowadzi 3 strony na portalu Facebook:
1. Strona Łódzkiej Informacji Turystycznej dedykowana turystom indywidualnym, grupom turystycznymi, miłośnikom Łodzi - prowadzona w języku polskim i angielskim.
2. Strona Łódzkiej Organizacji Turystycznej dedykowana branży turystycznej, przedstawicielom mediów, osobom zainteresowanym działalnością Organizacji - prowadzona w języku polskim i angielskim.
3. Strona Łódź Convention Bureau dedykowana jest turystom biznesowym, właścicielom i pracownikom agencji eventowych, korporacji, stowarzyszeń, fundacji i firm poszukujących lokalizacji dla swoich wydarzeń biznesowych, konferencji czy szkoleń - Strona prowadzona jest częściowo po polsku, częściowo po angielsku. 
Targi, workshopy, wydarzenia branżowe.
Organizacja bezpośrednio lub poprzez swoich członków bierze udział w szeregu imprez targowych, workshopów czy wydarzeń dedykowanych turystom indywidualnym, biznesowym i branży turystycznej.
W 2019 ŁOT brał udział w następujących wydarzeniach: 
07.09.2019 - MIXER Regionalny (Łęczyca, Polska) – wydarzenie konsumenckie 
06.09.2019 - Meeting Planner Fast Date (Warszawa, Polska) – workshop biznesowy 
26-27.08.2019 - IV Forum Gospodarcze Polonii Świata (Tarnów, Polska) – workshop biznesowy 
11.06.2019 - Meeting Planner Destination Day (Warszawa, Polska) – workshop biznesowy
11-12.05.2019 - Piknik nad Odrą (Szczecin, Polska) – targi turystyki konsumenckie 
11.04.2019 - Międzynarodowa konferencja "Działania edukacyjne w turystyce dziedzictwa przemysłowego" (Zabrze, Polska)
12-13.04.2019 - XI Międzynarodowe Targi Turystyki Poprzemysłowej (Zabrze, Polska) – targi konsumenckie 
08-11.04.2019 - Routes Europe (Hannover, Niemcy) – targi branży lotniczej 
05-07.04.2019 - Free Time Festival (Gdańsk, Polska) – targi konsumenckie  
22-24.03.2019 - Na Styku Kultur (Łódź, Polska) – targi konsumenckie 
29-31.03.2019 - GLOBalnie (Katowice, Polska) – targi konsumenckie
21.03.2019 - Meetings Week Poland 2019 (Warszawa, Polska) – workshop biznesowy 
12-13.03.2019 - Międzynarodowa konferencja "Miejsce Ukrainy w świecie: marketing miejski i branding" (Kijów, Ukraina) – workshop biznesowy 
06-10.03.2019 - ITB Berlin (Berlin, Niemcy) – targi konsumenckie 
01-03.02.2019 - Tour Salon (Poznań, Polska) – targi konsumenckie 
23.01.2019 - Forum Branży Eventowej (Warszawa, Polska) – workshop biznesowy 
Podróże studyjne i prasowe.
Łódzka Organizacja Turystyczna dzięki współpracy z Polską Organizacją Turystyczną i jej zagranicznymi Ośrodkami, jak również dzięki szerokiej kooperacji z lokalnymi Partnerami branżowymi i samorządowymi (Miasto Łódź, Urząd Marszałkowski w Łodzi, linie lotnicze, Port Lotniczy Łódź, hotele, atrakcje turystyczne, muzea, teatry, obiekty MICE, przewodnicy lokalni, centra handlowe, obiekty gastronomiczne) realizuje szereg podróży studyjnych dla:
ŁOT dokonuje selekcji gości na podstawie kryteriów rynków priorytetowych (Polska, Niemcy, Wielka Brytania, Ukraina i Rosja), a także bazując na doświadczeniu Partnerów z ZOPOTów (Zagranicznych Ośrodków Polskiej Organizacji Turystycznej) oraz potencjalnych efektów realizacji podróży. Dotychczas ŁOT gościł między innymi dziennikarzy z Daily Mail (Wielka Brytania), The Independent (Wielka Brytania), Lonely Planet (Wielka Brytania), Tagesspiegel (Niemcy), La Capitale (Belgia), Marie Claire Idees (Francja) czy Burda (Rosja). 
Łódzka Informacja Turystyczna.
Informacja turystyczna jest jednym z działów Łódzkiej Organizacji Turystycznej. Biuro informacji zlokalizowane jest na parterze narożnej kamienicy przy ul. Piotrkowskiej 28 w Łodzi, tuż obok Domu Handlowego „Magda” i charakterystycznego pomnika Trzech Fabrykantów. Miejsce to kojarzy się łodzianom z niegdyś funkcjonującym tutaj Centrum Komiksu, a jeszcze wcześniej sklepem obuwniczym.  Biuro Łódzkiej Informacji Turystycznej znajduje się w sercu miasta, w północnej części najbardziej reprezentacyjnej ulicy Łodzi – Piotrkowskiej. 
Łódzka Informacja Turystyczna jest kontynuatorem tradycji ośrodka informacji turystycznej w Łodzi, którego początki sięgają lat 60. XX wieku. Nawiązując do dokonań poprzednich instytucji oraz czerpiąc doświadczenia z ich działalności, Łódzka Informacja Turystyczna uruchomiła w styczniu 2018 roku nowe biuro, które znajduje się przy ul. Piotrkowskiej 28.
W placówce informacji odwiedzający, bez względu czy są turystami czy mieszkańcami Łodzi, znajdą fachową poradę o ofercie noclegowej, gastronomicznej, kulturalnej czy wydarzeniach w mieście. Zakres informacji dotyczy głównie Łodzi, ale także Polski i świata. Pracownicy posługują się językami obcymi: angielskim, niemieckim i rosyjskim.
Zakres usług świadczonych w biurze informacji turystycznej jest bardzo szeroki. Odwiedzający placówkę mogą skorzystać z:
Pracownicy informacji turystycznej ciągle dążą do poprawy standardów obsługi i poszerzania wachlarza usług dla odwiedzających, czego efektem są m.in. uruchomienie portalu turystycznego www.lodz.travel, aktywność w mediach społecznościowych, aktualizacja wydawnictw promocyjnych w różnych wersjach językowych czy uczestnictwo w wydarzeniach dzięki mobilnemu punktowi informacji.
Informacja turystyczna przy ul. Piotrkowskiej 28 jest otwarta codziennie:
Łódzka Informacja Turystyczna, Piotrkowska 28, 90-269 Łódź

</doc>
<doc id="4696988" url="https://pl.wikipedia.org/wiki?curid=4696988" title="Kołodeżno (przystanek kolejowy)">
Kołodeżno (przystanek kolejowy)

Kołodeżno (, ) – przystanek kolejowy w miejscowości Kołodeżno, w rejonie kowelskim, w obwodzie wołyńskim, na Ukrainie. Leży na linii Zdołbunów – Kowel.

</doc>
<doc id="4696994" url="https://pl.wikipedia.org/wiki?curid=4696994" title="Lubitów (stacja kolejowa)">
Lubitów (stacja kolejowa)

Lubitów (, ) – stacja kolejowa w pobliżu miejscowości Lubitów, w rejonie kowelskim, w obwodzie wołyńskim, na Ukrainie. Leży na linii Zdołbunów – Kowel.
Przed II wojną światową istniał w tym miejscu przystanek kolejowy.

</doc>
<doc id="4696995" url="https://pl.wikipedia.org/wiki?curid=4696995" title="Filip Bondy">
Filip Bondy

Filip Bondy, właściwie Jakob Koppel (ur. 26 lutego 1830 w Jinošicach, zm. 1907) – czeski rabin; wprowadzał język czeski (zamiast niemieckiego) do prowadzonych przez siebie nabożeństw i ceremonii.
Życiorys.
Ojciec Samuel zapewnił synowi dobre wykształcenie domowe. W roku 1844 Bondy rozpoczął naukę w praskim gimnazjum. Pod okiem Raphaela Schulhofa oraz Solomona J. Rapaporta (naczelnego rabina Pragi) studiował żydowską teologię i literaturę hebrajską. W 1852 roku został mu przyznany tytuł morenu (hebr. nasz nauczyciel), a pięć lat później doktora filozofii (ukończył studia na Uniwersytecie w Pradze) oraz rabina. Ten ostatni otrzymał od Aarona Kornfelda i Daniela Franka (rabina Brna), do jesziwy, których uczęszczał. Przez kilkanaście lat pełnił urząd rabina: w Českich Budějovicach (1857-1859), w Kasejovicach (1859-1868) oraz w Brandýsie nad Labem (1868-1876). Od roku 1884 był związany z towarzystwem Or Tamid (hebr. wieczne światło) działającym w Pradze. Zostało ono założone rok wcześniej z inicjatywy Spolek Českých Akademiků Židů (Spółka czesko-żydowskich akademików), a jej głównym zadaniem było promowanie języków czeskiego oraz hebrajskiego – zamiast niemieckiego – jako języków nabożeństw. W 1886 Bondy konsekrował dom modlitwy należący do Or Tamid. W latach 1884-1904 Bondy pracował także jako nauczyciel judaizmu we wszystkich praskich szkołach żydowskich. Miał wyjątkowy talent do nauki języków – znał ich w sumie dziewięć (czeski, niemiecki, hebrajski, aramejski, łacinę, grekę, angielski, włoski oraz francuski).
Poglądy.
Filip Bondy zyskał przydomek „czeskiego rabina”, a to ze względu na starania, którym poświęcił życie: odgermanizowanie publicznego (a ściślej, religijnego) życia czeskich wyznawców judaizmu. Bondy’emu zależało na tym, by żydowskie ceremonie stały się bardziej zrozumiałe dla Żydów pochodzących z małych miasteczek i wsi – używanie przez niego języka czeskiego oraz działalność na polu wydawniczym miały temu właśnie służyć.

</doc>
<doc id="4696997" url="https://pl.wikipedia.org/wiki?curid=4696997" title="Drozdnie (przystanek kolejowy)">
Drozdnie (przystanek kolejowy)

Drozdnie () – przystanek kolejowy w pomiędzy miejscowościami Drozdnie i Wola Lubitowska, w rejonie kowelskim, w obwodzie wołyńskim, na Ukrainie. Leży na linii Zdołbunów – Kowel.

</doc>
<doc id="4697001" url="https://pl.wikipedia.org/wiki?curid=4697001" title="Poginki (przystanek kolejowy)">
Poginki (przystanek kolejowy)

Poginki (, ) – przystanek kolejowy w pobliżu miejscowości Poginki, w rejonie kowelskim, w obwodzie wołyńskim, na Ukrainie. Leży na linii Zdołbunów – Kowel.

</doc>
<doc id="4697003" url="https://pl.wikipedia.org/wiki?curid=4697003" title="Cotovca">
Cotovca

Cotovca (, "Kotowka") – wieś w Mołdawii (Naddniestrzu), w rejonie Grigoriopol, w gminie Carmanova. W 2004 roku liczyła 174 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 20 km od Grigoriopola i 73 km od Kiszyniowa.
Historia.
Wieś została założona w 1924 roku. W okresie sowieckim w miejscowości istniał oddział szkoły hodowli zwierząt i weterynarii "Carmanovo". W tym samym czasie na wsi otwarto szkołę podstawową, klub z instalacją kinową, przedszkole oraz sklep.
Demografia.
Według danych spisu powszechnego w Naddniestrzu w 2004 roku wieś liczyła 174 mieszkańców, z czego największą część, 63 osoby, stanowili Mołdawianie.

</doc>
<doc id="4697006" url="https://pl.wikipedia.org/wiki?curid=4697006" title="Gerald Lloyd-Verney">
Gerald Lloyd-Verney

Gerald Harry George Lloyd-Verney (ur. 10 lipca 1900 w Londynie, zm. 3 kwietnia 1957 w Enniskerry) – brytyjski wojskowy, generał dywizji, dowódca 7 Dywizji Pancernej („Pustynnych Szczurów”) podczas II wojny światowej.
Wczesne lata.
Był synem Harry'ego Lloyda Verneya i Joan Elizabeth Mary Cuffe. Uczęszczał do Eton College. Był paziem króla Jerzego V w latach 1914–1917.
Kariera wojskowa.
Otrzymał powołanie do Pułku Grenadier Guards w 1919 r. Został adiutantem gubernatora Australii Południowej w 1928 r., a następnie, po ukończeniu Staff College w Camberley w latach 1938–1939, został przeniesiony do Gwardii Irlandzkiej w 1939 r.
Służył w czasie II wojny światowej najpierw jako instruktor w Staff College w 1940 r., później jako dowódca 2. batalionu Gwardii Irlandzkiej podczas jej przejścia z koni na czołgi w Wielkiej Brytanii pod koniec tego roku. Został mianowany dowódcą 32 Brygady Gwardii w 1942 r., dowódcą 6 Brygady Pancernej Gwardii w styczniu 1943 r. i wreszcie dowódcą 7 Dywizji Pancernej na froncie zachodnim w sierpniu 1944 r. Został na to stanowisko mianowany osobiście mianowany przez feldmarsz. Bernarda Montgomery'ego. Dowodził dywizją do 22 listopada. Później był także dowódcą 1 Brygady Gwardii we Włoszech i Austrii w latach 1944–1945, kiedy został dowódcą wojsko brytyjskich w Wiedniu.
Jego ostatnią nominacją było stanowisko dowódcy 56 Londyńskiej Dywizji Pancernej w 1946 r. Verney odszedł z wojska w 1948 r.
Życie osobiste.
W 1926 r. poślubił Hon Joyce Sybil Vivian Smith, córkę Vivian Smith, 1. barona Bicestera; mieli jednego syna i jedną córkę. Lloyd-Verney zmarł 3 kwietnia 1957 r. w Enniskerry w Irlandii w wieku 56 lat
Przypisy.
 

</doc>
<doc id="4697010" url="https://pl.wikipedia.org/wiki?curid=4697010" title="Tools Up!">
Tools Up!

Tools Up! – rekreacyjna gra komputerowa, wyprodukowana przez studio The Knights of Unity i wydana przez All in! Games. Premiera odbyła się 3 grudnia 2019. Gra jest dostępna na platformy Microsoft Windows, PlayStation 4, Xbox One oraz Nintendo Switch.
Rozgrywka.
Gracz kontroluje wybraną postać z ekipy remontowej. Celem jest odnowienie mieszkań pod nieobecność właścicieli. Gracz, według wskazówek zleceniodawców, maluje ściany, tapetuje, przesuwa meble i wykonuje inne czynności związane z renowacjami. Poziom trudności rośnie w kolejnych poziomach.
W grze można wybierać między trybem kampanii i trybem imprezowym. Jednocześnie grać może do czterech graczy. Gra powstała na silniku Unity.
Produkcja i odbiór gry.
Magazyn „CD-Action” opublikował wrażenia z gry przed premierą w numerze 299 (10/2019). Zapowiedzi gry pojawiły się na takich polskich portalach jak Polygamia i Graczpospolita, a pokazy przedpremierowe odbyły się podczas targów gamescom 2019, PAX West 2019, PGA 2019 oraz Tokyo Game Show 2019.
Forbes umieścił "Tools Up!" na liście 29 najlepszych gier rodzinnych 2019 roku. "Tools Up!" pozytywnie oceniły też takie portale jak Escapist Magazine i PlayStation Universe.
Michał Grązka z serwisu benchmark.pl docenił produkcję, przyrównując grę do "Overcooked" i wystawił jej ocenę 4,2/5. Magazyn „CD-Action” opublikował recenzję gry, w której przyznał ocenę 7+/10.

</doc>
<doc id="4697019" url="https://pl.wikipedia.org/wiki?curid=4697019" title="Oszustwo metodą na wnuczka">
Oszustwo metodą na wnuczka

Oszustwo metodą na wnuczka – metoda oszustwa, którego ofiarą padają najczęściej osoby starsze. Oszuści wyszukują w książkach telefonicznych osoby o imionach, które mogą sugerować starszy wiek. Następnie dzwonią do swojej ofiary podając się za bliską osobę. Rozmowę prowadzą w taki sposób, aby ofiara sama podała dane osoby bliskiej, za którą się podszyją. Następnie informują swoją ofiarę, że mieli wypadek samochodowy i potrzebują pieniędzy, aby przekazać je ofierze wypadku. Sami nie mogą przyjść po odbiór gotówki, gdyż muszą zostać na miejscu wypadku. W ich imieniu gotówkę odbierze znajoma osoba. Następnie oszust udaje się pod adres seniora i odbiera gotówkę.
Ofiary oszustwa metodą na wnuczka często tracą duże ilości gotówki.

</doc>
<doc id="4697020" url="https://pl.wikipedia.org/wiki?curid=4697020" title="Megophrys">
Megophrys



</doc>
<doc id="4697037" url="https://pl.wikipedia.org/wiki?curid=4697037" title="Uniserv">
Uniserv

Uniserv S.A. – holding polskich przedsiębiorstw świadczących specjalistyczne usługi inżynieryjno-budowlane dla przemysłu. Przedsiębiorstwo realizuje nowe obiekty przemysłowe i energetyczne, a także remonty i modernizacje istniejących.
Historia.
Uniserv S.A. jest kontynuatorem działalności przedsiębiorstw:
Uniserv był wykonawcą m.in.:
Działalność.
Uniserv S.A. opracowuje technologię i buduje:
Nagrody.
Za budowę chłodni kominowej będącej częścią bloku energetycznego 910 MW w Elektrowni Jaworzno Uniserv S.A. otrzymał nagrodę I stopnia w konkursie BUDOWA ROKU 2018 organizowanym przez Polski Związek Inżynierów i Techników Budownictwa.

</doc>
<doc id="4697041" url="https://pl.wikipedia.org/wiki?curid=4697041" title="Tra Holder">
Tra Holder

Antonio Price „Tra” Holder (ur. 27 września 1995 w Los Angeles) – amerykański koszykarz, występujący na pozycji rozgrywającego, obecnie zawodnik Birmingham Squadron.
15 stycznia 2020 podpisał kontrakt z MKS-em Dąbrowa Górnicza.
25 października 2021 został zawodnikiem Birmingham Squadron.

</doc>
<doc id="4697042" url="https://pl.wikipedia.org/wiki?curid=4697042" title="Ukośna Szczelina Dolna">
Ukośna Szczelina Dolna

Ukośna Szczelina Dolna, Schronisko w Wąwozie Na Łopiankach II – szczelina w górnej części wąwozu Półrzeczki, na północ od wsi Mników w województwie małopolskim, w powiecie krakowskim, w gminie Liszki. Pod względem geograficznym znajduje się na Garbie Tenczyńskim, na południowym skraju Wyżyny Krakowsko- Częstochowskiej.
Opis obiektu.
Szczelina znajduje się w narożnej skale w orograficznie lewym zboczu wąwozu, na wysokości ok. 5 m nad dnem doliny, w odległości około 150 m od autostrady A4. W miejscu tym dolina zakręca. W jej prawych zboczach, naprzeciwko Ukośnej Szczeliny Dolnej znajduje się otwór jaskini Meander w Wąwozie Półrzeczki. 
Szczelina powstała na ukośnym pęknięciu ciosowym. Od otworu północnego ciągnie się na skalnej grzędzie o wysokości około 1 m ciasny korytarz w postaci rynny dennej. Szczelina powstała w strefie aeracji w skałach wapiennych pochodzących z jury późnej. Na jej dnie znajduje się gruba warstwa liści z niewielką domieszką gliny. Nacieków brak. Szczelina jest sucha i w całości widna. Jej ściany porastają glony, porosty i mchy. Ze zwierząt obserwowano pająki sieciarze jaskiniowe.
Jako Schronisko w wąwozie Na Łopiankach II wymienili ją w zestawieniu jaskiń w 1986 r. A. Górny i M. Szelerewicz. Dokumentację jaskini opracowali A. Górny i P. Malina w październiku 1999 r. Plan sporządził A. Górny.
W tej samej narożnej skale, tuż powyżej Ukośnej Szczeliny Dolnej znajduje się Ukośna Szczelina Górna.

</doc>
<doc id="4697043" url="https://pl.wikipedia.org/wiki?curid=4697043" title="Larian Studios">
Larian Studios

Larian Studios – belgijski producent gier komputerowych założony w 1996 roku przez Swena Vincke. Koncentruje się na tworzeniu fabularnych gier komputerowych. W początkowym okresie działalności przedsiębiorstwo produkowało gry edukacyjne i kasynowe.
Historia.
Swen Vincke założył Larian Studios w 1996 roku. Jako główny projektant w firmie, przyczynił się do powstania wszystkich wczesnych projektów Larian, w tym nagradzanej gry fabularnej "Divine Divinity" (2002) i jej kontynuacji "Beyond Divinity" (2004).
Później był także odpowiedzialny za projekt KetnetKick, wirtualny świat przeznaczony dla dzieci, opracowany dla flamandzkiego kanału dla dzieci Ketnet. Program został po pewnym czasie wykorzystany na licencji przez kilka innych kanałów dla dzieci, takich jak brytyjski kanał CBBC (zatytułowany Adventure Rock), francuski kanał Jeunesse TV (zatytułowany Gulliland) i norweski kanał NRK.
Najważniejsze projekty.
Pierwszy projekt Lariana nosił nazwę "The Lady, the Mage and the Knight". Firma nie była jednak w stanie przyciągnąć wydawców, ponieważ żaden z nich nie wierzył w sukces projektu. Aby udowodnić, że się mylą, opracowali "LED Wars", grę strategiczną, która została opracowana w ciągu 5 miesięcy i opublikowana przez wydawnictwo Ionos w 1997. W rezultacie "The Lady, the Mage and the Knight" wkrótce przekształciło się we wspólny projekt Larian Studios i Attic Entertainment Software. Ze względu na problemy dotyczące współpracy pomiędzy studiami produkcyjnymi a wydawcą, projekt został porzucony w 1999.
W 2002 roku Larian ukończył prace nad grą "Divinity: Sword of Lies", która została opublikowana przez CDV pod nazwą "Divine Divinity". W 2004 wydano "Beyond Divinity", kontynuację "Divine Divinity". Gra pojawiła się w dwóch wydaniach: wersji standardowej Ubisoft Entertainment GmbH i wersji deluxe MediaMix Benelux, która zawierała "Divine Divinity", "Beyond Divinity" oraz nowelę Rhianny Pratchett o nazwie "Son of Chaos".
Również w 2004 studio opracowało grę edukacyjną "KetnetKick" dla kanału telewizyjnego Ketnet. Jej wydawcą została Transposia. W 2006 roku "Beyond Divinity" zostało ponownie wydane w ramach Gold Games 9 przez Ubisoft Entertainment, który był zestawem 10 gier na 6 płytach DVD.
W marcu 2008 ukończono produkcję i wydano "Adventure Rock", wirtualny świat online. Następnie w październiku 2008 roku wydano "KetnetKick 2" przez VRT, publiczną telewizję we Flandrii. W marcu 2009 opublikowano "GulliLand" przeznaczony dla Jeunesse TV, francuskiego krajowego kanału telewizyjnego. W styczniu 2010 roku Larian wypuścił "" – kontynuację "Divine Divinity". Na rynku amerykańskim gra pojawiła się jednocześnie na platformach Xbox 360 i Windows, po tym jak wydano ją w Niemczech, Francji, Hiszpanii, Włoszech, Polsce, Rosji i krajach Beneluksu. Larian wyprodukował dodatek "Divinity II: Flames of Vengeance" oraz wydał wersję Gold Deluxe, czyli zestaw podstawowej wersji gry i dodatku. Zestaw nosi nazwę "Divinity II: The Dragon Knight Saga".
W sierpniu 2013 Larian wydał "", grę łączącą strategię z elementami RPG w uniwersum "Divinity", przed wydarzeniami z gry "Divine Divinity". Gra została przyjęta pozytywnie i zyskała uwagę dzięki nowatorskiemu podejściu do strategii.
Larian wydał "" w czerwcu 2014 roku po kilku opóźnieniach premiery. Gra została sfinansowana częściowo dzięki kampanii Kickstarter zbierając ponad 1 milion dolarów, z budżetu szacowanego na 4 miliony. Po wydaniu gra stała się jak dotąd najlepiej sprzedającym się tytułem od Larian. Jest ona turową grą fabularną, a wydarzenia są usytuowane na osi czasu pomiędzy "Dragon Commander" i "Divine Divinity". Rozszerzona edycja została wydana 27 października 2015, obejmując wszystkie opublikowane wcześniej treści do pobrania i kilka ulepszeń.
Ich kolejna gra, "", kontynuacja "Divinity: Original Sin", również została sfinansowana przez Kickstarter, gromadząc niezbędną ilość środków do stworzenia gry w ciągu kilku godzin i osiągając wszystkie swoje cele pośrednie. Gra rozgrywa się 1200 lat po wydarzeniach z "Divinity: Original Sin" i zachowuje wiele elementów rozgrywki, które były obecne w pierwszym "Original Sin". Gra została wydana 14 września 2017, zbierając bardzo pozytywne recenzje od użytkowników, a 93% recenzji Steam było pozytywnych w kilka dni po jej wydaniu.

</doc>
<doc id="4697060" url="https://pl.wikipedia.org/wiki?curid=4697060" title="Mocearovca">
Mocearovca

Mocearovca (, "Moczarowka") – wieś w Mołdawii (Naddniestrzu), w rejonie Grigoriopol, w gminie Carmanova. W 2004 roku liczyła 164 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 28 km od Grigoriopola i 90 km od Kiszyniowa.
Historia.
Wieś została założona w 1921 roku. W 1978 roku miejscowość była podporządkowana miejscowości Carmanova, licząc 303 mieszkańców. W 1989 roku wieś liczyła 193 mieszkańców. W tym czasie w miejscowości otwarto 8-letnią szkołę, klub z instalacją kinową, przedszkole oraz sklep. Obecnie wieś położona jest na granicy z Ukrainą.
Demografia.
Według danych spisu powszechnego w Naddniestrzu w 2004 roku wieś liczyła 164 mieszkańców, z czego większość, 111 osób, stanowili Ukraińcy.

</doc>
<doc id="4697061" url="https://pl.wikipedia.org/wiki?curid=4697061" title="Podroś">
Podroś

Podroś (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło.
Znajduje tu się cmentarzysko z XI-XII w., przebadane przez polskich archeologów w dwudziestoleciu międzywojennym oraz przystanek kolejowy Padstancyja, położony na linii Mosty – Wołkowysk.
W dwudziestoleciu międzywojennym leżała w Polsce, w województwie białostockim, w powiecie wołkowyskim, w gminie Roś.

</doc>
<doc id="4697064" url="https://pl.wikipedia.org/wiki?curid=4697064" title="Ukośna Szczelina Górna">
Ukośna Szczelina Górna

Ukośna Szczelina Górna, Schronisko w Wąwozie Na Łopiankach III – szczelina w górnej części wąwozu Półrzeczki, na północ od wsi Mników w województwie małopolskim, w powiecie krakowskim, w gminie Liszki. Pod względem geograficznym znajduje się na Garbie Tenczyńskim, na południowym skraju Wyżyny Krakowsko- Częstochowskiej.
Opis obiektu.
Szczelina znajduje się w narożnej skale w orograficznie lewym zboczu wąwozu, na wysokości ok. 7 m nad dnem doliny, w odległości około 150 m od autostrady A4. W miejscu tym dolina zakręca. W jej prawych zboczach, naprzeciwko Ukośnej Szczeliny Dolnej znajduje się otwór jaskini Meander w Wąwozie Półrzeczki. 
Szczelina jest przelotowa. Otwór północny znajduje się powyżej dwóch skalnych progów o wysokości 0,5 m i 1,5 m. Ciągnie się na za nim ukośny, ciasny korytarz w postaci rynny dennej. Drugi, wschodni otwór znajduje się nad progiem o wysokości 1,8 m. Dno korytarza zalegają duże głazy. 
Szczelina powstała na ukośnym pęknięciu ciosowym w strefie aeracji w skałach wapiennych pochodzących z jury późnej. Jej ściany porastają glony. Podczas deszczu szczelina jest zalewana wodą ściekająca po ukośnej ścianie.
Jako Schronisko w wąwozie Na Łopiankach III wymienili ją w zestawieniu jaskiń w 1986 r. A. Górny i M. Szelerewicz. Dokumentację jaskini opracowali A. Górny i P. Malina w październiku 1999 r. Plan sporządził A. Górny.
W tej samej narożnej skale 2 m poniżej Ukośnej Szczeliny Górnej znajduje się Ukośna Szczelina Dolna.

</doc>
<doc id="4697066" url="https://pl.wikipedia.org/wiki?curid=4697066" title="Piataki">
Piataki

Piataki (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Krasne Sioło, przy linii kolejowej Mosty – Wołkowysk.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Biskupice.

</doc>
<doc id="4697067" url="https://pl.wikipedia.org/wiki?curid=4697067" title="Micrixalus">
Micrixalus



</doc>
<doc id="4697070" url="https://pl.wikipedia.org/wiki?curid=4697070" title="Landsat 4">
Landsat 4

Landsat 4 – czwarty satelita programu Landsat, zarządzanego przez NASA oraz NOAA. Został uruchomiony 16 lipca 1982 r., a jego głównym celem było zapewnienie globalnego archiwum zdjęć satelitarnych.
Chociaż programem Landsat zarządza NASA, dane z Landsat 4 zostały zebrane i rozpowszechnione przez US Geological Survey. Został wycofany z eksploatacji 15 czerwca 2001 r.
Wyposażenie.
Satelita został zbudowany z paneli aluminiowych i rozpór grafitowych. Zasilany był trzema akumulatorami niklowo-kadmowymi, które były ładowne za pomocą pojedynczego panelu słonecznego o łącznej mocy 1430 W. Satelita ważył 4300 funtów (ok. 2000kg). Satelita komunikował się z ziemią za pomocą bezpośredniego łącza nadawczego z systemem satelitarnym śledzenia i przekazywania danych (TDRSS) z prędkością 85 Mbit / s w pasmach S, X, L i Ku. Antena o dużym zysku została przedłużona o wysuwany wysięgnik. Landsat 4 został zaprojektowany na co najmniej 3 lata.
Czujniki.
Landsat 4 zawierał zaktualizowany skaner wielospektralny (MSS) oraz maper tematyczny (TM) użyty po raz pierwszy w programie Landsat. Czujnik ten jest w stanie zebrać 7 pasm danych w porównaniu do MSS, który zbiera jedynie 4 pasma.
Misja.
Satelita został wystrzelony z bazy sił powietrznych Vandenberg w Kalifornii 16 lipca 1982 roku na Delta 3920. Umieszczony został na wysokości ok. 700 km (430 mil) nad powierzchnią Ziemi i krążył wokół globu co 99 minut.
W lutym 1983 r. Satelita stracił połowę energii i zdolność wysyłania danych naukowych bezpośrednio na Ziemię, co wzbudziło obawy, że satelita upadnie wcześniej niż oczekiwano. Spowodowało to wczesne uruchomienie Landsat 5, satelity o identycznej specyfikacji jak Landsat 4. Po zidentyfikowaniu problemu w Landsat 4 dokonano modyfikacji w Landsat 5, aby zapobiec wystąpieniu tego samego problemu.
Landsat 4 był w stanie wznowić działalność naukową, gdy system satelitarny śledzenia i przekazywania danych (TDRS) wszedł w tryb online, a następnie został przełączony w tryb gotowości w styczniu 1986 r. Landsat 4 został przywrócony do trybu online, aby zapewnić zasięg międzynarodowy w 1987 r., Kiedy Landsat 5 utracił łącze TDRS, a tym samym zdolność do odwzorowywania obszarów poza linią wzroku do stacji naziemnej, kończąc powrót danych naukowych. Landsat 4 kontynuował transmisję danych telemetrycznych, śledzenia i poleceń, które były transmitowane we wciąż funkcjonującym paśmie S, dopóki satelita nie został wycofany z eksploatacji 15 czerwca 2001 roku.

</doc>
<doc id="4697073" url="https://pl.wikipedia.org/wiki?curid=4697073" title="Fedoseevca">
Fedoseevca

Fedoseevca (, "Fiedosiejewka") – wieś w Mołdawii (Naddniestrzu), w rejonie Grigoriopol, w gminie Carmanova. W 2004 roku liczyła 21 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 27 km od Grigoriopola i 73 km od Kiszyniowa.
Historia.
Wieś została założona w 1921 roku. W okresie sowieckim w miejscowości istniała brygada kołchozu "Carmanova", który swoją siedzibę miał w miejscowości Carmanova. Obecnie wieś jest na skraju wyludnienia.
Demografia.
Według danych spisu powszechnego w Naddniestrzu w 2004 roku wieś liczyła 21 mieszkańców, z czego większość, 12 osób, stanowili Ukraińcy.

</doc>
<doc id="4697082" url="https://pl.wikipedia.org/wiki?curid=4697082" title="Dom przy ul. Sieradzkiej 6 w Piotrkowie Trybunalskim">
Dom przy ul. Sieradzkiej 6 w Piotrkowie Trybunalskim

Dom przy ul. Sieradzkiej 6 – zabytkowa kamienica z XIX wieku, położona w Piotrkowie Trybunalskim przy ul. Sieradzkiej 6 / ul. Rycerskiej 10.
Dwukondygnacyjny, narożny budynek został zbudowany w XIX wieku. Pierwotnie nosił cechy stylu klasycystycznego, jednak po przebudowach zatracił jego cechy i obecnie jednymi z niewielu zabytkowych elementów są balkony z kutymi balustradami. Na parterze budynku znajdują się lokale usługowe, zaś na piętrze – mieszkania.
Budynek wpisany jest do rejestru zabytków pod numerem 1122 z 22.05.1972. Znajduje się też w gminnej ewidencji zabytków miasta Piotrkowa Trybunalskiego.

</doc>
<doc id="4697083" url="https://pl.wikipedia.org/wiki?curid=4697083" title="Cansu Hoag">
Cansu Hoag

Cansu Hoag z d. Güngör (ur. 7 maja 1988) – turecka siatkarka, grająca na pozycji rozgrywającej. Od stycznia 2020 roku występuje w drużynie Nevsehir Belediye Spor.
20 maja 2018 roku wyszła za mąż za kanadyjskiego siatkarza Christophera Hoaga.

</doc>
<doc id="4697098" url="https://pl.wikipedia.org/wiki?curid=4697098" title="Vic Law">
Vic Law

 
Victor „Vic” Lamar Law (ur. 28 listopada 1995 w Chicago) – amerykański koszykarz, występujący na pozycji niskiego skrzydłowego, obecnie zawodnik Brisbane Bullets.
W 2013 wziął udział w Adidas Eurocamp.
W 2019 reprezentował Orlando Magic, podczas letniej ligi NBA w Las Vegas.
4 grudnia 2020 dołączył do australijskiego Brisbane Bullets.
Pochodzi ze sportowej rodziny. Jego ojciec, Victor senior grał w koszykówkę na uczelni Western Illinois. Siostra Simone została zaliczona do I składu All-Horizon (2013), jako zawodniczka drużyny Loyola.

</doc>
<doc id="4697100" url="https://pl.wikipedia.org/wiki?curid=4697100" title="Józef Kalandyk">
Józef Kalandyk

Józef Kalandyk (ur. 22 lutego 1898 w Niechobrzu, zm. 20 stycznia 1952 w Warszawie) – żołnierz Legionów Polskich, armii austriackiej, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się 22 lutego 1898 w Niechobrzu, w rodzinie Stanisława i Katarzyny z Rzepków. Ukończył 6 klas gimnazjum klasycznego w Rzeszowie.
25 sierpnia 1914 wstąpił do Legionów Polskich i otrzymał pierwszy przydział do 2 pułku piechoty. Od 1915 walczył w szeregach I Brygady Legionów. Po kryzysie przysięgowym został wcielony do armii austriackiej, wysłany na front włoski i tam walczył w szeregach austriackich 20 pp, 46 pp i 40 pp. W sierpniu 1918 skierowany został do Oficerskiej Szkoły XV Korpusu w Mürzzuschlag k. Wiednia.
W listopadzie 1918 wstąpił do odrodzonego Wojska Polskiego, awansował na stopień podporucznika i został skierowany do 23 pułku piechoty na stanowisko dowódcy 6. kompanii. Walczył na froncie polsko-ukraińskim i polsko-bolszewickim. W maju 1920 "w bitwie pod Ambrozyjkami, siłami jednej kompanii zatrzymał atak wielokrotnie silniejszego przeciwnika i odrzucił go daleko w tył, ratując swym czynem mocno zagrożony odcinek". Za czyn ten odznaczony został Krzyżem Srebrnym Orderu Virtuti Militari.
Po wojnie pozostał w zawodowej służbie wojskowej i nadal pełnił służbę w 23 pułku piechoty. W latach 1922–1927 był wykładowcą w Centralnej Szkole Strzelniczej w Toruniu, pozostając oficerem nadetatowym 59 pułku piechoty w Inowrocławiu. W maju 1927 został przeniesiony do Departamentu Piechoty MSWojsk. na stanowisko referenta uzbrojenia. 18 lutego 1928 został mianowany majorem ze starszeństwem z 1 stycznia 1928 i 183. lokatą w korpusie oficerów piechoty. W marcu 1931 został przeniesiony do 21 pułku piechoty w Warszawie na stanowisko dowódcy batalionu. W marcu 1932 został przeniesiony do Korpusu Ochrony Pogranicza i wyznaczony na stanowisko dowódcy batalionu KOP „Czortków”. 24 stycznia 1934 został awansowany na podpułkownika ze starszeństwem z 1 stycznia 1934 i 16. lokatą w korpusie oficerów piechoty. Następnie został wyznaczony na stanowisko komendanta Centralnej Szkoły Podoficerów KOP w Osowcu. Od września 1938 był zastępcą dowódcy 40 pułku piechoty, a 10 marca 1939 został jego dowódcą.
Na jego czele walczył w obronie Warszawy. Był dowódcą pododcinka „Zachód” (Wola). W „uznaniu zasług i wykazane męstwo” dowódca Armia „Warszawa” gen. dyw. Juliusz Rómmel odznaczył go Krzyżem Złotym Orderu Virtuti Militari. Za zasługi na polu walki został mianowany pułkownikiem. Po kapitulacji załogi stolicy dostał się do niewoli niemieckiej. Przebywał w obozach jenieckich X A Itzehoe, Sandbostel i II C Woldenberg.
Po wyzwoleniu pracował w agencji morskiej w Gdyni. W 1949 przeprowadził się do Warszawy i tam zmarł. Pochowany na cmentarzu Bródnowskim (kwatera 71F-I-6). 
Był żonaty z Haliną Łopińską, z którą miał syna Kazimierza (1927–2007), uczestnika powstania warszawskiego.
Upamiętnienie.
18 września 2021 pod Krzyżem Milenijnym w Niechobrzu zostały odsłonięte tablice upamiętniające ppłk. Józefa Kalandyka oraz kpt. Stanisława Kawę (1915–1988).

</doc>
<doc id="4697110" url="https://pl.wikipedia.org/wiki?curid=4697110" title="Pseudotagma">
Pseudotagma

Pseudotagma – region ciała stawonoga złożony z dwóch lub więcej somitów lub ich części, nieodpowiadający tagmie.
Termin ten wprowadzony został w 1963 roku przez van der Hammena w kontekście roztoczy z grupy dręczy i najpowszechniej używany jest właśnie w akarologii. Pajęczaki mają ciało podzielone na dwie tagmy: prosomę i opistosomę, jednak w linii rozwojowej roztoczy podział ten uległ zatarciu, a zamiast niego wykształcił się inny, na: gnatosomę i idiosomę. Nowy podział nie odpowiada tagmom, ani nawet somitom – aparat gębowy leży na gnatosomie, zaś mózg i oczy w idiosomie. Podział ten uległ dalszym modyfikacjom, np. u niektórych roztoczy właściwych wyróżnia się pseudotagmy: proterosomę i hysterosomę.
Ścisłą i dającą się stosować ogólnie w stawonogach definicję pseudotagmy, różną od definicji tagmy, wprowadził Lamsdell w 2013 roku. Według niego pseudotagma to region ciała dający się wyróżnić na podstawie sposobu wykształcenia brzusznej lub grzbietowej części egzoszkieletu, tj. tergitów lub sternitów, w obrębie którego nie doszło jednak do specyficznego dla niego zmodyfikowania przydatków (odnóży). Pseudotagma może mieć charakter funkcjonalny, jeśli jej wykształcenie wymusza na regionie ciała pełnienie odrębnej funkcji. W przeciwnym wypadku mówi się o pseudotagmie niefunkcjonalnej.
Przykładami pseudotagm funkcjonalnych są: gnatosoma, idiosoma, prosterosma i hysterosoma roztoczy, cefalosoma solfug oraz głowa trylobitów. Pseudotagmy niefunkcjonalne to np. przedodwłok i zaodwłok ostrogonów.

</doc>
<doc id="4697112" url="https://pl.wikipedia.org/wiki?curid=4697112" title="Jerzy Zaleski (geograf)">
Jerzy Zaleski (geograf)

Jerzy Zaleski, ps. „Harry”, „Bohdan Saryusz” (ur. 9 czerwca 1924 we Lwowie, zm. 28 maja 2001 w Sopocie) - żołnierz AK i WiN, polski ekonomista i geograf, pracownik naukowy i dydaktyczny Wyższej Szkoły Handlu Morskiego w Sopocie, Oficerskiej Szkoły Marynarki Wojennej w Gdyni, Instytutu Morskiego w Gdańsku, Wyższej Szkoły Ekonomicznej w Sopocie, Uniwersytetu Mikołaja Kopernika w Toruniu, Uniwersytetu Gdańskiego, Akademii Wychowania Fizycznego w Gdańsku i Wyższej Szkoły Pedagogicznej w Słupsku.
Życiorys.
Syn Adolfa, oficera WP i Marii, nauczycielki. Uczęszczał do gimnazjum. 20 września 1939 Zaleski wraz z X Brygadą Pancerną przekroczył granicę węgierską i został internowany w obozie w Vamosmikola, następnie w Balatonzamardi i Balatonboglár, gdzie zdał egzamin dojrzałości w gimnazjum polskim (1942). Studiował na wydziale filozoficznym uniwersytetu im. Piotra Pazmanya w Budapeszcie (1942-1946). Jednocześnie pełnił w szeregach Armii Krajowej (Grupa C, wywiadu poza granicami kraju) służbę wywiadowczą na Bałkanach (1942-1945). Był dwukrotnie aresztowany; uciekł z transportu do obozu w Mauthausen.
Po powrocie do kraju zamieszkał w Gliwicach (1946), jako członek WiN był poddany inwigilacji, w wyniku której był zmuszony do zamieszkania w Trójmieście i podjęcia studiów w Wyższej Szkole Handlu Morskiego w Gdyni/Sopocie. Na tejże uczelni pełnił też obowiązki asystenta w Zakładzie Geografii Gospodarczej (1948-1949). Aresztowany przez funkcjonariuszy Urzędu Bezpieczeństwa. Kontynuował studia w Wyższej Szkole Ekonomicznej w Poznaniu, uzyskując dyplom magistra ekonomii (1950).
Wykładał w Oficerskiej Szkole Marynarki Wojennej w Gdyni (1951), był pracownikiem fizycznym, urzędnikiem w Wojewódzkim Zarządzie Gospodarki Komunalnej w Gdańsku, dziennikarzem Słowa Powszechnego, pracownikiem w Zakładzie Ekonomiki Transportu Morskiego Instytutu Morskiego w Gdańsku (1956-), gdzie odbył szereg podróży i rejsów szkoleniowych, st. asystentem/adiunktem w Katedrze Geografii WSE w Sopocie (1960-), gdzie obronił pracę doktorską z zakresu nauk ekonomicznych pt. „Import rud żelaza do Polski drogą morską” (1961). Na Wydziale Geografii Wyższej Szkoły Pedagogicznej w Gdańsku eksternistycznie uzyskał dyplom magistra geografii (1963). Na podstawie pracy pt. „Wpływ przemian w gospodarce światowej na strukturę i kierunki międzynarodowych obrotów towarowych drogą morską” na wydziale biologii i nauk o Ziemi Uniwersytetu im. Adama Mickiewicza w Poznaniu otrzymał stopień doktora habilitowanego nauk geograficznych (1966).
Oprócz pracy w Wyższej Szkole Ekonomicznej w Sopocie, był równolegle zatrudniony jako kierownik Zakładu Geografii Ekonomicznej Instytutu Geografii Uniwersytetu Mikołaja Kopernika w Toruniu (1966-1969). W 1967 objął kierownictwo Katedry Geografii Ekonomicznej WSE w Sopocie. W 1970 WSE weszła w skład nowo powstałego Uniwersytetu Gdańskiego. Wówczas został kierownikiem Zakładu Geografii Ekonomicznej i Politycznej w Instytucie Geografii na Wydziale Biologii i Nauk o Ziemi Uniwersytetu Gdańskiego. W 1971 przeszedł jako docent na Wydział Ekonomiki Transportu UG. Nominowany został przez Radę Państwa na stopień profesora (1973).
W 1978 otrzymał stanowisko dyrektora Instytutu Turystyki i Rekreacji Akademii Wychowania Fizycznego w Gdańsku, na Uniwersytet Gdański powrócił w 1981; jako kierownik Zakładu Geografii Ekonomicznej Morza na Wydziale Biologii, Geografii i Oceanologii UG (-1992). Jednocześnie był zatrudniony w Wydziale Matematyczno-Przyrodniczym Wyższej Szkoły Pedagogicznej w Słupsku (1985-1990). Wykładał też w Niemczech, w Szwecji, Finlandii i Kanadzie. Brał udział w konferencjach naukowych. W 1992 przeszedł na emeryturę.
Był redaktorem naczelnym kwartalnika „Science for Peace” ("Nauka dla Pokoju") (1989-1991) i członkiem Komitetu Naukowego „Kwartalnika Geograficznego” w Gdańsku (1996). Pełnił funkcje w stowarzyszeniach naukowych: Polskim Towarzystwie Geograficznym, Polskim Towarzystwie Nautologicznym, Gdańskim Towarzystwie Naukowym, Komitecie Badań Morza Polskiej Akademii Nauk, Instytucie Bałtyckim, Instytucie Morskim, Międzynarodowej Unii Geograficznej ("International Geographical Union"), "Professors World Peace Academy" etc., również w Związku Nauczycielstwa Polskiego, Akademickim Związku Sportowym, NSZZ „Solidarność” (1980-1981) i Lidze Morskiej.
Był ponownie inwigilowany i represjonowany w czasie stanu wojennego. W 1991 minister spraw zagranicznych Krzysztof Skubiszewski zaoferował mu objęcie stanowiska ambasadora RP w Budapeszcie, którego nie przyjął.
Jerzy Zaleski zajmował się problemami geografii ekonomicznej i społecznej, ze szczególnym uwzględnieniem zagadnień związanych z morzem. Stworzył wraz z prof. Janem Moniakiem nowy dział geografii komunikacji - geografię transportu morskiego. Wprowadził do terminologii naukowej, geograficznej i politycznej, pojęcie Europy Bałtyckiej. Uprawiał publicystykę, z której część ukazywała się w tzw. „drugim obiegu” wydawanym przez podziemie edytorskie; współpracował też z katolickimi i prawicowymi periodykami społeczno-politycznymi.
Pochowany na Cmentarzu Komunalnym w Sopocie (kwatera R3-1-2).

</doc>
<doc id="4697113" url="https://pl.wikipedia.org/wiki?curid=4697113" title="Lata 1970.">
Lata 1970.



</doc>
<doc id="4697119" url="https://pl.wikipedia.org/wiki?curid=4697119" title="Kościół Świętego Stanisława BM w Rabie Wyżnej">
Kościół Świętego Stanisława BM w Rabie Wyżnej

Kościół Świętego Stanisława Biskupa Męczennika − rzymskokatolicki kościół parafialny należący do parafii pod tym samym wezwaniem (dekanat Rabka archidiecezji krakowskiej).
Murowana świątynia została wzniesiona w latach 60. XVII wieku i otrzymała wtedy również całe uposażenie od prawnuka Wawrzyńca Spytka Jordana, Kacpra Sierakowskiego herbu Ogończyk.
Kościół został konsekrowany w 21 niedzielę po Zesłaniu Ducha Świętego 1668 roku, która wówczas wypadała w dniu 14 października. Konsekracji tej przewodniczył biskup sufragan krakowski Mikołaj Oborski. Budowla ta nosząca wezwanie św. Stanisława Biskupa i Męczennika oraz św. Anny miała jeden dzwon, który posiadał datę 1678, z kolei w 1732 roku został ufundowany drugi, mniejszy. Kolejny dzwon dla świątyni, jak sam podaje w Kronice parafialnej ofiarował sam proboszcz ksiądz Gottfried Fitz razem z parafianami. Został odlany w 1858 roku w Ołomuńcu, w Czechach. Prawie wszystkie one zostały zarekwirowane przez wojska austro-węgierskie w czasie I wojny światowej, kolejne zrabowali Niemcy w 1941 roku.
W XIX wieku rozpoczęto prace przy rozbudowie istniejącej świątyni. Prace były wykonywane przez dwa lata, od 1841 roku. Została wzniesiona dzwonnica, gdyż do tego czasu była wolnostojąca (być może drewniana), został założony nowy dach i kościół został poszerzony. Całość została poświęcona przez dziekana makowskiego księdza Marcina Leśniaka w dniu 8 września 1843 roku. Z kolei ponownie świątynię konsekrował po przebudowie w czasie wizytacji kanoniczej w dni 13 sierpnia 1848 roku, biskup tarnowski Grzegorz Józef Wojtarowicz. W ołtarzu głównym został umieszczony obraz patrona, św. Stanisława, z kolei w jednym z bocznych ołtarzy obraz nieznanego z imienia malarza o tytule Opłakiwanie Chrystusa, wzorowany na obrazie pod tym samym tytułem Aannibala Carracciego, włoskiego malarza żyjącego na przełomie XVI i XVII wieku. Uwagę również zwracał obraz Matki Bożej Rabiańskiej z XVIII wieku, słynący łaskami i do dnia dzisiejszego otoczony lokalnym kultem.

</doc>
<doc id="4697120" url="https://pl.wikipedia.org/wiki?curid=4697120" title="Sielsowiet Krasne Sioło">
Sielsowiet Krasne Sioło

Sielsowiet Krasne Sioło (; ) – sielsowiet na Białorusi, w obwodzie grodzieńskim, w rejonie wołkowyskim, z siedzibą w Krasnym Siole.
Według spisu z 2009 sielsowiet Krasne Sioło (bez Krasnego Sioła) zamieszkiwało 820 osób, w tym 628 Białorusinów (76,59%), 138 Polaków (16,83%), 39 Rosjan (4,76%), 6 Ukraińców (0,73%), 5 Ormian (0,61%) i 4 osoby innych narodowości.
Historia.
18 października 2013 possowiet Krasne Sioło przemianowano na sielsowiet oraz włączono do niego Krasne Sioło. Tego dnia również z sielsowietu Wołkowysk odłączono 7 miejscowości położonych przy drodze republikańskiej , które weszły w skład sielsowietu Krasne Sioło.

</doc>
<doc id="4697133" url="https://pl.wikipedia.org/wiki?curid=4697133" title="Rhizoglomus silesianum">
Rhizoglomus silesianum

Rhizoglomus silesianum – gatunek grzybów kłębiakowych ("Glomeromycota").
Systematyka.
Pozycja w klasyfikacji według Index Fungorum: "Rhizoglomus, Glomeraceae, Glomerales, Incertae sedis, Glomeromycetes, Glomeromycotina, Glomeromycota, Fungi".
Jest to gatunek opisany po raz pierwszy w 2019 roku przez zespół naukowców Błaszkowski, Niezgoda, Piątek, Magurno, Malicka, Zubek, Mleczko, Yorou, Jobim, Vista, Lima, Goto. 
Charakterystyka.
Gatunek wyizolowany został z materiałów pozyskanych na hałdzie kopalni węgla kamiennego Makoszowy i opisany w 2019 r. Może znaleźć praktyczne zastosowanie w rolnictwie, tworzy bowiem mykoryzę z korzeniami roślin polepszając ich rozwój. Może częściowo zastąpić nawozy sztuczne. Jego produkcja od zaszczepienia siewek roślin grzybem do namnożenia grzyba trwa ok. 3 miesięcy. W glebie rozmnaża się już sam. Ma też zdolności zapobiegania infekcjom grzybami pasożytniczymi, może więc bronić rośliny przed niektórymi przynajmniej groźnymi chorobami grzybowymi. Trwają prace nad jego praktycznym wykorzystaniem.

</doc>
<doc id="4697135" url="https://pl.wikipedia.org/wiki?curid=4697135" title="Piotr Chrząstowski">
Piotr Chrząstowski

Piotr Chrząstowski herbu Zadora – podstarości i sędzia grodzki sądecki w 1676 roku, komornik graniczny krakowski w 1669 roku.
Jako deputat podpisał "pacta conventa" Michała Korybuta Wiśniowieckiego w 1669 roku. Poseł województwa krakowskiego na sejm grodzieński 1678-1679 roku. Poseł sejmiku proszowickiego na sejm 1683 roku.
Miał syna Stanisława. 

</doc>
<doc id="4697137" url="https://pl.wikipedia.org/wiki?curid=4697137" title="Michał Kaukus">
Michał Kaukus

Michał Kałkuć (Kałkus) (ur. 24 września 1898 w Luborzycy, zm. 3 września 1920 w Czerkasach) – żołnierz Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Jana i Marianny z Brożków. Absolwent szkoły powszechnej. Początkowo pracował w gospodarstwie ojca, a w 1919 ochotniczo wstąpił do odrodzonego Wojska Polskiego i otrzymał przydział do 4 szwadronu 1 pułku Ułanów Krechowieckich. W jego składzie walczył na frontach wojny polsko-ukraińskiej i polsko-bolszewickiej. W sierpniu 1920 w walce "pod wsią Dzibułki, gdzie pełnił funkcję ordynansa: swoją pełną poświęcenia postawą przyczynił się do sprawnej współpracy szwadronu z pozostałymi pododdziałami". Zginął pod Czerkasami pochowany na miejscowym cmentarzu. Za działania na polu walki odznaczony został pośmiertnie Krzyżem Srebrnym Orderu Virtuti Militari.

</doc>
<doc id="4697139" url="https://pl.wikipedia.org/wiki?curid=4697139" title="Chrząstowscy">
Chrząstowscy



</doc>
<doc id="4697141" url="https://pl.wikipedia.org/wiki?curid=4697141" title="Peter Macrow">
Peter Macrow

Peter Macrow – australijski kierowca wyścigowy.
Biografia.
Kierowcą wyścigowym został na początku lat 60. W 1967 roku zadebiutował Cheetahem Mk3 w Australian National Formula, a rok później zajął w mistrzostwach siódme miejsce. W 1970 roku zakupił Cheetaha Mk4B, którym ścigał się przez pięć lat. W 1975 roku rozpoczął rywalizację Cheetahem Mk5, a w marcu 1980 roku został właścicielem Cheetaha Mk7. Modelem Mk7 zajął trzecie miejsce w Australijskiej Formule 2 w latach 1980–1981, natomiast w sezonie 1982 zdobył wicemistrzostwo serii. Od 1983 roku rywalizował Cheetahem Mk8 w Australian Drivers' Championship, zajmując w 1985 roku trzecie miejsce w mistrzostwach Australii oraz drugie w Formule 2.

</doc>
<doc id="4697144" url="https://pl.wikipedia.org/wiki?curid=4697144" title="Polscy medaliści zimowych igrzysk wojskowych">
Polscy medaliści zimowych igrzysk wojskowych

Polscy medaliści zimowych igrzysk wojskowych – zestawienie reprezentujących Polskę żołnierzy (zawodników i zawodniczek), którzy zdobyli przynajmniej jeden medal zimowych igrzysk wojskowych.
Reprezentacja Polski startuje w zimowych igrzyskach wojskowych od początku ich rozgrywania, czyli od 2010 roku. Pierwszy medal dla Polski "(i do tego złoty)" zdobyła biathlonistka Krystyna Pałka, która zajęła pierwsze miejsce w konkursie sprintu indywidualnego na dystansie 7,5 km w 2010 roku. Drużyna zdobyła dwa medale; złoty w drużynowym biegu sprinterskim oraz brązowy w patrolu wojskowym na dystansie 15 km. Polki biegły w składzie; Krystyna Pałka, Magdalena Gwizdoń, Paulina Bobak, i Karolina Pitoń. W latach 2013-2017 Polacy nie zdobyli żadnego medalu na zimowych igrzyskach wojskowych. 
Medaliści chronologicznie.
Reprezentanci Polski zdobyli łącznie 3 medale na zimowych igrzysk wojskowych. Biathlonistki Polski zdobyły dwa medale złote w ciągu jednego dnia w jednej dyscyplinie sportu w sprincie kobiet na 7,5 km, indywidualnie i drużynowo. Bieg odbył się w dniu 22 marca 2010 w miejscowości Brusson położonej w regionie Dolina Aosty. W poniższej tabeli przedstawiono wszystkich polskich medalistów zimowych igrzysk olimpijskich w kolejności chronologicznej.
Klasyfikacja medalistów.
Medale zimowych igrzysk wojskowych zdobywało łącznie 4 polskich zawodników, z czego troje dokonało tego wyłącznie w startach drużynowych. Najwięcej medali zdobyła Krystyna Pałka – dwa złote i jeden brązowy. 
Poniższa tabela jest klasyfikacją polskich medalistów zimowych igrzysk. Wzięte zostały pod uwagę wszystkie zdobyte medale – w konkurencjach indywidualnych i drużynowych. Przy ustalaniu kolejności najpierw uwzględniono liczbę złotych medali, później srebrnych, a na końcu brązowych. W przypadku, gdy dwoje zawodników uzyskało taką samą liczbę medali, najpierw wzięto pod uwagę rok zdobycia pierwszego medalu, a następnie porządek alfabetyczny.
Liczba medali według lat.
Polscy sportowcy zdobywali medale na zimowych igrzyskach tylko w Dolina Aosty. W tabeli przedstawiono liczbę medali zdobytych przez polskich reprezentantów na kolejnych zimowych igrzyskach wojskowych.

</doc>
<doc id="4697149" url="https://pl.wikipedia.org/wiki?curid=4697149" title="Mateusz Kamiński">
Mateusz Kamiński



</doc>
<doc id="4697153" url="https://pl.wikipedia.org/wiki?curid=4697153" title="Peter Larner">
Peter Larner

Peter Larner (zm. 30 kwietnia 2020 w Melbourne) – australijski kierowca wyścigowy.
Biografia.
W 1970 roku zadebiutował w Australian Sports Car Championship oraz Australijskiej Formule 1. W sezonie 1972 ścigał się w Australijskiej Formule 2 oraz Australijskiej Formule Ford. Zajął wówczas siódme miejsce w Formule Ford, a rok później – szóste. Ścigał się wtedy Elfinem 620B. W 1975 roku został wicemistrzem Formuły Ford. W sezonie 1976 zmienił pojazd na Elfina 700 i startował w Formule 2, odnosząc jedno zwycięstwo i zostając wicemistrzem. Rok później zdobył mistrzostwo serii. W 1979 roku ścigał się Chevronem B39 w Formule 1, a od 1980 ponownie rywalizował w Formule 2, używając pojazdów marek Elfin, Hardman, Wren i Ralt. W 1990 roku uczestniczył w Formule Ford. Później brał udział w wyścigach historycznych.

</doc>
<doc id="4697154" url="https://pl.wikipedia.org/wiki?curid=4697154" title="Carl Wilhelm von Düben">
Carl Wilhelm von Düben

Carl Wilhelm von Düben (ur. 2 lutego 1724, zm. 29 grudnia 1790) – szwedzki polityk. Był przewodniczącym (kanclerzem) Szwedzkiej Rady Królewskiej od 17 czerwca 1789 do 8 listopada 1790.
Studiował na Uniwersytecie w Uppsali. Pracował w służbie dyplomatycznej króla Adolfa Fryderyka od 1732 głównie podróżując do Rosji.

</doc>
<doc id="4697156" url="https://pl.wikipedia.org/wiki?curid=4697156" title="Harb">
Harb

Osoby noszące nazwisko Harb:
Inne znaczenia:

</doc>
<doc id="4697158" url="https://pl.wikipedia.org/wiki?curid=4697158" title="Ad Verheul">
Ad Verheul

Ad Verheul – holenderski psychoterapeuta, twórca metody Snoezelen (Sali Doświadczania Świata).
Karierę rozpoczynał jako opiekun terapeutyczny. Z czasem został drugim kierownikiem oddziału terapii zajęciowej holenderskiego Centre De Hartenberg. W 1976 zaprojektował i zbudował w tym centrum plac zabaw dedykowany osobom głęboko upośledzonym umysłowo, będący pierwowzorem metody Snoezelen. W 1974, wraz z muzykologiem, Janem Hulsegge przedstawił spójną wersję tej metody, która była w następnych latach udoskonalana. W 1979 został doradcą terapii zajęciowej specjalizującym się w działaniach dla osób głęboko upośledzonych umysłowo. W 1983 zbudował razem z Hulsegge w Centre De Hartenberg Salę Doświadczania Świata o powierzchni 220 m² i awansował na kierownika dziennych zajęć w Centre De Hartenberg. W 1992 został dyrektorem generalnym działu terapii zajęciowej.
Od 1980 prowadzi seminaria na temat Snoezelen poza granicami Holandii. Organizuje również dni tematyczne Snoezelen w języku angielskim i niemieckim. W 2000 zaprojektował i zrealizował nową salę o powierzchni 410 m². Jest organizatorem kursów Snoezelen. Wespół z profesorem Kristą Mertens z berlińskiego Uniwersytetu Humboldta, zainicjował Międzynarodowe Stowarzyszenie Snoezelen. Celem tej organizacji jest stworzenie bazy naukowej dla metodyki Snoezelen.

</doc>
<doc id="4697163" url="https://pl.wikipedia.org/wiki?curid=4697163" title="Mateusz Kamiński (żołnierz)">
Mateusz Kamiński (żołnierz)

Mateusz Kamiński (ur. 16 września 1896 we Włocławku, zaginął w 1920) – żołnierz Legionów Polskich, podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Jakuba i Anny z Koneckich.
Absolwent szkoły ludowej we Włocławku. Po ukończeniu nauki pracował jako tokarz, a w 1916 wstąpił ochotniczo do Legionów Polskich i otrzymał przydział do 6 pułku piechoty.
W listopadzie 1918 wstąpił do odrodzonego Wojska Polskiego. W stopniu sierżanta dowodził plutonem w 11 kompanii 30 pułku Strzelców Kaniowskich i na jego czele walczył na frontach wojny polsko-bolszewickiej.
W maju 1920 "podczas walk o wieś Wołoszki objął dowództwo po rannym dowódcy kompanii i zdecydowanym atakiem zajął umocnione pozycje przeciwnika." 
Za czyn ten został odznaczony Krzyżem Srebrnym Orderu Virtuti Militari.
Zaginął w toku dalszych działań wojennych w niewyjaśnionych okolicznościach.

</doc>
<doc id="4697164" url="https://pl.wikipedia.org/wiki?curid=4697164" title="Derek Pingel">
Derek Pingel

Derek Pingel (ur. 15 stycznia 1958 w Toowoombie) – australijski kierowca wyścigowy, przedsiębiorca.
Biografia.
Urodził się jako jedno z dziewięciorga dzieci. Ukończył St Mary’s Catholic Convent oraz Lockyer District High School, a w 1977 roku zdał egzamin z wyróżnieniem ze stolarstwa i ciesielstwa. Dwa lata później natomiast ukończył z wyróżnieniem zaawansowany kurs budowlano-handlowy. W 1979 roku założył firmę Pingel Homes, zajmującą się projektowaniem i budową nieruchomości. W 1981 roku zadebiutował Elfinem 792 w wyścigowych mistrzostwach Australii. W 1985 roku zmienił pojazd na Cheetaha Mk8, zajmując trzecie miejsce w klasyfikacji Australijskiej Formuły 2 rok później. W 1987 roku był czwarty w mistrzostwach Australii. W sezonie 1988 rywalizował Raltem RT30, zdobywając wicemistrzostwo kraju. Następnie zrezygnował z wyścigów, koncentrując się na prowadzeniu interesów.
Na początku XXI wieku zakupił Lolę T87/50, dzięki której planował wrócić do wyścigów i zdobyć mistrzostwo Australii. Po odrestaurowaniu samochodu wspólnie z Barrym Lockiem Pingel wystartował w mistrzostwach Queensland, wygrywając je w latach 2003–2004. Pod koniec 2004 roku zakupił Reynarda 95D i zdobył nim trzecie miejsce w Australijskiej Formule 4000 w 2005 roku. W 2006 roku wygrał dziesięć z szesnastu wyścigów i został mistrzem serii.

</doc>
<doc id="4697166" url="https://pl.wikipedia.org/wiki?curid=4697166" title="Gary Starkweather">
Gary Starkweather

Gary Keith Starkweather (ur. 9 stycznia 1938 w Lansing, zm. 26 grudnia 2019 w Orlando) – amerykański inżynier, wynalazca drukarki laserowej.
Życiorys.
Ukończył studia licencjackie z zakresu fizyki na Uniwersytecie Michigan w 1960. Następnie studiował optykę na University of Rochester. Studia łączył z pracą w firmie Bausch &amp; Lomb. W 1964 roku rozpoczął pracę w firmie Xerox w Rochester. Firma Xerox produkowała wówczas fotokopiarkę. Starkweather zajmował się stworzeniem urządzenia, które umożliwiłoby przekazywanie informacji pomiędzy oddalonymi od siebie kopiarkami. Stwierdził, że przydatne byłoby użycie do tego celu lasera. Następnie wpadł na pomysł, że całe drukowanie mogłoby odbywać się za pomocą lasera, dzięki temu jakość wydruku mogłaby być wyższa. Pomysł nie spodobał się jednak szefowi Starkweathera. Kilka lat później Starkweather został przeniesiony do ośrodka badawczego Xerox PARC. Tam, w 1971 roku opracował prototyp pierwszej drukarki laserowej. Pracował w Xerox do 1988 roku. W latach 1988–1997 był zatrudniony w firmie Apple, następnie od 1997 roku do emerytury w Microsofcie.

</doc>
<doc id="4697168" url="https://pl.wikipedia.org/wiki?curid=4697168" title="Charlotte Le Bon">
Charlotte Le Bon

Charlotte Le Bon (ur. 4 września 1986 w Montrealu) – kanadyjska eksmodelka, prezenterka telewizyjna i aktorka, a także graficzka, ilustratorka i fotografka.
Nominowana do Cezara dla najlepszej aktorki w roli drugoplanowej (2015) za rolę Victoire Doutreleau w filmie "Yves Saint Laurent" Jalila Lesperta.
Życiorys.
Charlotte Le Bon urodziła się w 1986 r. w Montrealu jako córka Brigitte Paquette i Richarda Le Bon. Jej matka i ojczym, Frank Schorpion, są aktorami. Po nauce sztuk wizualnych zaczęła karierę modelki w wieku 16 lat, a mając lat 19, opuściła Kanadę, aby pracować w tym zawodzie za granicą. Po krótkim pobycie w Tokio i Nowym Jorku ostatecznie zamieszkała w Paryżu w 2010 r. Swoją pracę w charakterze modelki wspomina z niechęcią. Reklamowała m.in. perfumy "Si Lolita" Lolity Lempickiej czy "Incredible" Me d'Escada i kawę Carte Noire.
W wieku 24 lat (2010 r.) wygrała casting do „Le Grand Journal”, francuskiego programu telewizyjnego Canal+ z gatunku talk-show, gdzie prezentowała prognozy pogody w formie zabawnych skeczów. Karierę telewizyjną porzuciła na rzecz aktorstwa. 
Filmografia.
Pojawiała się również we francuskojęzycznych serialach telewizyjnych "Le débarquement" (2013), "Calls" (2017–2019), "C'est comme ça que je t'aime" (2020), serialu animowanym "Hubert et Takako" (2013–15) oraz w teledysku „Desencuentro” (2017) portorykańskiego rapera Residente.

</doc>
<doc id="4697171" url="https://pl.wikipedia.org/wiki?curid=4697171" title="Port lotniczy Żytomierz">
Port lotniczy Żytomierz

Port Lotniczy im. Siergieja Korolowa Żytomierz-Smokiwka (ukr.: "Аеропорт «Житомир»", ang.: "Zhitomyr Airport", kod IATA: ZTR, kod ICAO: UKKV) – międzynarodowy port lotniczy w Żytomierzu, na Ukrainie.
Z braku oświetlenia ruch lotniczy na lotnisku może odbywać się tylko w dzień.
Historia.
Port lotniczy Żytomierz powstał w 1939. Od 1991 faktycznie nie funkcjonował. 24 listopada 2011 został skreślony z rejestru lotnisk cywilnych Ukrainy, na który ponownie został wpisany po remoncie 30 grudnia 2015. Budynek w założeniu ma obsługiwać do 400 pasażerów dziennie. Jednym z inwestorów renowacji portu była ukraińska linia lotnicza Yanair, która zamierzała zlokalizować przy lotnisku swoją bazę serwisową oraz prowadzić z niego loty pasażerskie. Połączeń pasażerskich nie udało się jednak uruchomić i obecnie z portu nie odbywa się żaden regularny lot pasażerski.

</doc>
<doc id="4697172" url="https://pl.wikipedia.org/wiki?curid=4697172" title="Grahame Blee">
Grahame Blee

Grahame Blee (ur. 1940) – australijski kierowca wyścigowy.
Biografia.
W wyścigowych mistrzostwach Australii Blee zadebiutował pod koniec lat 70. Początkowo ścigał się Elfinem, a w 1980 roku zmienił pojazd na Cheetaha Mk4. W latach 1981–1988 używał modelu Mk6. W 1982 roku został sklasyfikowany na ósmym miejscu w Australijskiej Formule 2, a w sezonie 1983 na piątym. Rok 1985 zakończył uzyskaniem 117,5 punktu, co umożliwiło mu zajęcie trzeciego miejsca w Formule 2, za Peterem Gloverem i Peterem Macrowem. W 1986 roku był szósty, a rok później ósmy. W sezonie 1988 zajął piąte miejsce w mistrzostwach Australii. W latach 90. kontynuował uczestnictwo w Australijskiej Formule 2. W sezonie 1999 rywalizował Reynardem 923. Wygrał wówczas pięciokrotnie i został mistrzem serii.

</doc>
<doc id="4697173" url="https://pl.wikipedia.org/wiki?curid=4697173" title="Okap z Oknem">
Okap z Oknem

Okap z Oknem – okap w orograficznie lewych zboczach doliny Zimny Dół na terenie wsi Czułów, w gminie Liszki w województwie małopolskim. Pod względem geograficznym jest to obszar Garbu Tenczyńskiego w obrębie Wyżyny Krakowsko-Częstochowskiej.
Opis obiektu.
Znajduje się w skale Krowa zaliczanej do Grupy Krowy na zboczu położonym w kierunku północno-zachodnim nad Źródłem w Zimnym Dole. Skała znajduje się w lesie na średnio pochyłym zboczu. W skale jest półka i okap okrążające ją od północnego zachodu, zachodu i południa. Okap ma długość około 10 m, a jego wysięg dochodzi do 5 m. Na półkę z łatwością można wyjść od strony północno-zachodniej, na południową stronę natomiast opada ona pionową ścianą o wysokości dochodzącej do 6 m. Pod okapem na poziomie półki jest krótki korytarzyk tworzący okno skalne.
Okap powstał w wapieniach zrostkowych pochodzących z jury późnej. W całości jest jasny i suchy. Brak nacieków, na ścianach natomiast silnie rozwijają się glony.
Okap nie był wzmiankowany w literaturze. Jego dokumentację opracowali A. Górny i M. Szelerewicz w listopadzie 1999 r. Plan jaskini opracował M. Szelerewicz.

</doc>
<doc id="4697174" url="https://pl.wikipedia.org/wiki?curid=4697174" title="Placówka Straży Granicznej w Ogrodnikach">
Placówka Straży Granicznej w Ogrodnikach

Placówka Straży Granicznej w Ogrodnikach – zlikwidowana graniczna jednostka organizacyjna Straży Granicznej realizująca zadania w ochronie granicy państwowej z Republiką Litewską.
Formowanie i zmiany organizacyjne.
Placówka Straży Granicznej w Ogrodnikach (PSG w Ogrodnikach), powołano 24 sierpnia 2005 roku ustawą z 22 kwietnia 2005 roku o zmianie ustawy o Straży Granicznej..., w strukturach Podlaskiego Oddziału Straży Granicznej z przemianowania dotychczas funkcjonującej granicznej placówki kontrolnej Straży Granicznej w Ogrodnikach (GPK SG w Ogrodnikach).
Placówka Straży Granicznej w Ogrodnikach funkcjonowała do 31 grudnia 2008 roku.
W wyniku planowanej reorganizacji związanej z realizacją przez Straż Graniczną zadań po włączeniu Polski do strefy Schengen, zarządzeniem Komendanta Głównego Straży Granicznej 1 stycznia 2009 roku Placówka SG w Ogrodnikach została zniesiona, a ochraniany odcinek granicy przejęła nowo utworzona Placówka Straży Granicznej w Sejnach. Zmiany wynikały z konieczności zapewnienia skutecznej i sprawnej realizacji zadań przez Straż Graniczną po zniesieniu kontroli na granicach wewnętrznych. Zmiany dotyczyły nie tylko nowych metod i form działania, ale także modyfikacji struktur organizacyjnych skutkujących m.in. zmianą ilości, zasięgu działania i usytuowania poszczególnych placówek. Celem zmian było stworzenie takich warunków działania, aby mimo zaprzestania kontroli na granicy, Straż Graniczna mogła skutecznie realizować dotychczasowe zadania.
Ochrona granicy.
Po stronie litewskiej na długości 102,4 km ochraniał granicę SOGP w Łodziejach.

</doc>
<doc id="4697176" url="https://pl.wikipedia.org/wiki?curid=4697176" title="Oszustwo metodą na policjanta">
Oszustwo metodą na policjanta

Oszustwo metodą na policjanta – metoda oszustwa, którego ofiarą padają najczęściej osoby starsze. Oszuści wyszukują w książkach telefonicznych osoby o imionach, które mogą sugerować starszy wiek. Następnie oszust dzwoni do seniora mówiąc, że jest kimś z rodziny i potrzebuje pomocy finansowej. Po chwili do pokrzywdzonego dzwoni kolejny telefon. W trakcie rozmowy senior dowiaduje się, że rozmawia z policjantem, który rozpracowuje grupę oszustów. Osoba podające się za policjanta prosi o przekazanie pieniędzy oszustowi informując jednocześnie, że całą akcję obserwować będą funkcjonariusze policji. Po wszystkim fałszywi policjanci znikają, a wraz z nimi oszczędności seniora.
Istnieje wiele wariantów oszustwa metodą na policjanta takich jak np. wyłudzenie podczas rozmowy telefonicznej haseł do bankowości elektronicznej pod przykrywką walki z hakerami. Ofiary oszustwa metodą na policjanta często tracą duże ilości gotówki.

</doc>
<doc id="4697177" url="https://pl.wikipedia.org/wiki?curid=4697177" title="Vincent Schopenhauer">
Vincent Schopenhauer

Vincent Schopenhauer, pseud. "Happy" (ur. 23 listopada 1991) – francuski zawodowy gracz "". Były reprezentant formacji Epsilon eSports, VeryGames, Recursive, Team Envy, Team Vitality, Team LDLC i Team eXtensive. 8. najlepszy gracz "Counter-Strike: Global Offensive" 2015 roku według rankingu HLTV. W swojej karierze zarobił ok. 492 tysiące dolarów.
Życiorys.
Schopenhauer rozpoczął zawodowe granie w "Counter-Strike’a" 12 czerwca 2012 roku, kiedy dołączył do amatorskiej drużyny Quality-Serveur. Pozostał w niej do 20 sierpnia 2013 roku, wszedł wówczas w skład drużyny Team LDLC, z którą wygrał turniej DreamHack Winter 2013. 1 lutego 2015 dołączył do Team Envy, z którym osiągnął pierwsze miejsce w rankingu najlepszych drużyn "Counter-Strike’a: Global Offensive" w serwisie HLTV. Do największych sukcesów Vincenta Schopenhauera należy między innymi wygrana w turnieju DreamHack Open Cluj-Napoca 2015 1 listopada 2015, gdzie w finale Team Envy pokonało Natus Vincere. 20 czerwca 2018 roku Team Envy zwolniło swój skład "CS:GO", przez co „Happy” pozostał bez drużyny. Pod koniec września 2018 roku, zawodnik dołączył do zespołu Waterboys, który 8 października został przejęty przez Team Vitality. 8 kwietnia 2019 Vincent opuścił Team Vitality i ponownie dołączył do Team LDLC. 2 stycznia 2020 roku jedno z zagrań Vincenta Schopenhauera zostało wybrane najlepszą akcją dekady w "Counter-Strike’u". 8 stycznia Team LDLC postanowiło gruntownie przebudować skład, przez co Happy opuścił drużynę.

</doc>
<doc id="4697183" url="https://pl.wikipedia.org/wiki?curid=4697183" title="Lotnisko Ozerne">
Lotnisko Ozerne

Lotnisko Ozerne-Żytomierz (ukr. Аеродром «Озерне», ang. "Ozerne Air Base", kod IATA: ZTR, kod ICAO: UKKO) – wojskowe lotnisko w miejscowości Ozerne koło Żytomierza, na Ukrainie.
Lotnisko wykorzystywane jest przez Siły Powietrzne Ukrainy oraz do cywilnego transportu towarowego. Nie jest przystosowane do obsługi ruchu pasażerskiego.
Historia.
Budowa lotniska dla potrzeb wojskowych rozpoczęła się w latach 30. XX w. Ukończona została podczas II wojny światowej przez Niemców przy wykorzystaniu jeńców wojennych. Po zakończeniu wojny stacjonowały tu Wojskowe Siły Powietrzne Armii Czerwonej, w tym pułk Lotnictwa Dalekiego Zasięgu wyposażany w broń jądrową.
W 1959 zmieniono nazwę na obecną. Równocześnie tę samą nazwę przyjęło pobliskie osiedle garnizonowe Ozerne. W 1963 nastąpiła przebudowa lotniska, tak aby mogło przyjąć wszystkie typy statków powietrznych.
Po rozpadzie Związku Sowieckiego i uzyskaniu przez Ukrainę niepodległości liczba wojsk stacjonujących w Ozernym uległa zmniejszeniu oraz wycofano z lotniska broń nuklearną. Obecnie lotnisko jest bazą ukraińskiej 39. Brygady Lotnictwa Taktycznego.

</doc>
<doc id="4697184" url="https://pl.wikipedia.org/wiki?curid=4697184" title="Baza lotnicza Ozerne">
Baza lotnicza Ozerne



</doc>
<doc id="4697187" url="https://pl.wikipedia.org/wiki?curid=4697187" title="Piotr Kamka">
Piotr Kamka

Piotr Kamka (ur. 7 listopada 1891 w Gnieźnie, zaginął 24 lipca 1920 pod Wołpami) – żołnierz armii niemieckiej, powstaniec wielkopolski, oficer Wojska Polskiego w II Rzeczypospolitej, kawaler Orderu Virtuti Militari. Pośmiertnie awansowany na stopień porucznika.
Życiorys.
Urodził się w rodzinie Ludwika i Krystyny z Kierczyńskich.
Absolwent szkoły powszechnej.
W lipcu 1914 wcielony do armii niemieckiej i w jej szeregach walczył na frontach I wojny światowej.
Jesienią 1918 powrócił do Gniezna.
W styczniu 1919 wstąpił do odrodzonego Wojska Polskiego.
W szeregach I batalionu saperów wielkopolskich walczył w powstaniu wielkopolskim na froncie północnym i południowym.
Od lutego 1920, będąc dowódcą 1 kompanii XVII batalionu saperów w stopniu podporucznika, walczył na froncie polsko bolszewickim.
"Podczas lipcowych walk odwrotowych zdecydowanym atakiem odrzucił oddziały nieprzyjaciela za Niemen, co umożliwiło wycofanie się pozostałym polskim jednostkom z zagrożonego odcinka, następnego dnia kontynuował akcję pod miasteczkiem Wołpy. Zginął w trakcie kolejnego ataku". 
Za czyny bojowe został odznaczony Krzyżem Srebrnym Orderu Virtuti Militari i pośmiertnie awansowany na stopień porucznika.

</doc>
<doc id="4697188" url="https://pl.wikipedia.org/wiki?curid=4697188" title="Ford Freestyle">
Ford Freestyle



</doc>
<doc id="4697190" url="https://pl.wikipedia.org/wiki?curid=4697190" title="CR4ZY">
CR4ZY

CR4ZY (wcześniej Valiance &amp; Co) – europejska drużyna e-sportowa, założona w 2017 roku. Sekcje posiada w grze . 
Counter-Strike: Global Offensive.
21 października 2017 roku Valiance pojawiło się na scenie e-sportowej CS:GO, po tym jak przejęła Binary Dragons. 9 czerwca 2019 organizacja zmieniła nazwę na CR4ZY. 30 września nexa i huNter przeszli do G2 Esports, a CR4ZY zakontraktowało trzech graczy: SHiPZ'a, emi'a oraz Neil_M'a jako trenera formacji. 21 stycznia 2020 roku skład został sprzedany za 1,5 mln dolarów północnoamerykańskiej organizacji c0ntact Gaming. Drużyna powróciła do CS:GO 18 lutego 2020, kiedy przejęli ukraińsko-białoruską formację Project X. CR4ZY z sekcji zarobiło ok. 243 tysięcy dolarów.

</doc>
<doc id="4697191" url="https://pl.wikipedia.org/wiki?curid=4697191" title="Ford Ka+ Active">
Ford Ka+ Active



</doc>
<doc id="4697196" url="https://pl.wikipedia.org/wiki?curid=4697196" title="Juriquilla">
Juriquilla

Juriquilla – miasto w Meksyku, w stanie Querétaro.

</doc>
<doc id="4697201" url="https://pl.wikipedia.org/wiki?curid=4697201" title="Jiří Procházka (zawodnik MMA)">
Jiří Procházka (zawodnik MMA)

Jiří Procházka (ur. 14 października 1992 w Hostěradicach) – czeski zawodnik mieszanych sztuk walk, walczący w dywizji półciężkiej. Były mistrz Gladiator Championship Fighting oraz RIZIN Fighting Federation w wadze półciężkiej. Od 16 stycznia 2020 zawodnik największej organizacji MMA na świecie, UFC. Były mistrz UFC w wadze półciężkiej.
Życiorys.
Urodził się 14 października 1992 roku w południowomorawskiej części Czeskiej i Słowackiej Republiki Federacyjnej (obecnie Republika Czeska). Ojciec Procházki zmarł, gdy ten miał 6 lat.
W młodości Procházka grał amatorsko w piłkę nożną w drużynie TJ Družstevník Hostěradice. Był również aktywnym zawodnikiem freestyle BMX i graczem unihokeja.
Kariera amatorska muay thai.
W wieku 16 lat, podczas nauki w Univerzita obrany, gdzie Procházka uczęszczał na kursy walki (przede wszystkim Kōdōkan Judo i ju-jitsu, prowadzone w akademii przez Milana Haškę, oraz karate tradycyjne w stylu ITKF H. Nishiyamy, prowadzone przez Aleša Rótha), zaczął trenować muay thai w Jetsaam Gym Brno pod okiem Martina Karaivanova, aby poprawić swoje umiejętności walki wręcz. Bezpośrednio po ukończeniu akademii, 30 czerwca 2011 roku zdobył mistrzostwo kraju w muay Thai.
Życie prywatne.
Znany jest jako oddany zwolennik zasad Bushidō, samurajskich wartości moralnych oraz nauk i filozofii Musashi Miyamoto, a zwłaszcza Księgi Pięciu Pierścieni, którą uznał za książkę, która zmieniła jego życie.
Jest kibicem FC Zbrojovka Brno i do czasu rozpoczęcia profesjonalnej kariery w sportach walki był zaangażowany w zorganizowane chuligaństwo piłkarskie, w tym w bójki przedmeczowe.
Oprócz ojczystego języka czeskiego, zna język angielski (od debiutu w UFC), a także posługuje się biegle językiem japońskim i językiem niemieckim.
Ukończył lokalną Akademię Służby Ochronnej (SOŠ OOM), obecnie Berneńskiej Szkoły Prawa i Bezpieczeństwa (BPA). Obecnie studiuje na Uniwersytecie Masaryka politykę sprawności fizycznej sił bezpieczeństwa.
Jiri jest znany ze swojego hasła "BJP". Jest to okrzyk bojowy Procházki, a także nazwa jego marki towarowej.
Jego nietypowy pseudonim, czeskie imię żeńskie "Denisa" to odpowiednik angielskiego Denise, oraz Deniska (Denni). Powstał podczas obozu treningowego, gdzie Procházka omyłkowo odpowiedział na wezwanie trenera do innego zawodnika, dziewczyny o tym imieniu.

</doc>
<doc id="4697205" url="https://pl.wikipedia.org/wiki?curid=4697205" title="Santa Rosa Jáuregui">
Santa Rosa Jáuregui

Santa Rosa Jáuregui – miasto w Meksyku, w stanie Querétaro.

</doc>
<doc id="4697206" url="https://pl.wikipedia.org/wiki?curid=4697206" title="Małgorzata Łuczyk">
Małgorzata Łuczyk

Małgorzata Anna Łuczyk – polska językoznawczyni, dr hab. nauk humanistycznych.
Życiorys.
Obroniła pracę doktorską, 23 marca 2007 habilitowała się na podstawie pracy zatytułowanej "Funkcjonalno-semantyczne pole intraperceptywności w języku rosyjskim na tle polskiej świadomości językowej". Pracuje na stanowisku profesora uczelni w Instytucie Neofilologii na Wydziale Humanistycznym Uniwersytetu Zielonogórskiego.

</doc>
<doc id="4697207" url="https://pl.wikipedia.org/wiki?curid=4697207" title="Polski Kontyngent Wojskowy na Morzu Śródziemnym">
Polski Kontyngent Wojskowy na Morzu Śródziemnym



</doc>
<doc id="4697209" url="https://pl.wikipedia.org/wiki?curid=4697209" title="Tequisquiapan">
Tequisquiapan

Tequisquiapan – miasto w Meksyku, w stanie Querétaro.

</doc>
<doc id="4697210" url="https://pl.wikipedia.org/wiki?curid=4697210" title="Polski Kontyngent Wojskowy na Morzu Śródziemnym (EUNAVFOR)">
Polski Kontyngent Wojskowy na Morzu Śródziemnym (EUNAVFOR)

Polski Kontyngent Wojskowy na Morzu Śródziemnym – wydzielony komponent Marynarki Wojennej, przeznaczony do przeciwdziałania przemytowi i handlowi ludzi w akwenie Morza Śródziemnego w ramach operacji wojskowej Unii Europejskiej (EUNAVFOR MED "Sophia") w trakcie kryzysu migracyjnego w latach 2018-2020 i zapobiegania łamaniu embarga na dostawy broni do Libii (EUNAVFOR MED "Irini") w 2020-2021.
Kontyngent na przestrzeni lat nosił następujące nazwy:
Historia.
W rezultacie nasilających się w 2015 kryzysu migracyjnego w Europie 18 maja 2015 Rada Europejska w ramach wspólnej polityka zagranicznej i bezpieczeństwa podjęła decyzję o przeprowadzeniu w basenie Morza Śródziemnego operacji sił morskich państw Unii Europejskiej pod nazwą EUNAVFOR MED, mającej na celu przeciwdziałanie nielegalnej migracji i handlu ludźmi w tym rejonie świata.
Polski wkład w tę operację, określoną kryptonimem "Sophia", stanowił początkowo jeden oficer w dowództwie EUNAVFOR. W 2018 "Sophia" została wzmocniona przez ok. 100-osobowy polski kontyngent wojskowy, wystawiony głównie przez Brygadę Lotnictwa Marynarki Wojennej (ze wsparciem żołnierzy innych jednostek Marynarki Wojennej i pozostałych rodzajów sił zbrojnych), w skład którego wchodziły zespół lotniczy, zespół abordażowy oraz element wsparcia logistycznego.
Rekonesans bazy Sigonella przeprowadzono w październiku 2017 i styczniu 2018 roku, w tym czasie w Polsce trwał proces formowania kontyngentu, który został przetransportowany w rejon działań mandatowych w lutym 2018 roku. Rozpoczął on realizację następujących zadań:
Od III zmiany kontyngentu zespół abordażowy stanowi odwód na terenie Polski, przygotowany do wsparcia operacji – przyczyną jest wycofanie z EUNAVFOR okrętów marynarek wojennych państw Unii Europejskiej z powodu sprzeciwu władz Włoch.
31 marca 2020 zakończono operację "Sophia" i 1 kwietnia 2020 w oparciu o jej struktury uruchomiono operację EUNAVFOR MED "Irini". Głównym zadaniem wydzielonych do jej sił jest kontrola nałożonego przez ONZ embarga na dostawy broni do ogarniętej wojną domową Libii poprzez przeciwdziałanie próbom przemytu. Na mocy postanowienia prezydenta RP 1 kwietnia 2021 w miejsce PKW EU "Sophia" powołano PKW EU "Irini", który w oparciu o dotychczasowe siły i środki realizuje powyższe zadanie w ramach lotów patrolowych.
Struktura organizacyjna.
Czas trwania, dowódcy, jednostka wystawiająca oraz liczebność poszczególnych zmian: 

</doc>
<doc id="4697212" url="https://pl.wikipedia.org/wiki?curid=4697212" title="Rioverde (Meksyk)">
Rioverde (Meksyk)

Rioverde – miasto w Meksyku, w stanie San Luis Potosí.

</doc>
<doc id="4697213" url="https://pl.wikipedia.org/wiki?curid=4697213" title="Joanna Zawodniak">
Joanna Zawodniak

Joanna Elżbieta Zawodniak – polska językoznawczyni, dr hab. nauk humanistycznych, profesor nadzwyczajny Instytutu Neofilologii Wydziału Humanistycznego Uniwersytetu Zielonogórskiego i Wyższej Szkoły Zarządzania „Edukacji” we Wrocławiu.
Życiorys.
21 marca 2002 obroniła pracę doktorską "Ewaluacja słownikowego programu nauczania dla dzieci wczesnoszkolnych uczących się angielskiego jako języka obcego", 23 października 2012 habilitowała się na podstawie pracy zatytułowanej "Rozwijanie sprawności pisania w dydaktyce językowej na etapie wczesnoszkolnym". Pracowała w Nauczycielskim Kolegium Języków Obcych na Wydziale Humanistycznym Uniwersytetu Zielonogórskiego.
Objęła funkcję profesora nadzwyczajnego w Wyższej Szkole Zarządzania „Edukacji” we Wrocławiu, a także w Instytucie Neofilologii na Wydziale Humanistycznym Uniwersytetu Zielonogórskiego.

</doc>
<doc id="4697214" url="https://pl.wikipedia.org/wiki?curid=4697214" title="Tamazunchale">
Tamazunchale

Tamazunchale – miasto w Meksyku, w stanie San Luis Potosí.

</doc>
<doc id="4697217" url="https://pl.wikipedia.org/wiki?curid=4697217" title="Costa Rica">
Costa Rica

Costa Rica – miasto w Meksyku, w stanie Sinaloa.

</doc>
<doc id="4697218" url="https://pl.wikipedia.org/wiki?curid=4697218" title="Gabriel Leyva Solano">
Gabriel Leyva Solano

Gabriel Leyva Solano – miasto w Meksyku, w stanie Sinaloa.

</doc>
<doc id="4697220" url="https://pl.wikipedia.org/wiki?curid=4697220" title="Juan José Ríos">
Juan José Ríos

Juan José Ríos – miasto w Meksyku, w stanie Sinaloa.

</doc>
<doc id="4697223" url="https://pl.wikipedia.org/wiki?curid=4697223" title="Polski Kontyngent Wojskowy w Rumunii">
Polski Kontyngent Wojskowy w Rumunii

Polskie Kontyngent Wojskowy w składzie wielonarodowej brygady sił dostosowanej Wysuniętej Obecności Organizacji Traktatu Północnoatlantyckiego w Rumunii i Republice Bułgarii (PKW Rumunia) – wydzielony komponent Sił Zbrojnych RP w postaci kompanii zmotoryzowanej na KTO Rosomak z pododdziałami logistycznymi, przeznaczony do wsparcia sił sojuszniczych NATO na tzw. wschodniej flance w ramach dostosowanej Wysuniętej Obecności w Rumunii.
Historia.
Rosyjskie działania zbrojne wymierzone w integralność Ukrainy (aneksja Krymu przez Rosję i wojna w Donbasie) znacząco zmieniły sytuację geopolityczną w środkowej i wschodniej Europie. Koniecznością stało się zagwarantowanie bezpieczeństwa nowym państwom członkowskim Organizacji Traktatu Północnoatlantyckiego, tj. przyjętych do Sojuszu po 1999 r., zwłaszcza w rejonie tzw. wschodniej flanki NATO (przede wszystkim Polska i państwa bałtyckie, a także Rumunia i Bułgaria).
W rezultacie postanowień podjętych w trakcie szczytu NATO w Warszawie w dniach 8–9 lipca 2016 r. państwa członkowskiego NATO rozpoczęły przemieszczanie sił sojuszniczych w ramach dwóch inicjatyw:
W przypadku dostosowanej Wysuniętej Obecności Polska jest państwem-kontrybutorem (ponadto w Orzyszu stacjonuje grupa bojowa pod amerykańskim dowództwem z udziałem wojsk rumuńskich w ramach wzmocnionej Wysuniętej Obecności). Zgodnie z postanowieniem Prezydenta RP z 27 kwietnia 2017 r. do Rumunii został skierowany polski kontyngent wojskowy w składzie kompanii piechoty zmotoryzowanej z elementem wsparcia logistycznego, łącznie ok. 230 żołnierzy i pracowników wojska oraz 14 kołowych transporterów opancerzonych Rosomak. Kontyngent wystawiony jest rotacyjnie przez bataliony piechoty zmotoryzowanej 17 Brygady Zmechanizowanej 11 Dywizji Kawalerii Pancernej ze wsparciem z innych jednostek.
Przygotowania do wystawienia kontyngentu przez 17 BZ rozpoczęły się w grudniu 2016 r. Do maja 2017 r. trwało szkolenie poszczególnych pododdziałów kompanii i Narodowego Elementu Wsparcia, zakończone certyfikacją PKW Rumunia. Na przełomie maja i czerwca 2017 siły i środki zostały przemieszczone z Polski do Rumunii.
Kompania zmotoryzowana funkcjonuje w ramach rumuńskiej 2 Brygady Piechoty w miejscowości Krajowa, w strukturze sojuszniczej jako Wielonarodowa Brygada Południowy Wschód Wielonarodowej Dywizji Południowy Wschód. Brygadę tworzą żołnierze z następujących państw: Rumunia (państwo ramowe), Bułgaria, Hiszpania, Polska, Portugalia, Stany Zjednoczone.
Struktura organizacyjna.
Czas trwania, dowódcy, jednostka wystawiająca oraz liczebność poszczególnych zmian:

</doc>
<doc id="4697225" url="https://pl.wikipedia.org/wiki?curid=4697225" title="Cananea">
Cananea

Cananea – miasto w Meksyku, w stanie Sonora.

</doc>
<doc id="4697227" url="https://pl.wikipedia.org/wiki?curid=4697227" title="Empalme (Meksyk)">
Empalme (Meksyk)

Empalme – miasto w Meksyku, w stanie Sonora.

</doc>
<doc id="4697229" url="https://pl.wikipedia.org/wiki?curid=4697229" title="Raynolds Peak">
Raynolds Peak

Raynolds Peak – góra o wysokości 3325 m n.p.m. na terenie hrabstwa Teton w Wyoming.
Położenie i okolica.
Góra znajduje się na terenie pasma Teton Range w Górach Skalistych. Od zachodu znajduje się szczyt Dry Ridge Mountain, od południa il Clever Peak i Thor Peak, od wschodu Traverse Peak, a od północy szczyt Rolling Thunder Mountain oraz The Wall. U podnóża góry z południowej strony znajduje się kanion Moran Canyon, przez którego płynie Moran Creek. Cały obszar góry znajduje się w Parku Narodowym Grand Teton.

</doc>
<doc id="4697231" url="https://pl.wikipedia.org/wiki?curid=4697231" title="Esperanza (Meksyk)">
Esperanza (Meksyk)

Esperanza – miasto w Meksyku, w stanie Sonora.

</doc>
<doc id="4697232" url="https://pl.wikipedia.org/wiki?curid=4697232" title="Huatabampo">
Huatabampo

Huatabampo – miasto w Meksyku, w stanie Sonora.

</doc>
<doc id="4697239" url="https://pl.wikipedia.org/wiki?curid=4697239" title="Autostrada M64">
Autostrada M64

Autostrada M64 () – niewybudowana autostrada w Wielkiej Brytanii, planowana w latach 70. jako połączenie autostrady M6 w Stoke-on-Trent z M1 niedaleko Castle Donington. Gdyby powstała, umożliwiłaby przejazd z regionu południowo-wschodniej Anglii do północno-zachodniej, z pominięciem obciążonej M6 w rejonie Birmingham. Plany zbudowania trasy zostały anulowane w 1976 roku. W latach 90. zbudowano drogę A50, biegnącą mniej więcej po śladzie dawniej planowanej arterii, później powstała także autostrada M6 Toll zbierająca część ruchu w Birmingham. M64 miała mieć około 64,4 km (40 mil) długości.

</doc>
<doc id="4697244" url="https://pl.wikipedia.org/wiki?curid=4697244" title="Nikol Joseph Cauchi">
Nikol Joseph Cauchi

Nikol Ġużeppi Cauchi, znany w literaturze również jako "Nicholas Joseph Cauchi" (1929–2010) – maltański prałat, który został siódmym biskupem Gozo.
Wczesne lata.
Nikol Ġużeppi Cauchi urodził się 2 marca 1929 w Għarb na Gozo, Malta, jako najstarsze z pięciorga dzieci Josepha, zakrystianina kościoła parafialnego w Għarb, i Josephiny "née" Portelli.
Nikol otrzymał wykształcenie podstawowe w Gozo Lyceum, a później w Seminarium Diecezjalnym w Victorii.
Kapłaństwo.
Święcenia kapłańskie otrzymał 29 marca 1952 w katedrze w Victorii. Następnie kontynuował studia w Rzymie, uzyskując doktorat z filozofii na Pontificia Università Gregoriana, oraz licencjat z nauk społecznych w jezuickim Instytucie Socjologii.
Po powrocie na Gozo w 1956 mianowany został proboszczem w Fontanie, oraz otrzymał katedrę filozofii i socjologii w seminarium diecezjalnym na Gozo; wykładał tam również język włoski. W 1963 przeniesiony został z Fontany, i został prefektem tegoż seminarium.
W wieku 38 lat, 24 lutego 1967 został powołany na stanowisko biskupa pomocniczego diecezji Gozo oraz ustanowiony przez papieża Pawła VI administratorem apostolskim "sede plena" diecezji Gozo; jednocześnie został mianowany biskupem tytularnym Vicus Augusti. Sakrę biskupią otrzymał 9 kwietnia tegoż roku w katedrze w Victorii z rąk arcybiskupa Martina Johna O’Connora, ówczesnego nuncjusza apostolskiego na Malcie. 
Biskup Gozo.
Po śmierci 31 marca 1972 dotychczasowego biskupa Gozo Giuseppe Pace, Nikol Ġużeppi Cauchi mianowany został 20 lipca 1972 jego następcą, obejmując diecezję 10 września 1972..
W czasie swojej prawie czterdziestoletniej posługi biskupiej Nikol Cauchi był bardzo aktywny. Był jednym z założycieli Social Action Movement, brał czynny udział w tworzeniu Gozo Civic Council. Znany kaznodzieja i pisarz, opublikował liczne książki. Cauchi reprezentował maltańską Konferencję Episkopatu na Synodzie Biskupów w 1974 i 1994. W trakcie swego biskupstwa Cauchi został mianowany między innymi dziekanem kapituły kolegiaty św. Jerzego w Victorii, członkiem honorowym Xirka Ġieħ ir-Repubblika w 2005. Był również jednym z członków założycieli i honorowym prezesem Fundacji JP2. 
Śmierć.
Biskup Nikol Ġużeppi Cauchi zmarł w wieku 81 lat, 15 listopada 2010 w szpitalu Mater Dei na Malcie. Pochowany został 17 listopada 2010 w kaplicy Świętych Relikwii w katedrze Wniebowzięcia w Cittadelli, górującej nad stolicą wyspy Gozo.

</doc>
<doc id="4697245" url="https://pl.wikipedia.org/wiki?curid=4697245" title="Adolf Henryk Wiesiołowski">
Adolf Henryk Wiesiołowski

Adolf Henryk Wiesiołowski (ur. 22 czerwca 1896 w Pryłypczu, zm. 26 listopada 1953 w Los Angeles) – major pilot, obserwator Wojska Polskiego, kawaler Orderu Virtuti Militari.
Życiorys.
Urodził się we wsi Pryłypcze, w ówczesnym powiecie kocmańskim Księstwa Bukowiny, w rodzinie Adolfa i Ludwiki z Łukasiewiczów. W latach 1910–1914 uczył się w klasach V-VIII w Prywatnym Gimnazjum im. Adama Mickiewicza we Lwowie. Tam 14 czerwca 1914 otrzymał świadectwo dojrzałości z wyróżnieniem. Dwa lata później, w tym samym gimnazjum, maturę uzyskał jego młodszy brat Aleksander (ur. 12 stycznia 1898 w Pryłypczu).
Po wybuchu I wojny światowej Adolf został powołany do służby w c. i k. Armii i wcielony do Pułku Armat Polowych Nr 40. W jego szeregach walczył od kwietnia 1915 roku na froncie wschodnim i włoskim. W 1916 roku zdobył przeszkolenie w oficerskiej szkole artylerii w Czeskich Budziejowicach. Powrócił do służby w 94 pap, następnie służył w 94 pap w Wiedniu i w 27 pułku artylerii górskiej. W listopadzie 1917 roku odbył przeszkolenie obserwatorów lotniczych w Wiener Neustadt oraz kurs pilotażu w Krakowie i Campo Formio. Po ukończeniu szkolenia powrócił do służby.
Jego brat Aleksander został powołany do służby w c. k. Obronie Krajowej. Jego oddziałem macierzystym był Pułk Artylerii Polowej Nr 143. Na stopień chorążego został mianowany ze starszeństwem z 1 lipca 1917 w korpusie oficerów rezerwy artylerii. Został odznaczony Srebrnym Medalem Waleczności 2 klasy.
Po rozpadzie Austro-Węgier obaj bracia zgłosili się do służby w odrodzonym Wojsku Polskim. Adolf, jako wyszkolony obserwator lotniczy otrzymał w listopadzie 1918 roku przydział do 2 eskadry bojowej we Lwowie. Wziął udział w końcowej fazie bitwy o Lwów. W czerwcu 1919 roku objął stanowisko zastępcy dowódcy 6 eskadry wywiadowczej, w marcu 1920 r. został jej dowódcą. Podczas wojny polsko-bolszewickiej wykonywał loty bojowe przeciwko konnicy Budionnego w okolicach Buska i Poborza. Wyróżnił się odwagą podczas lotów wykonywanych pomiędzy 16 a 20 sierpnia. 14 października 1920 roku został zatwierdzony z dniem 1 kwietnia 1920 roku w stopniu kapitana, w wojskach lotniczych, w grupie oficerów byłej armii austriacko-węgierskiej.
Po zakończeniu działań bojowych został mianowany na stanowisko zastępcy kierowania warsztatów lotniczych na krakowskim lotnisku. 21 lipca 1921 roku został przeniesiony do Oficerskiej Szkoły Obserwatorów i Strzelców Lotniczych w Toruniu na stanowisko wykładowcy i kierownika działu nauk. 23 marca 1924 roku objął dowództwo 43 eskadry lotniczej. W marcu 1925 roku został zatwierdzony na stanowisku oficera taktycznego 4 pułku lotniczego, a w czerwcu 1927 r. został dowódcą dywizjonu w tym pułku. Odbył kurs dla oficerów sztabowych lotnictwa i w 1928 roku objął dowództwo dywizjonu szkolnego w 4 pl. W grudniu 1931 roku został mianowany dyrektorem naukowym w Centrum Wyszkolenia Podoficerów Lotnictwa. W listopadzie 1933 roku został przeniesiony na stanowisko komendanta bazy. Z dniem 30 września 1934 roku został przeniesiony w stan spoczynku.
Po zakończeniu kampanii wrześniowej przedostał się do Wielkiej Brytanii. Został przyjęty do Polskich Sił Powietrznych i otrzymał numer służbowy P-0263. Został uznany za przeciwnika politycznego rządu Władysława Sikorskiego i osadzony w Stacji Zbornej Oficerów Rothesay na wyspie Bute. Po uwolnieniu służył w dywizjonie 300 jako obserwator.
Po zakończeniu wojny nie zdecydował się na powrót do Polski, pozostał na emigracji. Zmarł 26 listopada 1953 roku w Los Angeles.

</doc>
<doc id="4697252" url="https://pl.wikipedia.org/wiki?curid=4697252" title="Nikol Ġużeppi Cauchi">
Nikol Ġużeppi Cauchi



</doc>
<doc id="4697253" url="https://pl.wikipedia.org/wiki?curid=4697253" title="Antoni Kamski">
Antoni Kamski

Antoni Kamski (ur. 20 grudnia 1893 w Rudzach, zm. 15 maja 1928 w Krakowie) – żołnierz armii austriackiej, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w Rudzach, w ówczesnym powiecie wadowickim Królestwa Galicji i Lodomerii, w rodzinie Jana i Rozalii ze Stachnajów. Absolwent gimnazjum w Wadowicach.
W sierpniu 1914 wcielony został do armii austriackiej. Skierowany na szkołę oficerską we Freibergu. 17 maja 1915 awansowany został na stopień chorążego ze starszeństwem z 1 maja tego roku i wcielony do Pułku Piechoty Nr 56. Walczył na froncie wschodnim I wojny światowej. W czasie walk dostał się do niewoli rosyjskiej.
W 1918 wstąpił do odrodzonego Wojska Polskiego, zweryfikowany w stopniu podporucznika. Jako dowódca plutonu 12 pułku piechoty walczył na frontach wojny polsko-bolszewickiej. W sierpniu 1920 "w ataku na Brody, prowadził swoją kompanię i mimo huraganowego ognia artylerii nieprzyjaciela, zajął Kaniuszków. W boju tym otrzymał ranę postrzałową klatki piersiowej." Za czyny bojowe został odznaczony Krzyżem Srebrnym Orderu Virtuti Militari.
Po wojnie pozostał w zawodowej służbie wojskowej. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1770. lokatą w korpusie oficerów piechoty. W tym samym roku został przeniesiony do 75 pułku piechoty w Królewskiej Hucie.
15 maja 1928 zmarł w 5 Szpitalu Okręgowym w Krakowie. Został pochowany na cmentarzu w Katowicach.
Był żonaty z Małgorzatą Klonowską, miał córkę Krystynę (ur. 1925).

</doc>
<doc id="4697258" url="https://pl.wikipedia.org/wiki?curid=4697258" title="Czesław Sosnowski">
Czesław Sosnowski



</doc>
<doc id="4697259" url="https://pl.wikipedia.org/wiki?curid=4697259" title="Ceslaus Sosnowski">
Ceslaus Sosnowski



</doc>
<doc id="4697260" url="https://pl.wikipedia.org/wiki?curid=4697260" title="FC Wan">
FC Wan

Football Club Van – armeński klub piłkarski, mający siedzibę w mieście Czarencawan, w środkowej części kraju.
Historia.
Chronologia nazw:
Klub piłkarski FC Wan został założony w miejscowości Czarencawan 31 maja 2019 przez armeńsko-rosyjskiego biznesmena Olega Ghukasowa. W sezonie 2019/20 startował w Araczin chumb i po zajęciu 1. miejsca w lidze awansował do Barcragujn chumb.
Obecny skład.
Stan na 22 stycznia 2020:

</doc>
<doc id="4697261" url="https://pl.wikipedia.org/wiki?curid=4697261" title="Łukasz Franciszek Makowiecki">
Łukasz Franciszek Makowiecki

Łukasz Franciszek Makowiecki herbu Pomian (zm. w 1699 roku) – starosta trembowelski w latach 1676-1697, starosta mogilniki w 1676 roku.
Poseł sejmiku halickiego na sejm 1681 roku, sejm 1683 roku, sejm 1685 roku, sejm 1690 roku, sejm zwyczajny 1692/1693 roku. Poseł ziemi halickiej na sejm grodzieński 1678-1679 roku. Był elektorem Augusta II Mocnego z ziemi halickiej w 1697 roku.

</doc>
<doc id="4697263" url="https://pl.wikipedia.org/wiki?curid=4697263" title="Mistrzostwa Świata U-20 w Rugby Union Mężczyzn 2020">
Mistrzostwa Świata U-20 w Rugby Union Mężczyzn 2020

Mistrzostwa Świata U-20 w Rugby Union Mężczyzn 2020 (2020 World Rugby U20 Championship) – mistrzostwa świata w rugby union dla drużyn narodowych do lat dwudziestu, organizowane przez World Rugby. Turniej został zaplanowany do rozegrania we Włoszech w dniach 28 czerwca – 18 lipca 2020 roku, został jednak odwołany w związku z pandemią COVID-19.
Federazione Italiana Rugby otrzymała prawa do organizacji zawodów pod koniec czerwca 2019 roku, tuż po zakończeniu poprzedniej edycji. W połowie stycznia 2020 roku ogłoszono, iż zawody zaplanowano w czterech miastach północnych Włoch, podano również składy grup i rozkład gier. Turniej finałowy został odwołany przez World Rugby w związku z pandemią COVID-19 pod koniec marca 2020 roku.
Uczestnicy.
W zawodach uczestniczyć miało jedenaście najwyżej sklasyfikowanych drużyn z poprzednich mistrzostw oraz zwycięzca World Rugby U-20 Trophy 2019.

</doc>
<doc id="4697267" url="https://pl.wikipedia.org/wiki?curid=4697267" title="James Sneddon">
James Sneddon

James Neil Sneddon – australijski językoznawca. Specjalizuje się w języku indonezyjskim.
Studia z zakresu językoznawstwa i języka indonezyjskiego ukończył na Uniwersytecie w Sydney. W 1974 r. doktoryzował się na Australijskim Uniwersytecie Narodowym, gdzie obronił pracę "Tondano Phonology and Grammar". Piastował stanowisko profesora nadzwyczajnego na Uniwersytecie Griffitha w Queensland. 
Jego dorobek obejmuje liczne prace poświęcone językowi indonezyjskiemu, m.in. podręczniki gramatyczne. Jest autorem książki "Colloquial Jakartan Indonesian", opisującej dialekt dżakarcki. W książce "The Indonesian Language: Its History and Role in Modern Society" przedstawia historię języka indonezyjskiego i jego funkcję we współczesnej Indonezji. Równocześnie podważa utarte przekonania na temat tego języka.

</doc>
<doc id="4697268" url="https://pl.wikipedia.org/wiki?curid=4697268" title="Dirk Vanderbeke">
Dirk Vanderbeke

Dirk Vanderbeke – niemiecki literaturoznawca, dr hab., profesor wizytujący Instytutu Neofilologii Wydziału Humanistycznego Uniwersytetu Zielonogórskiego
Życiorys.
W 1994 obronił pracę doktorską, w 2002 habilitował się na podstawie pracy. Otrzymał nominację profesorską. Objął funkcję profesora wizytującego w Instytucie Neofilologii na Wydziale Humanistycznym Uniwersytetu Zielonogórskiego.

</doc>
<doc id="4697269" url="https://pl.wikipedia.org/wiki?curid=4697269" title="Peter Doulman">
Peter Doulman

Peter Doulman (ur. 19 marca 1957 w Bathurst) – australijski kierowca wyścigowy.
Biografia.
Jest synem rolników. Uczęszczał do szkoły podstawowej w bliskości Mount Panorama Circuit, co spowodowało jego zainteresowanie się sportami motorowymi. W wieku 11 lat dołączył do Bathurst Light Car Club.
Na początku lat 80. uzyskał tytuł inżyniera i podjął się rywalizacji w Australijskiej Formule 2. Ścigał się Avanti F2, jednak nie odnosił dobrych wyników w serii. W 1989 roku założył zespół M3 Motorsport i rozpoczął starty BMW M3 w Australian Endurance Championship oraz Australian Touring Car Championship. W 1993 roku wygrał pięć wyścigów w serii Australian 2.0 Litre Touring Car Championship i został jej mistrzem. Od 1995 roku rywalizował Holdenem Commodore, Fordem Falconem i Alfą Romeo 156 GTA.

</doc>
<doc id="4697274" url="https://pl.wikipedia.org/wiki?curid=4697274" title="Kościół św. Hieronima w Rzymie">
Kościół św. Hieronima w Rzymie



</doc>
<doc id="4697275" url="https://pl.wikipedia.org/wiki?curid=4697275" title="Długi Okap (Zimny Dół)">
Długi Okap (Zimny Dół)

Długi Okap – okap w orograficznie lewych zboczach doliny Zimny Dół na terenie wsi Czułów, w gminie Liszki w województwie małopolskim. Pod względem geograficznym jest to obszar Garbu Tenczyńskiego w obrębie Wyżyny Krakowsko-Częstochowskiej.
Opis obiektu.
Znajduje się na zboczu położonym w kierunku północno-zachodnim nad Źródłem w Zimnym Dole, w skale Dolna Łąka zaliczanej do Grupy Krowy. Skała ta znajduje się w lesie na średnio pochyłym zboczu. Od strony zachodniej nisko nad ziemią ma okap o maksymalnym wysięgu 4 m. Okap ten kontynuuje się również na południowej ścianie skały, osiągając długość 15 m. Ponadto na południowej stronie przy ziemi zaczyna się pozioma półka. Ponieważ zbocze opada wzdłuż ściany skały, półka wznosi się nad nim skośnie, na wschodzie osiągając wysokość 3 m nad ziemią. Pod okapem na zachodniej stronie skały znajduje się przy ziemi niski i zawalony gruzem korytarz. Również na wschodniej stronie skały znajduje się zagruzowany korytarz. Do krawędzi półki biegnie od niego kręta rynna.
Okap powstał w wapieniach zrostkowych pochodzących z jury późnej. W całości jest jasny i suchy. Brak nacieków, na ścianach natomiast silnie rozwijają się glony. Namulisko po zachodniej stronie okapu składa się z gruzu, gliny i liści, po wschodniej dno jest skaliste. Pod okapem występują pająki.
Okap nie był wzmiankowany w literaturze. Jego dokumentację opracowali A. Górny i M. Szelerewicz w listopadzie 1999 r. Plan jaskini opracował M. Szelerewicz.

</doc>
<doc id="4697278" url="https://pl.wikipedia.org/wiki?curid=4697278" title="Stomothecata">
Stomothecata

Stomothecata – takson pajęczaków, obejmujący skorpiony i kosarze.
Charakterystyczną cechą tych pajęczaków, od której wzięła się nazwa taksonu, jest obecność stomoteki – jamy przedgębowej utworzonej z apofiz bioder ("coxapohyses") nogogłaszczków i pierwszej pary odnóży krocznych, niekiedy także przy współudziale apofiz bioder odnóży drugiej pary. Z jej obecnością wiąże się także rozpięcie poprzecznego mięśnia w świetle nadgębia oraz zrośnięcie się jego ścianek bocznych z pośrodkowymi powierzchniami bioder nogogłaszczków. W prosomie biegną od nadgębia dwa ramiona doczepiające się do endosternitu, które służą za punkty zaczepu dla mięśni rozszerzających gardziel oraz zewnętrznych mięśni odnóży. Wspólną cechą skorpionów i kosarzy jest też przednie położenie otworów genitalnych i obecność mięśni wychodzących z karapaksu i zaczepiających się na brzusznych krawędziach drugich członów szczękoczułków. W obu tych grupach wykazano występowanie specyficznych narządów hemocytopoetycznych, związanych z głównymi nerwami przedniej części opistosomy.
Takson ten został wprowadzony w 2007 roku J. Shultza. W wynikach jego analizy filogenetycznej skorpiony i kosarze zajmowały siostrzane pozycje w obrębie kladu Dromopoda, do którego należały także Haplocnemata (solfugi i zaleszczotki). Stomothecata nie były rozpoznawane w badaniach wcześniejszych Weygoldta i Paulusa z 1979, van der Hammena z 1989, Shultza z 1990, Wheelera i Hayashiego z 1998 ani Giribeta i innych z 2002. Monofiletyzmowi Stomothecata przeczą też wyniki nowszych analiz filogenetycznych: Garwooda i Dunlopa z 2014 (kosarze zajmują pozycję siostrzaną dla Phalangiotarbi, a skorpiony dla zaleszczotków) czy Ballesterosa i Sharmy z 2019 (skorpiony w pozycji siostrzanej do Tetrapulmonata).

</doc>
<doc id="4697279" url="https://pl.wikipedia.org/wiki?curid=4697279" title="Mikihiro Moriyama">
Mikihiro Moriyama

Mikihiro Moriyama (ur. 16 września 1960 w Kioto) – japoński filolog indonezysta. Jest specjalistą od języków indonezyjskiego i sundajskiego oraz holenderskiego okresu kolonialnego w Indonezji.
W 1985 roku uzyskał bakalaureat na Osaka University of Foreign Studies. Magisterium otrzymał w 1987 roku. W 2003 roku otrzymał stopień D. Litt. na Uniwersytecie w Lejdzie. Objął stanowisko profesora na Uniwersytecie Nanzan.
Jego dorobek obejmuje publikacje poruszające genezę piśmiennictwa sundajskiego, kulturę druku i nowoczesność, indonezyjską politykę językową oraz formację wiedzy w kolonialnej Jawie Zachodniej. Jest także tłumaczem literatury indonezyjskiej. Na język japoński przełożył twórczość takich autorów jak Putu Wijaya i Seno Gumira Ajidarma. Od 1988 roku naucza w Japonii języka indonezyjskiego. Jest autorem materiałów wspomagających naukę tego języka.
Włada kilkoma językami: japońskim, indonezyjskim, angielskim, sundajskim i holenderskim.

</doc>
<doc id="4697280" url="https://pl.wikipedia.org/wiki?curid=4697280" title="RTP Memória">
RTP Memória

RTP Memória – drugi kanał tematyczny Portugalskiej Telewizji Publicznej RTP. Jest to ogólny kanał, który przekazuje programy dostępne w ogromnym archiwum 60 lat RTP, głównie programów telewizyjnych wyprodukowanych w przez RTP. Kanał rozpoczął nadawanie 4 października 2004 r, a 1 grudnia 2016 roku kanał rozpoczął nadawanie w Portugalskim DVB-T wraz z RTP3. Co ważne kanał w Naziemnej Telewizji Cyfrowej nie emituje reklam, z korzyścią dla komercyjnych nadawców, a tym samym zostaną zastąpione promocją i rozpowszechnianiem kulturowym (tylko w DVB-T, ponieważ kablowe nadal mogą nadawać reklamy komercyjne).

</doc>
<doc id="4697285" url="https://pl.wikipedia.org/wiki?curid=4697285" title="ForZe">
ForZe

ForZe – rosyjska organizacja e-sportowa, założona w 2001 roku. Sekcje posiada w takich grach jak , PlayerUnknown’s Battlegrounds i Rainbow Six Siege. ForZe zarobiło ok. 369 tysięcy dolarów.
Counter-Strike: Global Offensive.
20 lipca 2017 roku organizacja ogłosiła swój pierwszy skład CS:GO, w którym znaleźli się: almazer, Heyz1ng, Spat1ch, la3euka, Evoking oraz dwóch trenerów: Fox i OverDrive, jednak już 7 września forZe utraciło ten skład. 8 września tego samego roku formacja znów ogłosiła skład, w którym znaleźli się: liTTle, kibaken, facecrack, Jerry oraz almazer. Obecnie forZe plasuje się na 13 miejscu w rankingu najlepszych drużyn CS:GO, który tworzony jest przez serwis HLTV.
Rainbow Six Siege.
5 października 2018 roku forZe zawiązało współpracę z rosyjskim klubem piłkarskim – Spartak Moskwa.

</doc>
<doc id="4697287" url="https://pl.wikipedia.org/wiki?curid=4697287" title="Peter Williamson (kierowca)">
Peter Williamson (kierowca)

Peter Williamson (ur. 4 marca 1938, zm. 21 kwietnia 2016 w Taree) – australijski kierowca wyścigowy.
Biografia.
W 1962 roku zajął Fiatem 1500 trzecie miejsce w dywizji D Bathurst Six Hour Classic. W połowie lat 60. krótko ścigał się w Australian National Formula i Tasman Series. W połowie lat 70. zadebiutował w Australian Touring Car Championship. W 1977 roku rozpoczął ściganie się Toyotą Celiką.
W roku 1979 w swojej Toyocie zastosował wykorzystującą radiolinię technologię Racecam. Dzięki temu po raz pierwszy w historii światowych sportów motorowych widzowie obserwowali wyścig z wnętrza samochodu, z dodatkiem komentarza kierowcy.
W 1979 roku zajął czwarte miejsce w mistrzostwach Australii, zaś rok później – trzecie. W 1981 roku był ósmy. W latach 1983–1984 uczestniczył Tolemanem TA860 w Australian Drivers' Championship. Następnie uczestniczył w Australian Endurance Championship i Australian Touring Car Championship. Po 1987 roku zrezygnował ze ścigania i prowadził salon Toyoty.

</doc>
<doc id="4697291" url="https://pl.wikipedia.org/wiki?curid=4697291" title="Ulrich Kozok">
Ulrich Kozok

Ulrich (Uli) Kozok (ur. 26 maja 1959 w Hildesheim) – niemiecki filolog i paleograf.
Stopień magistra uzyskał w 1989 roku na Uniwersytecie w Hamburgu. Doktoryzował się w 1994 roku na podstawie pracy poświęconej językowi batackiemu. W latach 1994–2001 wykładał na Uniwersytecie w Auckland. Później przyznano mu posadę profesora nadzwyczajnego na Uniwersytecie Hawajskim.
W 2002 roku dokonał odkrycia starożytnego rękopisu malajskiego w Kerinci (Jambi, Indonezja). Odkrycie to pozwoliło podważyć teorię głoszącą, jakoby zapisy zawarte na artefaktach sumatrzańskich były sporządzone w starożytnym piśmie jawajskim.
Włada kilkoma językami: niemieckim, angielskim, holenderskim, indonezyjskim i batackim.

</doc>
<doc id="4697295" url="https://pl.wikipedia.org/wiki?curid=4697295" title="Banknoty II Rzeczypospolitej">
Banknoty II Rzeczypospolitej



</doc>
<doc id="4697300" url="https://pl.wikipedia.org/wiki?curid=4697300" title="Republika Indonezji">
Republika Indonezji



</doc>
<doc id="4697302" url="https://pl.wikipedia.org/wiki?curid=4697302" title="Bernard Joly">
Bernard Joly

Bernard Joly (ur. 26 października 1934 w Troyes, zm. 10 stycznia 2020 w Nicei) – francuski dentysta, polityk, senator.
Życiorys.
Był dentystą chirurgiem i politykiem. Od 1960 był związany z miejscowością Pesmes, w której praktykował jako dentysta chirurg i udzielał się w tutejszym samorządzie dochodząc w 1977 do stanowiska mera. W 1995 reprezentując departament Górna Saona został wybrany na dziewięcioletnią kadencję do Senatu, w którym zasiadał od 24 września 1995 do 30 września 2004. Nie ubiegał się o reelekcję. Zimy spędzał w Nicei.

</doc>
<doc id="4697310" url="https://pl.wikipedia.org/wiki?curid=4697310" title="Droga do Zanzibaru">
Droga do Zanzibaru

Droga do Zanzibaru (ang. "Road to Zanzibar") – amerykański film komediowy wyprodukowany przez Paramount Pictures, w reżyserii Victora Schertzingera.

</doc>
<doc id="4697313" url="https://pl.wikipedia.org/wiki?curid=4697313" title="Michael Angus">
Michael Angus

Michael Angus (ur. 17 września 1954 w Evanston) – amerykański kierowca wyścigowy.
Biografia.
Na początku lat 80. zadebiutował w Formule Atlantic. W latach 1984–1985 wygrał SCCA National Championship Runoffs. W 1985 roku został mistrzem Wschodniego Wybrzeża Formuły Atlantic. Ścigał się wówczas Raltem RT4, odnosząc dwie wygrane. Po 1986 roku zrezygnował w profesjonalnych wyścigów. W latach 2006–2007 wziął udział w kilku eliminacjach Formuły SCCA.

</doc>
<doc id="4697318" url="https://pl.wikipedia.org/wiki?curid=4697318" title="Birth of the Blues (film)">
Birth of the Blues (film)

Birth of the Blues – amerykański film muzyczny z 1941 roku w reżyserii Victora Schertzingera, w którym występuje amerykański aktor Bing Crosby.
Obsada.
i inni

</doc>
<doc id="4697319" url="https://pl.wikipedia.org/wiki?curid=4697319" title="Music Market">
Music Market

Music Market – polska grupa wokalna specjalizująca się w muzyce gospel i spirituals. 
Historia.
Zespół powstał w styczniu 1979 roku w Szczecinie. Zespół został założony przez Bolesława Gryczyńskiego - byłego pianisty zespołu The Gospel Spirituals Singers z Poznania (zespół zdobył w 1978 główną nagrodę w międzynarodowym konkursie Jazzu Tradycyjnego - Złota Tarka). Po rozpoczęciu pierwszej jego stałej pracy w Filharmonii Szczecińskiej rozpoczął organizowanie członków - śpiewaków do nowego zespołu- Music Market. Jego pierwsi członkowie wywodzą się z członków chóru Politechniki Szczecińskiej. Jednakże zaproponował również udział w tym zespole pani Annie Jurksztowicz - na co ona się zgodziła i trwała jako członek i przede wszystkim solistka do ostatnich dni działalności zespołu. Tak też się stało ponieważ Anna Jurksztowicz była uczennicą w szkole średniej w Szczecinie, a Bolesław Gryczyński był nauczycielem też w tej szkole. Pierwszy skład grupy tworzyli: Bolesław Gryczyński - założyciel i aranżer (lider; fortepian, śpiew), Mirosław Górny (śpiew), Jarosław Jagiełłowicz (śpiew), Mirosław Klimasek (śpiew), Paweł Sajewicz (śpiew), Dorota Szpetkowska (śpiew), Roman Zieliński (śpiew). Music Market zadebiutował w lutym 1980 roku na koncercie w klubie studenckim Pinokio. Podczas turnee orkiestry Zbigniewa Górnego zespół dostał propozycję dołączenia to serii koncertów wraz z tą orkiestrą. Pan b. Gryczyński napisał 4 aranże na orkiestrę i po pierwszych próbach w hali sportowej w Szczecinie zespół rozpoczął ogólnopolską karierę. W niedługim czasie zespół otrzymał zaproszenie do przygotowania się do dużych form muzycznych. Całość tego przedsięwzięcia przejął na siebie ZPR Warszawa i inicjatorem był pan Skolarski - założyciel zespołu VOX. W tym samym roku wystąpił poza konkursem podczas Konkursu Jazzu Tradycyjnego Złota Tarka w Warszawie, gdzie zdobyła nagrodę publiczności. W roku 1981 wystąpił na tym samym festiwalu w składzie: Wojciech Borguński, Anna Jurksztowicz, Bożena Kosińska, Krzysztof Polański, Ewa Różak, zdobywając wyróżnienie zespołowe, zaś Anna Jurksztowicz otrzymała nagrodę indywidualną. W 1984 r. otrzymał Nagrodę Główną tej imprezy. Formacja nagrywała i współpracowała na estradzie z Marylą Rodowicz, Andrzejem Rosiewiczem, Stanisławem Sojką, Orkiestrą Polskiego Radia i Telewizji pod kier. Zbigniewa Górnego i orkiestrą Sami Swoi, a także z: Grażyną Orszt, Ewą Urygą, Jackiem Wojniakiem, Izabelą Zając i Krzysztofem Zdąbłaszem. Zespół wziął udział w realizacji widowiska Katarzyny Gärtner "Pozłacany warkocz" i suity Krzysztofa Zgrai pt. "Kurpie". Zrealizował recitale telewizyjne: "Ballady jazzowe", "Gospel i spirituals" oraz "Jazz Production". Dokonał licznych nagrań archiwalnych dla Polskiego Radia w Poznaniu i Szczecinie. Koncertował w kraju i za granicą, m.in. w NRD, ZSRR, RFN i Szwecji. Kierownictwo muzyczne zespołu sprawowali: Bolesław Gryczyński (1979–1981), Janusz Szprot (1981–1983) i Wiesław Pieregorólka (1983–1984). W 1984 roku Music Market został rozwiązany.

</doc>
<doc id="4697324" url="https://pl.wikipedia.org/wiki?curid=4697324" title="Lew Rahr">
Lew Rahr



</doc>
<doc id="4697325" url="https://pl.wikipedia.org/wiki?curid=4697325" title="Ross Bentley">
Ross Bentley

Ross Bentley (ur. 4 listopada 1956 w Vancouver) – kanadyjski kierowca wyścigowy.
Biografia.
W 1981 roku zadebiutował w Formule Atlantic. W serii tej uczestniczył do sezonu 1985, rywalizując samochodami Johnston JM3, Johnston JM6 oraz Ralt RT4. W latach 1990–1995 rywalizował w serii IndyCar, w tym od 1991 roku w barwach Dale Coyne Racing. Ogółem w swojej karierze w IndyCar Bentley zdobył trzy punkty. W 1993 roku zajął drugie miejsce w klasie GTP Lights w wyścigu 24 Hours of Daytona. W latach 1994–1997 był uczestnikiem serii IMSA World Sports Car Championship; w 1996 roku zajął piąte miejsce na koniec sezonu. W sezonie 1998 wygrał klasę GT3 United States Road Racing Championship. W roku 1999 zadebiutował w American Le Mans Series. W latach 2000–2010 ścigał się w Rolex Sports Car Series. W 2003 roku wygrał klasę SRPII wyścigu 24 Hours of Daytona.
Jest autorem cyklu książek "Speed Secrets", których tworzenie zainicjował w 1998 roku.

</doc>
<doc id="4697328" url="https://pl.wikipedia.org/wiki?curid=4697328" title="71-911">
71-911

71-911 (nazwa handlowa: "City Star") – typ silnikowego, czteroosiowego, czterodrzwiowego, jednostronnego, całkowicie niskopodłogowego wagonu tramwajowego, wyprodukowanego w Twerskim zakładzie budowy tramwajów w Rosji.
Jest to pierwszy we Wspólnocie Niepodległych Państw jednoczłonowy całkowicie niskopodłogowy model tramwaju. Pod względem stylistyki przypomina projekt tramwaju 71-625, który miał być wytwarzany w zakładach UKWZ.
Historia.
Po raz pierwszy prace rosyjskich projektantów nad całkowicie nowym modelem całkowicie niskopodłogowego wagonu tramwajowego z całkowicie niską podłogą ujawniono na początku 2000 roku, kiedy we wrześniu 2002 r. ogłoszono plany zakładu UKWZ dotyczące rozpoczęcia produkcji seryjnej nowego niskopodłogowego wagonu tramwajowego typu 71–625. Jednak z wielu powodów plany UKWZ nie zostały zrealizowane. Dział projektowy zdołał powrócić do prac nad tym modelem dopiero w 2013 roku.
W październiku 2013 r. na terenie niżniekamskiego przedsiębiorstwa Gorelektrotransport, przedstawiciele UKWZ zaprezentowali nowe wózki tramwajowe, z wykorzystaniem których UKWZ planowało rozpocząć budowę całkowicie niskopodłogowego, jednoczłonowego wagonu tramwajowego.
Na początku 2014 r. UKWZ zerwał współpracę ze swoim domem handlowym, który był właścicielem praw do projektu wózków. Następnie jeden z założycieli domu towarowego UKWZ, który odszedł z firmy, utworzył przedsiębiorstwo PK Systemy transportowe, zaprosił do współpracy głównego projektanta UKIWZ i odkupił dokumentację projektową wózka od domu towarowego UKWZ, tworząc odpowiednik wagonu 71-625 w Twerskim zakładzie budowy tramwajów. Odpowiednik otrzymał oznaczenie 71-911.
Łączny koszt badań nad stworzeniem dwóch prototypów całkowicie niskopodłogowych wagonów tramwajowych (71-625 i 71-911) wyniósł 10 milionów euro.
Wagon składa się w 80% z części rosyjskich. Z Finlandii sprowadzono drzwi, z Czech silnik, a z Austrii reduktor mechaniczny. Pozostałe części dostarczyły zakłady z terytorium Rosji, między innymi: Krasnojarskije maszynostroitielnyje komponienty (aluminiowe profile wewnętrzne), Parus (hamulce elektromechaniczne), Kanopus (wyposażenie elektryczne), Ural Polimer (polimerowe części zewnętrzne oraz wnętrze kabiny kierowcy), Etna (system klimatyzacji), Technika transportu (klimatyzacja kabiny).
Jazdy próbne.
Pod koniec czerwca 2014 roku tramwaj przechodził testy w zajezdni Baumana w Moskwie, gdzie otrzymał numer taborowy 0202. Po zakończeniu testów planowano wprowadzić tramwaj do ruchu liniowego w Moskwie. Jednak ten tramwaj ostatecznie nie został przyjęty na stan i zwrócono go do Tweru. W dniu 28 października 2014 r. wagon 71-911 otrzymał zezwolenie na rozpoczęcie produkcji seryjnej. 4 marca 2015 r. drugi tramwaj tego typu dostarczono do fabryki w zajezdni tramwajowej nr 2 w Twerze, otrzymując numer 002. 12 marca wagon został odesłany do fabryki, jednak latem tego samego roku powrócił do zajezdni tramwajowej nr 2 w mieście Twer.
Dostawy.
Stan z września 2019 r.:

</doc>
<doc id="4697330" url="https://pl.wikipedia.org/wiki?curid=4697330" title="Utana Yoshida">
Utana Yoshida

 – japońska łyżwiarka figurowa, startująca w parach tanecznych. Dwukrotna mistrzyni Japonii juniorów (2020-2021), mistrzyni zimowych igrzysk olimpijskich młodzieży w drużynach mieszanych narodowego komitetu olimpijskiego (2020).
18 stycznia 2021 roku Yoshida i Nishiyama ogłosili zakończenie wspólnej jazdy. 

</doc>
<doc id="4697337" url="https://pl.wikipedia.org/wiki?curid=4697337" title="Klemen Pretnar">
Klemen Pretnar

Klemen Pretnar (ur. 31 sierpnia 1986 w Bledzie) – słoweński hokeista, reprezentant Słowenii, olimpijczyk.
Kariera.
Wychowanek klubu HK Bled w rodzinnym mieście. Grał w rodzimej lidze słoweńskiej, następnie austriackiej EBEL, białoruskiej ekstralidze i słowackiej ekstralidze. W lipcu 2019 został zawodnikiem Unii Oświęcim w Polskiej Hokej Lidze. Po sezonie odszedł z klubu. Pod koniec sierpnia 2021 został zawodnikiem francuskiej drużyny Gothiques d'Amiens.
Uczestniczył w turniejach mistrzostw świata juniorów do lat 18 edycji 2004 (Dywizja I), mistrzostw świata juniorów do lat 20 edycji 2005, 2006 (Dywizja I) oraz seniorskich
mistrzostw świata edycji 2010 (Dywizja I), 2011, 2013, 2015 (Elita), 2016 (Dywizja I), 2017 (Elita), 2019, 2022 (Dywizja I) oraz zimowych igrzysk olimpijskich 2014.

</doc>
<doc id="4697341" url="https://pl.wikipedia.org/wiki?curid=4697341" title="Mauro Lanaro">
Mauro Lanaro

Mauro Lanaro – kanadyjski kierowca wyścigowy.
Biografia.
W 1974 roku zadebiutował w Kanadyjskiej Formule Atlantic, a w sezonie 1980 – w edycji Północnoamerykańskiej. Ścigał się tam samochodem własnej konstrukcji, LM Special, opartym na Marchu 74B. W roku 1985 zadebiutował w serii Can-Am, gdzie ścigał się Marchem 744. Zajął wówczas piąte miejsce na koniec sezonu. W 1986 roku został sklasyfikowany na trzecim miejscu w serii. Karierę zawodniczą Lanaro zakończył po 1989 roku.
Jest założycielem zespołu wyścigowego LM Racing, uczestniczącym m.in. w Kanadyjskiej Formule Ford.

</doc>
<doc id="4697343" url="https://pl.wikipedia.org/wiki?curid=4697343" title="Jerzy Filip Sztuka">
Jerzy Filip Sztuka

Jerzy Filip Sztuka (ur. 22 października 1943 w Częstochowie, zm. 20 grudnia 2020 tamże) – polski rzeźbiarz, medalier i projektant.
Życiorys.
Studiował w krakowskiej Akademii Sztuk Pięknych w latach 1962–1968. Dyplom z wyróżnieniem z zakresu kompleksowej identyfikacji wizualnej uzyskał na Wydziale Form Przemysłowych w Katedrze Komunikacji Wizualnej w 1968. Kolejne stopnie naukowe: w 1975, 1982 i 2002 również w Akademii Sztuk Pięknych w Krakowie. Po ukończeniu studiów otrzymał pierwszą nagrodę w międzynarodowym konkursie Internationale Concorso de la Medaille w Arezzo we Włoszech w 1969. Długoletni nauczyciel akademicki w Wyższej Szkole Pedagogicznej w Częstochowie (obecnie Uniwersytet Humanistyczno-Przyrodniczy im. Jana Długosza w Częstochowie) oraz Politechnice Częstochowskiej (w latach 2007–2012 na stanowisku profesora zwyczajnego na Wydziale Zarządzania).
Przez wiele lat brał regularnie udział w wystawach i konkursach krajowych i zagranicznych m.in. w Biennale Internazionale Dantesca w Ravennie. W latach 1971–1980 wielokrotnie w Bienal Internacional del Deporte en las Bellas Artes w Barcelonie i Madrycie. Będąc członkiem światowej Federacji Medalierów FIDEM brał regularnie udział w wystawach medalierstwa światowego towarzyszących odbywającym się co dwa lata kongresom FIDEM.

</doc>
<doc id="4697347" url="https://pl.wikipedia.org/wiki?curid=4697347" title="Antoni Józef Poniński (zm. 1742)">
Antoni Józef Poniński (zm. 1742)



</doc>
<doc id="4697348" url="https://pl.wikipedia.org/wiki?curid=4697348" title="Uli Kozok">
Uli Kozok



</doc>
<doc id="4697351" url="https://pl.wikipedia.org/wiki?curid=4697351" title="Sejm zwyczajny pacyfikacyjny 1735">
Sejm zwyczajny pacyfikacyjny 1735

Sejm pacyfikacyjny 1735 – I Rzeczypospolitej, został zwołany 27 lipca 1735 roku do Warszawy.
Sejmiki przedsejmowe odbyły się: dobrzyński 16 sierpnia 1735 roku i kujawski 19 września 1735 roku. Marszałkiem Izby Poselskiej obrano Antoniego Ponińskiego, jako marszałka konfederacji warszawskiej.
Obrady sejmu trwały od 27 września do 8 listopada 1735 roku, 9 listopada przekształcone w obrady walnej rady konfederacji warszawskiej. 
Sejm został zerwany przez stronników Leszczyńskiego pod kierunkiem podkomorzego dobrzyńskiego Antoniego Zboińskiego oraz kasztelana czerskiego Kazimierza Rudzieńskiego, nie uchwalił konstytucji..

</doc>
<doc id="4697353" url="https://pl.wikipedia.org/wiki?curid=4697353" title="Hugo Lapalus">
Hugo Lapalus

Hugo Lapalus (ur. 9 lipca 1998 r.) – francuski biegacz narciarski, brązowy medalista igrzysk olimpijskich i mistrzostw świata, dwukrotny medalista mistrzostw świata juniorów i młodzieżowców, zawodnik klubu C.S La Clusaz.
Kariera.
Po raz pierwszy na arenie międzynarodowej zawodnik pojawił się 5 grudnia 2015 roku, podczas zawodów FIS we francuskiej miejscowości Bessans, gdzie zajął 25. miejsce na dystansie 15 km stylem klasycznym. W 2016 roku wystartował na mistrzostwach świata juniorów w Râșnovie, razem z kolegami z reprezentacji zdobywając brązowy medal w sztafecie. Wynik ten Francuzi powtórzyli na rozgrywanych rok później mistrzostwach świata juniorów w Soldier Hollow. Na tej samej imprezie był też między innymi szósty w biegu łączonym. Podczas mistrzostw świata młodzieżowców w Oberwiesenthal w 2020 roku zajął trzecie miejsce w biegu na 15 km klasykiem. Ponadto zwyciężył w biegu na 15 stylem dowolnym na mistrzostwach świata młodzieżowców w Vuokatti w 2021 roku.
W Pucharze Świata zawodnik zadebiutował 17 marca 2019 roku w Falun, na dystansie 15 km stylem dowolnym, gdzie uplasował się na 46. pozycji. Pierwsze pucharowe punkty wywalczył 15 grudnia 2019 roku w Davos, gdzie na dystansie 15 km stylem dowolnym uplasował się na 23. miejscu. W klasyfikacji końcowej Tour de Ski 2021 zajął dziesiąte miejsce.
Na mistrzostwach świata w Oberstdorfie w 2021 roku reprezentacja Francji w składzie: Hugo Lapalus, Maurice Manificat, Clément Parisse i Jules Lapierre zajęła trzecie miejsce w sztafecie. Zajął tam także 21. miejsce w biegu na 15 stylem dowolnym. Rok później, podczas igrzysk olimpijskich w Pekinie Manificat, Parisse, Lapalus i Richard Jouve zajęli trzecie miejsce w sztafecie. Był tam też siódmy w biegu na 15 km klasykiem i sprincie drużynowym stylem klasycznym.

</doc>
<doc id="4697357" url="https://pl.wikipedia.org/wiki?curid=4697357" title="Maria z Kostrzewskich Wodzińska">
Maria z Kostrzewskich Wodzińska

Maria z Kostrzewskich Wodzińska (ur. 1868 w Warszawie, zm. 1938) – polska amazonka, prekursorka jeździectwa oraz nauczycielka jazdy konnej w damskim siodle. Działała na rzecz rozpropagowania i upowszechnienia tej dyscypliny sportu wśród kobiet. 
Życiorys.
Była córką malarza, ilustratora, rysownika i karykaturzysty Franciszka Kostrzewskiego (1826-1911) i Lucyny z Żukowskich (zm. 1871). Od najmłodszych lat pobierała lekcje jazdy konnej i przejawiała talent w tym kierunku. Studiowała weterynarię i kowalstwo, dzięki czemu bardzo dobrze poznała ogół zagadnień związanych z końmi, m.in. ich zwyczaje i sposoby pielęgnacji. Organizowała zawody jeździeckie, zabawy konne, brała udział w konkursach jeździeckich oraz uczyła kobiety i dziewczęta jazdy konnej. Krytycznie odnosiła się do norm społecznych, ograniczających uprawianie przez kobiety sportu. Od 1890 jeździła w męskim siodle. W 1893 roku wydała książkę "Amazonka – Podręcznik jazdy konnej dla dam", w której zachęcała kobiety do uprawiania sportu i jazdy konnej. W 1910 roku w jednym z numerów czasopisma „Wieś Ilustrowana” opublikowała artykuł zachęcający kobiety do jazdy konnej ze wskazówkami dotyczącymi zasad bezpieczeństwa i ubioru.
Jej mężem był Konrad Wodziński, absolwent europejskich szkół jeździeckich. Prowadził między innymi stadninę koni i był właścicielem ujeżdżalni, zwanej tatersalem, zlokalizowanej przy ulicy Litewskiej w Warszawie i prowadzonej wspólnie z żoną. Miała córkę Marię Zandbang, będącą również znaną amazonką.

</doc>
<doc id="4697360" url="https://pl.wikipedia.org/wiki?curid=4697360" title="Shingo Nishiyama">
Shingo Nishiyama

 – japoński łyżwiarz figurowy, startująca w parach tanecznych. Dwukrotny mistrz Japonii juniorów (2020-2021), złoty medalista zimowych igrzysk olimpijskich młodzieży w drużynach mieszanych narodowego komitetu olimpijskiego (2020).
18 stycznia 2021 roku Yoshida i Nishiyama ogłosili zakończenie wspólnej jazdy. Nishiyama potwierdził, że chce kontynuować karierę łyżwiarską z nową partnerką. 
14 marca 2021 roku Nishiyama ogłosił, że jego nową partnerką sportową będzie Ayumi Takanami.

</doc>
<doc id="4697366" url="https://pl.wikipedia.org/wiki?curid=4697366" title="Kassai – afrykański bohater">
Kassai – afrykański bohater

Kassai – afrykański bohater ("Samba et Leuk le lièvre") – francusko-kanadyjski serial animowany.
Wersja polska.
W Polsce serial był emitowany w pasmie wspólnym TV regionalnych w latach 90. Pierwszy odcinek serialu został wyemitowany 5 maja 1997 o godz. 15:13. Widownia pierwszego odcinka dla TV Bydgoszcz 0,6%. Powtórka pierwszego odcinka 6 maja o godz. 09:11 z widownią 0,8%.
Spis odcinków.
Źródło:

</doc>
<doc id="4697370" url="https://pl.wikipedia.org/wiki?curid=4697370" title="Leo Kolber">
Leo Kolber

Ernest Leo Kolber (ur. 18 stycznia 1929 w Montrealu, zm. 9 stycznia 2020 tamże) – kanadyjski polityk, senator.
Działalność polityczna.
Był politykiem Liberalnej Partii Kanady i od 23 grudnia 1983 do 18 stycznia 2004, kiedy ukończył 75 lat, będąc reprezentantem Victorii w prowincji Quebec zasiadał w Senacie.

</doc>
<doc id="4697373" url="https://pl.wikipedia.org/wiki?curid=4697373" title="Egzorcysta (serial animowany)">
Egzorcysta (serial animowany)

Egzorcysta – polski komediowy serial animowany tworzony przez zespół Git Produkcja pod nazwą SPInka Film Studio dla Showmax. Serial stanowi parodię filmów grozy, jak i satyrę na polskie społeczeństwo.
Serial był udostępniany na platformie internetowej Showmax w latach 2017–2019, zanim usługa przestała być dostępna w Polsce. Od 28 lutego do 31 marca 2019 roku odcinki wypuszczane były na kanale SPInki w serwisie YouTube, jednak w wyniku wciąż obowiązującej umowy z Showmaxem zostały one skasowane za naruszenie praw autorskich.
Od grudnia 2019 serial w całości można oglądać na Netfliksie, pod oryginalnym tytułem znajdują się odcinki z pierwszych trzech sezonów, kolejne sezony są publikowane pod zmienionym tytułem: Bogdan Boner: Egzorcysta.
Opis fabuły.
Serial opowiada o przygodach Bogdana Bonera, budowlańca świadczącego usługi remontowo-budowlane, który jednocześnie dorywczo rozprawia się z przeróżnymi bestiami, najczęściej piekielnymi demonami i zwalczaniem zjawisk paranormalnych. Nie działa on jednak w pojedynkę, ma on w swoim otoczeniu również młodocianego pomocnika Marcinka, żądnego zemsty na swych pobratymcach diabła Domino, ambitnego księdza Natana rywalizującego z nim na rynku egzorcystycznym, a także kościelnego zwierzchnika w osobie lokalnego arcybiskupa. Bohaterowie robią wszystko, aby przeciwdziałać pojawiającym się siłom nieczystym kierowanym przez samego Belzedupa.

</doc>
<doc id="4697381" url="https://pl.wikipedia.org/wiki?curid=4697381" title="My Favorite Blonde">
My Favorite Blonde

My Favorite Blonde – amerykański film komediowy z 1942 roku w reżyserii Sidneya Lanfielda, w którym występują Bob Hope i Madeleine Carroll.

</doc>
<doc id="4697382" url="https://pl.wikipedia.org/wiki?curid=4697382" title="Wanda Delong">
Wanda Delong

Wanda Delong ps. "„Sarenka”" (ur. 28 lutego 1920 w Orłowej na Zaolziu, zm. 1 października 1944 w Mistrzowicach) – harcerka, członkini ruchu oporu ZWZ i AK.
Życiorys.
Urodziła się w Orłowej na Zaolziu i tam spędziła dzieciństwo. Po ukończeniu szkoły wydziałowej w Czeskim Cieszynie kontynuowała naukę w Gimnazjum im. A. Osuchowskiego w Cieszynie. Od 1937 roku studiowała w Szkole Nauk Politycznych w Warszawie. W latach nauki w szkole podstawowej i gimnazjum była aktywnym członkiem ZHP w Czechosłowacji. W czasie studiów w Warszawie trenowała i startowała w barwach AZS jako pływaczka.
Podczas oblężenia Warszawy we wrześniu 1939 r. znalazła się w szeregach jej obrońców. Po kapitulacji Warszawy wróciła do domu, na Zaolzie. Włączyła się do ruchu oporu - działając w organizacjach konspiracyjnych Związek Odwetu, SZP oraz ZWZ/AK jako komendantka konspiracyjnej drużyny harcerek. W październiku została łączniczką zgrupowania partyzanckiego, którego baza znajdowała się w Beskidach. Wraz z siostrą zajmowała się też zbieraniem żywności i wysyłaniem jej do Warszawy i do głodującej ludności na terenie Generalnej Guberni. Na skutek donosu została w 1941 roku aresztowana i uwięziona w Cieszynie, przewieziona do Lipska, później do Katowic. Dnia 19 maja 1942 roku skazano ją na pięć lat więzienia za działalność w Związku Walki Zbrojnej. Wyrok odbywała w zakładzie karnym w Wadowicach, skąd udało jej się 28 czerwca 1942 roku zbiec do Krakowa. Przez pewien czas ukrywała się w Warszawie, a we wrześniu 1943 roku powróciła na Zaolzie do domu. W związku z nasilającymi się kontrolami domów przez gestapo ukryła się w Beskidach. Ponownie włączyła się w pracę konspiracyjną. Sporządziła serię zdjęć topograficznych mających ułatwić pilotom orientację podczas zrzutów broni dla partyzantów beskidzkich. W drodze do ukrycia u znajomych na Ostry 19 września 1944 roku zatrzymał ją patrol wojskowy, po czym żandarmeria przewiozła ją do Cieszyna. 
1 października 1944 roku cieszyńskie gestapo załadowało ją wraz z kilkoma innymi więźniami na ciężarówkę. W Mistrzowickim Lesie kazano tylko jej wysiąść i uciekać, po czym ją zastrzelono.
Upamiętnienie.
W Mistrzowicach corocznie odbywa się młodzieżowy bieg przełajowy - Memoriał Wandy Delong. W roku 2016 odbyła się jubileuszowa, 40-ta edycja tego biegu.

</doc>
<doc id="4697383" url="https://pl.wikipedia.org/wiki?curid=4697383" title="Philippe Quersin">
Philippe Quersin

Philippe Quersin(ur. 1894, zm. 1977) – pilot, belgijski baloniarz, dziennikarz i reporter.
Życiorys.
Podczas I wojny światowej zgłosił się na ochotnika do kawalerii, potem służył przy samochodach pancernych i w lotnictwie. Uprawiał lekkoatletykę, jazdę konną i strzelectwo. W 1925 roku podczas XIV zawodów jako drugi pilot na balonie "Prince Leopold" wraz z Alexandrem Veenstra reprezentując Belgię zdobył Puchar Gordona Bennetta. Po locie nad Zatoką Biskajską próbowali wylądować na półwyspie Cape Touriñán, ale wiatr zniósł balon na pełne morze. Quersin pozostał na lądzie, a Veenstra po wylądowaniu w wodzie został zabrany na pokład hiszpańskiego parowca "Fernando Carona." Nie zostali zdyskwalifikowani i udało im się wygrać zawody. Był uczestnikiem XXI, XXII, XXIII, XXIV, XXV oraz XXVI zawodów o Puchar Gordona Bennetta. W tych edycjach nie osiągnął większych sukcesów zajmując miejsca od drugiego do dziesiątego.
W 1960 roku został mu przyznany Dyplom Montgolfiera, który początkowo był przyznawany zawodnikom za wkład sprzed 1960 roku (czyli daty ustanowienia nagrody przez FAI).

</doc>
<doc id="4697393" url="https://pl.wikipedia.org/wiki?curid=4697393" title="Ford LTD">
Ford LTD



</doc>
<doc id="4697396" url="https://pl.wikipedia.org/wiki?curid=4697396" title="AZS AWF Biała Podlaska (piłka nożna)">
AZS AWF Biała Podlaska (piłka nożna)



</doc>
<doc id="4697400" url="https://pl.wikipedia.org/wiki?curid=4697400" title="Konstandinos Kolias">
Konstandinos Kolias

Konstandinos Kolias (; ur. 1901 w Stylii, zm. 1998 w Atenach) – grecki polityk i prawnik, premier kraju, p.o. ministra spraw zagranicznych.
Był absolwentem Uniwersytetu Ateńskiego. W latach 60. XX wieku sprawował urząd prokuratora generalnego w Sądzie Najwyższym. W lutym 1967 wnioskował o pozbawienie immunitetu parlamentarnego Andreasa Papandreu, jednak jego wniosek został odrzucony. 21 kwietnia 1967, w wyniku przejęcia władzy przez juntę czarnych pułkowników, został mianowany premierem. Funkcję tę sprawował do 13 grudnia 1967. Od 2 do 20 listopada 1967 pełnił również obowiązki ministra spraw zagranicznych. Uważa się, że w trakcie urzędowania Koliasa realną władzę w kraju sprawowali członkowie junty.

</doc>
<doc id="4697404" url="https://pl.wikipedia.org/wiki?curid=4697404" title="Star Spangled Rhythm">
Star Spangled Rhythm

Star Spangled Rhythm – amerykański film muzyczny z 1942 roku, w którym występują najpopularniejsi aktorzy i wokaliści lat 40. XX wieku.
Obsada.
Wykonawcy:
W filmie występują także Rod Cameron, Eva Gabor, Cecil Kellaway, Robert Preston, Woody Strode oraz Gary Crosby.

</doc>
<doc id="4697405" url="https://pl.wikipedia.org/wiki?curid=4697405" title="Józef Klonowski (działacz śpiewaczy)">
Józef Klonowski (działacz śpiewaczy)

 
Józef Klonowski (ur. 15 listopada 1913 w Essen, zm. 24 marca 1976 we Wrocławiu) – polski działacz śpiewaczy i polonijny w Niemczech, dyrygent i nauczyciel muzyki.
Życiorys.
Pochodził z rodziny górniczej. W wieku 15 lat objął kierownictwo młodzieżowego zespołu muzycznego, a od 1930 chóru "Dzwon" działającego w Essen i Bottrop. W 1935 ukończył studia muzyczne. Był wtedy nauczycielem m.in. w Styrum. Zaraz po wybuchu II wojny światowej został aresztowany przez Niemców i osadzony w ich obozach koncentracyjnych w Sachsenhausen i Dachau, a potem wcielono go przymusowo do karnego oddziału wojsk niemieckich we Francji. Utrzymywał tam kontakty z działaczami lokalnego ruchu oporu w Lille i Ostricourt.
Po zakończeniu wojny został dyrygentem Związku Polskich Kół Śpiewaczych w Nadrenii Północnej-Westfalii. Był jednym z organizatorów odradzającego się polskiego ruchu śpiewaczego w tej części Niemiec. Był m.in. członkiem Rady Nadzorczej Związku Polaków w Niemczech z siedzibą w Bochum. 
W 1948 przeniósł się do Wałbrzycha i przez trzynaście lat był tam dyrektorem Państwowej Średniej Szkoły Muzycznej. W 1960 przeprowadził się do Wrocławia i został prezesem Dolnośląskiego Związku Chórów i Orkiestr. Pracował też w miejscowej Filharmonii, a także był dyrygentem chóru "Harmonia Sygnał". Pozostawał też członkiem zarządu głównego Polskiego Związku Chórów i Orkiestr w Warszawie.

</doc>
<doc id="4697408" url="https://pl.wikipedia.org/wiki?curid=4697408" title="Pogoń Połczyn Zdrój">
Pogoń Połczyn Zdrój



</doc>
<doc id="4697415" url="https://pl.wikipedia.org/wiki?curid=4697415" title="Crasnaia Besarabia">
Crasnaia Besarabia

Crasnaia Besarabia (, "Krasnaja Biessarabija") – wieś w Mołdawii (Naddniestrzu), w rejonie Grigoriopol, w gminie Colosova. W 2004 roku liczyła 41 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 27 km od Grigoriopola i 87 km od Kiszyniowa.
Historia.
Wieś została założona w 1928 roku.
Demografia.
Według danych spisu powszechnego w Naddniestrzu w 2004 roku wieś liczyła 41 mieszkańców, z czego niemal połowę, 19 osób, stanowili Ukraińcy.

</doc>
<doc id="4697416" url="https://pl.wikipedia.org/wiki?curid=4697416" title="Ivan Lanin">
Ivan Lanin

Ivan Razela Lanin (ur. 16 stycznia 1975 w Dżakarcie) – indonezyjska osobowość internetowa, informatyk i popularyzator wiedzy na temat języka indonezyjskiego. Znany jest ze swojej działalności w mediach społecznościowych, gdzie udziela porad językowych i proponuje neologizmy zastępujące zapożyczenia w języku indonezyjskim.
Nie posiada formalnych kwalifikacji w zakresie językoznawstwa ani filologii indonezyjskiej, nie jest też zawodowym pisarzem ani tłumaczem. Z wykształcenia jest inżynierem inżynierii chemicznej (Instytut Technologii w Bandungu). Po ukończeniu studiów w 1999 roku pracował jako programista komputerowy. W 2006 roku zainteresował się Wikipedią oraz zagadnieniami z zakresu języka indonezyjskiego. Stał się jednym ze współzałożycieli Wikimedia Indonesia. Pod koniec 2008 roku został wybrany na stanowisko Dyrektora Wykonawczego tej organizacji. W 2009 roku podjął studia w zakresie techniki informatycznej na Uniwersytecie Indonezyjskim. Niemal w tym samym czasie został przyjęty jako edytor indonezyjskiego Google.
Jest współtwórcą strony internetowej „Kateglo” (nazwa pochodzi od słów "kamus" „słownik”, "tesaurus" „tezaurus” i "glosarium" „glosariusz”). W 2018 roku wydał książkę "Xenoglosofilia: Kenapa Harus Nginggris?", będącą zbiorem esejów na temat języka indonezyjskiego. Wniósł także wkład w piąte wydanie słownika "Kamus Besar Bahasa Indonesia" oraz publikację "Tesamoko: tesaurus bahasa Indonesia" (2016). 
Za swoją działalność w dziedzinie indonezystyki został uhonorowany wyróżnieniem "Pembina Bahasa Indonesia 2016", przyznanym przez Badan Pengembangan dan Pembinaan Bahasa.

</doc>
<doc id="4697417" url="https://pl.wikipedia.org/wiki?curid=4697417" title="Zygmunt Radoński">
Zygmunt Radoński

 
Zygmunt Radoński ps. „Żarski” (ur. 30 stycznia 1886 w Rzeżewie, zm. w sierpniu 1920 w okolicach Mirowa na Wołyniu) – żołnierz Legionów Polskich, kapitan Wojska Polskiego. Uczestnik I wojny światowej i wojny polsko–bolszewickiej. Kawaler Orderu Virtuti Militari.
Życiorys.
Urodził się 30 stycznia 1886 r. w rodzinnym majątku ziemiańskim Zygmunta i Heleny ze Stablewskich. Miał siostrę Paulinę i brata Stanisława. Edukację szkolną rozpoczął w Szkole Handlowej w Kaliszu. W trakcie nauki został przeniesiony przez rodziców do Szkoły Handlowej we Włocławku, a następnie do Krakowa. Tam uczył się w Cesarsko-Królewskiej II Wyższej Szkole Realnej, którą ukończył w 1913 r..
Od 1910 należał do II Polskiej Drużyny Strzeleckiej. Po ukończeniu Szkoły Oficerskiej od 3 sierpnia 1914 jako dowódca plutonu w 3 kompanii, III batalionu 1 pułku piechoty Legionów Polskich i jednocześnie zastępca dowódcy kompanii. Dwukrotnie ranny w walkach, w których stracił jedno oko. Za postawę w walkach odznaczony Orderem Virtuti Militari. Od 10 lutego 1916 dowódca 3 kompanii. Po kryzysie przysięgowym internowany w Beniaminowie (lipiec 1917 – marzec 1918). W czasie służby w Legionach Polskich awansował na kolejne stopnie w piechocie: chorążego (29 września 1914), podporucznika (5 marca 1915) i porucznika (2 lipca 1915).
W kwietniu 1918 dowódca 2 kompanii 1 pułku piechoty Polskiej Siły Zbrojnej. 15 października 1918 Rada Regencyjna potwierdziła jego awans na kapitana. Po odzyskaniu niepodległości od listopada 1918 w odrodzonym Wojsku Polskim. Pełnił m.in. funkcję dowódcy III batalionu w 32 pułku piechoty, komendanta Szkoły Podoficerskiej w Dęblinie, dowódcy 1 pułku piechoty Legionów. W 1920 ukończył Szkołę Aplikacyjną w Rembertowie po której na własną prośbę został skierowany na front wojny polsko-bolszewickiej. Poległ „w pierwszych dniach czerwca 1920 pod Mirowem na Wołyniu, prowadząc oddział szturmowy. Radoński został trafiony pociskami karabinowymi w brzuch i nogę. Ciała nie odnaleziono”.
Był kawalerem.

</doc>
<doc id="4697420" url="https://pl.wikipedia.org/wiki?curid=4697420" title="Filologia indonezyjska">
Filologia indonezyjska



</doc>
<doc id="4697421" url="https://pl.wikipedia.org/wiki?curid=4697421" title="Indonezjanistyka">
Indonezjanistyka



</doc>
<doc id="4697423" url="https://pl.wikipedia.org/wiki?curid=4697423" title="Pobeda (rejon Grigoriopol)">
Pobeda (rejon Grigoriopol)

Pobeda (, "Pobieda") – wieś w Mołdawii (Naddniestrzu), w rejonie Grigoriopol, w gminie Colosova. W 2004 roku liczyła 37 mieszkańców.
Położenie.
Miejscowość znajduje się na lewym brzegu Dniestru, pod faktyczną administracją Naddniestrza, w odległości 39 km od Grigoriopola i 76 km od Kiszyniowa.
Historia.
Wieś powstała na początku XX wieku. W okresie sowieckim w miejscowości istniała brygada kołchozu "Colosova", który swoją siedzibę miał w miejscowości Colosova.
Demografia.
Według danych spisu powszechnego w Naddniestrzu w 2004 roku wieś liczyła 37 mieszkańców, z czego większość, 20 osób, stanowili Ukraińcy.

</doc>
<doc id="4697433" url="https://pl.wikipedia.org/wiki?curid=4697433" title="Superpuchar Białorusi w piłce siatkowej mężczyzn (2018)">
Superpuchar Białorusi w piłce siatkowej mężczyzn (2018)

Superpuchar Białorusi w piłce siatkowej mężczyzn 2018 – druga edycja rozgrywek o Superpuchar Białorusi rozegrana 21 września 2018 roku w hali sportowej Lokomotiw (ros. "Зала Игровых Видов Спорта Локомотив", "Zała Igrowych Widow Sporta Łokomotiw", biał. "Зала Гульнявых Відаў Спорту Лакаматыў", "Zała Hulniawych Widau Sportu Łakamatyu") w Homlu. W meczu o Superpuchar udział wzięły dwa kluby: mistrz Białorusi w sezonie 2017/2018 - oraz zdobywca Pucharu Białorusi 2018 - .
Zdobywcą Superpucharu Białorusi został klub . Najlepszymi zawodnikami spotkania wybrani zostali Aleh Chmialeuski oraz Arciom Kudraszou.

</doc>
<doc id="4697450" url="https://pl.wikipedia.org/wiki?curid=4697450" title="Charlie O’Brien (kierowca)">
Charlie O’Brien (kierowca)

Charlie O’Brien (ur. 26 marca 1955 w Southport) – australijski kierowca wyścigowy.
Biografia.
W 1975 roku zadebiutował Holdenem Torana w Australian Touring Car Championship. Rok później zajął w tej serii piąte miejsce, zajął ponadto drugie miejsce w wyścigu Rover 500K. W 1979 roku ponownie był piąty w ATCC. W 1980 roku rozpoczął rywalizację Holdenem Commodore. Rok później ścigał się Raltem w Formule Pacific w edycjach: australijskiej i nowozelandzkiej. W 1982 roku zajął piąte miejsce w Australian Drivers' Championship, a w sezonie 1983 dziesiąte. W roku 1985 zajął BMW 635 CSi trzecie miejsce w Grand Prix Australii samochodów turystycznych, a w sezonie 1984/1985 był piąty w Nowozelandzkiej Formule Pacific. W 1986 roku wygrał Mitsubishi Starionem zawody Winton 300, a rok później zajął trzecie miejsce w wyścigu Nissan Mobil 500 Wellington. W 1987 roku wystartował w trzech wyścigach WTCC. W 1992 roku wygrał zawody Bathurst 12 Hour, a rok później zajął w tym wyścigu drugie miejsce w klasie T. W latach 1995–1996, ścigając się w fabrycznym zespole BMW, zajął trzecie miejsce w klasyfikacji Gold Coast Champ Car Super Touring Cup. Był również trzeci w zawodach Sandown 500 w 1995 roku. W późniejszych latach ścigał się między innymi w seriach: Porsche Carrera Cup Australia i V8 Supercars. W latach 2015–2016 był mistrzem Australian Trans-Am Series.

</doc>
<doc id="4697452" url="https://pl.wikipedia.org/wiki?curid=4697452" title="Wanda Herse">
Wanda Herse

Wanda Herse (ur. 8 czerwca 1885 w Warszawie, zm. 23 lipca 1954 w Życzynie) – polska taterniczka, fotograf, działaczka niepodległościowa, gospodarcza i społeczna.
Życiorys.
Urodziła się w rodzinie Adama (1850–1915), kupca, i Joanny z Temlerów (1860–1943). Była siostrą Wincentego (1894–1923) i kuzynką Bogusława Władysława Hersego. Po studiach handlowych kierowała domem mody Bogusław Herse w Warszawie. Projektowała również kostiumy teatralne. Od 1915 była dyrektorem zarządzającym Towarzystwa Akcyjnego „Urania”.
W czasie wojny polsko-bolszewickiej zorganizowała i kierowała pociągiem sanitarnym.
Odegrała ważną rolę w działalności społecznej w Warszawie. Od 1922 r. była prezeską Warszawskiego Stowarzyszenia Spożywców.
Została współzałożycielką Warszawskiego Klubu Wioślarek w 1912 r.
Zmarła w 1954. Została pochowana na cmentarzu Ewangelicko-Augsburskim w Warszawie (aleja 54, grób 52).
Taternictwo.
Wanda Herse od młodych lat chodziła dużo po Tatrach z rodzeństwem, często pod opieką przewodnika Klimka Bachledy. Została jedną z najwybitniejszych taterniczek swoich czasów. W 1902 dokonała pierwszego kobiecego wejścia na Mnicha (z Klimkiem Bachledą). W 1910 została członkiem Sekcji Turystycznej Towarzystwa Tatrzańskiego. W grudniu tego roku została też współzałożycielką Sekcji Miłośników Gór Polskiego Towarzystwa Krajoznawczego i jej pierwszą przewodniczącą (1910-12).
Fotografia.
Zajmowała się również fotografią, w tym górską i pejzażową. Zaczęła fotografować w wieku 10 lat. 30 kwietnia 1904 została przyjęta do Towarzystwa Fotograficznego Warszawskiego, później została jego sekretarzem. Jej zdjęcia publikował „Fotograf Warszawski” w marcu 1906 r. („Studium chmur w Tatrach” oraz „Zbocze Szatana”). Wykonywała również zdjęcia łabędzi dla malarki i graficzki Zofii Stankiewicz. 

</doc>
<doc id="4697458" url="https://pl.wikipedia.org/wiki?curid=4697458" title="Michail Stasinopulos">
Michail Stasinopulos

Michail Stasinopulos (; ur. 27 lipca 1903 w Mesini, zm. 31 października 2002 w Atenach) – grecki prawnik, nauczyciel akademicki i polityk, profesor, rektor Uniwersytetu Panteion w Atenach, minister, przewodniczący Rady Stanu, deputowany, a w latach 1974–1975 prezydent Grecji.
Życiorys.
Ukończył studia prawnicze na Uniwersytecie Narodowym im. Kapodistriasa w Atenach, w 1934 doktoryzował się w tej dziedzinie. Był wykładowcą prawa administracyjnego na macierzystej uczelni, a także profesorem na Uniwersytecie Panteion, gdzie w latach 1951–1958 zajmował stanowisko rektora. Autor publikacji naukowych, a także pozycji literackich, zajmował się tłumaczeniem prozy i poezji z języka francuskiego. Od końca lat 20. związany zawodowo także z sądownictwem administracyjnym w ramach Rady Stanu. Od 1951 do 1953 kierował jednocześnie greckim publicznym nadawcą radiowo-telewizyjnym ERT. Dwukrotnie krótkotrwale pełnił funkcje ministra w dwóch gabinetach technicznych: w 1952 ministra w gabinecie premiera i ministra pracy, a w 1958 ministra do spraw prezydium rządu.
W 1966 został przewodniczącym Rady Stanu, najwyższego organu sądownictwa administracyjnego. Usunięto go z tej funkcji w 1969 w okresie junty czarnych pułkowników, gdy Rada Stanu wydała rezolucję uznającą dyktaturę wojskową za nielegalną. W 1974 w okresie przemian politycznych został wybrany do Parlamentu Hellenów I kadencji z listy Nowej Demokracji.
Wybrany w tym samym roku na prezydenta Grecji. Urząd ten sprawował w okresie przejściowym od 18 grudnia 1974 do 20 czerwca 1975. W latach 1976–1978 był sędzią Międzynarodowego Trybunału Sprawiedliwości, pełnił też funkcję prezesa Akademii Ateńskiej. Powołał również fundację swojego imienia.

</doc>
<doc id="4697462" url="https://pl.wikipedia.org/wiki?curid=4697462" title="Narzeczona ze Stambułu">
Narzeczona ze Stambułu

Narzeczona ze Stambułu – turecki serial obyczajowy emitowany na antenie Star TV od 3 marca 2017 do 31 maja 2019.
Polska premiera serialu odbyła się 30 września 2019 na antenie Zoom TV. Emisja zakończyła się 26 stycznia 2021.
Od 4 maja 2021 do 27 sierpnia 2021 był emitowany ponownie w dni robocze (od 9:50 - do 25 czerwca 2021), potem o 14:50 (od 28 czerwca 2021 do końca emisji) na tym samym kanale (do 13 sierpnia 2021 emitowano dwa odcinki z rzędu).
Od 6 września 2021 serial jest nadawany na kanale "Dizi".
Fabuła.
Faruk (Özcan Deniz) jest właścicielem firmy przewozowej i głową wpływowej rodziny w tureckiej metropolii Bursa. Pewnego dnia poznaje piękną śpiewaczkę i zakochuje się w niej. Jego matka (Ipek Bilgin) nie jest jednak zadowolona z tego, z kim związał się jej syn. Ma bowiem dla syna inną kandydatkę – Ipek (Dilara Aksüyek).
Süreyya (Aslı Enver) będzie próbowała zdobyć serce swojej teściowej, ale sporo czasu upłynie, zanim kobieta zacznie patrzeć na synową innymi oczami. Na dodatek, rodzinę Faruka spotka nieszczęście, które zmusi jej członków do tego, aby przewartościować swoje życie.
Wersja polska.
Serial był emitowany w Polsce premierowo od 30 września 2019 roku do 26 stycznia 2021 roku. Początkowo emisja premierowych odcinków odbywała się od poniedziałku do czwartku o godzinie 20.00. Od 10 kwietnia 2020 serial emitowany był również w piątki. 
Powtórki miały miejsce następnego dnia roboczego w godzinach popołudniowych, później przedpołudniowych (najpierw ok. godziny 14-15, następnie zazwyczaj ok. godziny 11:30, a pod koniec emisji ok. 10:45-10:50) oraz o 19:00 (do 10 czerwca 2020). Przez pewien czas odcinki powtarzano także w weekendy pomiędzy godz. 16 a 18 (od 26 października 2019 do 23 lutego 2020). Lektorem był Kacper Kaliszewski. Opracowaniem zajęło się studio Kino Polska.

</doc>
<doc id="4697469" url="https://pl.wikipedia.org/wiki?curid=4697469" title="Nadtlenek mocznika">
Nadtlenek mocznika

Nadtlenek mocznika – organiczny związek chemiczny, addukt mocznika z nadtlenkiem wodoru.
Zastosowanie.
Znajduje zastosowanie w medycynie jako środek dezynfekujący do odkażania ran i płukania jamy ustnej, a także do wybielania zębów i usuwania woskowiny z uszu. Jego działanie jako środek dezynfekujący jest uznawane za nieszkodliwe dla zdrowia, ale o niepotwierdzonej skuteczności.
Otrzymywanie.
Mocznik rozpuszcza się w 30% roztworze nadtlenku wodoru (perhydrolu) w stosunku molowym 2:3, w temperaturze ok. 60 °C. Po ochłodzeniu i powolnym odparowaniu mieszaniny powstają białe kryształy produktu.

</doc>
<doc id="4697481" url="https://pl.wikipedia.org/wiki?curid=4697481" title="Polska Liga Curlingu 2017/2018">
Polska Liga Curlingu 2017/2018

4. sezon rozgrywek ligowych w polskim curlingu, pod egidą Polskiej Federacji Klubów Curlingowych. Faza zasadnicza Ligi rozgrywana była od 9 grudnia 2017 roku do 28 stycznia 2018 roku (mężczyźni) oraz od 3 do 11 lutego 2018 roku (kobiety). Wszystkie spotkania ligowe, w tym turniej kwalifikacyjny, odbyły się w Bełchatowie na obiekcie Powiatowego Centrum Sportu. Złote medale wywalczyli AZS Gliwice Stych (mężczyźni) i AZS Gliwice Pluta (kobiety).
Zasady.
Czołowe cztery drużyny męskie z sezonu 2016/2017 zachowały prawo gry w lidze, podczas gdy reszta zespołów wzięła udział w turnieju kwalifikacyjnym. Do ligi kobiet kwalifikacji nie przeprowadzano.
Rozgrywki prowadzone były systemem kołowym, bez fazy play-off.
Mecze najwyższych dywizji rozgrywano z ograniczeniem czasu do namysłu dla każdej drużyny (thinking time). Drużyny sklasyfikowane zostały kolejno według liczby punktów (2 punkty za zwycięstwo, 1 punkt za remis), tabelki bezpośrednich meczów oraz wyników DSC.
Drużyny męskie z miejsc 1-5 zapewniają sobie udział w kolejnej edycji ligi, pod warunkiem spełnienia kryteriów utrzymania składu (ponad połowa zawodników drużyny).
Zgodnie z przepisami ligi, drużyny nazywane są trzyliterowym skrótowcem reprezentowanego klubu oraz nazwiskiem skipa (kapitana).
Rywalizacja mężczyzn.
Drużyny.
Wytłuszczono skipów (kapitanów) drużyn.
Turniej kwalifikacyjny.
Do turnieju kwalifikacyjnego o 4 wolne miejsca zgłosiło się 6 drużyn. Rozegrano trzy kolejki systemem szwajcarskim. Rywalizacja odbyła się w dniach 17-19 listopada 2017 roku.
Rywalizacja kobiet.
Drużyny.
Wytłuszczono skipów (kapitanów) drużyn.

</doc>
<doc id="4697491" url="https://pl.wikipedia.org/wiki?curid=4697491" title="Przystań wodna na Wiśle im. Jerzego Bojańczyka we Włocławku">
Przystań wodna na Wiśle im. Jerzego Bojańczyka we Włocławku

Przystań wodna na Wiśle im. Jerzego Bojańczyka we Włocławku – przystań znajduje się na lewym brzegu Wisły, za ujściem rzeki Zgłowiączki, w okolicy ulicy Piwnej we Włocławku. Jest bazą treningową dla Włocławskiego Towarzystwa Wioślarskiego. Znajdują się tutaj również pomieszczenia WOPR. 
Historia.
Przystań otwarto 10 maja 2014 r., wartość inwestycji wyniosła 33 mln zł. Cechą charakterystyczną i niezaprzeczalnym atutem budynku jest drewniana elewacja pokrywająca całość obiektu. Na terenie przystani znajdują się hangary, warsztaty i magazyny na potrzeby WTW, WOPR i Policji. Dla jednostek pływających dostępny jest zadaszony basen postojowy z możliwością cumowania statku spacerowego. Przystań wyposażona jest w wyciąg stoczniowy, pływające pomosty cumownicze dla łodzi wioślarskich oraz pływające pomosty cumownicze dla WOPR, Policji i jednostek turystycznych. Obiekt posiada zaplecze gastronomiczne, salę konferencyjną oraz taras widokowy. Na skarpie wokół przystani powstała trybuna dla widzów oraz kładka nad rzeką Zgłowiączką, aby spacerowicze mogli swobodnie przemieszczać się między nową przystanią a bulwarami.

</doc>
<doc id="4697492" url="https://pl.wikipedia.org/wiki?curid=4697492" title="Moczydła (województwo pomorskie)">
Moczydła (województwo pomorskie)



</doc>
<doc id="4697496" url="https://pl.wikipedia.org/wiki?curid=4697496" title="Russo (ujednoznacznienie)">
Russo (ujednoznacznienie)



</doc>
<doc id="4697497" url="https://pl.wikipedia.org/wiki?curid=4697497" title="Belli">
Belli



</doc>
<doc id="4697500" url="https://pl.wikipedia.org/wiki?curid=4697500" title="Polina Stasińska">
Polina Stasińska

Polina Stasińska – polska językoznawczyni, dr hab. nauk humanistycznych.
Życiorys.
Obroniła pracę doktorską, 15 stycznia 2004 habilitowała się na podstawie pracy zatytułowanej "Peryfrazy imienne. Aspekt teoretyczny". Pracowała w Katedrze Filologii Wschodniosłowiańskiej na Wydziale Humanistycznym Uniwersytetu Zielonogórskiego. 
Objęła stanowisko profesora nadzwyczajnego w Instytucie Neofilologii na Wydziale Humanistycznym Uniwersytetu Zielonogórskiego.

</doc>
<doc id="4697506" url="https://pl.wikipedia.org/wiki?curid=4697506" title="Wyspa Somerset">
Wyspa Somerset



</doc>
<doc id="4697509" url="https://pl.wikipedia.org/wiki?curid=4697509" title="Sebacina fungicola">
Sebacina fungicola

Sebacina fungicola Hauerslev – gatunek grzybów z rodziny łojówkowatych ("Sebacinaceae").
Systematyka i nazewnictwo.
"Sebacina, Sebacinaceae, Sebacinales, Incertae sedis, Agaricomycetes, Agaricomycotina, Basidiomycota, Fungi".
Obecną, uznaną przez Index Fungorum nazwę, nadał mu w roku 1977 Hauerslev Knud.
Synonim nazwy naukowej: "Exidiopsis fungicola" (Hauerslev) Wojewoda 1981.
Morfologia.
Owocnik biały, galaretowaty lub woskowaty.
Strzępki z przegrodami, ze sprzążkami, cienkościenne, 0,5–2,5 µm szerokości. Podstawki owalne, z podłużnym przegrodami o wymiarach 5–9,5 × 5–7 µm z dwiema, a czasami trzema sterygmami o długości 15 µm. Zarodniki bezbarwne, cienkościenne, jajowate do podłużnych 5,5–7 × 2,5–3,5 µm.
Występowanie i siedlisko.
Grzyb pasożytniczy. Występuje w postaci matowej, cienkiej powłoki na niektórych owocnikach (apotecjum) "Mollisia cinerea". Strzępki przeniknęły do gospodarza, ale ssawki nie były widoczne.

</doc>
<doc id="4697514" url="https://pl.wikipedia.org/wiki?curid=4697514" title="Polska na zimowych światowych wojskowych igrzyskach sportowych">
Polska na zimowych światowych wojskowych igrzyskach sportowych

Polacy uczestniczą od 2010 roku w międzynarodowych, multidyscyplinarnych zawodach organizowanych przez Międzynarodową Radę Sportu Wojskowego (CISM) dla sportowców-żołnierzy w ramach zimowych igrzysk wojskowych w interwale czteroletnim. 
Reprezentacja Wojska Polskiego podczas zimowych igrzysk wojskowych, które odbyły się w dniach od 20 do 25 marca 2010 we włoskim regionie Dolina Aosty liczyła 8 zawodników "(biathlonistów - 4 kobiety i 4 mężczyzn)". Polacy w swoim debiucie wystartowali w dwóch dyscyplinach w biathlonie oraz w patrolu wojskowym, zdobyli dwa złote i jeden brązowy medal. W klasyfikacji medalowej zajęli 7. miejsce.
Zdobyte medale.
Polscy multimedaliści zimowych igrzysk wojskowych.
Tabela przedstawia polskich sportowców, którzy zdobyli co najmniej dwa medale, w tym jeden złoty. Wzięte zostały pod uwagę wszystkie zdobyte medale – w konkurencjach indywidualnych i drużynowych. Przy ustalaniu kolejności najpierw uwzględniono liczbę złotych medali, później srebrnych, a na końcu brązowych. W przypadku, gdy dwoje zawodników uzyskało taką samą liczbę medali, najpierw wzięto pod uwagę rok zdobycia pierwszego medalu, a następnie porządek alfabetyczny.

</doc>
<doc id="4697522" url="https://pl.wikipedia.org/wiki?curid=4697522" title="Varsovia Warszawa">
Varsovia Warszawa

Varsovia – wielosekcyjny klub sportowy z siedzibą w Warszawie, założony w 1922 roku. Klub został rozwiązany w 1931 roku.
Historia.
Klub został zawiązany jesienią 1922 z inicjatywy uczniów oraz nauczycieli Gimnazjum Giżyckiego w Warszawie. Komendantem był prof. Władysław Olędzki. W klubie istniały sekcje: piłki nożnej, gier zespołowych, lekkoatletyczna, tenisowa (klub posiadał dwa korty), sportów wodnych wraz z przystanią w Porcie Czerniakowskim. W 1931 z coraz liczniejszym przechodzeniem zawodników do innych klubów postanowiono rozwiązać klub.

</doc>
<doc id="4697526" url="https://pl.wikipedia.org/wiki?curid=4697526" title="José Giles Vázquez">
José Giles Vázquez

José Miguel Ángel Giles Vázquez (ur. 22 września 1941 w Coatepec Harinas, zm. 7 września 2005 w mieście Meksyku) – meksykański duchowny katolicki, biskup Ciudad Altamirano w latach 2004-2005.
Życiorys.
Święcenia kapłańskie przyjął 29 czerwca 1964 i został inkardynowany do diecezji Toluki. Po święceniach rozpoczął pracę w niższym seminarium, zaś w 1971 przeniósł się do wyższego seminarium, gdzie pracował do 1997. Od 1997 rektor katedry w Toluce oraz wikariusz generalny diecezji.
19 czerwca 2004 papież Jan Paweł II mianował go biskupem diecezji Ciudad Altamirano. Sakry biskupiej udzielił mu 2 września tegoż roku abp Francisco Robles Ortega.
Zmarł w stołecznym szpitalu wojskowym 7 września 2005.

</doc>
<doc id="4697535" url="https://pl.wikipedia.org/wiki?curid=4697535" title="Lata 1980.">
Lata 1980.



</doc>
<doc id="4697537" url="https://pl.wikipedia.org/wiki?curid=4697537" title="Marcel Balkestein">
Marcel Balkestein

Marcel Balkestein (ur. 29 stycznia 1981 w Geldrop) – holenderski hokeista na trawie, grający jako obrońca. W 2014 roku po Mistrzostwach Świata postanowił zakończyć karierę reprezentacyjną. Od 2016 roku występuje w niemieckiej drużynie Crefelder HTC.
Jego żoną jest holenderska siatkarka Maret Grothues.
Sukcesy klubowe.
Mistrzostwo Holandii:
Euro Hockey League:
Sukcesy reprezentacyjne.
Mistrzostwa Europy:
Mistrzostwa Świata:
Igrzyska Olimpijskie:

</doc>
<doc id="4697566" url="https://pl.wikipedia.org/wiki?curid=4697566" title="Grupa Salamandry">
Grupa Salamandry

Grupa Salamandry – grupa skał w dolinie Zimny Dół we wsi Czułów w województwie małopolskim, w powiecie krakowskim, w gminie Liszki. Pod względem geograficznym jest to obszar Garbu Tenczyńskiego będącego południowym fragmentem Wyżyny Krakowsko-Częstochowskiej.
Skały znajdują się na orograficznie lewych zboczach Zimnego Dołu, powyżej Źródła w Zimnym Dole i powyżej domu nad tym źródłem. Mają wysokość kilku metrów i uprawiany jest na nich bouldering. Fani tego rodzaju wspinaczki wyróżniają w Grupie Salamandry następujące skałki: Żuk, Salamandra, Ziemniak i Małe Daszki. Do końca 2019 roku poprowadzili na nich kilkadziesiąt dróg wspinaczkowych. Skały zbudowane są z wapienia zrostkowego pochodzącego z jury późnej. Maja kształt grzybów skalnych i baszt, pomiędzy którymi znajdują się płytkie kaniony. Na niektórych skałach występują okapy. Skały są silnie porośnięte glonami i mchami.
W skale Salamandra znajduje się Niski Okap.
Po zachodniej stronie grupy Salamandry znajdują się wyższe skałki zaliczane do Grupy Krowy.

</doc>
<doc id="4697568" url="https://pl.wikipedia.org/wiki?curid=4697568" title="Ford LTD (USA)">
Ford LTD (USA)



</doc>
<doc id="4697569" url="https://pl.wikipedia.org/wiki?curid=4697569" title="Haplocnemata">
Haplocnemata

Haplocnemata – takson stawonogów z gromady pajęczaków, obejmujący zaleszczotki i solfugi.
Charakterystyczną cechą tych pajęczaków jest obecność rostrosomy – aparatu przedgębowego z częścią grzbietową utworzoną przez doprzodowe przedłużenie nadgębia doczepione do powiększonych bioder nogogłaszczków i ograniczone po bokach wyrostkami bocznymi nogogłaszczków, a częścią brzuszną utworzoną przez zrośnięcie się z biodrami nogogłaszczków pośrodkowo-brzusznych apofiz sternalnych ("sternapophysis"). Dwuczłonowe szczękoczułki cechują się połączeniem z karapaskem za pomocą brzuszno-grzbietowego stawu wewnętrznego oraz stawu grzbietowo-bocznego. Odnóża cechują się rzepkami wydłużonymi w formę przypominającą uda. Ponadto przynajmniej dorosłe osobniki mają apotel przekształcony w wywracalne empodium lub w przylgę. Opistosoma ma przetchlinki układu oddechowego na trzecim i czwartym segmencie.
Takson ten został wprowadzony w 1904 roku przez Carla J.B. Börnera w randze sekcji w obrębie podgromady Lipoctena. Ludwig van der Hammen w pracy z 1977 nadał mu rangę odrębnej gromady pod nazwą Apatellata. Peter Weygoldt i Hannes Paulus nadali mu rangę nadrzędu w obrębie podsekcji Holotracheata, sekcji Apulmonata i podgromady Lipoctena. Według ich analizy Haplocnemata zajmowały pozycję siostrzaną dla Cryptoperculata. Ludwig van der Hammen w pracy z 1989 umieścił je w nadgromadzie Rostrosomata i gromadzie Sternocoxata jako siostrzane dla Epimerata. W 1990 Jeffrey Shultz przeprowadził analizę na podstawie której umieścił Haplocnemata w Dromopoda, w obrębie kladu Novogenuata jako siostrzane dla skorpionów. Takie same wyniki w tym zakresie uzyskali W.C. Wheeler i Cheryl Hayashi w 1998 oraz Gonzalo Giribet i inni w 2002. W analizie J. Shultza z 2007 ponownie rozpoznano Dromopoda i Haplocnemata, ale te drugie tym razem zajęły pozycję siostrzaną dla Stomothecata. Monofiletyzmowi Haplocnemata przeczą natomiast wyniki nowszych analiz filogenetycznych: Mirosławy Dabert i innych z 2010 (Acariformes siostrzane dla solfug, a Parasitiformes dla zaleszczotków), Almira Pepato i innych z 2010 (kapturce siostrzane dla Tetrapulmonata; Acariformes siostrzane dla solfug, tworzące z nimi Poecilophysidea), A. Pepato i P.B. Klimowa z 2015 (monofiletyczne Poecilophysidea, siostrzane dla Parasitiformes), Russella Garwooda i Jasona Dunlopa z 2014 (solfugi zajmują pozycję siostrzaną dla Acariformes, a skorpiony dla zaleszczotków) oraz Jesúsa Ballesterosa i Prashanta Sharmy z 2019 (zaleszczotki w pozycji siostrznej dla Acariformes).

</doc>
<doc id="4697570" url="https://pl.wikipedia.org/wiki?curid=4697570" title="Apatellata">
Apatellata



</doc>
<doc id="4697575" url="https://pl.wikipedia.org/wiki?curid=4697575" title="Tabuda">
Tabuda

Tabuda (łac. "Diocesis Tabudensis") – stolica historycznej diecezji we Cesarstwie rzymskim w prowincji Numidia. Współcześnie w Algierii. Obecnie katolickie biskupstwo tytularne.

</doc>
<doc id="4697576" url="https://pl.wikipedia.org/wiki?curid=4697576" title="Henryk Strzelecki">
Henryk Strzelecki



</doc>
<doc id="4697579" url="https://pl.wikipedia.org/wiki?curid=4697579" title="Niski Okap (Zimny Dół)">
Niski Okap (Zimny Dół)

Niski Okap – okap w skałach na orograficznie lewym zboczu doliny Zimny Dół na terenie wsi Czułów, w gminie Liszki w województwie małopolskim w obrębie rezerwatu przyrody Zimny Dół. Pod względem geograficznym jest to obszar Garbu Tenczyńskiego w obrębie Wyżyny Krakowsko-Częstochowskiej.
Opis obiektu.
Znajduje się na zboczu położonym w kierunku północno-zachodnim nad Źródłem w Zimnym Dole, w skale Salamandra zaliczanej do Grupy Salamandry. Skała ta znajduje się w lesie na średnio pochyłym zboczu. Od strony wschodniej nisko nad ziemią ma okap o długości 7 m i maksymalnym wysięgu 3 m.
Okap powstał w wapieniach zrostkowych pochodzących z jury późnej. W całości jest jasny i suchy. Brak nacieków, na ścianach natomiast silnie rozwijają się glony i mchy. Na dnie warstwa liści, a pod nią próchnicy, prawdopodobnie dużej miąższości. W górnej części okapu w głąb skały wnika dość ciasny korytarz (na planie nie zaznaczony, został bowiem odgruzowany już po wykonaniu planu).
Okap nie był wzmiankowany w literaturze. Jego dokumentację opracowali A. Górny i M. Szelerewicz w listopadzie 1999 r. Plan jaskini opracował M. Szelerewicz.

</doc>
<doc id="4697581" url="https://pl.wikipedia.org/wiki?curid=4697581" title="Nagroda im. Franka Wilczka">
Nagroda im. Franka Wilczka

Nagroda im. Franka Wilczka – polsko-amerykańska nagroda naukowa w wysokości 12 tys. dolarów amerykańskich ustanowiona w 2019 r. przez Wydział Fizyki, Astronomii i Informatyki Stosowanej Uniwersytetu Jagiellońskiego i Fundację Kościuszkowską. Opiekunem nagrody zostali prof. Frank Wilczek z Massachusetts Institute of Technology i dziekan Wydziału Fizyki, Astronomii i Informatyki Stosowanej Uniwersytetu Jagiellońskiego. Przyznawana co dwa lata nagroda przeznaczona jest dla młodych polskich naukowców mających znaczące odkrycia w dziedzinie fizyki, astronomii lub nauk pokrewnych.
Laureaci:

</doc>
<doc id="4697582" url="https://pl.wikipedia.org/wiki?curid=4697582" title="Skerton">
Skerton

Skerton – dzielnica miasta Lancaster w Anglii, w hrabstwie Lancashire, w dystrykcie Lancaster. W 1891 roku civil parish liczyła 311 mieszkańców. Skerton jest wspomniana w Domesday Book (1086) jako "Schertune".
Etymologia.
Nazwa miejscowości na przestrzeni wieków:

</doc>
<doc id="4697586" url="https://pl.wikipedia.org/wiki?curid=4697586" title="Ford Freestyle (USA)">
Ford Freestyle (USA)



</doc>
<doc id="4697587" url="https://pl.wikipedia.org/wiki?curid=4697587" title="Ford Fusion (USA)">
Ford Fusion (USA)



</doc>
<doc id="4697588" url="https://pl.wikipedia.org/wiki?curid=4697588" title="Ford Ranger (USA)">
Ford Ranger (USA)



</doc>
<doc id="4697589" url="https://pl.wikipedia.org/wiki?curid=4697589" title="Ford Ranger (Świat)">
Ford Ranger (Świat)



</doc>
<doc id="4697590" url="https://pl.wikipedia.org/wiki?curid=4697590" title="Ford Fairlane (USA)">
Ford Fairlane (USA)



</doc>
<doc id="4697592" url="https://pl.wikipedia.org/wiki?curid=4697592" title="Niski Okap">
Niski Okap



</doc>
<doc id="4697593" url="https://pl.wikipedia.org/wiki?curid=4697593" title="Ford Maverick (USA)">
Ford Maverick (USA)



</doc>
<doc id="4697594" url="https://pl.wikipedia.org/wiki?curid=4697594" title="Ford Fairmont (USA)">
Ford Fairmont (USA)



</doc>
<doc id="4697596" url="https://pl.wikipedia.org/wiki?curid=4697596" title="Ford Falcon (USA)">
Ford Falcon (USA)



</doc>
<doc id="4697598" url="https://pl.wikipedia.org/wiki?curid=4697598" title="Ford Escort (USA)">
Ford Escort (USA)



</doc>
<doc id="4697603" url="https://pl.wikipedia.org/wiki?curid=4697603" title="Anstruther">
Anstruther



</doc>
<doc id="4697609" url="https://pl.wikipedia.org/wiki?curid=4697609" title="Cophylinae">
Cophylinae

Cophylinae – rodzina płazów bezogonowych z rodziny wąskopyskowatych (Microhylidae). 
Zasięg występowania.
Rodzaj obejmuje gatunki występujące na Madagaskarze.
Podział systematyczny.
Do rodzaju należą następujące gatunki:

</doc>
<doc id="4697611" url="https://pl.wikipedia.org/wiki?curid=4697611" title="Bibliotekarze Polscy we Wspomnieniach Współczesnych (seria wydawnicza)">
Bibliotekarze Polscy we Wspomnieniach Współczesnych (seria wydawnicza)



</doc>
<doc id="4697612" url="https://pl.wikipedia.org/wiki?curid=4697612" title="Podbeskidzie (ujednoznacznienie)">
Podbeskidzie (ujednoznacznienie)



</doc>
<doc id="4697615" url="https://pl.wikipedia.org/wiki?curid=4697615" title="Marcos Antônio (piłkarz, ur. 2000)">
Marcos Antônio (piłkarz, ur. 2000)



</doc>
<doc id="4697616" url="https://pl.wikipedia.org/wiki?curid=4697616" title="Gastrophryninae">
Gastrophryninae

Gastrophryninae – podrodzina płazów bezogonowych z rodziny wąskopyskowatych (Microhylidae). 
Zasięg występowania.
Podrodzina obejmuje gatunki występujące w Ameryce.
Podział systematyczny.
Do podrodziny należą następujące rodzaje:

</doc>
<doc id="4697617" url="https://pl.wikipedia.org/wiki?curid=4697617" title="Egzorcysta (ujednoznacznienie)">
Egzorcysta (ujednoznacznienie)



</doc>
<doc id="4697621" url="https://pl.wikipedia.org/wiki?curid=4697621" title="Jacek Milewski (samorządowiec ur. 1965)">
Jacek Milewski (samorządowiec ur. 1965)



</doc>
<doc id="4697622" url="https://pl.wikipedia.org/wiki?curid=4697622" title="Jacek Milewski (samorządowiec ur. 1968)">
Jacek Milewski (samorządowiec ur. 1968)



</doc>
<doc id="4697624" url="https://pl.wikipedia.org/wiki?curid=4697624" title="Jaskinia za Źródłem Pierwsza">
Jaskinia za Źródłem Pierwsza

Jaskinia za Źródłem Pierwsza, Jaskinia za Źródłem I, Schronisko w Zimnym Dole V – jaskinia w skałach na orograficznie lewym zboczu doliny Zimny Dół na terenie wsi Czułów, w gminie Liszki w województwie małopolskim. Pod względem geograficznym jest to obszar Garbu Tenczyńskiego w obrębie Wyżyny Krakowsko-Częstochowskiej.
Opis obiektu.
Jaskinia znajduje się powyżej Źródła w Zimnym Dole i powyżej domów (w kierunku północno-zachodnim od źródła). Jej otwór znajduje się w najdalej na zachód wysuniętej skale. Jest to skała Byk zaliczana do skał Grupy Krowy. Skała ma postać długiego muru skalnego. Duży, południowy otwór jaskini znajduje się na pęknięciu w środkowej części tego muru. Otwór ma wysokość 4 m. Ciągnie się za nim korytarz przebijający skałę na wylot. Wysokość korytarza stopniowo zmniejsza się, i przy północnym końcu skały wynosi już tylko 0,5 m.
Jaskinia powstała w strefie saturacji na ciosowym pęknięciu w wapieniach skalistych pochodzących z jury późnej. Nacieki bardzo ubogie – zwietrzałe nacieki grzybkowe powstałe z mleka wapiennego. Namulisko próchniczno-gliniaste, pochodzenia zewnętrznego – zostało przyniesione przez wody wlewające się do jaskini północnym otworem. Jaskinia jest widna tylko w okolicach otworów. Na jej ścianach w zasięgu światła rozwijają się porosty.
Historia poznania i dokumentacji.
Jaskinia znana była zapewne od dawna. W 1986 r. A. Górny i M. Szelerewicz umieścili ją w wykazie jaskiń pod nazwą Schronisko w Zimnym Dole V. Dokumentację opracowali ci sami autorzy w sierpniu 1999 r. Plan jaskini opracował M. Szelerewicz.
W tej samej skale, ale w jej środkowej części znajduje się większa Jaskinia za Źródłem Druga.

</doc>
<doc id="4697625" url="https://pl.wikipedia.org/wiki?curid=4697625" title="Linguistica Brunensia">
Linguistica Brunensia

Linguistica Brunensia – czeskie czasopismo językoznawcze, wydawane dwa razy w roku przez Wydział Filozoficzny Uniwersytetu Masaryka.
Na jego łamach publikuje się artykuły w języku czeskim, angielskim, niemieckim i rosyjskim. Preferuje się studia naukowe oparte na badaniach konkretnych języków, zwłaszcza słowiańskich (z naciskiem na czeszczyznę) oraz badania lingwistyczne w szerszym ujęciu typologicznym i historyczno-porównawczym.
Ukazuje się od 2009 jako kontynuacja serii wydawniczej „Sborník prací filozofické fakulty brněnské univerzity” (SPFFBU), wydawanej od 1952. Do tego faktu nawiązuje numeracja roczników czasopisma.

</doc>
<doc id="4697626" url="https://pl.wikipedia.org/wiki?curid=4697626" title="Hoplophryninae">
Hoplophryninae

Hoplophryninae – podrodzina płazów bezogonowych z rodziny wąskopyskowatych (Microhylidae). 
Zasięg występowania.
Podrodzina obejmuje gatunki występujące w górach Usambara, Uluguru, Nguru i Magrotto w Tanzanii.
Podział systematyczny.
Do podrodziny należą następujące rodzaje:

</doc>
<doc id="4697627" url="https://pl.wikipedia.org/wiki?curid=4697627" title="La Paz (miasto w Urugwaju)">
La Paz (miasto w Urugwaju)



</doc>
<doc id="4697635" url="https://pl.wikipedia.org/wiki?curid=4697635" title="Schronisko w Zimnym Dole V">
Schronisko w Zimnym Dole V



</doc>
<doc id="4697638" url="https://pl.wikipedia.org/wiki?curid=4697638" title="Biegi przeszkodowe (OCR)">
Biegi przeszkodowe (OCR)



</doc>
<doc id="4697640" url="https://pl.wikipedia.org/wiki?curid=4697640" title="Gabe Vincent">
Gabe Vincent

Gabriel „Gabe” Nnamdi Vincent (ur. 14 czerwca 1996 w Modesto) – amerykański koszykarz, występujący na pozycji rozgrywającego, posiadający także nigeryjskie obywatelstwo, reprezentant tego kraju, obecnie zawodnik Miami Heat oraz zespołu G-League – Sioux Falls Skyforce.

</doc>
<doc id="4697643" url="https://pl.wikipedia.org/wiki?curid=4697643" title="Rajd Warszawski 1973">
Rajd Warszawski 1973

11. Rajd Warszawski "Polskiego Fiata" – 11. edycja Rajdu Warszawskiego. Był to rajd samochodowy rozgrywany od 9 do 11 listopada 1973 roku. Była to piąta runda Rajdowych Samochodowych Mistrzostw Polski w roku 1973. Rajd składał się z osiemnastu odcinków specjalnych, jednej próby szybkości górskiej (1,5 km), jednej próby szybkości płaskiej (7,5 km) i dwóch prób slalomowych. Został rozegrany na nawierzchni asfaltowej. Zwycięzcą rajdu został Lelio Lattari.

</doc>
<doc id="4697644" url="https://pl.wikipedia.org/wiki?curid=4697644" title="94 Pułk Piechoty Austro-Węgier">
94 Pułk Piechoty Austro-Węgier



</doc>
<doc id="4697645" url="https://pl.wikipedia.org/wiki?curid=4697645" title="Microhylinae">
Microhylinae

Microhylinae – podrodzina płazów bezogonowych z rodziny wąskopyskowatych (Microhylidae). 
Zasięg występowania.
Podrodzina obejmuje gatunki występujące we wschodniej Azji od Indii i Korei po Archipelag Sundajski.
Podział systematyczny.
Do podrodziny należą następujące rodzaje:

</doc>
<doc id="4697647" url="https://pl.wikipedia.org/wiki?curid=4697647" title="Dromopoda">
Dromopoda

Dromopoda – takson stawonogów z gromady pajęczaków, obejmujący skorpiony, kosarze, zaleszczotki i solfugi.
Dromopoda wyróżniają się odnóżami ze stawami między udem a rzepką oraz między rzepką a goleniem zaopatrzonymi w mięśnie prostowniki i o specyficznej budowie, np. łączenie uda i rzepki jest poprzecznie dwukłykciowe, łączenie rzepki i goleni jest formy uproszczonej dwukłyciowej. Ponadto uda drugiej i trzeciej pary odnóży są, oprócz solfug, niepodzielone. Z wyjątkiem solfug przez karapaks biegnie poprzeczna bruzda odpowiadająca granicy między tergitami pierwotnych segmentów prosomy. Wszystkie grupy mają specyficzne narządy przedgębowe, u skorpionów i kosarzy jest to stomoteka, a u zaleszczotków i solfug rostrosoma.
Takson ten został wprowadzony w 1990 roku Jeffreya W. Shultza. W wynikach jego analizy filogenetycznej Dromopoda zajęły siostrzaną pozycję względem pozostałych pajęczaków, zgrupowanych w kladzie Micrura. W obrębie Dromopoda zaleszczotki i solfugi tworzyły klad Haplocnemata, który tworzył wraz ze skorpionami klad Novogenuata, podczas gdy kosarze miały pozycję bazalną. Monofiletyzm Dromopoda, Novogenuata i Haplocnemata rozpoznany został również w wynikach W.C. Wheelera i Cheryl Hayashi z 1998 oraz Gonzalo Giribeta i innych z 2002. Analiza J.W. Shultza z 2007 również rozpoznała Dromopoda, jednak jako grupę siostrzaną dla Haplocnemata wskazała nierozpoznawany we wcześniejszych analizach klad Stomothecata (skorpiony i kosarze). Monofiletyzmowi Dromopoda oraz Haplocnemata przeczą natomiast wyniki nowszych analiz filogenetycznych: Mirosławy Dabert i innych z 2010 (roztocze difiletyczne; Acariformes siostrzane dla solfug, a Parasitiformes dla zaleszczotków), Almira Pepato i innych z 2010 (Acariformes siostrzane dla solfug, tworzące z nimi Poecilophysidea), A. Pepato i Pavla Klimova z 2015 (również monofiletyczne Poecilophysidea), Russella Garwooda i Jasona Dunlopa z 2014 (solfugi zajmują pozycję siostrzaną dla Acariformes) oraz Jesúsa Ballesterosa i Prashanta Sharmy z 2019 (zaleszczotki w pozycji siostrzanej dla Acariformes).

</doc>
<doc id="4697652" url="https://pl.wikipedia.org/wiki?curid=4697652" title="Otophryninae">
Otophryninae

Otophryninae – podrodzina płazów bezogonowych z rodziny wąskopyskowatych (Microhylidae). 
Zasięg występowania.
Podrodzina obejmuje gatunki występujące w Kolumbii, Ekwadorze i północno-zachodnim Peru na wschód przez region Gujany i północna Brazylia.
Podział systematyczny.
Do podrodziny należą następujące rodzaje:

</doc>
<doc id="4697654" url="https://pl.wikipedia.org/wiki?curid=4697654" title="Dixie (film)">
Dixie (film)

Dixie – amerykański film biograficzny z 1943 roku w reżyserii A. Edwarda Sutherlanda, z udziałem Binga Crosby'ego i Dorothy Lamour.
Obsada.
i inni

</doc>
<doc id="4697660" url="https://pl.wikipedia.org/wiki?curid=4697660" title="Nicole Dołowy-Rybińska">
Nicole Dołowy-Rybińska

Nicole Dołowy-Rybińska (ur. 30 czerwca 1980) – polska socjolingwistka i kulturoznawczyni. Zajmuje się problematyką tożsamości europejskich mniejszości językowych oraz metodami ochrony i rewitalizacji zagrożonych języków i kultur.
W 2004 r. ukończyła studia magisterskie na Uniwersytecie Warszawskim. 
W 2010 r. obroniła doktorat w Instytucie Kultury Polskiej Uniwersytetu Warszawskiego. W 2017 r. uzyskała stopień doktora habilitowanego. Obecnie (2020) piastuje stanowisko profesora nadzwyczajnego w Instytucie Slawistyki Polskiej Akademii Nauk. Jej dorobek obejmuje kilkadziesiąt artykułów naukowych oraz kilka książek monograficznych. 
Jest stypendystką programu START Fundacji na rzecz Nauki Polskiej (2011) oraz Ministra Nauki i Szkolnictwa Wyższego dla młodych naukowców (2012–2015). Prowadziła badania w ramach grantów przyznanych przez UNESCO/Keizo Obuchi (2006) oraz Narodowe Centrum Nauki (Sonata: 2011–2014, Opus:2017-2021, Sonata Bis: 2021-2026) oraz Smithsonian Center for Folklife and Cultural Heritage (SMILE 2018-2019).

</doc>
<doc id="4697664" url="https://pl.wikipedia.org/wiki?curid=4697664" title="Scaphiophryninae">
Scaphiophryninae

Scaphiophryninae – podrodzina płazów bezogonowych z rodziny wąskopyskowatych (Microhylidae).
Zasięg występowania.
Podrodzina obejmuje gatunki występujące na Madagaskarze.
Podział systematyczny.
Do podrodziny należą następujące rodzaje:
oraz taksony nieprzypisane do żywej lub wymarłej populacji ("nomina inquirenda"):

</doc>
<doc id="4697674" url="https://pl.wikipedia.org/wiki?curid=4697674" title="Lesley Milroy">
Lesley Milroy

Ann Lesley Milroy (ur. 5 marca 1944 w Newcastle upon Tyne) – brytyjska językoznawczyni i socjolingwistka. Zajmuje się ideologiami językowymi, dialektologią oraz zjawiskiem standaryzacji językowej.
W 1994 r. przeniosła się do Stanów Zjednoczonych. Objęła stanowisko profesora na Uniwersytecie Michigan. W 2004 r. przeszła na emeryturę.
Jej dorobek obejmuje ponad siedem książek oraz 15 artykułów naukowych.
Wraz z mężem Jamesem ogłosiła istotne publikacje socjolingwistyczne: "Authority in Language" i "Real English: the grammar of English dialects in the British Isles". Lesley i James Milroyowie wprowadzili do socjolingwistyki pojęcie ideologii języka standardowego.

</doc>
<doc id="4697675" url="https://pl.wikipedia.org/wiki?curid=4697675" title="Lata 1990.">
Lata 1990.



</doc>
<doc id="4697677" url="https://pl.wikipedia.org/wiki?curid=4697677" title="Novogenuata">
Novogenuata

Novogenuata – takson stawonogów z gromady pajęczaków, obejmujący skorpiony, zaleszczotki i solfugi.
Charakterystyczną cechą Novogenuata, wyróżniającą je na tle innych pajęczaków, a przypuszczalnie także innych szczękoczułkowców jest modyfikacja stawo łączącego rzepkę z goleniem tak, że umożliwia tylko ruchy zginające i prostujące, a nie obrotowe. Rzepka i goleń połączone są u nich dwoma kłykciami, a przedni mięsień transpatellarny () zaczepia się na brzusznej lub tylno-brzusznej krawędzi goleni. Ponadto odnóża, podobnie jak u kapturców mają biodra nieruchome i, podobnie jak u rozłupnogłowców pozbawione są tylnego mięśnia rzepkowo-goleniowego (). U wszystkich przedstawicieli z wyjątkiem solfug samce produkują spermatofory z szypułkami.
Takson ten został wprowadzony w 1990 roku Jeffreya W. Shultza. W wynikach jego analizy filogenetycznej Novogenuata zajęły siostrzaną dla kosarzy w obrębie kladu Dromopoda. Z kolei w obrębie Novogenuata zaleszczotki i solfugi tworzyły klad Haplocnemata, zaś skorpiony miały pozycję bazalną. Monofiletyzm Dromopoda, Novogenuata i Haplocnemata rozpoznany został również w wynikach W.C. Wheelera i Cheryl Hayashi z 1998 oraz Gonzalo Giribeta i innych z 2002. Analiza J.W. Shultza z 2007 nie rozpoznała Novogenuata, łącząc skorpiony i kosarze w klad Stomothecata, siostrzany dla Haplocnemata. Monofiletyzmowi Novogenuata oraz Haplocnemata przeczą wyniki nowszych analiz filogenetycznych: Mirosławy Dabert i innych z 2010 (roztocze difiletyczne; Acariformes siostrzane dla solfug, a Parasitiformes dla zaleszczotków), Almira Pepato i innych z 2010 (Acariformes siostrzane dla solfug, tworzące z nimi Poecilophysidea), A. Pepato i P.B. Klimowa z 2015 (monofiletyczne Poecilophysidea, siostrzane dla Parasitiformes), Russella Garwooda i Jasona Dunlopa z 2014 (solfugi zajmują pozycję siostrzaną dla Acariformes) oraz Jesúsa Ballesterosa i Prashanta Sharmy z 2019 (zaleszczotki w pozycji siostrzanej dla Acariformes).

</doc>
<doc id="4697681" url="https://pl.wikipedia.org/wiki?curid=4697681" title="Bolesław Augustynowicz">
Bolesław Augustynowicz

Bolesław Augustynowicz herbu Odrowąż (ur. 1 czerwca 1826, zm. 5 czerwca 1908) – ziemianin, galicyjski działacz gospodarczy i spółdzielczy.
Życiorys.
Otrzymał gruntowne wykształcenie prawnicze. Ziemianin, właściciel wzorcowo prowadzonego i służącego za przykład racjonalnej i postępowej gospodarki majątku Kniaże, w pow. złoczowskim. Działacz gospodarczy, który poświęcił się rozwojowi rolnictwa i spółdzielczości w Galicji. W 1882 zakłada, na wzór wielkopolskich, Towarzystwo Kółek Rolniczych, którego był długoletnim prezesem (1882-1898), a następnie uchwałą Towarzystwa – protektorem. Członek i działacz Galicyjskiego Towarzystwa Gospodarskiego, członek jego Komitetu (24 czerwca 1874 – 18 czerwca 1875) jego wiceprezes (18 czerwca 1875 – 15 czerwca 1892). Protektor Towarzystwa Kółek Rolniczych we Lwowie (1914). Przez wiele lat prezes Rady Nadzorczej Banku Rolniczego. W r. 1902 stracił wzrok i usunął się z życia publicznego. Przed śmiercią uczynił legat (20 tys. koron) na rzecz Towarzystwa Kółek Rolniczych z wyraźnym przeznaczeniem na podniesienie gospodarności, zmysłu administracyjnego i produktywności drobnej własności.
Zmarł w 1908 roku we Lwowie. Pochowany na Cmentarzu Łyczakowskim.
Życie prywatne.
Pochodził z ormiańskiej rodziny ziemiańskiej, był synem Mateusza i Klary z Horodyńskich. Jego siostrą była Laura (ur. 1830), żona Władysława Olizara-Wołczkiewicza (1832-1910). Rodziny nie założył.

</doc>
<doc id="4697693" url="https://pl.wikipedia.org/wiki?curid=4697693" title="Order Cywilny Alfonsa X Mądrego">
Order Cywilny Alfonsa X Mądrego

Order Cywilny Alfonsa X Mądrego (hisz. "Orden Civil de Alfonso X el Sabio") – hiszpańskie odznaczenie cywilne ustanowione 11 kwietnia 1939 na cześć panującego w XIII wieku kastylijskiego króla Alfonsa X, znanego z zamiłowania do nauki, kultury i sztuki. Order ten przyznawany jest za zasługi w dziedzinie edukacji, nauki, kultury, edukacji i badań. Zastąpił dawny królewski Order Cywilny Alfonsa XII.
Na awersie widnieje napis "ALFONSO X EL SABIO REY DE CASTILLA Y DE LÉON" (Alfons X Mądry Król Kastylii i Leonu), a na rewersie dewiza "ALTIORA PETO" (dążę wyżej).
Podział na klasy.
Dodatkowo dawniej przyznawane:

</doc>
<doc id="4697695" url="https://pl.wikipedia.org/wiki?curid=4697695" title="Order Alfonsa X Mądrego">
Order Alfonsa X Mądrego



</doc>
<doc id="4697697" url="https://pl.wikipedia.org/wiki?curid=4697697" title="Petko Petkow (ur. 1946)">
Petko Petkow (ur. 1946)



</doc>
<doc id="4697708" url="https://pl.wikipedia.org/wiki?curid=4697708" title="Księżniczka i pirat">
Księżniczka i pirat

Księżniczka i Pirat (ang. "The Princess and the Pirate") – amerykański film komediowy z 1944 roku w reżyserii Davida Butlera, w którym występują Bob Hope i Virginia Mayo.
Fabuła.
Kiepski komik o pseudonimie Wielki Sylwester (Bob Hope) pracuje na statku "Mary Ann," próbując rozbawić pasażerów. Tym samym rejsem podróżuje księżniczka Margaret (Virginia Mayo), która nie chce wyjść za mąż za księcia, którego nie kocha. Na okręt napada słynny pirat Hook (Victor McLaglen). Korsarze zabijają wszystkich mężczyzn, a kobiety przenoszą na swój statek. Wielki Sylwester ratuje się przebierając za Cygankę.

</doc>
<doc id="4697712" url="https://pl.wikipedia.org/wiki?curid=4697712" title="Wymarzona miłość">
Wymarzona miłość

Wymarzona miłość – turecki serial komediowy emitowany na antenie Star TV od 26 czerwca 2018 do 6 sierpnia 2019.
Polska premiera serialu odbyła się 6 sierpnia 2019 na antenie TVP2 – tego samego dnia w Turcji nadano finał serialu. Od 13 września 2019 r. emisję przeniesiono do TVP3, gdzie jest emitowany do dzisiaj.
Fabuła.
Sanem Aydin mieszka w Stambule z rodzicami i starszą siostrą, Leylą. Jest marzycielką, chciałaby zostać pisarką. W żadnej pracy nie zagrzała miejsca na dłużej. Pod wpływem ultimatum postawionego przez rodziców Sanem zaczyna pracę w agencji reklamowej, w której pracuje jej siostra. Tymczasem właściciel agencji, pan Aziz, postanawia wycofać się z zarządzania firmą i wzywa do Stambułu swojego syna, fotografa i podróżnika Cana. Młodszy syn Aziza, Emre, czuje się zlekceważony przez ojca. Angażuje niczego nieświadomą Sanem do udziału w intrydze.
Obsada.
Do obsady serialu należą m.in.:
Emisja w Polsce.
Polska premiera serialu odbyła się 6 sierpnia 2019 na antenie TVP2, a emisja odbywała się od poniedziałku do piątku o godzinie 13.15, aż do 9 września, kiedy to po wyemitowaniu 22 odcinków (niepełne osiem oryginalnych odcinków) telenowela, z powodu słabej oglądalności została zdjęta z anteny. Serial przeniesiono na antenę TVP3, gdzie od 13 września 2019 emisja odbywała się od poniedziałku do piątku o godzinie 10.00 od pierwszego odcinka. Po wyemitowaniu 139 odcinków, 4 marca 2020, emisja serialu została zawieszona. W okresie od 9 września 2020 do 31 maja 2021 roku stacja ponownie nadała 139 zakupionych odcinków, zaś od 1 czerwca emitowane będą premierowe odcinki serialu. Lektorem serialu był Marek Ciunel, a opracowaniem zajęła się Telewizja Polska.

</doc>
<doc id="4697725" url="https://pl.wikipedia.org/wiki?curid=4697725" title="Paweł Zimniak">
Paweł Zimniak

Paweł Andrzej Zimniak (ur. 1965) – polski literaturoznawca, dr hab., profesor nadzwyczajny Instytutu Filologii Germańskiej Wydziału Humanistycznego Uniwersytetu Zielonogórskiego i Instytutu Lingwistyki Stosowanej Państwowej Wyższej Szkoły Zawodowej im. Jana Amosa Komeńskiego w Lesznie.
Życiorys.
W 1989 ukończył studia filologii germańskiej w Wyższej Szkole Pedagogicznej im. Tadeusza Kotarbińskiego w Zielonej Górze, 16 listopada 1995 obronił pracę doktorską "Die verlorene Zeit im verlorenen Reich. Christine Bruckners Familiensaga und Leonie Ossowskis Familienchronik", następnie uzyskał stopień doktora habilitowanego. 20 czerwca 2018 nadano mu tytuł profesora w zakresie nauk humanistycznych.
Objął funkcję profesora nadzwyczajnego w Instytucie Lingwistyki Stosowanej Państwowej Wyższej Szkole Zawodowej im. Jana Amosa Komeńskiego w Lesznie, a także w Instytucie Filologii Germańskiej na Wydziale Humanistycznym Uniwersytetu Zielonogórskiego.
Jest dyrektorem Instytutu Filologii Germańskiej Wydziału Humanistycznego Uniwersytetu Zielonogórskiego.

</doc>
<doc id="4697729" url="https://pl.wikipedia.org/wiki?curid=4697729" title="Here Come the Waves">
Here Come the Waves

Here Come the Waves – komediowy film muzyczny z 1944 roku w reżyserii Marka Sandricha. W rolach głównych występują Bing Crosby i Betty Hutton.
Obsada.
i inni

</doc>
<doc id="4697736" url="https://pl.wikipedia.org/wiki?curid=4697736" title="Rajd Stomil 1972">
Rajd Stomil 1972

1. Międzynarodowy Rajd Stomil – 1. edycja Rajdu Rzeszowskiego. Był to rajd samochodowy rozgrywany od 3 do 4 marca 1972 roku. Była to pierwsza runda Rajdowych Samochodowych Mistrzostw Polski w roku 1972. Rajd składał się z 19 prób sportowych, w tym 18 odcinków specjalnych i jednej próby szybkości górskiej o łącznej długości 135 km, oraz jednej próby zrywu i hamowania. Został rozegrany na nawierzchni asfaltowej i szutrowej. Zwycięzcą rajdu został Marian Bień.

</doc>
<doc id="4697737" url="https://pl.wikipedia.org/wiki?curid=4697737" title="Kanion (Zimny Dół)">
Kanion (Zimny Dół)

Kanion – grupa skał w dolinie Zimny Dół we wsi Czułów w województwie małopolskim, w powiecie krakowskim, w gminie Liszki. Pod względem geograficznym jest to obszar Garbu Tenczyńskiego będącego południowym fragmentem Wyżyny Krakowsko-Częstochowskiej.
Skały Kanionu znajdują się nieco powyżej Źródła w Zimnym Dole, na dnie potoku płynącego Zimnym Dołem, oraz w dolnej części jego orograficznie prawego zbocza. Przy drodze prowadzącej dnem Zimnego Dołu znajduje się tablica informacyjna rezerwatu przyrody Zimny Dół i Małopolskiego Szlaku Turystycznego. Skałki Kanionu znajdują się w obrębie tego rezerwatu. Są to zbudowane z wapieni zrostkowych i skalistych duże, porośnięte mchami i glonami głazy. Powstały na dnie morza w jurze późnej. Ich obecne kształty są wynikiem erozji. Dawniej uprawiano na nich bouldering. Wspinacze poprowadzili na skałach Kanionu 9 dróg wspinaczkowych. Od czasu utworzenia rezerwatu przyrody wspinaczka na skałach jest zabroniona.
Oprócz skał Kanionu w obrębie rezerwatu przyrody Zimny Dół znajduje się skała o nazwie Wielka Zerwa, będąca najwyższą skałą w rezerwacie, oraz grupy skalne: Przełaz, Labirynt i Głazy. Obok skał tych, w tym również obok Kanionu, prowadzi znakowana ścieżka dydaktyczna. 

</doc>
<doc id="4697739" url="https://pl.wikipedia.org/wiki?curid=4697739" title="Jarochna Dąbrowska-Burkhardt">
Jarochna Dąbrowska-Burkhardt

Jarochna Ewa Dąbrowska-Burkhardt – polska językoznawczyni, dr hab. nauk humanistycznych.
Życiorys.
W 1992 ukończyła studia filologii germańskiej w Wyższej Szkole Pedagogicznej im. Tadeusza Kotarbińskiego w Zielonej Górze. Obroniła pracę doktorską, 16 października 2014 habilitowała się na podstawie pracy zatytułowanej "Die gesamteuropäischen Verfassungsprojekte im transnationalen Diskurs. Eine kontrastive linguistische Analyse der deutschen und polnischen Berichterstattung".
Objęła stanowisko profesora nadzwyczajnego w Instytucie Filologii Germańskiej na Wydziale Humanistycznym Uniwersytetu Zielonogórskiego.

</doc>
<doc id="4697742" url="https://pl.wikipedia.org/wiki?curid=4697742" title="Strategic Simulations, Inc.">
Strategic Simulations, Inc.



</doc>
<doc id="4697744" url="https://pl.wikipedia.org/wiki?curid=4697744" title="Niantic Inc.">
Niantic Inc.



</doc>
<doc id="4697749" url="https://pl.wikipedia.org/wiki?curid=4697749" title="Turystyka w Kenii">
Turystyka w Kenii

Turystyka stanowi jedną z najważniejszych gałęzi gospodarki Kenii i znacząco dominuje w sektorze usług.
W 2017 roku państwo to odwiedziło ponad 1 360 000 turystów, najwięcej z Wielkiej Brytanii. Ciepły klimat, krajobrazy oraz zróżnicowana fauna i flora są atutami turystycznymi Kenii. Infrastruktura turystyczna ciągle się rozwija, a międzynarodowe sieci hoteli coraz częściej budują tam swoje obiekty (m.in. Ibis Styles, Hilton). Turyści mogą wybrać oferty zorganizowanych wycieczek wielu biur podróży.
Największą liczbę turystów (1 750 000) odnotowano w 2011 roku. W kolejnych latach liczba ta gwałtownie spadła ze względu na ataki terrorystyczne, które miały miejsce w Mombasie i Nairobi ze strony ugrupowania Asz-Szabab. Spowodowało to znaczny spadek przychodów czerpanych z turystyki. Od 2015 r. sytuacja poprawia się i każdego roku coraz więcej turystów decyduje się na odwiedzenie tego państwa.
W 2015 roku przychody z turystyki wyniosły 84,6 mld szylingów kenijskich. Najwięcej turystów przybyło w 2015 z Wielkiej Brytanii (98 523 turystów) i Stanów Zjednoczonych (84 759 osób).
Dominujące formy ruchu turystycznego.
Turystyka przyrodnicza.
Kenia słynie ze swych walorów przyrodniczych i uchodzi za jeden z najbardziej zróżnicowanych przyrodniczo krajów świata. Krajobrazy przybierają różnorodne formy, od lasów, przez suche oraz wilgotne sawanny, rozległe stepy, półpustynie, pustynie, a nawet masywy wulkaniczne. Kraj zamieszkują charakterystyczne zwierzęta m.in. słonie afrykańskie, gepardy, bawoły, żyrafy, zebry i lwy. Szczególnie rozwinięta jest turystyka ornitologiczna, można spotkać liczne gatunki ptaków (m.in. sekretarze, sępy, marabuty, perlice, czaple oraz ibisy). Największą popularnością cieszą się safari, uchodzące za główną atrakcję Kenii. Istnieje wiele ofert wycieczek zorganizowanych. Na przedmieściach znajdują się centra zwierząt. Miłośnicy żyraf mogą udać się do Giraffe Center, utworzonego w celu ochrony tych zwierząt, a leżącego w Lang’ata niespełna 20 km od centrum Nairobi.
Turystyka kulturowa.
Mimo że Kenia słynie głównie ze swoich krajobrazów i bogactwa fauny i flory, jest tam też wiele zabytków kultury. W ich poszukiwaniu warto odwiedzić największe miasta kraju: Nairobi oraz Mombasę. Znajduje się w nich wiele ważnych obiektów historycznych czy muzeów. Nairobi to stolica Kenii, oferująca różnorodne atrakcje turystyczne. W znajdującym się tam Muzeum Narodowym można poznać bogate dziedzictwo Kenii poprzez unikatowe eksponaty geologiczne i historyczne, przybliżające m.in. tradycje i zwyczaje plemion tego rejonu. W mieście można odwiedzić inne muzea np. Muzeum Kolejnictwa, świątynie oraz Galerię Watatu z afrykańskimi dziełami sztuki. Na szczególną uwagę zasługuje Jama Mosque – najważniejszy meczet na terenie państwa. W pobliżu znajduje się targ miejski, oferujący pamiątki i wyroby rękodzielnicze. W drugim co do wielkości mieście Kenii, Mombasie, warto przespacerować się po Starym Mieście podziwiając różnorodność kulturową prezentowaną np. przez hinduistyczne świątynie. Turyści często zaglądają do ruin Gedi, będących interesującą pozostałością miasta zamieszkanego od XIII do XVII w. oraz fortu Jesus, znajdującego się na liście Światowego Dziedzictwa Kulturowego UNESCO.
Turystyka wypoczynkowa.
Kenijskie wybrzeże ciągnie się na około 1400 km i obfituje w plaże pokryte czystym, białym piaskiem z dostępem do ciepłego oceanu. Hotele spełniają europejskie standardy i oferują liczne atrakcje na terenie ośrodków. Za najpiękniejsze uchodzą plaże w Diani, rozciągające się na południe od Mombasy. Idealnie nadają się do długich spacerów. Organizowane są także wycieczki łodziami gwarantujące wypoczynek na Oceanie Indyjskim i możliwość podziwiania wybrzeża lub lasów namorzynowych.
Turystyka aktywna.
Osoby preferujące aktywne spędzanie wolnego czasu mogą skorzystać z bogatej oferty atrakcji turystycznych. Miłośnicy górskich wypraw mogą spróbować zmierzyć się z Mount Kenya, drugim najwyższym szczytem Afryki (5199 m), którego zdobycie wymaga wielodniowej wędrówki.
Kenia słynie z dobrych warunków do nurkowania. Rafy koralowe, żółwie morskie, barwne ryby i inne morskie zwierzęta, obecne wzdłuż całego morskiego wybrzeża, przyciągają wielu turystów. Warto odwiedzić Morski Park Narodowy Kisite-Mpunguti, umożliwiający podziwianie podwodnego świata morskich ogrodów oraz stad delfinów.
Turystyczne miejscowości oferują dostęp do kajaków czy jet-ski, możliwa jest nauka kitesurfingu oraz skydiving (skok ze spadochronem). Plaża Diani została uznana za jedną z 10 najpiękniejszych stref zrzutu na świecie.

</doc>
<doc id="4697750" url="https://pl.wikipedia.org/wiki?curid=4697750" title="Atanasios Tsaldaris">
Atanasios Tsaldaris

Atanasios Tsaldaris, grec. Αθανάσιος Τσαλδάρης (ur. 1921 w Atenach, zm. 4 października 1997) – grecki polityk i prawnik, długoletni parlamentarzysta, w latach 1989–1993 przewodniczący Parlamentu Hellenów.
Życiorys.
Syn polityka Konstandinosa Tsaldarisa. Ukończył studia prawnicze na Uniwersytecie Narodowym im. Kapodistriasa w Atenach. Kształcił się też na nowojorskim Uniwersytecie Columbia.
Był działaczem Narodowej Unii Radykalnej, z jej ramienia w 1963 uzyskał mandat deputowanego. Do aktywności politycznej powrócił po upadku reżimu wojskowego. W 1974 po raz pierwszy wszedł w skład Parlamentu Hellenów z listy Nowej Demokracji. Z powodzeniem ubiegał się o reelekcję w wyborach w 1977, 1981, 1985, czerwcu 1989, listopadzie 1989, 1990, 1993 i 1996. Między 1974 a 1981 zajmował stanowiska podsekretarza stanu w różnych resortach. Był też sekretarzem frakcji parlamentarnej Nowej Demokracji. Od lipca 1989 do października 1993 w trakcie trzech kadencji pełnił funkcję przewodniczącego greckiego parlamentu. W 1995 ND wysunęła jego kandydaturę na urząd prezydenta Grecji. Mandat deputowanego wykonywał do czasu swojej śmierci, zmarł w 1997 na chorobę nowotworową.

</doc>
<doc id="4697753" url="https://pl.wikipedia.org/wiki?curid=4697753" title="Głazy (Zimny Dół)">
Głazy (Zimny Dół)

Głazy – grupa skał w dolinie Zimny Dół we wsi Czułów w województwie małopolskim, w powiecie krakowskim, w gminie Liszki. Pod względem geograficznym jest to obszar Garbu Tenczyńskiego będącego południowym fragmentem Wyżyny Krakowsko-Częstochowskiej.
Głazy znajdują się powyżej Źródła w Zimnym Dole, w dolnej części jego orograficznie prawego zbocza. Przy drodze prowadzącej dnem Zimnego Dołu znajduje się tablica informacyjna rezerwatu przyrody Zimny Dół i Małopolskiego Szlaku Turystycznego. Głazy znajdują się w obrębie tego rezerwatu. Są to zbudowane z wapieni zrostkowych i skalistych duże, porośnięte mchami i glonami głazy. Powstały na dnie morza w jurze późnej. Ich obecne kształty są wynikiem erozji. Dawniej uprawiano na nich bouldering. Wspinacze poprowadzili na największych ze skał 21 dróg wspinaczkowych. Od czasu utworzenia rezerwatu przyrody wspinaczka na skałach jest zabroniona.
Oprócz Głazów w obrębie rezerwatu przyrody Zimny Dół znajduje się skała o nazwie Wielka Zerwa, będąca najwyższą skałą w rezerwacie, oraz grupy skalne: Przełaz, Labirynt i Kanion. Obok skał tych prowadzi znakowana ścieżka dydaktyczna. 

</doc>
<doc id="4697754" url="https://pl.wikipedia.org/wiki?curid=4697754" title="Duffy’s Tavern (film)">
Duffy’s Tavern (film)

Duffy's Tavern – amerykański film komediowy z 1945 roku w reżyserii Hala Walkera, według scenariusza Melvina Franka i Normana Panamy.
W filmie występują: Ed Gardner, Bing Crosby, Betty Hutton, Paulette Goddard, Alan Ladd, Dorothy Lamour, Eddie Bracken, Brian Donlevy, Sonny Tufts, Veronica Lake, Arturo de Córdova, Barry Fitzgerald, Cass Daley, Diana Lynn, Victor Moore, Marjorie Reynolds, Barry Sullivan, Charles Cantor, Eddie Gree, Ann Thomas, Robert Benchley, William Demarest, Howard Da Silva, Billy De Wolfe, Walter Abel, Johnny Coy, Miriam Nelson, Charles Quigley, Olga San Juan, Bobby Watson, Gary Crosby, Phillip Crosby, Dennis Crosby, Lindsay Crosby, William Bendix, James Brown, Joan Caulfield, Gail Russell, Helen Walker, Jean Heather i Maurice Rocco.

</doc>
<doc id="4697756" url="https://pl.wikipedia.org/wiki?curid=4697756" title="Micrura">
Micrura

Micrura – takson stawonogów z gromady pajęczaków, obejmujący pająki, roztocze, kapturce, rozłupnogłowce, głaszczkochody, biczykoodwłokowce i tępoodwłokowce.
Charakterystycznymi cechami tych pajęczaków są: obecność tritosternum, umiejscowienie ujść gruczołów biodrowych przy odnóżach pierwszej pary, brak endytów na biodrach odnóży krocznych oraz słabo zesklerotyzowane lub całkiem zanikłe przydatki segmentów opistosomy od czwartego do szóstego. Ponadto ich pierwotny plan budowy obejmować miałby obecność pygidium oraz plemniki o jądrach ze związanymi z nimi mikrotubulami.
Takson ten został wprowadzony w 1904 roku przez Hansa Jacoba Hansena i Williama Emila Sørensena pod nazwą Arachnida micrura. Nie został on rozpoznany w analizach Ludwig van der Hammena z 1977 i 1989 ani Petera Weygoldta i Hannesa Paulusa z 1979. W 1990 Jeffrey Shultz wykorzystał tę nazwę dla szerszego, bo obejmującego też roztocze taksonu, który w wynikach jego analizy filogenetycznej jawił się jako grupa siostrzana pozostałych pajęczaków, zgrupowanych w kladzie Dromopoda. Według tej analizy Micrura dzieliły się na dwie grupy: Acaromorpha (roztocze i kapturce) oraz Megoperculata (Tetrapulmonata i głaszczkochody). Tak definiowane Micrura rozpoznane zostały też w analizach W.C. Wheelera i Cheryl Hayashi z 1998 oraz Gonzalo Giribeta i innych w 2002. Monofiletyzmowi Micrura przeczą natomiast wyniki nowszych analiz filogenetycznych: Shultza z 2007, Mirosławy Dabert i innych z 2010, Almira Pepato i innych z 2010, Almira Pepato i Pavla Klimova z 2015, Russella Garwooda i Jasona Dunlopa z 2014 oraz Jesúsa Ballesterosa i Prashanta Sharmy z 2019.

</doc>
<doc id="4697757" url="https://pl.wikipedia.org/wiki?curid=4697757" title="Order Świętego Rajmunda z Penafort">
Order Świętego Rajmunda z Penafort



</doc>
<doc id="4697767" url="https://pl.wikipedia.org/wiki?curid=4697767" title="UGC 2885">
UGC 2885

UGC 2885 – duża galaktyka spiralna z poprzeczką typu "SA (rs) c" w gwiazdozbiorze Perseusza. Znajduje się w odległości 232 mln lat świetlnych od Ziemi a jej rozmiary wynoszą 463 tys. lat świetlnych, co czyni ją jedną z największych znanych galaktyk spiralnych. Jest także możliwym członkiem supergromady w Perseuszu-Rybach.
UGC 2885 jest galaktyką spiralną o stosunkowo niskiej jasności powierzchniowej. Centralne wybrzuszenie jest najbardziej widoczną cechą tej galaktyki, gdzie jej środek przecina słaba poprzeczka.
UGC 2885 jest klasyfikowana jako galaktyka polowa – klasa galaktyk znajdujących się w odległych, gęstych i „pustych” częściach przestrzeni kosmicznej, z dala od innych głównych galaktyk. NASA donosi, że teoretyczne główne źródło wzrostu dysku dla UGC 2885 pochodzi z akumulacji międzygalaktycznego wodoru, a nie z powtarzającego się procesu kolizji galaktycznej, ponieważ uważa się, że większość galaktyk rośnie.
Brak interakcji widoczny jest w prawie idealnej strukturze ramion spiralnych i dysku, braku ogonów pływowych oraz niewielkim tempie formowania się gwiazd – około 0,5 masy Słońca na rok.
Ponadto, mimo że pierwotnie klasyfikowano ją jako galaktykę spiralną bez poprzeczki, nowe obrazy z teleskopu Hubble'a wyraźnie pokazują obecność małej poprzeczki przecinającej pierścieniową strukturę rdzenia. Jest to nietypowe zjawisko, ponieważ uważa się, że większość poprzeczek powstaje w wyniku niewielkich zakłóceń grawitacyjnych wywoływanych przez satelity i sąsiednie galaktyki – czegoś, czego brakuje w tej galaktyce. Na przykładzie galaktyki UGC 2885 widać, że poprzeczki mogą tworzyć się w spiralach bez wpływu innej galaktyki – oznacza to, że inne siły, takie jak interakcje między gwiazdami, gazem i pyłem, a także grawitacyjny wpływ ciemnej materii, mogą odgrywać rolę w ich rozwoju.
17 stycznia 2002 r. w galaktyce tej odnotowano wybuch supernowej typu II, oznaczonej jako SN 2002F.

</doc>
<doc id="4697769" url="https://pl.wikipedia.org/wiki?curid=4697769" title="Sarıyer Belediyesi">
Sarıyer Belediyesi



</doc>
<doc id="4697771" url="https://pl.wikipedia.org/wiki?curid=4697771" title="Stanisław Karpała">
Stanisław Karpała

Stanisław Karpała (ur. 20 listopada 1898 w Ksawczy, zm. 8 marca 1958 w Będzinie) – żołnierz Polskiej Siły Zbrojnej, podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Jakuba i Józefy ze Zmysłowskich. Absolwent szkoły w Grodźcu, członek Polskiego Towarzystwa Gimnastycznego „Sokół”. Pracował w kopalniach węgla. Ścigany za działalność w Polskiej Organizacji Wojskowej ukrywał się na Węgrzech.
W 1917 wstąpił do Polskiej Siły Zbrojnej i otrzymał przydział do 1 pułku piechoty. W marcu 1919 działał w Skoczowie, a potem w składzie 12. kompanii pod Chyrowem. W walkach z Ukraińcami pełnił funkcję dowódcy plutonu, często zastępując też dowódcę kompanii. W maju 1920 w walkach nad Berezyną objął dowodzenie nad resztkami 11. i 12. kompanii 7 pułku piechoty Legionów. "Zaatakował bolszewików i umiejętnie dowodził w trakcie wycofywania się", za co został odznaczony Krzyżem Srebrnym Orderu Virtuti Militari.
Po zakończeniu działań wojennych pozostał w zawodowej służbie wojskowej. Służył w 2 pułku lotniczym. W 1923 został zwolniony z wojska i podjął służbę w Policji Państwowej w stopniu posterunkowego. Od 1926 jako sierżant nadterminowy, ponownie w wojsku służył w 86 pułku piechoty. Po roku zwolniony, podjął pracę w Gdyni jako pracownik fizyczny. 25 października 1937 Komitet Krzyża i Medalu Niepodległości odrzucił wniosek o nadanie mu tego odznaczenia z powodu braku pracy niepodległościowej. W tym czasie mieszkał w Gdyni przy ul. Wiejskiej 72.
W 1939 został przesiedlony do Będzina, a następnie wywieziony do Niemiec. W 1944 powrócił na Śląsk i podjął pracę w będzińskiej elektrowni. Od 1948 pracował w porcie gdyńskim. W 1952 powrócił do Będzina i tu mieszkał już do śmierci.
Żonaty z Rozalią Tęcza, miał córkę Danutę (ur. 1933).

</doc>
<doc id="4697772" url="https://pl.wikipedia.org/wiki?curid=4697772" title="Aleksander Raciborski">
Aleksander Raciborski

Aleksander Raciborski (ur. 27 lutego 1845 w Czernelicy – zm. 28 grudnia 1920 we Lwowie) – filozof, ziemianin, działacz gospodarczy i społeczny, poseł na galicyjski Sejm Krajowy
Życiorys.
Uczył się w gimnazjum w Stanisławowie, skąd w 1862 na skutek konfliktów polsko-niemieckich między uczniami i działalności konspiracyjnej został wydalony ze szkoły w gronie kilku Polaków (wśród nich był m.in. Gwido Battaglia). Ukończył naukę w gimnazjum i studia na uniwersytecie we Lwowie.
Ziemianin, gospodarował w rodzinnej Czernelicy, następnie w nabytym w 1876 Czerteżu, w pow. żydaczowskim. W tym okresie zasiadał w radach powiatowych w Horodence (1873), a potem w Żydaczowie (1877-81). Poseł do galicyjskiego Sejmu Krajowego IV kadencji (8 sierpnia 1877 – 21 października 1882), wybrany w wyborach uzupełniających z kurii I (większych posiadłości) w obwodzie wyborczym nr 13 (Stryj), w miejsce zmarłego Maurycego Dzieduszyckiego. W Sejmie był członkiem i sekretarzem komisji kultury krajowej.
W 1882 uzyskał doktorat z filozofii na podstawie rozprawy "Etyka Spinozy krytycznie rozebrana i z tegoczesnym materializmem zestawiona," a następnie w 1884 habilitację – na podstawie pracy "Podstawy teorii poznania w «Systemie logiki dedukcyjnej i indukcyjnej» J. S. Milla", na uniwersytecie lwowskim. Na podstawie tych prac zalicza się go do przedstawicieli idealnego realizmu. Po zatwierdzeniu w 1885 habilitacji jako docent prywatny prowadził zajęcia na uniwersytecie do 1889 z historii filozofii, estetyki i etyki. W 1886 odbył podróż do Paryża, gdzie prowadził badania nad hipnotyzmem w paryskim szpitalu La Salpetriere. Od 1891 profesor nadzwyczajny filozofii, prowadził wykłady z historii filozofii starożytnej i nowożytnej, etyki, psychologii, etyki, logiki. W latach 1894-1895 członek państwowej komisji egzaminacyjnej dla kandydatów na nauczycieli szkół gimnazjalnych i realnych. Był także przewodniczącym Towarzystwa Szermierzy we Lwowie. W 1895 na własną prośbę odszedł z uniwersytetu. Kontaktu z filozofią jednak nie utracił, będąc od 1904 współzałożycielem a następnie członkiem czynnym Polskiego Towarzystwa Filozoficznego we Lwowie.
Od 1895 gospodarował w majątku ziemskim w Spasowie w pow. sokalskim. W tym czasie pełnił wiele funkcji publicznych, był m.in.członkiem Rady Powiatu w Sokalu. Uczestniczył także w pracach Krakowskiego Tow. Wzajemnych Ubezpieczeń, Galicyjskiego Towarzystwa Kredytowego. Był członkiem i działaczem Galicyjskiego Towarzystwa Gospodarskiego, do 1875 był członkiem czynnym oddziału horodeslko-śniatyńsko-kosowsko-kołomyjskim zaś od 1897 w oddziale kałuskim a następnie w bełsko-sokalskim. Następnie członek Komitetu GTG (28 czerwca 1913 – 20 czerwca 1914), jego wiceprezes (15 czerwca 1911 – 13 czerwca 1912).
Poseł do galicyjskiego Sejmu Krajowego IX kadencji (15 września 1909 – 2 kwietnia 1913), wybrany w wyborach uzupełniających po śmierci Kazimierza Badeniego w kurii I w okręgu wyborczym nr 4 (Złoczów). W Sejmie był członkiem komisji drogowej i zastępcą członka komisji reformy wyborczej.
Pod koniec życia mieszkał znowu we Lwowie, gdzie zmarł. Pochowany w grobowcu rodzinnym na cmentarzu w Spasowie.
Rodzina i życie prywatne.
Urodził się w rodzinie ziemiańskiej, był synem Napoleona Jana i Teresy Cecylii z Czyżów (siostra matki Agenora Gołuchowskiego). Ożenił się dwukrotnie: 1) w 1877 z Emilią z Kalinowskich (1858--1890), z tego związku nie miał dzieci, 2) w 1892 z Anielą z Szymanowskim (1860-1937), z którą miał dzieci: ppor. ułanów austriackich i ziemianina Franciszka (1893-1945), Marię (1894-1971), żonę Tadeusza Romanowskiego, Zofię (ur. 1896) żonę Aleksandra Bączkowskiego, Teklę (1898-1918) i Symeona (1900-1919).

</doc>
<doc id="4697774" url="https://pl.wikipedia.org/wiki?curid=4697774" title="Murvica (żupania splicko-dalmatyńska)">
Murvica (żupania splicko-dalmatyńska)

Murvica – wieś w Chorwacji, w żupanii splicko-dalmatyńskiej, w gminie Bol. W 2011 roku liczyła 21 mieszkańców.
Wieś znajduje się w odległości 5 kilometrów na zachód od najbliższej miejscowości – Bol. Dookoła niej umiejscowione są winnice, w których uprawia się winorośle regionalnego gatunku - Pošip. Jedną z atrakcji wioski jest mało uczęszczana, piaszczysta plaża.

</doc>
<doc id="4697779" url="https://pl.wikipedia.org/wiki?curid=4697779" title="Katarzyna Balbuza">
Katarzyna Balbuza

Katarzyna Małgorzata Balbuza – polska historyk, dr hab. nauk humanistycznych, profesor nadzwyczajny Instytutu Historii Wydziału Historii Uniwersytetu im. Adama Mickiewicza w Poznaniu.
Życiorys.
W 1996 ukończyła studia historyczne na Uniwersytecie im. Adama Mickiewicza, 5 listopada 2001 obroniła pracę doktorską "Triumf jako wyraz rzymskiej ideologii zwycięstwa w okresie od Augusta do Dioklecjana", 1 czerwca 2015 habilitowała się na podstawie pracy zatytułowanej "Aeternitas Augusti. Kształtowanie się i rozwój koncepcji wieczności w (auto)prezentacji cesarza rzymskiego (od Augusta do Sewera Aleksandra)". W 2002 r. została zatrudniona na stanowisku adiunkta w Instytucie Historii na Wydziale Historii Uniwersytetu im. Adama Mickiewicza, od 2017 r. pracuje na stanowisku profesora nadzwyczajnego na UAM. Od stycznia 2020 r. pełni funkcję kierownika Pracowni Historii Starożytnej Grecji i Rzymu (do 31 grudnia pod nazwą: Zakład Historii Społeczeństw Antycznych) oraz prodziekana ds. studenckich i kształcenia Wydziału Historii UAM.
Członkini kilku towarzystw naukowych: Polskiego Towarzystwa Numizmatycznego - oddział w Poznaniu, Polskiego Towarzystwa Filologicznego - oddział w Poznaniu, Poznańskiego Towarzystwa Przyjaciół Nauk, Polskiego Towarzystwa Historycznego - oddział w Poznaniu (prezes, 1. kadencja: 2019-2022) oraz Stowarzyszenia Historyków Starożytności (członek zarządu).

</doc>
<doc id="4697780" url="https://pl.wikipedia.org/wiki?curid=4697780" title="Vuk Ćosić">
Vuk Ćosić

Vuk Ćosić (ur. 31 lipca 1966 w Belgradzie) – słoweński artysta współczesny związany z nurtem net.art, działacz polityczny, literat i artysta sztuki nowych mediów. Działa od 1994 roku.
Znany jest z przełomowych działań, jako pionier w dziedzinie net.art. Jego stale ewoluująca twórczość charakteryzuje się mieszanką zagadnień filozoficznych, politycznych i konceptualnych powiązanych z problematyką sieci oraz innowacyjnym wyczuciem współczesnej miejskiej i podziemnej estetyki.
Podczas badań prowadzonych w latach 1996–2001 nad estetyką słabo zaawansowanej techniki, ekonomią, ekologią i archeologią mediów, stykiem problemu tekstu i kodu komputerowego w sztukach wizualnych, wykorzystaniem przestrzeni w informacji, jej płynnością i nieskończoną wymienialnością, zainteresował się kodem ASCII. Z tych doświadczeń wywodzą się jego publikacje: "History of Art for the Blind" (Historia Sztuki dla Niewidomych), "ASCII Unreal" (gra artystyczna), "ASCII Camera", "ASCII Architecture", "Deep ASCII" oraz "ASCII History of Moving Images" – historia kina przekształcona na format tekstowy.
Jest współzałożycielem Nettime, Syndicate, 7-11 oraz Ljubljana Digital Media Lab (Cyfrowe Laboratorium Medialne w Lublanie).
Sztuka.
Ćosić do tworzenia swoich obrazów i filmów wideo używa systemu ASCII (American Standard Code for Information Interchange). Stworzył własne oprogramowanie służące do konwersji pikseli z obrazów nieruchomych i ruchomych na ASCII, a także eksperymentował z transkrypcją dźwięku i ruchu kamery poprzez ASCII. Krótkie zdania lub akapity istotne dla jego pracy są często krótko podsumowane przez kilka fragmentów tekstu w formie ASCII.
Ćosić zestawiał retrospektywnie niektóre ze swoich dzieł, w tym różne obrazy z "History of Art For Airports". Zapożyczył zarówno obrazy sztandarowe, jak i te mniej znane, redukując je tak, by przypominały piktogramy znalezione na drzwiach do toalety. Źródła dla wielu z nich są natychmiastowo rozpoznawalne, są nimi np. dzieła Paula Cézanne'a "Grający w karty" czy Andy'ego Warhola "Campbell's Soup".
Niektóre z jego bardziej znaczących dzieł zostały wykonane ze scen ze znanych filmów, w tym "ASCII History of Moving Images" z 1999 roku, bazujący na scenie z filmu "Psychoza" Alfreda Hitchcocka. Kolejny obraz przedstawiający scenę z filmu pornograficznego pochodzi z "Deep Throat". Przerobiony on został na "Deep ASCII". Ćosić zrealizował również serię krótkich animowanych sekwencji z różnych filmów i seriali telewizyjnych, począwszy od "Star Treka" po "King Konga", a kończąc na fotografiach dzieł sztuki, takich jak Wenus czy grota Lascaux. Silny nacisk na klasyczne media wskazuje na możliwe zainteresowanie Ćosicia historycznymi aspektami sztuki.
Retrospektywny pokaz zawierał również nowe dzieło – "File Extinguisher", które Ćosić opisuje jako „projekt, który naprawia sieć, udostępniając surferowi całkowicie darmową usługę usuwania plików. Jedyne, co musisz zrobić, to wgrać swój plik, a my go dla ciebie usuniemy, całkowicie”.
"ASCII History of Art for the Blind" to strona internetowa, która werbalnie opisuje wybrane obrazy, poprzez odczytanie każdego ze znaków ASCII, które składają się na obraz za pomocą automatycznego zapisu.
"War" jest zbiorem plików ze zdjęciami zrobionymi przed ekranem telewizora w 1999 roku, ukazującym wydarzenia, które miały miejsce podczas bombardowania Jugosławii przez NATO.
Wystawy i projekty.
1991
1992
1994
1995
1996
1997
1998

</doc>
<doc id="4697785" url="https://pl.wikipedia.org/wiki?curid=4697785" title="Magdalena Augusta Anhalt-Zerbst">
Magdalena Augusta Anhalt-Zerbst



</doc>
<doc id="4697789" url="https://pl.wikipedia.org/wiki?curid=4697789" title="Michał Głąb">
Michał Głąb

Michał Głąb (ur. 25 października 1992 w Wawrowie) – polski niepełnosprawny lekkoatleta specjalizujący się w konkurencjach rzutowych w klasyfikacji F34, brązowy medalista mistrzostw świata, wicemistrz Europy.
Życiorys.
Michał pochodzi z miejscowości Wawrów nieopodal Gorzowa Wielkopolskiego. W 2013 roku w swoim debiucie na mistrzostwach świata w Lyonie zdobył brązowy medal w pchnięciu kulą (F35).
Następny sukces nastąpił w 2018 roku w Berlinie podczas mistrzostw Europy. W pchnięciu kulą (F33) zdobył brązowy medal, uzyskując w ostatnim, szóstym podejściu odległość 9,57 metrów.
Rekordy.
Rekordy Europy:

</doc>
<doc id="4697797" url="https://pl.wikipedia.org/wiki?curid=4697797" title="Ocuiltzapotlán">
Ocuiltzapotlán

Ocuiltzapotlán – miasto w Meksyku, w stanie Tabasco.

</doc>
<doc id="4697799" url="https://pl.wikipedia.org/wiki?curid=4697799" title="Marian Lisowiecki">
Marian Lisowiecki

Marian Wacław Lisowiecki h. Lis (ur. 1867, zm. 10 stycznia 1938 w Chłopicach) – ziemianin, działacz i przedsiębiorca gospodarczy.
Życiorys.
Absolwent III Gimnazjum im. Króla Jana III Sobieskiego w Krakowie (1884). Ukończył prawo na Uniwersytecie Jagiellońskim (dr praw). Ziemianin, właściciel dóbr Chłopice w pow. jarosławskim i Niegłowice w pow. jasielskim (sprzedane w 1919). Należące do niego dobra stały na bardzo wysokim poziomie rolnym, prowadził w nich także mleczarnię dworską i założył hodowlę zarodową bydła krwi pełnej i półkrwi oldenburskiej. Ponadto w dobrach działały cegielnia, kopalnia torfu, stawy rybne. Na miejscu starego dworu wybudował końcem lat 30. XX wieku murowany budynek w Chłopicach. Detaksator Galicyjskiego Towarzystwa Kredytowego Ziemskiego w Jarosławiu, wiceprezes Zarządu Powiatowego w Jarosławiu Towarzystwa Kółek Rolniczych. Prezes Galicyjskiej Spółki Zbytu Bydła i Trzody Chlewnej. Członek i działacz Galicyjskiego Towarzystwa Gospodarskiego, członek jego Komitetu (18 czerwca 1903 – 13 czerwca 1912), jego wiceprezes (13 czerwca 1912 – 20 czerwca 1914). Od 1913 prezes Rady Powiatowej w Jarosławiu. Po wybuchu I wojny światowej przebywa wraz z rodziną od września 1914 w Wiedniu. Od 1917 pracuje w Komisji do Obrotu Bydłem i Mięsem przy Centrali Gospodarczej Odbudowy Galicji.
W okresie międzywojennym członek rad nadzorczych Spółki Akcyjnej „Nafta” we Lwowie, Polskiego Towarzystwa Handlowego Sp. Akc. w Krakowie, Sp. Akc. Hodowli Nasion Selekcyjnych „Granum” w Warszawie i Akcyjnego Banku Hipotecznego we Lwowie. Jest także prezesem filii w Jaśle Banku Rolnego ze Lwowa, od 1926 prezes Banku Rolnego w Jarosławiu. Był także prezesem powiatowego Związku Ziemian w Jarosławiu.
Pochowany został w Chłopicach 13 stycznia 1938.
Rodzina.
Urodzony w rodzinie ziemiańskiej, syn Antoniego Lisowieckiego h. Lis (ur. 1840) i Heleny z Zubrzyckich (1850–1906). W 1893 ożenił się z Marią Rozalią Klotyldą z Bołoz-Antoniewiczów (1872–1948).

</doc>
<doc id="4697801" url="https://pl.wikipedia.org/wiki?curid=4697801" title="Playas del Rosario">
Playas del Rosario

Playas del Rosario – miasto w Meksyku, w stanie Tabasco.

</doc>
<doc id="4697802" url="https://pl.wikipedia.org/wiki?curid=4697802" title="Kaczka mandarynka">
Kaczka mandarynka



</doc>
<doc id="4697803" url="https://pl.wikipedia.org/wiki?curid=4697803" title="Regionalny Instytut Kultury w Katowicach">
Regionalny Instytut Kultury w Katowicach



</doc>
<doc id="4697805" url="https://pl.wikipedia.org/wiki?curid=4697805" title="Ciudad Fernández">
Ciudad Fernández

Ciudad Fernández – miasto w Meksyku, w stanie San Luis Potosí.

</doc>
<doc id="4697810" url="https://pl.wikipedia.org/wiki?curid=4697810" title="Aleksander Karwasiński">
Aleksander Karwasiński

Aleksander Karwasiński (ur. 18 czerwca 1897 w Kamionce, zm. 4 października 1920 pod Treskieniami) – podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Michała i Salomei z Pazerów. 
Absolwent szkoły powszechnej. Początkowo pracował w gospodarstwie ojca. 
W listopadzie 1918 wziął udział w rozbrajaniu oddziałów austriackich i wstąpił ochotniczo do odrodzonego Wojska Polskiego. Otrzymał przydział do 1 kompanii 25 pułku piechoty.
W jej składzie walczył na frontach wojny polsko-bolszewickiej.
W marcu 1920 w walce pod Rogaczewem, "otoczony wraz ze swoim plutonem, zainicjował pomyślne przebicie się do linii zajmowanej przez własną kompanię".
W sierpniu, "podczas walk nad Bugiem zorganizował wypad zakończony zdobyciem sprzętu wojskowego."
Poległ w bitwie pod Treskiniami, pochowany został w Antonówce k. Święcian. 
Za czyny bojowe odznaczony został pośmiertnie Krzyżem Srebrnym Orderu Virtuti Militari. 

</doc>
<doc id="4697811" url="https://pl.wikipedia.org/wiki?curid=4697811" title="Franciszek Rajpold">
Franciszek Rajpold

Franciszek Ksawery Rajpold ps. „Skołuba” (ur. 3 grudnia 1892 w Łyszkowicach, zm. 3 marca 1950 w Kołobrzegu) – żołnierz Legionów Polskich, podporucznik kawalerii Wojska Polskiego, kawaler Orderu Virtuti Militari, działacz niepodległościowy, uczestnik I wojny światowej, wojny polsko-bolszewickiej i II wojny światowej.
Życiorys.
Urodził się 3 grudnia 1892 w Łyszkowicach w rodzinie Piotra i Małgorzaty z d. Barlak. Absolwent Seminarium Nauczycielskiego w Warszawie. W 1912 we Lwowie ukończył kurs podoficerski. Od 1914 w Legionach Polskich jako żołnierz w 1 pułku ułanów Legionów Polskich. Podczas kryzysu przysięgowego urlopowany. Od lipca 1920 jako podchorąży w 1 pułku szwoleżerów z którym brał udział w wojnie polsko-bolszewickiej.
Po zakończeniu działań wojennych pracował jako nauczyciel w Polichnie i Piotrkowie Trybunalskim. 15 lipca 1927 prezydent mianował go podporucznikiem rezerwy ze starszeństwem z 1 lipca 1925 i 633. lokatą w korpusie oficerów kawalerii. W 1934, jako oficer rezerwy pozostawał w ewidencji Powiatowej Komendy Uzupełnień Warszawa Piotrków. Posiadał przydział w rezerwie do 1 pułku szwoleżerów. Podczas kampanii wrześniowej walczył jako żołnierz Armii „Łódź”. Do 1945 przetrzymywany jako jeniec oflagów Arnswald i Grossborn. Po zakończeniu wojny ponownie pracował jako nauczyciel. Zmarł 3 marca 1950 w Kołobrzegu, pochowany w Łodzi.
Życie prywatne.
Żonaty z Lucyną z d. Majewska. Mieli pięcioro dzieci.

</doc>
<doc id="4697817" url="https://pl.wikipedia.org/wiki?curid=4697817" title="Championnat de France amateur">
Championnat de France amateur



</doc>
<doc id="4697819" url="https://pl.wikipedia.org/wiki?curid=4697819" title="Józef Kawczyński">
Józef Kawczyński



</doc>
<doc id="4697821" url="https://pl.wikipedia.org/wiki?curid=4697821" title="Van Hool Astromega">
Van Hool Astromega

Van Hool Astromega – seria dwupokładowych autokarów turystycznych produkowana od 1982 roku przez belgijskie przedsiębiorstwo Van Hool w Liège.
Historia.
Po sukcesie rynkowym modeli autokarów wysokopokładowych Van Hool Alizée oraz Van Hool Alicron, zaprezentowanych w 1978 r., przedsiębiorstwo zdecydowało się rozpocząć prace badawcze nad modelem autokaru piętrowego. W efekcie w 1982 r. miała miejsce premiera dwóch modeli dwupokładowych – TD820 "Amarant" i TD824 "Astromega". Oba pojazdy konstrukcyjnie oparto na produkowanej przez Van Hool serii autokarów T8. Później do produkcji wprowadzono jeszcze model TD827 Astromega. Mimo to, produkcja tych pojazdów aż do końca XX w. osiągała poziom 20–50 sztuk rocznie. W 1997 r. miała miejsce premiera nowej generacji autokarów piętrowych Astromega. Do produkcji wprowadzono model TD924, który w 2003 r. zastąpiono modelem TD925 o długości 13,15 m i pojemności do 83 miejsc. Równolegle w 1997 r. w ofercie znalazł się model TD927 o długości 14,1 m mogący zabrać na pokład do 93 pasażerów. W 2002 r. nastąpił wzrost zainteresowania klientów autokarami piętrowymi Van Hool, kiedy to sprzedano po raz pierwszy ponad 100 sztuk modelu T9 Astromega w ciągu jednego roku – głównie były to pojazdy zabudowane na podwoziu Volvo na rynek brytyjski. Kolejne ożywienie w sprzedaży pojazdów piętrowych Van Hool nastąpiło w 2007 r. i od tego czasu roczna produkcja modelu wynosi ponad 100 sztuk rocznie, z czego największymi odbiorcami są przewoźnicy autokarowi z USA, którym dedykowana jest specjalna wersja modelu TD925 spełniająca amerykańskie wymagania prawne dotyczące autokarów. Kolejna generacja autokarów tego modelu – obejmująca modele TDX25 i TDX27 Astromega – zadebiutowała w 2011 r. W 2013 r. Van Hool TDX27 Astromega wziął udział w konkursie o tytuł Autokar Roku 2014, razem z autokarami Mercedes-Benz Travego Edition 1 oraz Setra S515 HD. Ostatecznym zwycięzcą okazał się autokar marki Setra. 

</doc>
<doc id="4697823" url="https://pl.wikipedia.org/wiki?curid=4697823" title="Ruiny katedry w Gardar">
Ruiny katedry w Gardar



</doc>
<doc id="4697828" url="https://pl.wikipedia.org/wiki?curid=4697828" title="Józef Kawczyński (żołnierz)">
Józef Kawczyński (żołnierz)

Józef Kawczyński (ur. 18 stycznia 1899 w Gorzanach, zm. 25 lipca 1920 pod Pieskami) – żołnierz armii niemieckiej, powstaniec wielkopolski, żołnierz Wojska Polskiego, kawaler Orderu Virtuti Militari.
Życiorys.
Urodził się 18 stycznia 1899 w Gorzanach, w rodzinie Wojciecha i Marianny z Matykiewiczów. Ukończył cztery klasy szkoły powszechnej. W 1911 w Janikowie wstąpił do drużyny skautowej. W 1918 wcielony do armii niemieckiej. Zwolniony, wstąpił do oddziałów powstańczych i wziął udział w powstaniu wielkopolskim na Kujawach.
3 lutego 1919 wstąpił ochotniczo do odrodzonego Wojska Polskiego i otrzymał przydział do 2. kompanii 5 pułku strzelców wielkopolskich, który później został przemianowany na 59 pułk piechoty. W jego składzie walczył w wojnie polsko-bolszewickiej. 25 lipca 1920 pod Pieskami nad Zelwianką wybiegł przed kompanię, trafił na nieprzyjacielski karabin maszynowy, rzucił granat ręczny zabijając 4 żołnierzy z obsługi i zniszczył km. Na piechotę nieprzyjaciela rzucił się z bagnetem. Poległ trafiony kulą w pierś. Za czyny bojowe odznaczony został pośmiertnie Krzyżem Srebrnym Orderu Virtuti Militari. Był kawalerem.

</doc>
<doc id="4697830" url="https://pl.wikipedia.org/wiki?curid=4697830" title="Jakub Paur">
Jakub Paur

Jakub Paur (ur. 4 sierpnia 1992 w Višňové) – słowacki piłkarz występujący na pozycji pomocnika w MŠK Žilina.
Kariera klubowa.
Pochodzi z miejscowości Višňové w powiecie Żylina. Grę w piłkę nożną na poziomie seniorskim rozpoczął w MŠK Žilina. W sezonie 2011/12 grał na wypożyczeniu w FC ViOn Zlaté Moravce. Po powrocie do MŠK Žilina rozpoczął regularne występy. W lipcu 2012 roku zadebiutował w europejskich pucharach w przegranym 0:2 meczu z Hapoelem Ironi Kirjat Szemona w kwalifikacjach Ligi Mistrzów 2012/13. W 2015 roku zmuszony był poddać się operacji z powodu wykrytej u niego arytmii serca.
W sierpniu 2016 roku odszedł do AS Trenčín, który wymienił go za Jakuba Holúbka. Na przestrzeni 3 sezonów rozegrał dla tego zespołu 65 spotkań w słowackiej ekstraklasie, w których zdobył 12 goli. W lipcu 2019 roku był testowany przez Arkę Gdynia, jednak zrezygnowano z niego po testach medycznych. Wkrótce po tym powrócił do macierzystego klubu MŠK Žilina, gdzie podpisał trzyletnią umowę.
Kariera reprezentacyjna.
W latach 2011–2014 występował w młodzieżowych reprezentacjach Słowacji w kategorii U-19 i U-21. W grudniu 2016 roku otrzymał od Jána Kozáka powołanie do seniorskiej reprezentacji Słowacji na nieoficjalne mecze towarzyskie z Ugandą i Szwecją w Abu Zabi, w których nie wystąpił.

</doc>
<doc id="4697832" url="https://pl.wikipedia.org/wiki?curid=4697832" title="Acaromorpha">
Acaromorpha

Acaromorpha – takson stawonogów z gromady pajęczaków, obejmujący roztocze i kapturce.
Charakterystycznymi cechami tych pajęczaków są: zlanie się wszystkich zwojów nerwowych segmentów ciała od trzeciego włącznie w jedną masę okołoprzełykową, brak zamózgowej części gardzieli, brak brzusznego mięśnia rozwieracza gardzieli (), szerokie zrośnięcie się bioder nogogłaszczków w częściach pośrodkowych oraz odnóża krocze o stawie między rzepką a golenią w formie dwukłykciowego zawiasu. Ponadto zarówno u roztoczy jak i kapturców spotyka się rozwój metamorficzny z sześcionogimi stadiami larwalnymi i ośmionogimi stadiami nimfalnymi.
Takson ten został wprowadzony w 1957 roku przez Wsiewołoda Dubinina. W pracy Ludwig van der Hammena z 1977 roztocze zostały rozbite na dwie gromady i tylko dręcze (Anactinotrichida) łączone były z kapturcami (gromada Cryptognomae), podczas gdy roztocze właściwe (Actinotrichida) łączono z rozłupnogłowcami (gromada Epimerata). Acaromorpha rozpoznane zostały w analizie Petera Weygoldta i Hannesa Paulusa z 1979 pod nazwą Acarinomorpha, jak również w analizach Jeffreya Shultza z 1990 i z 2007. Monofiletyzmowi Acaromorpha przeczą natomiast wyniki analiz Gonzalo Giribeta i innych w 2002 (roztocza z bazalną pozycją wśród Micrura), Mirosławy Dabert i innych z 2010 (roztocze difiletyczne; roztocze właściwe siostrzane dla solfug, a dręcze dla zaleszczotków), Almira Pepato i innych z 2010 (kapturce siostrzane dla Tetrapulmonata; roztocze właściwe siostrzane dla solfug, tworzące z nimi Poecilophysidea), A. Pepato i P.B. Klimowa z 2015 (monofiletyczne Poecilophysidea, siostrzane dla dręczy), Russella Garwooda i Jasona Dunlopa z 2014 (roztocza difiletyczne, tworzące klad z kapturcami i solfugami) oraz Jesúsa Ballesterosa i Prashanta Sharmy z 2019 (roztocza difiletyczne i najbliższe zaleszczotkom).

</doc>
<doc id="4697833" url="https://pl.wikipedia.org/wiki?curid=4697833" title="Acarinomorpha">
Acarinomorpha



</doc>
<doc id="4697835" url="https://pl.wikipedia.org/wiki?curid=4697835" title="Kombinacja norweska na Zimowych Igrzyskach Olimpijskich Młodzieży 2020">
Kombinacja norweska na Zimowych Igrzyskach Olimpijskich Młodzieży 2020

Zawody w kombinacji norweskiej na Zimowych Igrzyskach Olimpijskich Młodzieży 2020 odbywały się w dniach 18-22 stycznia 2020 r. Zawodnicy rywalizowali w czterech konkurencjach: dwóch indywidualnych (mężczyźni w rywalizacji metodą Gundersena składającej się ze skoku na normalnej skoczni i biegu na 6 km, a kobiety w skoku na normalnej skoczni i biegu na 4 km) oraz dwóch konkursów drużyn mieszanych (konkurs skoków drużyn mieszanych wspólny ze skokami narciarskimi oraz sztafeta mieszana wspólna ze skokami narciarskimi oraz biegami narciarskimi.
Zawody odbyły się w kompleksie Les Tuffes, ulokowanym we francuskiej miejscowości Prémanon.
Wyniki.
Konkurs indywidualny kobiet – Gundersen HS90/4 km (18.01.2020).
Opracowano na podstawie:
Konkurs indywidualny mężczyzn – Gundersen HS90/6 km (18.01.2020).
Opracowano na podstawie:
Konkurs drużyn mieszanych (20.01.2020).
Opracowano na podstawie:
Sztafeta mieszana (22.01.2020).
Opracowano na podstawie:

</doc>
<doc id="4697839" url="https://pl.wikipedia.org/wiki?curid=4697839" title="Kościół św. Ignacego Loyoli na Polu Marsowym">
Kościół św. Ignacego Loyoli na Polu Marsowym



</doc>
<doc id="4697840" url="https://pl.wikipedia.org/wiki?curid=4697840" title="Sant'Ignazio di Loyola a Campo Marzio">
Sant'Ignazio di Loyola a Campo Marzio



</doc>
<doc id="4697841" url="https://pl.wikipedia.org/wiki?curid=4697841" title="Window Peak">
Window Peak

Window Peak – góra o wysokości 3203 m n.p.m. na terenie hrabstwa Teton w Wyoming.
Położenie i okolica.
Góra znajduje się na terenie pasma Teton Range w Górach Skalistych. Położona jest pomiędzy trzema szczytami – Green Lakes Mountain, Clever Peak oraz Raynolds Peak U podnóża góry z obu stron znajduje się kanion Moran Canyon, przez którego płynie Moran Creek. Cały obszar góry znajduje się w Parku Narodowym Grand Teton.

</doc>
<doc id="4697842" url="https://pl.wikipedia.org/wiki?curid=4697842" title="Kościół Sant'Ignazio di Loyola a Campo Marzio">
Kościół Sant'Ignazio di Loyola a Campo Marzio



</doc>
<doc id="4697846" url="https://pl.wikipedia.org/wiki?curid=4697846" title="Kręciwilk">
Kręciwilk

Kręciwilk – osiedle w Częstochowie należące do dzielnicy Błeszno.
W pobliżu osiedla położony jest Bugaj. Od pozostałej części Błeszna oba osiedla oddziela aleja Wojska Polskiego. Kręciwilk położony jest w sąsiedztwie obszarów leśnych.
Po koniec XIX wieku Kręciwilk należał do gminy Rędziny oraz do parafii Poczesna. Do Częstochowy został włączony w 1952 roku.

</doc>
<doc id="4697847" url="https://pl.wikipedia.org/wiki?curid=4697847" title="Federico Zuccari">
Federico Zuccari



</doc>
<doc id="4697848" url="https://pl.wikipedia.org/wiki?curid=4697848" title="Taddeo Zuccari">
Taddeo Zuccari



</doc>
<doc id="4697852" url="https://pl.wikipedia.org/wiki?curid=4697852" title="Płockie Towarzystwo Fotograficzne im. Aleksandra Macieszy">
Płockie Towarzystwo Fotograficzne im. Aleksandra Macieszy

Płockie Towarzystwo Fotograficzne im. Aleksandra Macieszy – polskie stowarzyszenie fotograficzne utworzone w 1962 roku (jako Płockie Towarzystwo Fotograficzne) z inicjatywy Stanisława Wlaszka.
Historia.
Płockie Towarzystwo Fotograficzne zostało założone w 1962 roku z inicjatywy Stanisława Wlaszka, jednocześnie pierwszego prezesa Zarządu PTF. W latach 1968 i 1969 stowarzyszenie organizowało Ogólnopolską Wystawę Fotografii "Reportaż". W czasie późniejszym działalność PTF zawieszono – stowarzyszenie zostało reaktywowane w 1979 roku, na czele z prezesem Zarządu PTF – Tomaszem Pawłowskim. W latach 1981–2004 funkcję prezesa Zarządu PTF sprawował Zbigniew Kryda, w latach 2004–2014 Artur Kras, od 2014 – Marek Trzciński. Od 1983 roku stowarzyszenie funkcjonuje pod obecną nazwą – Płockie Towarzystwo Fotograficzne im. Aleksandra Macieszy. W 1985 roku PTF ustanowiło Medal im. Aleksandra Macieszy – medal przyznawany osobom fizycznym oraz instytucjom (m.in.) za twórczość fotograficzną, za zasługi oraz współpracę na niwie fotografii.
Działalność.
Celem działalności Płockiego Towarzystwa Fotograficznego im. Aleksandra Macieszy jest propagowanie oraz popularyzacja fotografii, współpraca z innymi organizacjami, klubami, stowarzyszeniami fotograficznymi w Polsce i za granicą (m.in. w 1989 roku PTF rozpoczęło współpracę z Fotoclub Darmstadt oraz Skupina Havirovských Fotografu), współpraca z polskimi i zagranicznymi fotografami (m.in. z Loznicy, Możejek, Stendalu). Od 1981 roku PTF jest współorganizatorem cyklicznego "Biennale Plakatu Fotograficznego". Jest organizatorem konkursu fotograficznego na zdjęcie miesiąca – finalnie konkursu na zdjęcie roku. Stowarzyszenie prowadzi aktywną działalność wystawienniczą (wystawy indywidualne, zbiorowe, pokonkursowe – dla członków PTF i innych fotografów), we współpracy m.in. z instytucjami takimi jak Urząd Miasta Płocka, Płocki Ośrodek Kultury i Sztuki, Towarzystwo Naukowe Płockie, Książnica Płocka, Płocka Galeria Sztuki oraz Zakład Karny w Płocku. Spotkania członków i sympatyków Płockiego Towarzystwa Fotograficznego im. Aleksandra Macieszy odbywają się raz w miesiącu.

</doc>
<doc id="4697856" url="https://pl.wikipedia.org/wiki?curid=4697856" title="3 Armia (USA)">
3 Armia (USA)

3 Armia (, obecnie "United Stated Army Central") – związek operacyjny US Army, najstarsza i najdłużej aktywna armia polowa armii Stanów Zjednoczonych. Służyła w obu wojnach światowych, dwóch wojnach w Zatoce Perskiej oraz interwencji w Afganistanie. Najbardziej znana jest z kampanii prowadzonych podczas II wojny światowej pod dowództwem gen. George'a Pattona.
3 Armia ma obecnie siedzibę w Shaw Air Force Base w Karolinie Południowej, a część ekspedycyjna stacjonuje w Camp Arifjan w Kuwejcie. Służy jako oddział centralny komponentu wojskowego CENTCOM, amerykańskiego dowództwa centralnego, którego obszar odpowiedzialności obejmuje około 20 krajów Azji Południowo-Zachodniej.
Sformowanie i I wojna światowa.
3 Armia Stanów Zjednoczonych została po raz pierwszy sformowana podczas I wojny światowej 7 listopada 1918 r. w Chaumont we Francji, kiedy kwatera główna Amerykańskich Sił Ekspedycyjnych wydała rozkaz generalny nr 198 powołujący 3 Armię i formujący jej sztab. 15 maja gen. Joseph Dickman objął dowództwo i wydał rozkaz generalny 3 Armii nr 1. Formacja składała się wtedy z trzech korpusów (III Korpusu gen. Johna Hinesa; IV Korpusu gen. Charlesa Muira; i VII Korpusu gen. Williama Hahna), w skład których wchodziło siedem dywizji.
15 listopada 1918 r. gen. Dickman otrzymał zadanie szybkiego przemieszczenia się, w jakikolwiek sposób, do Nadrenii, aby pełnić obowiązki okupacyjne. Miał tam rozbroić i rozwiązać siły niemieckie zgodnie z rozkazem generała Johna Pershinga, dowódcy Amerykańskich Sił Ekspedycyjnych. Marsz do Niemiec rozpoczął się 17 listopada 1918 r. Oddziały 3 Armii nie spotkały się z żadnym aktem wrogości ze strony miejscowej ludności. Na zajmowanym obszarze wystarczające były zarówno dostawy żywności, jak i węgla.
12 grudnia wydano rozkaz polowy nr 11, nakazujący 3 Armii zajęcie północnego sektora przyczółka Koblencji, z elementami wyprzedzającymi do przekroczenia Renu o godz. 7:00, 13 grudnia. Przed wymarszem 1 Dywizja przeszła pod dowództwo III Korpusu. Z trzema dywizjami, 1-szą, -gą i 32-gą, III Korpus zajął amerykański sektor przyczółka Koblencji, a przemieszczanie wojsk na pozycje rozpoczęło się o wyznaczonej godzinie 13 grudnia. Cztery mosty dostępne do przeprawy przez rzekę na przyczółek Koblencji to most pontonowy i kolejowy w Koblencji oraz mosty kolejowe w Engers i Remagen. 13 grudnia 3 Armia ruszyła do przodu, przekroczyła Ren i zajęła wysunięte pozycje. Tego samego dnia 42 Dywizja przeszła spod dowództwa IV Korpusu do III Korpusu, aby zająć Mayen, Ahrweiler, Adenau i Cochem. Tymczasem VII Korpus objął rejencję Trewiru.
15 grudnia w Koblencji otwarto kwaterę główną 3 Armii w Mayen: kwaterę główną III Korpusu w Neuwied, kwaterę główną IV Korpusu pozostawiono w Cochem, a VII Korpus w Grevenmacher. Do nocy 14 grudnia oddziały 3 Armii zajęły pozycje na obwodzie przyczółka Koblencji. Siły 3 Armii na dzień 19 grudnia, kiedy ukończono tworzenie przyczółka, liczyły 9638 oficerów i 221 070 żołnierzy.
W styczniu 1919 r. 3 Armia była zaangażowana w szkolenie i przygotowywanie żołnierzy pod jej dowództwem na każdą ewentualność. List polecający, określający plan działania na wypadek wznowienia działań wojennych, został rozesłany do niższych dowódców. W lutym otwarto szkoły wojskowe na obszarze odpowiedzialności 3 Armii, zorganizowano kwatermistrzostwo, prawie 2 tys. oficerów i żołnierzy zaciągnęło się na kursy na uniwersytetach brytyjskich i francuskich, stworzono lepsze warunki do odbywania urlopu, opracowano wreszcie plany stopniowego odsyłania amerykańskich dywizji do Stanów Zjednoczonych.
W marcu kontynuowano rutynowe obowiązki okupacyjne i szkoleniowe, odbył się pokaz koni wojskowych, w strefie 3 Armii powstały dywizyjne oddziały edukacyjne, a 42 Dywizja Piechoty została odłączona z IV Korpusu i umieszczona w rezerwie armii. W kwietniu rozpoczął się "exodus" amerykańskich dywizji z 3 Armii do Stanów Zjednoczonych. W tym miesiącu powstały parki transportu samochodowego, odbył się pokaz pojazdów armii, obszar odpowiedzialności został zreorganizowany, została też zapoczątkowana centralizacja własności wojskowej w oczekiwaniu na jej powrót do Stanów Zjednoczonych. 20 kwietnia 1919 r. dowództwo 3 Armii przeszło z rąk gen. Dickmana na gen. Huntera Liggetta.
Jednak 14 maja 1919 r. marszałek Francji Ferdinand Foch, naczelny dowódca wojsk sprzymierzonych, przedłożył dowódcy 3 Armii plany operacyjne na wypadek, gdyby Niemcy odmówiły podpisania traktatu pokojowego. 20 maja marsz. Foch polecił dowódcom wysłanie wojsk do Weimaru i Berlina w przypadku, gdyby pokój nie został podpisany. 27 maja Foch poinformował Pershinga, że Najwyższa Rada Wojenna żąda natychmiastowego przygotowania sojuszniczych armii do wznowienia aktywnych działań przeciwko Niemcom.
1 czerwca wycofano kwaterę główną 3 Armii z Trewiru. 16 czerwca Foch powiadomił Pershinga, że armie sojusznicze muszą być gotowe po 20 czerwca do wznowienia operacji ofensywnych i że wstępne ruchy mają rozpocząć się 17 czerwca. 19 czerwca Pershing powiadomił Focha, że począwszy od 23 czerwca 3 Armia zajmie miasta: Limburgia, Westerburg, Hachenburg i Altenkirchen oraz że III Korpus przejmie linię kolejową łączącą te miasta. 23 czerwca Niemcy wyrazili jednak zamiar podpisania traktatu pokojowego, dlatego planowane operacje zostały zawieszone. 30 czerwca Foch i Pershing uzgodnili, że wojska amerykańskie pozostaną nad Renem.
1 lipca gen. Pershing powiadomił Departament Wojny, że po spełnieniu przez Niemców nałożonych na nich warunków wojskowych (prawdopodobnie w ciągu trzech miesięcy po ratyfikacji traktatu) siły amerykańskie w Europie zostaną zredukowane do jednego pułku piechoty uzupełnionego o niezbędne jednostki pomocnicze. W związku z tym 3 Armia została rozwiązana 2 lipca 1919 r. Jej kwatera główna i cały personel (liczący wówczas około 6800 ludzi) oraz jednostki pod jej zwierzchnictwem zostały następnie przeniesione do Sił Amerykańskich w Niemczech. Ta formacja pozostała w Niemczech przez ponad trzy lata. Wynikało to, przynajmniej częściowo, z faktu, że Stany Zjednoczone, odrzucając traktat wersalski, były nadal "de jure" w stanie wojny z Niemcami. Sytuacja ta pozostała nierozwiązana aż do lata 1921 r., kiedy Republika Weimarska podpisała odrębny traktat pokojowy z USA.
II wojna światowa.
3 Armia została reaktywowana 9 sierpnia 1932 r. w ramach reorganizacji sił polowych w Stanach Zjednoczonych, jako jedna z czterech armii polowych, które miały na celu kontrolowanie wszystkich jednostek armii amerykańskiej stacjonujących w kraju. W praktyce aż do wybuchu II wojny światowej tworzenie struktur nie zostało w pełni ukończone.
W wyniku mobilizacji 3 Armia przyjęła rolę szkolenia części spośród ogromnej liczby rekrutów, których. Gen. Walter Krueger, który później zyskał sławę dzięki dowodzeniu 6 Armią podczas wojny na Pacyfiku, wcześniej dowodził 3 Armią od maja 1941 r. do lutego 1943 r. Pod jego dowództwem zostały położone fundamenty pod sukces armii jako formacji bojowej. Krueger został zastąpiony przez gen. Courtneya Hodgesa, który dowodził armią do końca 1943 roku. Wiadomość, której wielu się spodziewała, nadeszła w grudniu 1943 roku, a 3 Armia została wysłana ze Stanów Zjednoczonych do Wielkiej Brytanii.
3 Armia nie brała udziału w początkowych etapach operacji Overlord. Kiedy jednak wyszła w pole, prowadził ją gen. George Patton. Kiedy 3 Armia została przeniesiona do Francji, było to tuż po tym, jak 1 Armia gen. Omara Bradleya przerwała front w Normandii. 3 Armia kontynuowała ten sukces i wyzwoliła Bretanię, a następnie rozpoczęła wielki skok przez całą Francję. Dopiero nieuchronność problemów logistycznych zatrzymała siły Pattona w pobliżu granicy Niemiec.
Po okresie konsolidacji 3 Armia była gotowa ponownie przejść do ofensywy. Jednak Niemcy rozpoczęli swoją własną ofensywę w Ardenach. Ta bitwa była próbą powtórzenia niemieckiego sukcesu z 1940 r. Jednak w 1944 r. Niemcy byli skazani na porażkę. Ujawniły się ich własne problemy logistyczne i natarcie stanęło w miejscu. Niemniej jednak początkowo przełamano front wojsk amerykańskich i trzeba było wielkiego wysiłku, aby zmniejszyć wybrzuszenie w linii frontu. W jednym z wielkich ruchów wojennych, Patton obrócił oś natarcia 3 Armii o 90 stopni i skierował ją na południe sił niemieckich. Niemiecka ofensywa została powstrzymana do końca stycznia 1945 r. i nic już nie stało na przeszkodzie, aby zbliżyć się do Renu na całej jego długości. Do końca marca istniała już tylko jedna naturalna bariera pomiędzy 3 Armią, a sercem Niemiec. Tak jak w 1918 r., 3 Armia przekroczyła Ren i rozpoczęła kolejny wielki skok na wschód. Dotarła do Austrii i w maju wyzwoliła kompleks obozów koncentracyjnych Mauthausen-Gusen. Jej siły znalazły się także w Czechosłowacji, najdalej na wschód ze wszystkich jednostek amerykańskich na froncie zachodnim.
3 Armia po raz drugi stała się siłą okupacyjną w zachodnich Niemczech. Formacja pozostała w Niemczech do 1947 roku. Po powrocie do Stanów Zjednoczonych jej obowiązki były prawie takie same jak w latach 30.; działała jako centrum dowodzenia i szkolenia jednostek stacjonujących w kraju. 3 Armia pozostawała odpowiedzialna za ten aspekt operacji sił zbrojnych USA do 1974 r., kiedy formacja została przemianowana na Armię Centralną (ang. "'United States Army Central"). Pod tą nazwą uczestniczyła w obu wojnach irackich oraz interwencji w Afganistanie.

</doc>
<doc id="4697864" url="https://pl.wikipedia.org/wiki?curid=4697864" title="Przemysław Matusik">
Przemysław Matusik

Przemysław Matusik – polski historyk, dr hab. nauk humanistycznych, zastępca dyrektora Instytutu Historii Wydziału Historii Uniwersytetu im. Adama Mickiewicza w Poznaniu, prodziekan ds. naukowych Wydziału Historii Uniwersytetu im. Adama Mickiewicza w Poznaniu, od 2015 r. redaktor naczelny Kroniki Miasta Poznania.
Życiorys.
W 1987 został zatrudniony na Uniwersytecie im. Adama Mickiewicza w Poznaniu. 6 listopada 1995 obronił pracę doktorską "Jan Koźmian 1814-1877. Kościół i naród: dylematy polskiego katolika", 7 listopada 2011 habilitował się na podstawie pracy zatytułowanej "„Nadeszła epoka przejścia...” Nowoczesność w piśmiennictwie katolickim Poznańskiego 1836-1871". Został zatrudniony na stanowisku adiunkta w Instytucie Historii na Wydziale Historii Uniwersytetu im. Adama Mickiewicza.
Objął stanowisko profesora nadzwyczajnego oraz zastępcy dyrektora w Instytucie Historii na Wydziale Historii Uniwersytetu im. Adama Mickiewicza w Poznaniu, a także sekretarza generalnego Poznańskiego Towarzystwa Przyjaciół Nauk.
W 2022 wyróżniony statuetką Dobosz Powstania Wielkopolskiego, przyznawaną przez Zarząd Główny Towarzystwa Pamięci Powstania Wielkopolskiego 1918/1919.
Zainteresowania badawcze.
Historia XIX wieku, zabór pruski ze szczególnym uwzględnieniem Poznańskiego, historia Kościoła i życia religijnego, Chrześcijaństwo a nowoczesność, historia miejska (zwłaszcza dzieje Poznania), dzieje kultury XIX w.

</doc>
<doc id="4697865" url="https://pl.wikipedia.org/wiki?curid=4697865" title="Meganula">
Meganula



</doc>
<doc id="4697866" url="https://pl.wikipedia.org/wiki?curid=4697866" title="Meganulon">
Meganulon



</doc>
<doc id="4697877" url="https://pl.wikipedia.org/wiki?curid=4697877" title="Kręciwilk (Myszków)">
Kręciwilk (Myszków)

Kręciwilk – dzielnica Myszkowa. Osada młyńska Kręciwilk powstała w XV wieku. Pod koniec XIX wieku Kręciwilk należał do gminy Włodowice oraz do parafii Mrzygłód. Do Myszkowa został przyłączony 1 grudnia 1983 roku.

</doc>
<doc id="4697879" url="https://pl.wikipedia.org/wiki?curid=4697879" title="Giulio Bezzi">
Giulio Bezzi

&lt;del&gt;&lt;/del&gt;
Giulio Bezzi (ur. 17 września 1999 w Cles) – włoski narciarz, specjalista kombinacji norweskiej, zawodnik klubu G.S. Monte Giner A.S.D..
Kariera.
Po raz pierwszy na arenie międzynarodowej Giulio Bezzi pojawił się 14 grudnia 2013 roku, kiedy wystartował w zawodach Alpen Cup. Zajął wtedy 62. miejsce w zawodach metodą Gundersena w Seefeld. W cyklu Alpen Cup, raz stanął na podium, a miało to miejsce 23 września 2017 roku w niemieckim Winterbergu, gdzie zajął trzecie miejsce.
W lutym 2017 roku wystąpił na mistrzostwach świata juniorów w Park City, zajmując 40. miejsce indywidualnie. Jeszcze dwukrotnie startował na imprezach tego cyklu, najlepsze wyniki osiągając podczas mistrzostw świata juniorów w Lahti w 2019 roku, gdzie wywalczył 28. miejsce indywidualnie oraz ósme miejsce w zawodach drużynowych.
W Pucharze Świata zadebiutował 10 stycznia 2020 roku we włoskim Val di Fiemme zajmując 46. miejsce w Gundersenie.
Osiągnięcia.
Puchar Świata.
Miejsca na podium w zawodach indywidualnych chronologicznie.
Jak dotąd Bezzi nie stawał na podium indywidualnych zawodów Pucharu Świata.
Puchar Kontynentalny.
Miejsca na podium chronologicznie.
Jak dotąd Bezzi nie stawał na podium indywidualnych zawodów Pucharu Kontynentalnego.

</doc>
<doc id="4697880" url="https://pl.wikipedia.org/wiki?curid=4697880" title="Nasz człowiek w Hawanie">
Nasz człowiek w Hawanie



</doc>
<doc id="4697881" url="https://pl.wikipedia.org/wiki?curid=4697881" title="Mistrzostwa Polski seniorów w curlingu">
Mistrzostwa Polski seniorów w curlingu

Mistrzostwa Polski seniorów 50+ w curlingu rozgrywane są wśród mężczyzn od 2016 roku i przeznaczone są dla curlerów, którzy ukończyli 50 lat.
Wyłanianie reprezentacji Polski seniorów 50+ przed 2016 rokiem.
Mistrzostwa wyłaniają reprezentację Polski na odbywające się w kolejnym roku mistrzostwa świata seniorów. Mimo to, pierwszy występ reprezentacji Polski mężczyzn na światowym czempionacie miał miejsce już w 2014 roku w Dumfries (drużyna skipa Andrzeja Janowskiego zakończyła turniej z bilansem 1-7 na ostatnim miejscu w stawce 25 reprezentacji). W styczniu 2015 roku Polski Związek Curlingu zorganizował w Warszawie turniej mistrzowski będący kwalifikacją do kwietniowych mistrzostw w Soczi. Awans wywalczyła drużyna AZS Gliwice skipa Arkadiusza Sypienia (w składzie z Waldemarem Ząbczykiem, Krzysztofem Kowalskim i Jarosławem Czepielińskim), jednak na skutek rygorystycznych wymagań postawionych przez PZC do Rosji z tej ekipy pojechał tylko Czepieliński, a reprezentacja (ponownie dowodzona przez Andrzeja Janowskiego) zakończyła turniej z bilansem 0-7, zajmując 22. miejsce w stawce 24 zespołów. Ostatecznie Ministerstwo Sportu i Turystyki nie zatwierdziło styczniowego turnieju jako mistrzostw Polski z uwagi na to, że wystąpiły w nim tylko trzy drużyny. W listopadzie 2015 roku w Warszawie rozegrano baraż kwalifikacyjny o prawo udziału w przyszłorocznych Mistrzostwach Świata w Karlstadzie. W rywalizacji do dwóch zwycięstw zespół Gdańsk Curling Club (skip Henryk Skowroński) pokonał warszawski City Curling Club (skip Jarosław Czepieliński) 2:1 i uzyskał nominację reprezentacyjną. W Szwecji reprezentacja Polski z bilansem 1-6 zajęła 23. miejsce na 26 drużyn.
Dotychczas nie rozegrano żadnego turnieju o mistrzostwo Polski seniorek 50+. Reprezentacja Polski kobiet w tej kategorii wiekowej zgłoszona była do Mistrzostw Świata w 2018 roku w Östersund, jednak nie podjęła rywalizacji.

</doc>
<doc id="4697882" url="https://pl.wikipedia.org/wiki?curid=4697882" title="Nasz człowiek w Hawanie (film)">
Nasz człowiek w Hawanie (film)

Nasz człowiek w Hawanie (ang. "Our Man in Havana") – brytyjska komedia szpiegowska z 1959 roku w reżyserii Carola Reeda. Adaptacja powieści Grahama Greene'a pod tym samym tytułem. 
Opis fabuły.
Hawana na przedrewolucyjnej Kubie. Jim Wormold to skromny sprzedawca odkurzaczy, który nie potrafi niczego odmówić swojej dorastającej córce Milly. Jednak życzenia jedynaczki zaczynają dalece przerastać możliwości finansowe ojca. Gdy Jim zaczyna martwić się, skąd wziąć pieniądze dla Milly na opłacenie członkostwa w ekskluzywnym klubie jeździeckim, nieoczekiwanie otrzymuje propozycję współpracy od Hawthorna – rezydenta brytyjskiego wywiadu na Karaibach. Wormold wyraża zgodę skuszony sowitym zarobkiem, chociaż pojęcia nie ma o pracy w wywiadzie. Jego pierwsze, nieudolne próby werbunku wpływowych na wyspie osób kończą się fiaskiem. Jednak pieniądze przyobiecane z centrali na sfinansowanie siatki wywiadowczej, którą ma zbudować, pobudzają jego inwencję. Na listę swoich współpracowników wpisuje autentyczne osoby z różnych sfer Hawany (pilota samolotu, dyrektora banku, tancerkę klubu nocnego, znajomego lekarza) i, opierając się na ich rzekomych informacjach, zaczyna wysyłać raporty. Dołącza do nich również stworzone przez siebie rysunki przekrojów nowoczesnych odkurzaczy, które opisuje jako rzekome tajne instalacje wojskowe, zlokalizowane przez jego "agentów" gdzieś w górach. Jego mocodawcy w Londynie są pod wrażeniem – przesyłają kolejne sumy, ale również sekretarkę do pomocy, Beatrice, i radiotelegrafistę. Wormold zdaje sobie sprawę, że coraz trudniej będzie mu podtrzymać fikcję, którą stworzył. Jednak ta zaczyna nieoczekiwanie przeradzać się w rzeczywistość – lokalny kontrwywiad zaczyna przechwytywać jego radiotelegramy. Zaczynają ginąć ludzie, których on onegdaj uczynił swoimi fikcyjnymi współpracownikami. Sam Wormold także omal nie pada ofiarą wrogiego agenta, Cartera. Również szef miejscowej policji – kapitan Segura – daje Jimowi do zrozumienia, że domyśla się jego "wywiadowczej" działalności. Może on jednak liczyć na jego względy, gdyż kapitan ma słabość do Milly i w przyszłości chciałby ją poślubić. Kiedy ofiarą zabójców pada kolejny "agent" – tym razem jego "stary przyjaciel" doktor Hasselbacher – Wormold postanawia działać. Podstępem wykrada broń kapitana Segury i postanawia rozliczyć się z Carterem. Dochodzi do strzelaniny, w wyniku której ginie Carter. Wormoldowi udaje się podrzucić z powrotem broń niczego nieświadomemu kapitanowi. Jest to dla Segury dość trudna sytuacja, więc tuszując całą sprawę, decyduje się deportować Jima wraz z córką i dwójką pozostałych agentów z wyspy. W centrali Jim bez ogródek wyznaje swoim mocodawcom całą prawdę. Jednak ujawnienie mistyfikacji jest dla jego przełożonych zbyt kompromitujące. Zamykają oficjalnie całą sprawę, a Wormolda przedstawiają do wysokiego odznaczenia i przyznają dobrze płatną posadę w MSZ. 
Obsada aktorska.
i inni.
O filmie.
Odbiór i krytyka.
Film spodobał się zarówno widzom jaki krytykom. Wpływy z kin w Ameryce Północnej (USA i Kanada) wyniosły 2 miliony dolarów. Krytycy chwalili film jako obraz "inteligentny, żywy i zajmujący", chociaż krytykowali aktorstwo i "braki w reżyserii". Zgodnie twierdzili, że filmowi, choć dobremu, dużo jednak brakuje do najlepszego działa Reeada – "Trzeciego człowieka". W 1961 roku obraz otrzymał nominację do nagrody Złotego Globu w kategorii najlepszej komedii, a sam Reed nominację do nagrody Amerykańskiej Gildii Reżyserów Filmowych za "największe osiągnięcie reżyserskie w filmie fabularnym". Obecnie, 60 lat po premierze, w rankingu popularnego filmowego serwisu internetowego "Rotten Tomatoes" obraz posiada wysoką, 94-procentową, pozytywną ocenę "czerwonych pomidorów". 
Plenery.
Sceny filmu powstawały w autentycznych plenerach Hawany, tuż po zwycięskiej rewolucji kubańskiej. Castro wydał zgodę na realizację filmu, ponieważ ukazywał on ciemną stronę reżimu Batisty oraz bezwzględną działalność zachodnich służb wywiadowczych na wyspie. Warunkiem tego pozwolenia był brak jakichkolwiek nieprzychylnych wątków wobec nowej władzy, co zaowocowało blisko 40-toma poprawkami w scenariuszu oraz nadzorem funkcjonariuszy kubańskiego MSW na planie filmowym. W maju 1959 podczas kręcenia zdjęć na Placu Katedralnym dyktator osobiście wizytował plan zdjęciowy, wdając się w przyjacielskie rozmowy z odtwórcami głównych ról – Guinnessem i O'Harą. 

</doc>
<doc id="4697886" url="https://pl.wikipedia.org/wiki?curid=4697886" title="Małe kobietki (film 2019)">
Małe kobietki (film 2019)

Małe kobietki (ang. "Little Women") – amerykański dramat filmowy z 2019 roku w reżyserii Grety Gerwig. Scenariusz powstał na podstawie XIX-wiecznej powieści Louisy May Alcott pod tym samym tytułem. W filmie wystąpili m.in. Saoirse Ronan, Emma Watson, Florence Pugh, Eliza Scanlen, Laura Dern, Timothée Chalamet, Meryl Streep, Tracy Letts, Bob Odenkirk, James Norton, Louis Garrel i Chris Cooper.
Zarys fabuły.
Pracująca jako nowojorska nauczycielka Jo March wspomina czasy wojny secesyjnej, gdy ona i jej siostry walczyły z przeciwnościami losu, dzieląc się z innymi entuzjazmem i afirmacją życia.
Odbiór.
Krytyka w mediach.
Film spotkał się z bardzo dobrą reakcją krytyków. W serwisie Rotten Tomatoes 95% z 342 recenzji jest pozytywnych, a średnia ocen wyniosła 8,59/10. Na portalu Metacritic średnia ocen z 57 recenzji wyniosła 91 punktów na 100.
Nagrody i nominacje.
Film zdobył 6 nominacji do Nagrody Akademii Filmowej (w tym za najlepszy film), 2 nominacje do Złotych Globów, 5 nominacji do nagrody BAFTA i zdobył nagrodę Critics’ Choice za najlepszy scenariusz adaptowany (otrzymał ponadto 8 nominacji do tej nagrody w innych kategoriach).

</doc>
<doc id="4697888" url="https://pl.wikipedia.org/wiki?curid=4697888" title="Wielki Żleb Rakuski">
Wielki Żleb Rakuski

Wielki Rakuski Żleb – żleb w Tatrach Słowackich opadający spod Rakuskiej Czuby ("Veľká Svišťovka") w kierunku wschodnim do Doliny Kieżmarskiej ("Dolina Kežmarskej Bielej vody"). Jest jej prawym odgałęzieniem. Orograficznie lewe zbocza żlebu tworzy Folwarska Grań ("Folvarský hrebeň") z Folwarskimi Turniami ("Folvarské Turne"), lewe Rakuska Grań. Rejon żlebu budują skały krystaliczne. Żleb jest suchy, w górnej części skalisto-trawiasty, niżej porośnięty lasem.

</doc>
<doc id="4697925" url="https://pl.wikipedia.org/wiki?curid=4697925" title="Sejm elekcyjny 1733">
Sejm elekcyjny 1733

Sejm elekcyjny 1733 (rozdwojony) – I Rzeczypospolitej, został zwołany 23 maja 1733 roku do Warszawy.
Sejmiki przedsejmowe w województwach odbyły się 22 czerwca 1733 roku. Marszałkiem poselskim zjazu poselskiego na Woli obrano Franciszka Radzewskiego, podkomorzego poznańskiego. Zjazdowi elekcyjnemu na Woli przewodniczył biskup krakowski Jan Aleksander Lipski.
Obrady sejmu trwały od 25 sierpnia do 28 września 1733 roku .
12 września 1733 roku dokonano wyboru na króla Stanisława Leszczyńskiego, który po wyborze wyjechał do Gdańska. Równolegle po drugiej stronie Wisły obok wsi Kamień, inne zgromadzenie pod osłoną wojsk rosyjskich wybrało 7 października na króla elektora saskiego Fryderyka Augusta, syna poprzedniego króla, który przybył w styczniu 1734 roku do Polski.

</doc>
<doc id="4698239" url="https://pl.wikipedia.org/wiki?curid=4698239" title="Gepard perski">
Gepard perski

Gepard azjatycki, Gepard perski, Gepard irański ("Acinonyx jubatus venaticus") – podgatunek geparda, ssaka z rodziny kotowatych (Felidae).
Do dzisiaj przeżyły tylko w Iranie, w czasach historycznych gepardy perskie występowały od Półwyspu Arabskiego i Bliskiego Wschodu po tereny dzisiejszego Pakistanu i Indii.Gepard azjatycki żyje obecnie na otwartych pół-pustynnych terenach środkowo-wschodniego Iranu. Obecnie są krytycznie zagrożone wyginięciem.
Charakterystyka.
Gepard Perski jest nieco mniejszy od swego afrykańskiego kuzyna. Długość ciała geparda perskiego wynosi ok. 113–140 centymetrów, zaś ogon służący do zachowania równowagi osiąga długość od 60–84 centymetrów. Ma on również nieco jaśniejsze futro oraz dłuższe nogi od gepardów zamieszkujących „Czarny ląd”. Samce są nieco większe od samic. Są najrzadszym podgatunkiem gepardów.
Relacje z ludźmi na Bliskim Wschodzie.
W starożytności gepardy perskie były oswajane na Bliskim Wschodzie i w Indiach, gdzie służyły jako zwierzęta na polowania, z powodu braku wrogości wobec ludzi (gepardy jako jedyne wielkie koty nie atakują człowieka). Pierwsze źródła w postaci elamickich rzeźb wskazują, że koty te oswajane były już w II tysiącleciu p.n.e dla najważniejszych kapłanów lub urzędników. Cały proces oswajania Geparda trwał około roku, dopóki zwierzę było gotowe do polowania z ludźmi. Te wielkie koty były wykorzystywane jako zwierzęta gończe w renesansowych Włoszech, chociaż na pewno nie było to masowe zjawisko.
Relacje z ludźmi w Indiach.
Gepardy Azjatyckie były powszechnie znane w Indiach, od czasów cywilizacji doliny Indusu (znaleziono tam wiele figurek i płaskorzeźb
przedstawiających gepardy perskie). Trzeci cesarz mogołów Akbar posiadał wiele oswojonych gepardów, które służyły mu do polowania na liczne gazele. W wyniku masowych polowań gepardy perskie ostatecznie wymierają niedługo po lub przed odzyskaniem przez Indie niepodległości w 1947 bądź 1948 roku.Gepard perski jest jedynym dużym kotem wymarłym w Indiach z powodu działalności człowieka w czasach historycznych.
Wymieranie geparda irańskiego.
Jeszcze na początku XX wieku gepard perski wędrował od Izraela aż po Indie. Jednak w wyniku masowych polowań na cenne futra oraz z powodu porywania małych gepardów na polowania, populacja gepardów w Indiach znacznie się zmniejszyła.
Ostatniego geparda perskiego na subkontynencie Indyjskim zabito niedługo po wyzwoleniu Indii z rąk Brytyjskich w 1947 bądź w 1948 roku.
W Jemenie ostatni osobnik został zauważony w 1963 roku, niedaleko granicy z Omanem,zaś ostatni przedstawiciele byli widziani na półwyspie Synaj w 1946 roku, a populacja w Turcji wymarła jeszcze w XIX wieku.
Działania na rzecz ochrony Geparda w Iranie.
Mimo iż wiele gepardów umiera zarówno od wypadków drogowych, jak i z powodu suchego klimatu Iranu, w Krainie Persów działają organizacje chroniące różnorodność fauny Iranu jak np. niezależne Iranian Cheetah Society chroniące zwierzęta z Iranu, z gepardem perskim jako sztandarowym gatunkiem. Ponad to w 2014 roku Irańska reprezentacja piłki nożnej ogłosiła, iż ich stroje będą ozdobione wizerunkiem geparda perskiego, aby zwiększyć świadomość o ochronie owego drapieżnika. Co gorsza w 2017 roku program UNDP finansujący ochronę geparda wygasł i nie ma być odnowiony. Obecnie w Iranie żyje tylko od 50 do 100 gepardów.

</doc>
<doc id="4698242" url="https://pl.wikipedia.org/wiki?curid=4698242" title="László Grétsy">
László Grétsy

László Grétsy (ur. 13 lutego 1932 w Budapeszcie) – węgierski językoznawca i prezenter telewizyjny.
W 1950 r. ukończył szkołę średnią. W 1954 r. ukończył studia na Wydziale Humanistyki Uniwersytetu Loránda Eötvösa, a w 1960 r. został kandydatem lingwistyki. Po ukończeniu studiów uniwersyteckich został zatrudniony w Instytucie Językoznawstwa Węgierskiej Akademii Nauk, gdzie później objął posadę starszego pracownika naukowego. W 1971 r. został szefem dzisiejszego wydziału języka węgierskiego. Tutaj opracował swoje pierwsze książki na temat kultywacji języka.
W 1998 r. przeszedł na emeryturę. W 1992 r. został współprzewodniczącym Węgierskiego Komitetu Językowego Węgierskiej Akademii Nauk, w 2006 r. jego honorowym przewodniczącym. W latach 2001–2007 był członkiem Zgromadzenia Ogólnego Węgierskiej Akademii Nauk.
Pracował dla kilku czasopism kulturalnojęzykowych, był członkiem rady redakcyjnej „Magyar Nyelvőr” i redaktorem odpowiedzialnym „Édes Anyanyelvünk”. Prowadził również programy telewizyjne poświęcone językowi węgierskiemu.

</doc>
<doc id="4698243" url="https://pl.wikipedia.org/wiki?curid=4698243" title="Droga do Utopii">
Droga do Utopii

Droga do Utopii (ang. "Road to Utopia") – amerykański film komediowy z 1946 roku w reżyserii Hala Walkera, w którym występują Bing Crosby, Bob Hope oraz Dorothy Lamour. Został nakręcony w 1943, lecz wydany dopiero w 1946 r. Niektóre sceny nakręcono w June Lake w Kalifornii. Jest to czwarty film z serii filmów "„Droga do...”", z udziałem Crosby’ego i Hope’a. Otrzymał nominację do Oscara za najlepszy oryginalny scenariusz.

</doc>
<doc id="4698244" url="https://pl.wikipedia.org/wiki?curid=4698244" title="Wstyd przed lataniem">
Wstyd przed lataniem

Wstyd przed lataniem, , – poczucie wstydu motywowanego względami ekologicznymi z tego powodu, że korzysta się z usług lotniczych zamiast używać bardziej ekologicznych środków transportu, np. kolei. Wskazuje się, że linie lotnicze są jednym z największych producentów dwutlenku węgla w Europie, np. Ryanair jest na dziesiątym miejscu pod względem produkcji CO2, a całkowita produkcja dwutlenku węgla przez linie lotnicze w roku 2019 wyniosła miliard ton i jest odpowiedzialna za 2% emisji CO2 do atmosfery. Przelot samolotem na długiej trasie (np. z Europy do Nowego Jorku) wiąże się z emisją 2–3 ton dwutlenku węgla w przeliczeniu na osobę i stanowi znaczącą część jej śladu węglowego w danym roku.
Historia i przebieg.
Znaczący wpływ lotów samolotowych na ślad węglowy osób korzystających z tej formy komunikacji jest znany od szeregu lat. Jako miejsce narodzin zjawiska określanego mianem „wstydu przed lataniem” wskazywana jest Szwecja, gdzie w roku 2019 przybrało ono formę ruchu opartego głównie, choć nie tylko, o media społecznościowe. Również samo pojęcie pojawiło się w Szwecji w roku 2017, gdy piosenkarz Staffan Lindberg zaapelował, by zrezygnować z samolotów, które przyczyniają się do pogarszania klimatu na Ziemi.
Wstyd jest motywowany przeświadczeniem, że podróży lotniczych nie należy uznawać za prawo, a jako przywilej, z którego można korzystać pod warunkiem niepogarszania środowiska naturalnego. Na zapotrzebowanie zareagował rząd Szwecji, który w marcu 2019 zapowiedział stworzenie sieci dalekobieżnych nocnych pociągów łączących kraj z miastami w środkowej Europie. W roku 2019 odnotowano spadek o 4% liczby osób korzystających z lotnisk w Szwecji: o ile w 2018 z lotnisk skorzystało 42 milionów osób, rok później było ich 40 milionów.
Zjawisko w Europie i USA.
Zjawisko wstydu przed lataniem występuje również w innych krajach, np. Holandii i Francji. Badanie ankietowe 6 tysięcy osób w różnych krajach Europy i USA przeprowadzone w maju 2019 wykazało, że 21% z nich zrezygnowało z podróży lotniczej w ciągu minionego roku z tego powodu. Na zjawisko reagują tacy przewoźnicy jak Lufthansa czy Air France. Francuskie linie Air France ogłosiły, że do roku 2021 ograniczą liczbę lotów krajowych o 15%. Holenderski KLM zaapelował do pasażerów, by na krótkich dystansach pasażerowie wybierali przejazd koleją. Działania promujące lub wprost zastępujące komunikację lotniczą połączeniami kolejowymi podejmują też władze samorządowe – np. władze Barcelony oczekują likwidacji połączeń lotniczych z miastami, do których można dotrzeć koleją dużych prędkości. Niechętnie do zjawiska odnosi się polski przewoźnik PLL LOT, który twierdzi, że jest to „pomysł środowisk lewicowych” i „lewicowy absurd”. 
Obserwatorzy przewidują, że zjawisko wstydu przed lataniem spowoduje co najmniej wzrost kosztów podróży lotniczych w porównaniu z obecnymi przewidywaniami w branży. Analitycy oczekują tylko w 2019 roku zmniejszenia o około połowę tempa wzrostu liczby pasażerów wcześniej spodziewanego w Europie i USA, co oznaczać może duże zmiany na rynku zamówień samolotów. Eksperci bankowi spodziewają się z tego tytułu istotnego zmniejszenia zysku producentów lotniczych (np. Airbusa o 2,8 mld euro w skali roku).
Kompensowanie wstydu.
Coraz liczniejsze linie lotnicze oferują możliwość wniesienia opłaty towarzyszącej cenie biletu lotniczego pozwalającej na skompensowanie wpływu emisji gazów cieplarnianych. Przykładowo za przelot z Nowego Jorku do San Francisco emisja wynosząca 0,9 tony może zostać przez pasażera zrównoważona wpłatą ok. 10 dolarów. Donacja ta przeznaczana jest na określony cel teoretycznie równoważący spowodowaną lotem emisję np. rozwój farm wiatrowych lub ochronę lasów. Lufthansa oferuje możliwość dobrowolnej wpłaty na zalesienia w Nikaragui lub umożliwienie zastosowania tzw. zrównoważonego paliwa samolotowego ("Sustainable Aviation Fuel" – SAF), pozwalającego na redukcję emisji o 80%, ale trzykrotnie droższego od kerozyny.
Część przewoźników deklaruje, że sama kompensuje negatywne skutki emisji gazów cieplarnianych (np. easyJet od listopada 2019, a Air France od 2020). Problemem jest to, że wydatki te są wielokrotnie mniejsze od kosztów emisji dwutlenku węgla (wynoszą np. w przypadku easyJet 3,5 euro na tonę emitowanych gazów przy kosztach kompensacji i szkodach obliczanych na 80 euro). Działania przewoźników określane są przez organizacje ekologiczne mianem „listka figowego”.

</doc>
<doc id="4698248" url="https://pl.wikipedia.org/wiki?curid=4698248" title="Lajos Lőrincze">
Lajos Lőrincze

Lajos Lőrincze (ur. 24 listopada 1915 we wsi Szentgál, zm. 11 października 1993 w Budapeszcie) – węgierski językoznawca i edukator.
Studiował hungarystykę i germanistykę na Katolickim Uniwersytecie Pétera Pázmánya. Dyplom uzyskał w 1941 r.
Był szczególnie znany ze swojej działalności popularyzatorskiej. Prowadził szereg audycji radiowych i programów telewizyjnych poświęconych językowi węgierskiemu. Był redaktorem odpowiedzialnym „Édes Anyanyelvünk”. Prowadził program „Tessék kérdezni – a nyelvész válaszol”.

</doc>
<doc id="4698258" url="https://pl.wikipedia.org/wiki?curid=4698258" title="Flygskam">
Flygskam



</doc>
<doc id="4698259" url="https://pl.wikipedia.org/wiki?curid=4698259" title="Loránd Benkő">
Loránd Benkő

Loránd Benkő (ur. 19 grudnia 1921 w Nagyvárad, zm. 17 stycznia 2011 w Budapeszcie) – węgierski językoznawca. Zajmował się dziejami języka węgierskiego, onomastyką, dialektologią i historią nauki. Przyczynił się do opracowania fundamentalnych prac hungarystycznych, m.in. słowników etymologicznych i gramatyki historycznej.
Stopień doktora filozofii ("PhD") z zakresu językoznawstwa uzyskał w 1946 r. na Uniwersytecie Pétera Pázmánya. W 1965 r. został mianowany członkiem korespondentem Węgierskiej Akademii Nauk. Od 1976 r. był jej pełnym członkiem.

</doc>
<doc id="4698262" url="https://pl.wikipedia.org/wiki?curid=4698262" title="Dawid Kelhoffer">
Dawid Kelhoffer

Dawid Kelhoffer (ur. 18 października 1891 w Borysławiu, zm. 27 października 1926 w Drohobyczu) – żołnierz armii austriackiej, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Markusa i Sali Spinrad. Absolwent Wydziału Prawa Uniwersytetu Jana Kazimierza we Lwowie.
W 1914 powołany do armii austriackiej i w jej szeregach walczył na frontach I wojny światowej.
W listopadzie 1918 wstąpił do odrodzonego Wojska Polskiego. Zweryfikowany w stopniu porucznika, służył w I dywizjonie 18 pułku artylerii polowej. W sierpniu 1920, "dowodząc 3 baterią pułku pod Ojrzeniem obronił swój odcinek przed kilkakrotnie silniejszymi oddziałami z bolszewickiej 4 Armii, następnie przeprowadził skuteczny kontratak". Za czyn ten odznaczony został Krzyżem Srebrnym Orderu Virtuti Militari.
Po zakończeniu działań wojennych został zdemobilizowany. Powrócił do Borysławia i został kierownikiem kopalni w miejscowym Zagłębiu. 8 stycznia 1924 został zatwierdzony w stopniu kapitana ze starszeństwem z 1 czerwca 1919 w korpusie oficerów artylerii i przydzielony w rezerwie do 1 pułku artylerii górskiej w Nowym Sączu.
Zmarł w Drohobyczu na skutek wypadku w kopalni. Pochowany na miejscowym cmentarzu żydowskim.

</doc>
<doc id="4698264" url="https://pl.wikipedia.org/wiki?curid=4698264" title="Blue Skies (film 1946)">
Blue Skies (film 1946)

Blue Skies – amerykański musical komediowy z 1946 roku w reżyserii Stuarta Heislera. W głównych rolach występują Bing Crosby i Fred Astaire.

</doc>
<doc id="4698266" url="https://pl.wikipedia.org/wiki?curid=4698266" title="Joe Sposato">
Joe Sposato

Joe Sposato (ur. 25 maja 1949 w Ridgefield) – amerykański kierowca wyścigowy.
Biografia.
W 1976 roku zadebiutował Chevronem w Formule Atlantic. Od 1978 roku korzystał z Marcha, a od sezonu 1982 z Ralta. W 1988 roku zajął piąte miejsce w edycji wschodniej, zaś rok później został wicemistrzem. W 1990 roku wystartował w wyścigu IndyCar na torze Laguna Seca i ukończył go na siedemnastym miejscu. W międzyczasie startował w Formule Atlantic, w 1999 roku zajmując trzecie miejsce w klasie 2. W latach 2008–2010 był uczestnikiem IMSA GT3 Cup Challenge, zaś w 2019 roku ścigał się w serii Ferrari Challenge North America.

</doc>
<doc id="4698267" url="https://pl.wikipedia.org/wiki?curid=4698267" title="1. deild Wysp Owczych (2020)">
1. deild Wysp Owczych (2020)

W roku 2020 odbyła się 77. edycja 1. deild Wysp Owczych – drugiej ligi piłki nożnej Wysp Owczych. W rozgrywkach brało udział 10 klubów z całego archipelagu. Dwa kluby uzyskały prawo gry w Betrideildin – najwyższym poziomie ligowym na archipelagu, natomiast drużyny z dziewiątego i dziesiątego miejsca spadły do 2. deild.
Rozgrywki rozpoczęły się zgodnie z planem 7 marca, jednak z przyczyny pandemii COVID-19 przerwano je na ponad dwa miesiące i kolejne mecze odbyły się 16 maja. Zakończą się one 6 listopada, a nie 24 października, jak pierwotnie zakładano.
Wyniki spotkań.
Regularne spotkania.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Dodatkowe spotkania.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="4698268" url="https://pl.wikipedia.org/wiki?curid=4698268" title="Kościół Świętych Apostołów Piotra i Pawła w Kowalewie-Opactwie">
Kościół Świętych Apostołów Piotra i Pawła w Kowalewie-Opactwie

Kościół Świętych Apostołów Piotra i Pawła w Kowalewie-Opactwie zbudowany w 1784 r. ufundował opat klasztoru cysterskiego w Lądzie, Antoni Ostrowski. 
Renowacje przeprowadzano w 1862 r. 1980-88 (elewacje), 1991-98 (wnętrza).
Nad wejściowym drewnianym tympanonem znajduje się data budowy kościoła - 1784, łaciński napis VOTA MEI DOMINO oraz medalion z herbem Grzymała - fundatora kościoła. 
Budynek ma konstrukcję zrębową, oszalowany, orientowany. Trójnawowy, wzniesiony na planie krzyża, prezbiterium zamknięte wielobocznie. Przy prezbiterium od północy skarbczyk, od południa zakrystia, przy nawie od południa kruchta. 
Wnętrze trójnawowe, z drewnianymi kolumnami pomiędzy nawami o pozornych sklepieniach kolebkowych. Ołtarz główny i dwa ołtarze w transepcie późnobarokowe, iluzjonistyczne z ok. 1784 r. Ołtarz w nawie bocznej barokowo-klasycystyczny z ok. 1800 r. Dwie kamienne kropielnice z XVI w.
Od zachodu wieża konstrukcji słupowej, przykryta hełmem blaszanym. W ceglanym murze kościoła wbudowana sygnaturka z trzema dzwonami.
Kościół jest siedzibą parafii pod tym samym wezwaniem, należącej do Dekanatu słupeckiego.
W rejestrze NID jako zabytek wpisany jest cały zespół kościoła parafialnego:

</doc>
<doc id="4698270" url="https://pl.wikipedia.org/wiki?curid=4698270" title="Gyula Szepesy">
Gyula Szepesy

Gyula Szepesy (ur. 1913 w Dömsöd, zm. 2001 w Budapeszcie) – węgierski językoznawca. 
Doktoryzował się w 1939 r. na podstawie rozprawy "Az isten-adta-féle szerkezetek a finnugor nyelvekben". Był autorem licznych artykułów naukowych, publikowanych na łamach czasopism: „Magyar Nyelv”, „Magyar Nyelvőr”, „Édes Anyanyelvünk”. Książkę "Nyelvi babonák" (1986) poświęcił mitom językowym spotykanym na gruncie węgierskim. Tworzył także przekłady z łaciny.
Był poliglotą. Władał ok. 20 językami. Zmarł w styczniu 2001 roku.

</doc>
<doc id="4698271" url="https://pl.wikipedia.org/wiki?curid=4698271" title="Witaj, przybyszu">
Witaj, przybyszu

Witaj, przybyszu (ang. "Welcome Stranger") – amerykański film z 1947 roku w reżyserii Elliotta Nugenta, w którym występują Bing Crosby, Barry Fitzgerald oraz Joan Caulfield.

</doc>
<doc id="4698272" url="https://pl.wikipedia.org/wiki?curid=4698272" title="Tom Phillips (kierowca)">
Tom Phillips (kierowca)

Tom Phillips (ur. 4 stycznia 1962 w Portland) – amerykański kierowca wyścigowy.
Biografia.
W 1978 roku uczestniczył Lolą w Formule Ford ICSCC, zajmując siódme miejsce w klasyfikacji końcowej. W 1980 roku zadebiutował w Formule Atlantic. W 1981 roku wystartował w Grand Prix Makau, jednak nie ukończył wyścigu. W sezonie 1986 wystartował w wyścigu serii IndyCar na torze Laguna Seca, którego jednak nie ukończył. W tym samym roku zajął piąte miejsce w edycji zachodniej Formuły Atlantic. W latach 1987–1989 ścigał się w serii IMSA GT Championship.

</doc>
<doc id="4698273" url="https://pl.wikipedia.org/wiki?curid=4698273" title="71-931">
71-931

71-931 (nazwa handlowa: "Witiaź", pol. rycerz) – typ przegubowego, sześcioosiowego, całkowicie niskopodłogowego wagonu tramwajowego, wytwarzanego w Twerskim zakładzie budowy tramwajów w Rosji. Produkowany jest w dwóch wersjach – podstawowej i zmodyfikowanej 71-931M („Witiaź-M”), charakteryzującej się zmodyfikowanym wyglądem ściany przedniej i tylnej. Od 2018 r. tramwaje Witiaź eksploatowane są w Petersburgu, Krasnodarze oraz w Moskwie, wcześniej jeden tramwaj był również testowany w Wołgogradzie.
Historia.
Rozwój.
Prace nad całkowicie niskopodłogowym tramwajem rozpoczęto w UKWZ na początku 2000 roku w ramach projektu wagonu 71-625. Wszelkie działania zostały jednak przerwane i wznowiono je dopiero w 2013 r. Jeszcze w październiku tego samego roku były gotowe wózki, ale na początku 2014 r. UKWZ zerwała współpracę ze swoim domem handlowym, który był właścicielem praw do wózków. Jeden z założycieli domu handlowego UKWZ odszedł z zakładu, założył przedsiębiorstwo PK Transportnyje sistiemy, zaprosił do współpracy głównego projektanta UKWZ i zakupił dokumentację projektową wózka od domu towarowego UKWZ, uruchamiając na terenie Twerskiego zakładu budowy tramwajów produkcję wagonów 71-911 i 71-931. Łączne nakłady na badania i rozwój dwóch prototypów tramwaju wyniosły 10 milionów euro.
Produkcja.
Produkcja tramwajów 71-931 przebiega w Zakładzie budowy tramwajów w Twerze. Pierwszy eksperymentalny tramwaj tego modelu został zmontowany jesienią 2014 roku i zaprezentowany na wystawie w Moskwie pod koniec października, po czym rozpoczęto jego jazdy próbne. Na początku lutego 2015 r., po pomyślnym zakończeniu testów, model otrzymał dopuszczenie do produkcji seryjnej.
W kwietniu 2015 r. PK Transportnyje sistiemy wygrały przetarg na dostawę 10 wagonów 71-931 do Petersburga w latach 2015–2017.
W kwietniu 2016 r. przewoźnik z Krasnodaru planował wraz z firmą PK Transportnyje sistiemy zrealizować projekt montażu 24 trójczłonowych tramwajów w ciągu dwóch lat. Zakładano, że trójczłonowy tramwaj „Witiaź” 71-931 stanie się głównym produkowanym modelem tramwaju. Z powodów finansowych plan odłożono na czas nieokreślony.
W czerwcu 2016 r. Twerski zakład budowy tramwajów wyprodukował pierwszy tramwaj podtypu 71-931М „Witiaź-M”, który różni się od swojego poprzednika nowym kształtem ściany czołowej i tylnej oraz pewnymi różnicami w układzie siedzeń w kabinie. Tramwaj wziął udział w wystawie Innoprom w Jekaterynburgu, gdzie po raz pierwszy został zaprezentowany publiczności, po czym został przewieziony do Wołgogradu w celu odbycia jazd próbnych. We wrześniu PK Transportnyje sistiemy w konsorcjum z Mietrowagonmaszem wygrały przetarg na dostawę 300 wagonów 71-931M do Moskwy w latach 2017–2019. Wartość zamówienia wyniosła 56 miliardów rubli.
Jazdy próbne i certyfikacja.
W listopadzie 2014 r. pierwszy wagon tramwajowy dostarczono do moskiewskiej zajezdni im. Baumana, gdzie otrzymał numer taborowy 0203. W marcu 2015 r. tramwaj otrzymał certyfikat zgodności DS AT.
W lipcu 2016 roku tramwaj 71-931М rozpoczął jazdy próbne w Wołgogradzie na linii szybkiego tramwaju. W marcu 2017 r. tramwaj dostarczono do Moskwy.
Konstrukcja.
Dane ogólne.
Tramwaje typu 71-931 i jego modyfikacje są przedstawicielami nowej linii niskopodłogowych tramwajów opracowanych przez PK Transportnyje sistiemy i zaprojektowanych dla sieci tramwajowych z rozstawem szyn 1524 mm, zelektryfikowanych przewodem napowietrznym o napięciu znamionowym 550 V DC.
Tramwaje składają się z trzech członów i standardowo mają jedną kabinę motorniczego i drzwi tylko po prawej stronie nadwozia, dlatego można je eksploatować tylko na liniach z ruchem prawostronnym, zakończonych pętlami lub trójkątami manewrowymi. Na podstawie trójczłonowego modelu 71-931M planowane jest stworzenie pięcioczłonowego tramwaju, w którym przedni i tylny człon byłyby zbliżone 71-931M, a zamiast jednej środkowej sekcji bez drzwi, zamontowano by dwie z drzwiami, pomiędzy którymi znalazłaby się trzecia, zamontowana na przegubach.
Parametry techniczne.
Dane techniczne tramwajów 71-931 i 71-931М:
Dostawy.
Stan z czerwca 2020 r.

</doc>
<doc id="4698278" url="https://pl.wikipedia.org/wiki?curid=4698278" title="Rogelio Rodríguez">
Rogelio Rodríguez

Rogelio Rodríguez (ur. 5 maja 1956) – meksykański kierowca wyścigowy.
Biografia.
W 1980 roku zadebiutował Raltem RT1 w Formule Atlantic. Rok później rozpoczął starty Raltem RT4 w barwach zespołu Lane Sports. W dziewięciu wyścigach odniósł wówczas jedno zwycięstwo i zdobył trzy podia, co umożliwiło mu zdobycie wicemistrzostwa, za Jacques'em Villeneuve'em. W 1982 roku był sklasyfikowany na czternastym miejscu. W roku 1983 startował w Północnoamerykańskiej Formule Mondial, zajmując dziesiątą pozycję na koniec sezonu. W 1992 roku rywalizował w Meksykańskiej Formule 3, a na koniec sezonu był piąty. W sezonie 1993 ścigał się Nissanem Tecate w Copa Tecate Nissan Sport Prototipos.

</doc>
<doc id="4698282" url="https://pl.wikipedia.org/wiki?curid=4698282" title="Géza Balázs">
Géza Balázs

Géza Balázs (ur. 31 października 1959 w Budapeszcie) – węgierski etnograf i językoznawca. Zajmuje się antropolingwistyką, pragmatyką, strategią językową, semiotyką, folklorem oraz problematyką współczesnego języka węgierskiego.
W latach 1986–1992 był sekretarzem Węgierskiego Towarzystwa Etnograficznego. Od 1993 r. pełni funkcję sekretarza generalnego Węgierskietgo Towarzystwa Semiotycznego. Był także członkiem Komitetu Języka Węgierskiego Węgierskiej Akademii Nauk (1992–2006), w latach 2006–2001 piastował stanowisko przewodniczącego. Od 1992 r. należy do komitetu językowego Radia Węgierskiego, a od 2011 jest członkiem Komitetu Językoznawstwa Węgierskiej Akademii Nauk. Od 2013 r. jest także specjalistą sądowym w zakresie lingwistyki, zarejestrowanym przez Ministerstwo Administracji Publicznej i Sprawiedliwości Węgier.

</doc>
<doc id="4698283" url="https://pl.wikipedia.org/wiki?curid=4698283" title="Variety Girl">
Variety Girl

Variety Girl – amerykański musical komediowy z 1947 roku w reżyserii George'a Marshalla.
Obsada.
Gwiazdy filmowe i muzyczne, które dały występ w filmie:

</doc>
<doc id="4698286" url="https://pl.wikipedia.org/wiki?curid=4698286" title="Betrideildin kvinnur (2020)">
Betrideildin kvinnur (2020)

W roku 2020 odbywa się 36. edycja Betrideildin kvinnur – pierwszej ligi piłki nożnej kobiet na Wyspach Owczych. W rozgrywkach wzięło udział 6 klubów z całego archipelagu. Tytuł mistrzowski obroniła drużyna KÍ Klaksvík. W 2018 roku sponsorem tytularnym rozgrywek został bank Betri. Nowa nazwa obowiązywać będzie do roku 2022.
Początkowo rozgrywki miały zacząć się 22 marca, jednak z powodu pandemię COVID-19 pierwsze mecze odbyły się 24 maja 2020. Nie przesunięto daty zakończenia rozgrywek.
Najlepsza drużyna awansowała do Ligi Mistrzyń UEFA, jednak żadna drużyna nie spada do niższego poziomu rozgrywek.
Wyniki spotkań.
Regularne spotkania.
 
 
 
 
 
 
 
 
 
 
 
 
 
 
 
 
 
 
Dodatkowe spotkania.
 
 
 
 
 
 
 
 
 
 
 
 
 
 
 
 
 
 
Najlepsi strzelcy.
"Stan na 23 października 2020"

</doc>
<doc id="4698288" url="https://pl.wikipedia.org/wiki?curid=4698288" title="Magyar Nyelv">
Magyar Nyelv

Magyar Nyelv („język węgierski”) – czasopismo naukowe poświęcone lingwistyce, wychodzące od roku 1905.
Pierwotnym celem czasopisma było publikowanie badań z języka węgierskiego. Z czasem czasopismo rozszerzyło swój zakres naukowy. Zaczęto poruszać tematy z zakresu germanistyki, romanistyki i slawistyki, a także językoznawstwa ogólnego i stosowanego. Czasopismo opisuje również dzieje lingwistyki i informuje o wydarzeniach lingwistycznych na gruncie węgierskich. Publikuje przy tym recenzje książek krajowych i zagranicznych.
Od 1945 r. czasopismo jest wspierane finansowo przez Węgierską Akademię Nauk. Ukazuje się cztery razy w roku.

</doc>
<doc id="4698294" url="https://pl.wikipedia.org/wiki?curid=4698294" title="Władysław Łoś (wojewoda)">
Władysław Łoś (wojewoda)



</doc>
<doc id="4698298" url="https://pl.wikipedia.org/wiki?curid=4698298" title="Marek Haltof">
Marek Haltof

Marek Haltof, właśc. Józef Marek Haltof (ur. 1957 w Cieszynie) – polski teoretyk i historyk filmu.
Życiorys.
Absolwent studiów magisterskich na Uniwersytecie Śląskim, Filli w Cieszynie (1980) oraz na Flinders University of South Australia (1989). Doktoryzował się w 1995 na Uniwersytecie Alberty, a w 2001 uzyskał habilitację na Wydziale Zarządzania i Komunikacji Społecznej Uniwersytetu Jagiellońskiego na podstawie pracy "Autor i kino artystyczne. Przypadek Paula Coxa". Od 2001 jest profesorem na Northern Michigan University; wcześniej wykładał w Kanadzie (m.in. na Uniwersytecie w Calgary). Jego obszarami zainteresowania są kinematografia australijska oraz historia kina polskiego.
Dwukrotny laureat grantu Peter White Scholar Award (2006, 2014), uhonorowany również nagrodą The Waclaw Lednicki Humanities Award (2019) przyznawaną przez Polski Instytut Naukowy w Ameryce. Jego publikacje zostały przełożone na kilka języków, w tym chiński, japoński, hiszpański i czeski.
Poza publikacjami dotyczącymi filmu, jest także autorem zbioru opowiadań "Maks jest wielki" (1988) i powieści "Duo Nowak" (1996).

</doc>
<doc id="4698299" url="https://pl.wikipedia.org/wiki?curid=4698299" title="Andrzej Ryszkiewicz">
Andrzej Ryszkiewicz

Andrzej Henryk Ryszkiewicz (ur. 5 maja 1922 w Warszawie, zm. 13 września 2005 tamże) – polski historyk sztuki, badacz i znawca malarstwa polskiego i francuskiego.
Życiorys.
Syn prawnika Maksymiliana Ryszkiewicza i lekarki Otylii z Grabeckich. Uczęszczał do II Gimnazjum Miejskiego im. Hugona Kołłątaja, naukę przerwał wybuch II wojny światowej, w związku z tym kontynuował ją na tajnych kompletach i w 1940 uzyskał świadectwo dojrzałości. Został aresztowany i uwięziony w obozie pracy, gdzie spędził czas do zakończenia działań wojennych i wyzwolenia. Powrócił do Warszawy, gdzie prowadził bibliotekę Ministerstwa Informacji i Propagandy, równolegle studiował na Wydziale Lekarskim Uniwersytetu Warszawskiego. W 1946 złożył państwowy egzamin bibliotekarski na stanowisko I kategorii w bibliotekach państwowych. W 1947 przerwał studia lekarskie, rozpoczął pracę w bibliotece Ministerstwa Kultury i Sztuki oraz Państwowego Instytutu Sztuki. Równocześnie od 1947 studiował na Wydziale Historycznym Uniwersytetu Warszawskiego, naukę ukończył w 1951, obronił pracę magisterską, której promotorem był prof. Juliusz Starzyński. W 1949 bibliotekę przeniesiono do Państwowego Instytutu Sztuki, od 1960 Instytutu Sztuki Polskiej Akademii Nauk. Również w 1960 przestawił i obronił doktorat, a w 1966 habilitował się. Trzy razy pełnił funkcję wicedyrektora Instytutu (1951-1952, 1962-1965 i 1967-1974), od 1974 przez cztery lata był dyrektorem tej instytucji. Prowadził badania nad historią sztuki polskiej i francuskiej od XVIII wieku do czasów współczesnych. Od początku lat 70. XX wieku równolegle pracował na Katolickim Uniwersytecie Lubelskim, gdzie był współtwórcą i w latach 1971-1974 kuratorem, a od 1981 do 1991 kierownikiem Katedry Historii Sztuki Nowoczesnej. W 1974 został profesorem nadzwyczajnym, a w 1990 profesorem zwyczajnym. W 1992 przeszedł na emeryturę, ale utrzymywał z Katolickim Uniwersytetem Lubelskim kontakty naukowe.
Pochowany na Cmentarzu Wojskowym na Powązkach (kwatera K-1-39).
Życie prywatne.
W 1949 poślubił Marię Tchórzewską, z którą miał dwóch synów bliźniaków Michała i Marcina (ur. 1950).
Dorobek naukowy.
Andrzej Ryszkiewicz był autorem 16 książek i ponad 700 artykułów naukowych i popularno-naukowych. Uznawany jest za wybitnego badacza sztuki polskiej i francuskiej z okresu XVIII-XX wieku i ich wzajemnych powiązań, kolekcjonerstwa, kultury artystycznej XVIII-XIX wieku. Wypromował 116 magistrów i 10 doktorów. Zainicjował w 1971 powstanie "Słownika artystów polskich i obcych w Polsce działających", w 1975 "Polskiej bibliografii sztuki 1801-1944", siedemnastotomowej serii wydawniczej "Źródła do dziejów sztuki polskiej" (1951-1979), której był redaktorem naczelnym. Od 1956 był sekretarzem redakcji, a w latach 1981-1990 redaktorem naczelnym "Rocznika Historii Sztuki". Zasiadał w komitetach redakcyjnych "Biuletynu Historii Sztuki", "Rocznika Warszawskiego", "Wieku Oświecenia", "Polish Art Studies" oraz "Studia Claromontana". 

</doc>
<doc id="4698302" url="https://pl.wikipedia.org/wiki?curid=4698302" title="Droga do Rio">
Droga do Rio

Droga do Rio (ang. "Road to Rio)" – amerykański komediowy film muzyczny z 1947 roku w reżyserii Normana Z. McLeoda, w którym występują Bing Crosby, Bob Hope i Dorothy Lamour.
Fabuła.
Scat (Bing Crosby) oraz Barton (Bob Hope) to dwaj bezrobotni muzycy, którzy przy każdej okazji pakują się w tarapaty. Dostają się na pokład statku płynącego do Rio de Janeiro i próbują odbyć tę podróż na gapę. Ratują pannę Lucię Marię de Andrade (Dorothy Lamour), która chciała popełnić samobójstwo i zaprzyjaźniają się z dziewczyną. Znajomość ta nie podoba się jej ciotce, Catherine Vail (Gale Sondergaard), która zamierza wydać Lucię za mąż za jej brata. Aby do tego doszło hipnotyzuje dziewczynę, co powoduje pojawienie się wielu kłopotów. Pani Vail weszła również w posiadanie tajemniczych „papierów”, których treści, jak mówi Scat pod koniec filmu, świat nie powinien nigdy poznać. Cała historia kończy się dobrze, jednak okazuje się, że Lucie nie kocha Scata, lecz Bartona, ku ogromnemu zaskoczeniu tego pierwszego. Scat, podglądając zakochanych, przekonuje się jednak, że miłość dziewczyny jest wynikiem hipnozy.

</doc>
<doc id="4698303" url="https://pl.wikipedia.org/wiki?curid=4698303" title="Adam Molski">
Adam Molski

Adam Molski herbu Nałęcz (zm. w 1695 roku) – stolnik kaliski w latach 1685-1688, pisarz kaliski w latach 1672-1685, surogator kaliski w 1688/1689 roku.
Poseł na sejm grodzieński 1678-1679 roku. Poseł sejmiku średzkiego na sejm nadzwyczajny 1688/1689 roku.

</doc>
<doc id="4698306" url="https://pl.wikipedia.org/wiki?curid=4698306" title="Kazimierz Pomiankowski von Wiara">
Kazimierz Pomiankowski von Wiara

Kazimierz Pomiankowski von Wiara (ur. 20 lutego 1843 w Glinach, zm. 28 października 1911 we Lwowie) – tytularny marszałek polny porucznik cesarskiej i królewskiej Armii.
Życiorys.
Urodził się w rodzinie urzędnika państwowego. Ukończył naukę w zakładzie wychowawczym we Lwowie. W 1857 roku został przyjęty do Szkolnej Kompanii Pionierów w Tulln. 1 września 1860 rozpoczął służbę wojskową, jako podoficer 2. Batalionu Pionierów w Linzu. W 1864 został podporucznikiem 2. klasy w 6. Batalionie Pionierów w Bratysławie. W 1866, jako oficer 3. Batalionu Pionierów w Weronie, wziął udział w wojnie prusko-austriackiej na froncie włoskim. W następnym roku został adiutantem 3. Batalionu Pionierów, który stacjonował w Ptuju i wchodził w skład Pułku Pionierów.
13 listopada 1896 został mianowany pułkownikiem i przeniesiony do Czeskiego Pułku Piechoty Nr 36 w Libercu na stanowisko komendanta 3. batalionu. W 1898 został przeniesiony do Czeskiego Pułku Piechoty Nr 94 w Terezinie na stanowisko komendanta pułku. 1 kwietnia 1902 został komendantem 93 Brygady Piechoty w Wiedniu należącej do 47 Dywizji Piechoty. 31 października tego roku został mianowany generałem majorem i przeniesiony na stanowisko komendanta miasta Lwowa. 1 kwietnia 1905 został przeniesiony w stan spoczynku, a 4 listopada 1908 mianowany tytularnym marszałkiem polnym porucznikiem. Zmarł 28 października 1911 we Lwowie. Został pochowany na Cmentarzu Łyczakowskim.
Generał był żonaty, miał dwóch synów.
Ordery i odznaczenia.
W czasie służby w c. i k. Armii został mu przyznany:

</doc>
<doc id="4698307" url="https://pl.wikipedia.org/wiki?curid=4698307" title="Aleksis Galanos">
Aleksis Galanos

Aleksis Galanos, gr. Αλέξης Γαλανός (ur. 30 sierpnia 1940 w Famaguście, zm. 15 lipca 2019 na Kos) – cypryjski polityk i przedsiębiorca, współzałożyciel Partii Demokratycznej (DIKO), deputowany, a od 1991 do 1996 przewodniczący Izby Reprezentantów, kandydat w wyborach prezydenckich.
Życiorys.
Studiował w King’s College w ramach University of Cambridge, uzyskał magisterium z ekonomii i socjologii. Kształcił się też w zakresie prawa w Inner Temple, uzyskując uprawnienia barristera. Zawodowo związany z rodzinnym przedsiębiorstwem. Pełnił też funkcję wiceprzewodniczącego cypryjskiej federacji pracodawców i przemysłowców. W 1976 był jednym z założycieli Partii Demokratycznej, w 1989 objął w niej funkcję sekretarza generalnego, a w 1990 został jej wiceprzewodniczącym.
W 1976 po raz pierwszy uzyskał mandat posła do Izby Reprezentantów, z powodzeniem ubiegał się o reelekcję w wyborach w 1981, 1985, 1991 i 1996. W latach 1991–1996 był przewodniczącym cypryjskiego parlamentu. W 1998 kandydował w wyborach prezydenckich, zajmując 4. miejsce z wynikiem 4% głosów. Od 2007 do śmierci pełnił formalną funkcję burmistrza Famagusty, miasta pozostającego pod faktycznym zarządem tureckiej administracji w ramach Cypru Północnego. Od 2012 do 2016 kierował związkiem cypryjskich miejscowości.
Zmarł w Grecji podczas wakacji na wyspie Kos.

</doc>
<doc id="4698308" url="https://pl.wikipedia.org/wiki?curid=4698308" title="Gaten Matarazzo">
Gaten Matarazzo

Gaetano John „Gaten” Matarazzo III (ur. 8 września 2002 w Little Egg Harbour) – amerykański aktor i piosenkarz.
Życiorys.
Urodził się w Little Egg Harbour w stanie New Jersey. Ma starszą siostrę i młodszego brata. Jest pochodzenia włoskiego. Ma dysplazję obojczykowo-czaszkową (CCD), z tego powodu używa protezy zębowej.
Swoją karierę rozpoczął na Broadwayu jako Benjamin w musicalu "Priscilla, królowa pustyni" oraz jako Gavroche w "Les Misérables". Aktualnie występuje w roli Dustina w serialu "Stranger Things" oraz jest głównym wokalistą zespołu indierockowego Work In Progress.

</doc>
<doc id="4698314" url="https://pl.wikipedia.org/wiki?curid=4698314" title="Jakub Holúbek">
Jakub Holúbek

Jakub Holúbek (ur. 12 stycznia 1991 w Trenczynie) – słowacki piłkarz występujący na pozycji obrońcy lub pomocnika w Piaście Gliwice.
Kariera klubowa.
Grę w piłkę nożną rozpoczął w wieku 9 lat w akademii klubu FK Ozeta Dukla Trenčín. W 2010 roku włączono go do składu zespołu seniorów. W sezonie 2010/11 stał się podstawowym lewym obrońcą. W lipcu 2013 roku zadebiutował w europejskich pucharach w wygranym dwumeczu z IFK Göteborg (2:1, 0:0) w kwalifikacjach Ligi Europy 2013/14. W sezonach 2014/15 i 2015/16 wygrał z FK AS Trenčín dublet. Łącznie w latach 2010–2016 rozegrał w jego barwach 170 ligowych spotkań, w których zdobył 19 goli. W sierpniu 2016 roku odszedł do MŠK Žilina, która wymieniła go za Jakuba Paura. Na przestrzeni 3 sezonów rozegrał dla tego klubu 61 meczów w słowackiej ekstraklasie w których strzelił 7 bramek i wywalczył mistrzostwo kraju w sezonie 2016/17.
W czerwcu 2019 roku jako wolny agent podpisał dwuletni kontrakt z mistrzem Polski Piastem Gliwice. 13 lipca zadebiutował w meczu o Superpuchar Polski 2019 przeciwko Lechii Gdańsk, przegranym 1:3. 28 lipca zaliczył pierwszy występ w Ekstraklasie w przegranym 1:2 spotkaniu z Śląskiem Wrocław. W 79. minucie pojawił się on na boisku, zmieniając Jorge Félixa. W 86. minucie sprokurował rzut karny, po którym Śląsk zdobył zwycięskiego gola.
Kariera reprezentacyjna.
W latach 2011–2012 grał w reprezentacji Słowacji U-21, dla której rozegrał 9 spotkań. Zanotował 3 występy w eliminacjach Mistrzostw Europy U-21 2013, w których Słowacja dotarła do baraży, gdzie uległa Holandii.
W sierpniu 2016 roku otrzymał od Jána Kozáka pierwsze powołanie do seniorskiej reprezentacji Słowacji na mecz z Anglią w eliminacjach Mistrzostw Świata 2018. Z powodu kontuzji stawu skokowego, której doznał w meczu ligowym, nie udał się na zgrupowanie. 8 października 2016 zadebiutował w drużynie narodowej w kolejnym spotkaniu eliminacyjnym przeciwko Słowenii na Stadionie Stožice, przegranym 0:1.

</doc>
<doc id="4698317" url="https://pl.wikipedia.org/wiki?curid=4698317" title="Srbo Iwanowski">
Srbo Iwanowski

Srbo Iwanowski (mac. "Србо Ивановски"; ur. 1928 w Sztip, zm. 12 marca 2014 w Skopju) – macedoński poeta, pisarz, dramaturg, autor powieści, opowiadań oraz wierszy dla dzieci i dorosłych. 
Ukończył studia z literatury południowosłowiańskiej na Wydziale Filologicznym Uniwersytetu Świętych Cyryla i Metodego w Skopju, tam też pracował jako redaktor w telewizji MRT. Na scenę pisarską wkroczył w latach 50. i dziś jest uważany za jednego z najważniejszych przedstawicieli tzw. drugiej fali w literaturze macedońskiej.

</doc>
<doc id="4698338" url="https://pl.wikipedia.org/wiki?curid=4698338" title="Rzeczywista obecność Chrystusa w Eucharystii">
Rzeczywista obecność Chrystusa w Eucharystii

Rzeczywista obecność Chrystusa w Eucharystii – w Kościele katolickim jeden z dogmatów stanowiący, że Jezus Chrystus jest prawdziwie, rzeczywiście i substancjalnie obecny w Eucharystii, a nie tylko symbolicznie lub metaforycznie. Źródłem tej doktryny są Ewangelie, a jej wykładnią dla wiernych jest Katechizm Kościoła Katolickiego. W czasie mszy świętej (modlitwy eucharystycznej) następuje przeistoczenie, czyli transsubstancjacja, a następnie przyjęcie przez wiernych Eucharystii, czyli ciała i krwi Pana Jezusa w postaci substancjalnej.
Według Ewangelii.
Jezus Chrystus ustanawia Eucharystię i mówi że jest ona jego ciałem i krwią.
Według Katechizmu Kościoła Katolickiego.
Wykładnia dla wiernych.

</doc>
<doc id="4698339" url="https://pl.wikipedia.org/wiki?curid=4698339" title="Papagayo (zatoka)">
Papagayo (zatoka)

Zatoka Papagayo, Zatoka Papug (hiszp. "Golfo de Papagayo") – akwen Oceanu Spokojnego niedaleko prowincji Guanacaste na północno-zachodnim wybrzeżu Kostaryki. Zatoka i jej linia brzegowa są częściami ważnego projektu turystycznego rządu Kostaryki. Jednym z głównych kurortów w tym regionie jest Allegro Papagayo. Wśród najpopularniejszych ośrodków nad Zatoką Papagayo znajdują się: Ocotal Beach, Playas del Coco, Playa Hermosa i Playa Panamá.
Najbardziej rozwiniętym regionem w okolicy zatoki jest Półwysep Papagayo. Wody zatoki są miejscem występowania wielu okazów fauny i flory morskiej, np. orek.

</doc>
<doc id="4698340" url="https://pl.wikipedia.org/wiki?curid=4698340" title="Łyżwiarstwo figurowe na Zimowych Igrzyskach Olimpijskich Młodzieży 2016 – zawody drużynowe NOC">
Łyżwiarstwo figurowe na Zimowych Igrzyskach Olimpijskich Młodzieży 2016 – zawody drużynowe NOC

Łyżwiarstwo figurowe na Zimowych Igrzyskach Olimpijskich Młodzieży 2016 – zawody drużynowe NOC – rywalizacja w jednej z konkurencji łyżwiarstwa figurowego – zawody drużynowe NOC rozgrywanej na Zimowych Igrzyskach Olimpijskich Młodzieży 2016, która odbyła się 20 stycznia 2016 w hali Hamar Olympic Amphitheatre.
Konkurencja drużyn mieszanych NOC to konkurencja specjalna rozgrywana wyłącznie na zimowych igrzyskach olimpijskich młodzieży. Rywalizacja rozgrywana jest pomiędzy drużynami mieszanymi złożonymi z zawodników reprezentujących różne Narodowe komitety olimpijskie. Zawodnicy, którzy wzięli udział w tych zawodach zostali wyłonieni przez losowanie.
Wyniki.
Klasyfikacja końcowa.
W przypadku tie-breaka pozycja rozstrzygana jest po zsumowaniu dwóch najlepszych miejsc osiągniętych przez dane drużyny.

</doc>
<doc id="4698341" url="https://pl.wikipedia.org/wiki?curid=4698341" title="Magda Dobos B.">
Magda Dobos B.

Magda Dobos B. (Magda Brauch; ur. 28 lutego 1937 w Timișoarze) – węgierska filolog. 
Ukończyła szkołę średnią w Aradzie i podjęła studia z zakresu języka i literatury węgierskiej na Uniwersytecie Babeșa i Bolyaia (Rumunia). Jej pierwsze badanie naukowe zostało upublicznione na łamach hungarystycznego czasopisma „Nyelv- és Irodalomtudományi Közlemények” (1970/2). Doktoryzowała się na podstawie rozprawy o metodzie redakcji nominalnej Dezső Kosztolányiego. Jej praca została zamieszczona w wydawnictwie zbiorowym "Tanulmányok a magyar impresszionista stílusról" (1976).
W 2008 roku została uhonorowana nagrodą Andrása Sütő.

</doc>
<doc id="4698342" url="https://pl.wikipedia.org/wiki?curid=4698342" title="Magda Brauch">
Magda Brauch



</doc>
<doc id="4698343" url="https://pl.wikipedia.org/wiki?curid=4698343" title="Zoltán Szabó (ujednoznacznienie)">
Zoltán Szabó (ujednoznacznienie)



</doc>
<doc id="4698344" url="https://pl.wikipedia.org/wiki?curid=4698344" title="Luguentz Dort">
Luguentz Dort

Luguentz Dort (ur. 19 kwietnia 1999 w Montrealu) – kanadyjski koszykarz, haitańskiego pochodzenia, występujący na pozycji rzucającego obrońcy, aktualnie zawodnik zespołu Oklahoma City Thunder oraz zespołu G-League – Oklahoma City Blue.
W latach 2015–2017 brał udział w turnieju Adidas Nations, zdobywając srebrny medal w 2016. 
W 2017 wziął udział w meczach wschodzących gwiazd – Nike Hoop Summit, BioSteel All Canadian, w drugim z wymienionych został uznany MVP (również w 2018). Rok później wystąpił w Canadian Showcase, także uzyskując tytuł MVP.

</doc>
<doc id="4698346" url="https://pl.wikipedia.org/wiki?curid=4698346" title="Mistrzostwa Świata w Piłce Nożnej 2022 (eliminacje strefy AFC)/Grupa 4">
Mistrzostwa Świata w Piłce Nożnej 2022 (eliminacje strefy AFC)/Grupa 4



</doc>
<doc id="4698347" url="https://pl.wikipedia.org/wiki?curid=4698347" title="Zoltán Szabó (językoznawca)">
Zoltán Szabó (językoznawca)

Zoltán Szabó (ur. 18 lutego 1927 w Valea Lungă, zm. 22 czerwca 2007 w Klużu-Napoce) – węgierski językoznawca. W swojej działalności naukowo-badawczej zajmował się stylistyką oraz dziejami węgierskiego języka literackiego.
Podjął studia w zakresie języka angielskiego i niemieckiego na Uniwersytecie Babeșa i Bolyaia (Rumunia). Przekształcenie programu uniwersyteckiego zmusiło go jednak do odbycia studiów hungarystycznych. Dyplom uzyskał w 1952 r. Zaczął wykładać na tej samej uczelni, a w 1961 r. został docentem. W latach 1971–1993 pełnił funkcję profesora uniwersyteckiego. Pracował także na uczelniach w Bukareszcie, Peczu, Miszkolcu i Budapeszcie.

</doc>
<doc id="4698348" url="https://pl.wikipedia.org/wiki?curid=4698348" title="Dave McMillan">
Dave McMillan

Dave McMillan (ur. 18 maja 1944 w Christchurch) – nowozelandzki kierowca wyścigowy.
Biografia.
W 1971 roku McMillan zadebiutował w Nowozelandzkiej Formule Ford. W 1973 roku wygrał samochodem Opert Titan dwa wyścigi w tej serii i został jej mistrzem. W sezonie 1976 Lolą T342 wygrał wszystkie 15 wyścigów i po raz drugi zdobył mistrzostwo. Rok później zadebiutował w Formule Atlantic, uczestniczył również w tym okresie w Formule Pacific oraz Formule Super Vee. W latach 1979–1980 ścigał się w USAC Mini-Indy Series, zajmując szóste miejsce w serii w 1980 roku. Również w 1980 roku był trzeci w Amerykańskiej Formule Super Vee, wygrał także Nowozelandzką Formułę Pacific. W 1981 roku wygrał Grand Prix Nowej Zelandii. Również w 1981 roku zajął piąte miejsce w Amerykańskiej Formule Super Vee, a rok później zadebiutował w Australian Drivers' Championship. Również w 1982 roku wygrał Formułę Atlantic. Startował ponadto w Formule Mondial: północnoamerykańskiej (1983) i nowozelandzkiej (1986). W 1986 roku zajął trzecie miejsce w wyścigu Nissan Mobil 500 Wellington.
Został wcielony do New Zealand Motorsports Wall of Fame.

</doc>
<doc id="4698352" url="https://pl.wikipedia.org/wiki?curid=4698352" title="Zoltán Gombocz">
Zoltán Gombocz

Zoltán Gombocz (ur. 18 czerwca 1877 w Sopronie, zm. 2 maja 1935 w Budapeszcie) – węgierski językoznawca. Zajmował się językami ugrofińskimi i turkijskimi.
Prowadził pionierskie badania w dziedzinie językoznawstwa hungarystycznego. Był pod wpływem szkoły młodogramatyków. Wyłożył fundamenty fonologii ugrofińskiej. Jako turkolog stworzył także opis tureckich pożyczek językowych w języku węgierskim, gdzie przedstawił istotne wnioski w odniesieniu do fonologii węgierskiej.

</doc>
<doc id="4698355" url="https://pl.wikipedia.org/wiki?curid=4698355" title="Instytut Polski w Wilnie">
Instytut Polski w Wilnie

Instytut Polski w Wilnie (lit. "Lenkijos institutas Vilniuje") – polska placówka zagraniczna w stolicy Litwy podlegająca Ministerstwu Spraw Zagranicznych RP. Jej działalnością kieruje dyplomata w randze kierownika placówki – dyrektora.
Historia oraz misja.
Instytut został powołany do życia Zarządzeniem nr 34 Ministra Spraw Zagranicznych z 21 grudnia 1995 na podstawie zapisów art. 21 "Traktatu między Rzecząpospolitą Polską a Republiką Litewską o przyjaznych stosunkach i dobrosąsiedzkiej współpracy". 23 stycznia 1996 Ambasada RP w Wilnie poinformowała notą Ministerstwo Spraw Zagranicznych Litwy o tym, że z dniem 1 lutego 1996 otwiera w Wilnie ośrodek kultury i informacji o nazwie Instytut Polski. 
Głównym zadaniem Instytutu jest wypełnianie zadań z zakresu dyplomacji publicznej i kulturalnej, tj. utrzymywanie dobrych stosunków społecznych, naukowych i kulturalnych między Polską a Litwą, upowszechnianie wiedzy o Polsce i jej historii, popularyzowanie dorobku polskiej kultury i nauki, wspieranie współpracy między oboma krajami w różnych dziedzinach. Instytut organizuje wydarzenia w swojej siedzibie i poza nią, a także inspiruje miejscowe instytucje, stowarzyszenia i środowiska do organizowania wspólnych przedsięwzięć. Instytut organizuje wystawy, koncerty, pokazy filmów, promocje książek, wspiera przekłady książek, wspiera i promuje wymianę naukową i kulturalną, promuje atrakcje turystyczne Polski. Instytut Polski w Wilnie jest członkiem litewskiego klastra European Union National Institutes for Culture (EUNIC). Dyrektor Instytutu w latach 2017–2019 przewodził pracom klastra na Litwie, skupiającego oprócz Instytutu Polskiego, także Litewski Instytut Kultury, British Council Lithuania, Włoski Instytut Kultury, Instytut Francuski oraz Goethe-Institut. 
Od września 2018 Instytut Polski mieści się w siedzibie Ambasady RP w Wilnie w Pałacu Paców. W siedzibie Instytutu znajduje się także biblioteka, mająca w swoim zbiorze ponad 8000 książek, płyt CD oraz DVD. 
Nagrody i wyróżnienia.
W 2019 Instytut Polski w Wilnie znalazł się w gronie osób oraz instytucji, które otrzymały nagrody i podziękowania mera Wilna za znaczący wkład w rozwój miasta. Instytut został wyróżniony „za wkład w rozwój kulturalny Wilna, promocję polskiej kultury oraz rozwój międzynarodowej współpracy miasta”. Dyrektor Marcin Łapczyński odebrał honorowy dyplom z rąk mera Remigijusa Šimašiusa. 
Polsko-litewski projekt edukacyjny Instytutu „Polska i Litwa – na wspólnej drodze. Miejsca i ludzie, którzy nas łączą” trafił do finału konkursu „Wydarzenie Historyczne Roku 2017”, organizowanego przez Muzeum Historii Polski. 
W finale konkursu „Wydarzenie Historyczne Roku 2018” znalazły się dwa projekty współorganizowane przez placówkę: w kategorii „Wydarzenie” znalazł się interdyscyplinarny projekt „Witkacy na Litwie”, obejmujący wystawę „Anioł i Syn. Witkiewiczowie w Zakopanem i na Litwie” w Narodowym Muzeum Sztuki im. Čiurlionisa w Kownie i wydanie pierwszej w języku litewskim publikacji o Witkacym „Witkacy. Umysł drapieżny”; w kategorii „Wystawa” znalazła się wystawa „Litwo, Ojczyzno moja… Adam Mickiewicz i jego poemat "Pan Tadeusz"” w Muzeum Narodowym – Pałacu Wielkich Książąt Litewskich w Wilnie. 
Wydana przez placówkę z okazji 80. rocznicy nawiązania przez Polskę i Litwę stosunków dyplomatycznych książka „1938. Najciemniejsza noc jest tuż przed świtem” autorstwa Dominika Wilczewskiego oraz Simonasa Jazavity trafiła do finału konkursu „Książka Historyczna Roku 2019”, organizowanego przez Instytut Pamięci Narodowej, TVP, Polskie Radio i Narodowe Centrum Kultury. Została także uznana za „Najpiękniejszą książkę roku 2019” w konkursie organizowanym przez Ministerstwo Kultury Litwy.

</doc>
<doc id="4698357" url="https://pl.wikipedia.org/wiki?curid=4698357" title="Charles A. Ferguson">
Charles A. Ferguson

Charles Albert Ferguson (ur. 6 lipca 1921 w Filadelfii, zm. 2 września 1998 w Palo Alto) – amerykański językoznawca i socjolingwista.
Ukończył studia orientalistyczne na Uniwersytecie Pensylwanii. W 1942 roku uzyskał bakalaureat, a w 1943 roku obronił pracę magisterską na temat marokańskiej odmiany języka arabskiego. Doktoryzował się w 1945 roku na podstawie rozprawy poświęconej językowi bengalskiemu, a konkretnie jego potocznej odmianie standardowej.
Położył zasługi na polu arabistyki. Opisał dyglosję, tj. sytuację, gdy w jednej społeczności językowej istnieją dwa odrębne dialekty, zarezerwowane dla różnych sytuacji społecznych. Jego artykuł na temat dyglosji (1959) był licznie cytowany. Istotny jest także w zakresie dialektologii arabskiej. W dziedzinie językoznawstwa ogólnego zajmował się fonologią i morfologią. Poruszał problematykę tworzenia materiałów dydaktycznych dla języków cechujących się dyglosją.

</doc>
<doc id="4698358" url="https://pl.wikipedia.org/wiki?curid=4698358" title="Tatiana Czekalska">
Tatiana Czekalska

Tatiana Czekalska (ur. 1966 w Łodzi) – polska artystka współczesna, fotograficzka i rzeźbiarka oraz projektantka mody. Od 1996 r. pracuje w duecie z Leszkiem Golcem jako Czekalska + Golec, prowadzi etyczną markę odzieżową by Tati.
Życiorys.
W swoich biogramach zamieszcza notę "pojawiła się ponownie w 1966", wskazującą na wiarę w reinkarnację.
W latach 1990-1995 studiowała na Wydziale Tkaniny i Ubioru Państwowej Wyższej Szkoły Sztuk Plastycznych w Łodzi (od 1996 r. Akademia Sztuk Pięknych im. Władysława Strzemińskiego), w 1995 r. uzyskując dyplom w zakresie projektowania ubioru.
Jej mężem jest artysta Leszek Golec, z którym od 1996 współtworzy duet artystyczny.
Od 1999 r. jest członkinią The International Supreme Master Ching Hai Meditation Associations.
Mieszka i pracuje w Łodzi.
Twórczość.
Początkowo zajmowała się głównie fotografią, później również rzeźbą. Uprawia również malarstwo, rysunek oraz projektowanie ubioru. Na planie filmu "Oczywiście, że miłość" (2002) pracowała jako osoba odpowiedzialna za garderobę.
Jako aneks do dyplomu w Pracowni Projektowania Ubioru zrealizowała cykl fotografii "Endless Vegetables", w którym podkreśliła estetyczność warzyw. W drugim cyklu pt. "Vegetables Body" zestawiała wizerunki kobiecego ciała z fragmentami warzyw, co Krzysztof Jurecki wiąże z feminizmem i wskazuje skojarzenia erotyczne. W 1997 r. zrealizowała wielkoformatową serię przedstawień kotów pt. "Musmus". Jurecki twierdzi, że była to oznaka "zmiany filozoficzno-artystycznej, w której feminizm ustąpił miejsca problematyce zmierzającej do poszukiwania idei harmonii ze światem natury bliskiej buddyzmowi-zen, przede wszystkim z bliskimi jej zwierzętami".
Prace artystki znajdują się w wielu kolekcjach, m.in. w zbiorach Centrum Rzeźby Polskiej w Orońsku, Zachęty Narodowej Galerii Sztuki czy Muzeum Sztuki w Łodzi (zob. Wybrane prace).
Czekalska + Golec.
Duet Czekalska + Golec (również Czekalska&amp;Golec, Tatiana Czekalska i Leszek Golec) powstał w 1996 r. Wspólne prace artystów eksplorują aspekt duchowości człowieka oraz przyglądają się relacjom ludzi z otaczającym ich światem. Druga wystawa Czekalskiej i Golca pt. "Piąta aktywność" (2001) powstała z inspiracji filozofiami Dalekiego Wschodu i rozpatrywała kwestię działania dobra za pomocą sztuki – składały się nań trzy obiekty nazwane "Avatarami", czyli "prototypy urządzeń, które mogą mieć zastosowanie w ratowaniu małych stworzeń przed zagładą w trudnych dla nich warunkach życiowych". Te narzędzia to piękne i zarazem funkcjonalne przyrządy do przenoszenia owadów, które dzięki zastosowaniu szlachetnych materiałów (srebro, złoto) mają właściwości antyseptyczne i zarazem umożliwiają zbudowanie nowego typu relacji międzygatunkowych, opartych na uważności, szacunku i trosce. 
Krzysztof Jurecki wskazuje, że twórczość Czekalskiej i Golca jest pokrewna pracom Zygmunta Piotrowskiego i Andrzeja Dudka-Dürera, których określa mianem "artystów medytujących". Bogna Błażewicz pisze natomiast:Fundamentem prac Czekalskiej i Golca jest szacunek dla życia i wynikające z niego rozszerzone postrzeganie świata. Rozszerzone o większą empatię, swego rodzaju ponadreligijną duchowość i poczucie ponadgatunkowej wspólnoty istot żywych i czujących. Artyści często odwołują się do tradycji chrześcijańskiej, choćby poprzez nawiązania do Biblii lub używanie w swoich pracach kościelnych artefaktów, jednak ich życie duchowe wykracza poza ramy teologicznych dogmatów. Stają bardziej po stronie realnego współczucia niż rytuałów, a w surowym, minimalistycznym pięknie zdają się dostrzegać wymiar metafizyczny.Twórczość duetu wpisuje się w posthumanistyczny nurt refleksji nad światem i jest określana jako pionierska w Polsce. Artyści chętnie przyglądają się obecności zwierząt w życiu człowieka, w ich pracach pojawiają się m.in. muszki owocówki ("Implant I. Drosophila melanogaster", 1995), mieszkające w galeriach owady a także koty i psy ("ReMASTERing", 2002; "Z dwóch energii dziwnie trzecia", 1996). Jak w rozmowie z Aleksandrą Jach powiedzieli artyści: "Jest jedna ETYKA – dla wszystkich żywych, czujących, ruchomych, nieruchomych istot… dla niesłusznie wykluczanych, niemych…". Sztukę Czekalskiej i Golca można również określić jako zaangażowaną ekologicznie czy też jako artystyczne studia nad zwierzętami, przedmiotami i relacjami. Jak postuluje Czekalska: "najbardziej eko jest minimalizm, rezygnacja z rzeczy, które nie są konieczne. Dzielenie się, wymiana". 
Twórczość artystyczną i kuratorską pary można określić również mianem artywizmu. Jak wskazuje Dorota Łagodzka: Czekalska i Golec swoją postawą, zarówno życiową jak i artystyczną, zwracają uwagę na problemy związane z sytuacją zwierząt, poprzez swoją twórczość promują weganizm oraz apelują o etyczne traktowanie zwierząt i wszystkich żywych istnień.
Artyści wykonują wspólnie prace rzeźbiarskie, instalacje, performanse, filmy wideo i dzieła intemedialne.
By Tati.
Od ok. 2013 r. prowadzi autorską markę ubrań dla kobiet by Tati, która świadomie wpisuje się w ruch slow fashion. W samodzielnie szytych strojach wykorzystuje przede wszystkim naturalne tkaniny (bawełna, len), które własnoręcznie maluje, ale część materiałów pochodzi też z upcyklingu. Jak deklaruje, w procesie tworzenia ubrań ważne są dla niej unikatowość oraz eksperymentowanie z formą, teksturą i kolorem:Czysta forma i ręcznie malowane kolory, odważne sploty i misterne konstrukcje ściegu detale wykonane świeżo i bezpośrednio. Wzory i kolory samo się wyrażają: jak zanurzenie pędzla w farbie i zrobienie znaku na białym arkuszu: szybka akcja, znak, który jest jasny, a jednocześnie nowy, instynktowny.Kluczowe są dla niej idee Fair Trade, zrównoważonego rozwoju, weganizmu oraz etyki – "modę uznaje się za etyczną, gdy prawa ludzi i zwierząt nie są łamane i gdy środowisko pozostaje tak bardzo niezniszczone jak tylko jest to możliwe," jak wskazuje artystka. "Moją filozofią jest moda zrównoważona, tworzenie marki, która ma sens i cel wykraczający poza zarabianie pieniędzy. Zamiast tego staram się zwiększyć dobrobyt ludzkości i całego życia na naszej planecie", deklaruje Czekalska.
W 2015 zaprezentowała swoją kolekcję podczas Międzynarodowych Targów Mody Ptak EXPO w Rzgowie obok Patrycji Plesiak i takich absolwentek łódzkiej ASP, jak Magdalena Kozia, Aga Gniłka, Klaudia Markiewicz, Eryka Jurka, Anna Zaworska czy Kasia Domańska. W 2019 by Tati prezentowana była wśród wyróżnionych marek podczas II Forum Mody Polskiej Modopolis w Łodzi.
Nagrody.
Czekalska otrzymała wraz z Golcem nagrody:

</doc>
<doc id="4698359" url="https://pl.wikipedia.org/wiki?curid=4698359" title="Krzemienica (Białoruś)">
Krzemienica (Białoruś)

Krzemienica (także Krzemienica Kościelna, biał. Крамяніца) – wieś na Białorusi w rejonie zelwieńskim obwodu grodzieńskiego.
Położona nad rzeczką Krzemienicą, dopływem Zelwy.
Po roku 1919 w województwie białostockim II RP. Jesienią 1939 roku zajęta przez wojska Rosji Sowieckiej. Po roku 1945 w obwodzie grodzieńskim ZSRR.
Historia.
Najstarsza wzmianka o miejscowości pochodzi z 1498 roku, kiedy Mikołaj Raczkowicz namiestnik koniewski i słubicki, oraz jego bracia Jan, Paweł i Szymko otrzymali od króla Aleksandra Jagiellończyka prawo własności dóbr Krzemienica, które posiadali wcześniej ich dziad Raczko i ojciec Jundziłł. W 1617 roku kasztelan witebski Mikołaj Wolski i jego żona Barbara z Woynów ufundowali w Krzemienicy klasztor Kanoników laterańskich, a akt tego dotyczący podpisali w 1620 roku. W 1639 roku Kazimierz Wolski sprzedał zadłużony majątek Krzemienica Aleksandrze z Sobieskich, wdowie po marszałku Krzysztofie Wiesiołowskim, która w 1643 roku przeznaczyła te dobra na uposażenie ufundowanego przez siebie z mężem klasztoru brygidek w Grodnie. Krzemienica była opisywana jako "oppidum", ale nigdy nie nadano jej formalnie praw miejskich. Brygidki posiadały majątek Krzemienica do 1843 roku, gdy został zagarnięty przez rosyjski skarb państwa. W 1828 roku założono cmentarz okolonym w 1936 roku murem. W 1882 roku zapewne Aleksander Borowski wzniósł na nim kaplicę grobową dla swojej rodziny, która od 1889 roku jest wzmiankowana jako kaplica św. Rocha.
W konsekwencji postanowień Paktu Ribbentrop-Mołotow od jesieni 1939 miejscowość była okupowana przez ZSRR, a od lata 1941 okupowana przez III Rzeszę Niemiecką. W 1943 roku na konferencji w Teheranie zatwierdzono, że terytoria te znajdą się w składzie ZSRR. Od 1991 roku na terenie Republiki Białoruś.
Kościół katolicki.
W 1619 roku rozpoczęto budowę kościoła katolickiego, na którym w 1623 roku był już położony dach kryty dachówką. Kościół architektonicznie prezentuje tzw. typ lubelski. Oboje fundatorzy Mikołaj Wolski (zm.1621) i Barbara Wolska z Woynów (zm.1623) zostali pochowani w kościele. Przed 1639 rokiem ich syn Kazimierz Wolski ufundował w kościele rodzicom zachowany do dzisiaj marmurowy nagrobek. Z powodu kłopotów finansowych kolatora kościół długo wykańczano. Konsekrowano go dopiero 8 lipca 1657 roku i dokonał jej biskup Jan Karol Dowgiałło Zawisza nadając świątyni wezwanie Bożego Ciała i Nawiedzenia oraz Wniebowzięcia Najświętszej Marii Panny. Jako jeden z nielicznych, kościół nie został zniszczony podczas najazdu moskiewskiego w latach 1655-1661. W 1783 roku wg opisu kościół był kryty dachówką i miał sygnaturkę. W 1830 roku opisano, że w kruchcie znajduje się nagrobek Jundziłłów. 1832 roku klasztor skasowali Rosjanie.
W 1929 roku kościół został wyremontowany.
W latach 1947-1957 w świątyni nie było księdza, więc pilnowali go mieszkańcy. W latach 80. XX wieku władze komunistyczne nakazały zdjęcie zabytkowej sygnaturki. Pokryto też wtedy kościół zwykłą blachą, zamiast dachówki. Kolejny remont przeprowadzono w 1996 roku.
Klasztor Kanoników Laterańskich.
Klasztor ufundował kasztelan witebski Mikołaj Wolski i jego żona Barbara Woynianka, a fundację tę 3 listopada 1617 roku zaakceptowała kapituła konwentu Bożego Ciała na krakowskim Kazimierzu, którego klasztor został filią. Akt fundacyjny Mikołaj i Barbara Wolscy podpisali 1 sierpnia 1620 roku. Kamień węgielny pod budowę kościoła położono 31 maja 1619 roku. Murowany klasztor zaczęto budować w 1620 roku, ale wkrótce prace przerwano i na nowo podjęto w 1646 roku. Klasztor jako osobny budynek zbudowano około 15 metrów na zachód od kościoła, prostopadle od jego osi. Miał ryzalit i dwie baszty na planie sześcioboku. Po upadku Powstania listopadowego, w 1832 roku Rosjanie skasowali klasztor i przekazali wojsku. .

</doc>
<doc id="4698360" url="https://pl.wikipedia.org/wiki?curid=4698360" title="Katarzyna Jaszczolt">
Katarzyna Jaszczolt

Katarzyna Malgorzata Jaszczolt (ur. 9 grudnia 1963) – polska językoznawczyni. Do jej zainteresowań naukowo-badawczych należą: semantyka, pragmatyka i filozofia języka, zagadnienia reprezentacji czasu oraz kwestie dwuznaczności i niedookreślenia. Jest twórcą teorii Semantyki Znaczeń Domyślnych.
Jej dorobek obejmuje ponad 50 artykułów naukowych oraz szereg książek. Objęła redakcją 11 publikacji naukowych, w tym "The Cambridge Handbook of Pragmatics" (2012). Była także głównym redaktorem serii wydawniczej "Oxford Studies of Time in Language and Thought".
W 1995 została zatrudniona na Uniwersytecie Cambridge, od 2010 piastuje stanowisko profesora lingwistyki i filozofii języka na tejże uczelni. Jest także wykładowcą w Newnham College. 
W 2012 została członkiem Academia Europaea. W 2015 została uhonorowana tytułem Absolwenta VIP Uniwersytetu Łódzkiego.

</doc>
<doc id="4698362" url="https://pl.wikipedia.org/wiki?curid=4698362" title="Publio Maria Sant">
Publio Maria Sant

Publio Maria Sant (1779–1864) – maltański prałat, który w 1847 został biskupem Malty i arcybiskupem tytularnym Rodos.
Wczesne lata.
Publio Maria Sant urodził się 26 sierpnia 1779 w Valletcie. Jego ojcem był Giovanni Francesco, 2. hrabia Sant, zaś matką Chiara Bonici-Platamone-Xara-Cassia, 7. baronowa Ghariexem e Tabia. Jego dziadek, Baldassare Salvatore Sant, otrzymał tytuł hrabiowski od cesarzowej Marii Teresy.
Kapłan i biskup.
21 grudnia 1805 Sant otrzymał święcenia kapłańskie. 1 października 1817 ustanowiony został biskupem tytularnym Larandy, zaś sakrę biskupią otrzymał 28 czerwca 1818 z rąk Ferdinanda Mattei, biskupa Malty. 12 kwietnia 1847 mianowany został biskupem koadiutorem Malty, a kilka miesięcy później, 17 listopada tegoż roku, został następcą zmarłego biskupa Francesco Saverio Caruany jako biskup Malty, i arcybiskup tytularny Rodos. Uroczyste objęcie diecezji przez nowego biskupa nastąpiło 15 czerwca 1848.
Arcybiskup Sant jest dobrze pamiętany w Sliemie, jako ten, który w 1852 wydał pozwolenie na zbudowanie nowego kościoła pod wezwaniem Matki Bożej Gwiazdy Morza "Stella Maris".
Rezygnacja i śmierć.
Arcybiskup Publio Maria Sant zrezygnował 4 grudnia 1857 z pełnienia obowiązków głowy diecezji. Zmarł siedem lat później, 28 października 1864.

</doc>
<doc id="4698363" url="https://pl.wikipedia.org/wiki?curid=4698363" title="Daniił Samsonow">
Daniił Samsonow

Daniił Aleksandrowicz Samsonow, ros. Даниил Александрович Самсонов (ur. 13 lipca 2005 w Moskwie) – rosyjski łyżwiarz figurowy startujący w konkurencji solistów. Brązowy medalista finału Junior Grand Prix (2019) i zimowych igrzysk olimpijskich młodzieży (2020), zwycięzca zawodów z cyklu Junior Grand Prix oraz dwukrotny mistrz Rosji juniorów (2019, 2020).
Rekordy świata.
Od sezonu 2018/2019

</doc>
<doc id="4698364" url="https://pl.wikipedia.org/wiki?curid=4698364" title="Tracy Wilson">
Tracy Wilson

Tracy Wilson, po mężu Kinsella (ur. 25 września 1961 w Lachine) – kanadyjska trenerka i choreografka łyżwiarstwa figurowego specjalizująca się w konkurencji solistów i solistek, a wcześniej łyżwiarka figurowa, startująca w parach tanecznych z Robertem McCallem. Brązowa medalistka igrzysk olimpijskich z Calgary (1988) i uczestniczka igrzysk olimpijskich (1984), 3-krotna brązowa medalistka mistrzostw świata (1986–1988) oraz 7-krotna mistrzyni Kanady (1982–1988).
W 1988 roku Wilson i McCall zdobyli pierwszy medal olimpijski dla Kanady w konkurencji par tanecznych.
Życiorys.
Po zakończeniu kariery amatorskiej w 1988 r., Wilson i McCall przez kolejne dwa lata występowali w zawodach profesjonalistów, zdobywając tytuł mistrzów świata profesjonalistów w 1990 roku. Para występowała także w rewiach łyżwiarskich m.in. "Stars On Ice". Na początku 1990 roku u McCalla zdiagnozowano AIDS, a jego stan zdrowia uległ pogorszeniu. Pomimo ówczesnych obaw społeczeństwa co do kontaktu z chorymi, Wilson kontynuowała występy z McCallem, jednak wkrótce musiała przerwać karierę profesjonalną ze względu na ciążę. W 1991 r. Wilson urodziła pierwsze dziecko, a stan zdrowia jej partnera sportowego po raz kolejny uległ pogorszeniu. McCall zmarł 15 listopada 1991 roku, a Wilson zakończyła karierę sportową. Jej ostatnim pokazem był solowy występ podczas rewii ku pamięci Roberta McCalla 21 listopada 1992, w czasie, gdy spodziewała się drugiego dziecka.
W 1987 roku poślubiła Brada Kinsellę. Mają dwóch synów, Shane'a i Ryana, którzy trenowali hokej na lodzie i córkę Emmę.
W 2006 roku Wilson i Brian Orser zostali zatrudnieni przez klub Toronto Cricket, Skating and Curling Club, aby rozwinąć miejscowy program łyżwiarski. Wilson i Orser zdecydowali się zostać w Toronto i szkolą tam zarówno dzieci, jak i łyżwiarzy figurowych rywalizujących na arenie międzynarodowej. Do ich uczniów należą: Yuzuru Hanyū, Jewgienija Miedwiediewa, Cha Jun-hwan i Jason Brown.

</doc>
<doc id="4698365" url="https://pl.wikipedia.org/wiki?curid=4698365" title="Sodalitium Pianum">
Sodalitium Pianum

Sodalitium Pianum (Sodalicja św. Piusa V, „S.P.”, „La Sapinière”, „Sapiniera”) – niejawna integrystyczna organizacja założona w 1909 przez ks. Umberto Benigniego, której celem było zbieranie informacji (nawet w formie donosów) o tendencjach modernistycznych wśród duchowieństwa.
Charakterystyka.
Organizacja skupiała duchownych znanych ze swoich antymodernistycznych poglądów. Przekazywali oni informacje o modernistach do Rzymu, gdzie podejmowano przeciw nim środki zaradcze. Była to grupa elitarna, w skład której wchodziło 50 osób. Należeli do niej m.in. francuscy księża Charles Maignen czy Emmanuel Barbier. Nie wszystkie sprawy kończyły się reakcją Rzymu, jednak to "Sodalicja" przyczyniła się do wydalenia z Jerozolimy o. Lagrange`a, czy umieszczenia na indeksie pięciu serii pisma "Annales de philosophie chrétiennes". "Sapiniera" dysponowała pismem „Correspondence de Rome”. Na inwigilację byli narażeni wszyscy (np. w Niemczech ominęła ona jedynie biskupów: Koppa i Koruma), a szczególnie jezuici. Zdaniem ks. Zielińskiego "Sodalicja" „w gruncie rzeczy było to państwo w państwie”. Przeciw działalności "Sapiniery" protestował abp Andrea Ferrari, paryscy jezuici (pismo „Etudes”), katolicka prasa w Niemczech.
Sodalicję rozwiązał papież Benedykt XV w 1921. Organizacja nie miała pełnej aprobaty kanonicznej. Benigni został przez Benedykta XV wydalony z Rzymu.

</doc>
<doc id="4698368" url="https://pl.wikipedia.org/wiki?curid=4698368" title="Type-Moon">
Type-Moon

Type-Moon (stylizowane na TYPE-MOON) – japoński producent gier komputerowych, znany ze swoich powieści wizualnych, założony przez pisarza Kinoko Nasu oraz ilustratora Takashiego Takeuchi. Znany jest również pod nazwą dzięki działalności wydawniczej i korporacyjnej, ponieważ to oficjalna nazwa firmy, podczas gdy Type-Moon to marka będąca hołdem dla oryginalnej grupy dōjin. Po stworzeniu powieści wizualnej "Tsukihime" Type-Moon połączył się z tą grupą i stworzył "Fate/stay night".
Historia.
Type-Moon został założony przez artystę Takashiego Takeuchi i pisarza Kinoko Nasu, których pierwszym projektem była powieść "", która pierwotnie ukazała się w październiku 1998 r. i została przedrukowana w 2004 r. Nazwa firmy Type-Moon faktycznie pochodzi od jednego ze starszych dzieł Nasu, "Notes.", opublikowanego w maju 1999 r. w dōjinshi "Angel Voice". W grudniu 2000 roku Type-Moon wydało powieść wizualną dla dorosłych "Tsukihime" na system Windows, która sprzedała się bardzo dobrze i zgromadziła szerokie grono fanów ze względu na obszerną fabułę oraz unikalny styl opowiadania autorstwa Kinoko Nasu. "Tsukihime" została zaadaptowana w 2003 roku jako serial anime, "Shingetsutan Tsukihime", wyprodukowany przez J.C.Staff, oraz mangę opartą na anime"," publikowaną od 2004 roku.
W styczniu 2001 roku Type-Moon wydało "Plus-Disk", dodatek do "Tsukihime," który zawierał trzy opowiadania poboczne i różne multimedia. W sierpniu 2001 r. Type-Moon wydało kontynuację "Tsukihime", Kagetsu Tohya, a wkrótce, w kwietniu 2003 r., wydała "Tsuki-Bako", specjalny zestaw trzech dysków, który zawierał "Tsukihime", "Plus-Disk" i "Kagetsu Tohya", a także zremiksowaną ścieżkę dźwiękową do gier i wiele innych multimediów.
W grudniu 2002 Typ-Moon we współpracy z French-Bread wydało pierwszą bijatykę, "Melty Blood", grę dōjin na PC opartą na uniwersum "Tsukihime". Wkrótce pojawiło się rozszerzenie, "Melty Blood Re-ACT", wydane w maju 2004 r., do którego aktualizacja, "Melty Blood Re-ACT Final Tuned", została wydana jako bezpłatna aktualizacja przez Internet. Został wydany również port na automaty do gier, "Melty Blood: Act Cadenza" w marcu 2005 roku oraz na konsolę PlayStation 2 w sierpniu 2006 roku.
Type-Moon wkrótce z grupy dōjin przeistoczyło się w organizację komercyjną, a 30 stycznia 2004 roku wydali swoją pierwszą komercyjną grę eroge na PC, "Fate/stay night". Później została zaadaptowana jako serial anime, wyprodukowany przez Studio Deen, który obejmował pierwszą ścieżkę "Fate" i był emitowany w 24 odcinkach w Japonii od 6 stycznia 2006. Kolejana adaptacja obejmująca wydarzenia ścieżki "Unlimited Blade Works" produkowana była dwukrotnie: raz przez Studio Deen jako film ("Fate/stay night: Unlimited Blade Works", 2010) oraz drugi raz przez Ufotable jako 25-odcinkowy serial anime ("Fate/stay night: Unlimited Blade Works", 2014). Trzecia ścieżka "Heaven’s Feel" zaplanowana jest jako trylogia filmów o podtytułach "Presage Flower" (2017), "Lost Butterfly" (2019) i "Spring Song" (2020). Manga ukazywała się w okresie od 26 grudnia 2005 r. do 26 października 2012 r. w „Gekkan Shōnen Ace”. Kontynuacja gry "Fate/stay night", "Fate/hollow ataraxia", została wydana 28 października 2005 roku. "Fate/stay night" wydano również na platformie PS2 w maju 2007 roku. Prequel, "Fate/Zero", został wydany jako light novel przez Gena Urobuchiego (z nitro+) pod nadzorem Kinoko Nasu, z grafiką Takashiego Takeuchi, w latach 2006–2007, a następnie jako anime produkowane przez Ufotable w latach 2011–2012.
Na Comiket 72 w 2007 roku wydali „All Around TYPE-MOON drama CD”.
W sierpniu 2019 roku Type Moon ogłosiło założenie nowej firmy o nazwie Type-Moon Studio BB, studia produkującego gry komputerowe, z byłym pracownikiem Square Enix i Atlus Kazuyą Nino, który był reżyserem serialu "Trauma Center", "Etrian Odyssey" i "Dragon Quest Builders" jako szef studia. Według Nino firma planuje tworzyć gry 3D o średniej i dużej skali opracowane we współpracy z zewnętrznymi programistami, a także gry 2D o małej skali opracowane we własnym zakresie.
Wydawnictwa.
Type-Moon opracował i wyprodukował:
Puste granice: Ogród grzeszników.
, określany także jako , to light novel. Pierwszych pięć rozdziałów zostało wydanych pierwotnie od października 1998 roku do marca 1999 za pośrednictwem prowadzonej przez Nasu i Takeuchi strony poświęconej "dōjinom", o nazwie . Dwa ostatnie rozdziały zostały opublikowane podczas Comiketu w sierpniu 1999 roku. Rozdziały zostały później ponownie opublikowane przez wydawnictwo Kōdansha w dwóch tomach w 2004 i ponownie w trzech tomach w latach 2007–2008. Ufotable wyprodukował serię siedmiu filmów anime opartych na serialu w latach 2007–2009, a także wyprodukował OVA w 2011 roku. Kolejny film anime został wyprodukowany i wydany w 2013 roku. Adaptacja mangi zilustrowana przez Sphere Tenku rozpoczęła serializację we wrześniu 2010 r. w internetowym magazynie "Seikaisha Saizensen".

</doc>
<doc id="4698370" url="https://pl.wikipedia.org/wiki?curid=4698370" title="Anna Siewierska">
Anna Siewierska

Anna Siewierska (ur. 25 grudnia 1955 w Gdyni, zm. 6 sierpnia 2011 w Đà Lạt) – polska językoznawczyni, specjalistka w zakresie typologii lingwistycznej.
Życiorys.
Magisterium z językoznawstwa uzyskała na Uniwersytecie Monasha w Melbourne. Jej praca magisterska (1979) została opublikowana w wydaniu książkowym (1984) i była licznie cytowana. Doktoryzowała się na tej samej uczelni.
Zginęła w wypadku samochodowym w południowym Wietnamie. Po jej śmierci ustanowiono Nagrodę Anny Siewierskiej.

</doc>
<doc id="4698371" url="https://pl.wikipedia.org/wiki?curid=4698371" title="Wiktor Briuchanow">
Wiktor Briuchanow

Wiktor Pietrowicz Briuchanow, ros. (ur. 1 grudnia 1935 w Taszkencie, zm. 13 października 2021 w Kijowie) – radziecki inżynier i działacz polityczny, dyrektor Czarnobylskiej Elektrowni Jądrowej w latach 1970–1986. Delegat XXVII Zjazdu Komunistycznej Partii Związku Radzieckiego. Jedna z kluczowych postaci podczas awarii elektrowni w Czarnobylu.
Życiorys.
Dzieciństwo spędził w Angrenie. Ukończył energetykę na politechnice w Taszkencie, po czym pracował w zawodzie w elektrowni cieplnej w Argenie, a od 1966 w analogicznej elektrowni w Słowiańsku. W 1970 otrzymał nominację na stanowisko dyrektora budującej się elektrowni atomowej w Czarnobylu. Przeniósł się do tego miasta, a w 1971 do Prypeci. Był dyrektorem budowy elektrowni od samego początku aż do 1986 i za jego kierownictwa wzniesiono i uruchomiono cztery reaktory, a dwa kolejne zbudowano częściowo. Mimo otrzymania dawki 250 remów przeżył jej awarię. W maju 1986 został zwolniony ze stanowiska dyrektora, w lipcu usunięto go z partii, a w następnym miesiącu aresztowano. W lipcu 1987 osądzony i skazany na 10 lat więzienia jako jeden z trzech głównych winnych katastrofy (naczelny inżynier i zastępca naczelnego inżyniera Anatolij Diatłow otrzymali ten sam wyrok). Zwolniony przedterminowo we wrześniu 1991. Po oswobodzeniu kontynuował pracę w elektrowni czarnobylskiej, po jej zamknięciu podjął pracę w innym przedsiębiorstwie energetycznym.

</doc>
<doc id="4698381" url="https://pl.wikipedia.org/wiki?curid=4698381" title="Salikoko Mufwene">
Salikoko Mufwene

Salikoko S. Mufwene (ur. 1 listopada 1947 w Mbaya-Lareme) – kongijski językoznawca. Prowadzi szeroko zakrojone badania w zakresie języków kreolskich, zwłaszcza gullah i jamajskiego. Zajmuje się także strukturą morfosyntaktyczną języków bantu, w szczególności języków kituba, lingala i kiyansi (ostatni z nich jest jego mową ojczystą) oraz angielszczyzną afroamerykańską. Jego dorobek obejmuje także szereg artykułów i rozdziałów na temat ewolucji języka. Doktorat z językoznawstwa uzyskał w 1979 r. na Uniwersytecie Chicagowskim.
Mufwene jest redaktorem serii wydawniczej "Cambridge Approaches to Language Contact", przedstawiającej rozmaite spojrzenia na zjawiska kontaktu językowego, pidżynizacji, kreolizacji, ewolucji i zmienności języka oraz bilingwizmu.

</doc>
<doc id="4698383" url="https://pl.wikipedia.org/wiki?curid=4698383" title="Ronelle Alexander">
Ronelle Alexander

Ronelle Alexander – amerykańska językoznawczyni. Zajmuje się językoznawstwem bałkanistycznym, dialektologią i folklorem bałkańskim, problematyką języka i przynależności etnicznej na Bałkanach oraz kontaktami językowymi.
Doktorat z zakresu slawistyki uzyskała na Uniwersytecie Harvarda. Od 1987 r. piastuje stanowisko profesora na Uniwersytecie Kalifornijskim w Berkeley. Wykładała także na Uniwersytecie Kalifornijskim w Los Angeles, Uniwersytecie Yale oraz Uniwersytecie Karoliny Północnej w Chapel Hill.
Jest współzałożycielką "Society of Living Traditions" (SLT). Współtworzyła podręcznik do nauki języka serbsko-chorwackiego.

</doc>
<doc id="4698385" url="https://pl.wikipedia.org/wiki?curid=4698385" title="Wayles Browne">
Wayles Browne

Eppes Wayles Browne (ur. 1941) – amerykański językoznawca. Interesuje się językami słowiańskimi oraz językoznawstwem ogólnym. Specjalizuje się w językach obszaru serbsko-chorwackiego. W swojej działalności akademickiej zajmował się także innymi językami południowosłowiańskimi, polskim, rosyjskim i białoruskim, bałkańskim obszarem językowym, językiem staro-cerkiewno-słowiańskim, slawistyczną gramatyką historyczną, gramatyką porównawczą i gramatyką kontrastywną oraz gramatyką pedagogiczną.
W dziedzinie językoznawstwa ogólnego Browne prowadzi badania z zakresu składni, morfologii i fonologii, przeważnie w kontekście słowiańskim. Tłumaczy poezję bośniacką. W swoim dorobku ma ponad 65 artykułów oraz 20 recenzji.
Doktoryzował się w 1983 r. na Uniwersytecie Zagrzebskim. Jego rozprawa była jedną z pierwszych poważnych prób przeanalizowania składni serbsko-chorwackiej przy użyciu koncepcji gramatyki generatywnej.

</doc>
<doc id="4698386" url="https://pl.wikipedia.org/wiki?curid=4698386" title="Filologia czeska">
Filologia czeska



</doc>
<doc id="4698387" url="https://pl.wikipedia.org/wiki?curid=4698387" title="Grażyna Balowska">
Grażyna Balowska

Grażyna Balowska – polska językoznawczyni, bohemistka i polonistka. Zajmuje się m.in. leksykologią i leksykografią czeską, stratyfikacją współczesnej czeszczyzny oraz słowiańskimi mikrojęzykami literackimi. Do jej zainteresowań należą również socjologia i dialektologia.
Jest absolwentką Instytutu Filologii Słowiańskiej Uniwersytetu Jagiellońskiego (specjalność: filologia czeska). W 1994 r. została zatrudniona jako asystent w Katedrze Slawistyki na Uniwersytecie Opolskim. W 2001 r. objęła stanowisko adiunkta.
W 2001 r. obroniła pracę doktorską "Próby Óndry Łysohorskiego utworzenia laskiego języka literackiego", napisaną pod kierunkiem Władysława Lubasia. Przez kilka lat pracowała jako tłumacz przysięgły języka czeskiego. Jest także autorką szeregu tłumaczeń tekstów naukowych, m.in. z zakresu historii, folklorystyki, pedagogiki i językoznawstwa oraz zbiorów aforyzmów czeskich.
Jej dorobek obejmuje ponad 50 artykułów naukowych. Opracowała również podręcznik do nauki języka czeskiego. Współtworzyła kilka słowników.

</doc>
<doc id="4698388" url="https://pl.wikipedia.org/wiki?curid=4698388" title="Zeszyty Łużyckie">
Zeszyty Łużyckie

Zeszyty Łużyckie – czasopismo poświęcone problematyce sorabistycznej i mniejszościowej. Na jego łamach publikuje się artykuły z zakresu literaturoznawstwa, językoznawstwa, antropologii kulturowej i historii.
W „Zeszytach Łużyckich” ukazują się materiały we wszystkich językach słowiańskich oraz w językach kongresowych. Pismo publikuje zarówno teksty naukowe, jak i adekwatne tematycznie utwory literackie, recenzje książek. Ogłasza także informacje o aktualnych wydarzeniach kulturalnych i naukowych.
Rocznik „Zeszyty Łużyckie” ukazuje się od 1991 r. Pierwszym redaktorem naczelnym pisma była Ewa Siatkowska. Obecnie, od tomu 53 (2019), redaktorem naczelnym jest Zdzisław Kłos, który zastąpił na tym stanowisku Jerzego Molasa.

</doc>
<doc id="4698389" url="https://pl.wikipedia.org/wiki?curid=4698389" title="Galeria Sztuki Współczesnej we Włocławku">
Galeria Sztuki Współczesnej we Włocławku

Galeria Sztuki Współczesnej we Włocławku - instytucja kultury we Włocławku. Galeria mieści się przy ul. Miedzianej 2/4, w dzielnicy Śródmieście we Włocławku. Zajmuje się prezentacją i promocją współczesnej twórczości plastycznej i fotograficznej, edukacją kulturalną oraz upowszechnianiem sztuk wizualnych w kraju i za granicą.
Historia.
Powstała w czerwcu 1976 roku na mocy Zarządzenia Wojewody Włocławskiego, początkowo jako Biuro Wystaw Artystycznych Salon Sztuki Współczesnej. Siedziba Biura mieściła się wówczas przy ul. Kościuszki 2 (w świetlicy Zakładów Mechanicznych URSUS). Pierwszą wystawę otwarto w lipcu 1977 roku. Docelowo wystawy miały być organizowane w Pałacu Mühsama, który sąsiadował ze świetlicą, jednak zamierzenia te nie zostały zrealizowane.
W 1990 roku oddano do użytku nowy lokal przy ulicy Miedzianej 2/4. Uroczyste przekazanie siedziby połączono z otwarciem wystawy i odbyło się 3 maja 1990 roku. W 1993 roku zmieniono nazwę na Państwową Galerię Sztuki Współczesnej, natomiast w 1996 roku galeria stała się gminną instytucją kultury i nazwa została zmieniona na Galerię Sztuki Współczesnej. W 1999 roku część przestrzeni magazynowej udało się zaadaptować na cele wystawiennicze, powstał w niej „Salon Młodych” dziś jest to „Mały Salon” - sala ekspozycyjna o powierzchni 50 mkw.
Wystawy.
Galeria każdego roku organizuje ok. 20 indywidualnych wystaw znanych i wybitnych twórców, które prezentują różne postawy i formy artystyczne obecne w sztuce współczesnej. Swoją twórczość w Galerii prezentowało wielu polskich artystów, m.in.: Zdzisław Beksiński, Bronisław Chromy, Marian Czapla, Jerzy Duda-Gracz, Edward Hartwig, Władysław Hasior, Stanisław Kulon, Franciszek Maśluszczak, Jerzy Nowosielski, Stanisław Rodziński, Jan Sawka, Andrzej Strumiłło, Józef Wilkoń, Zdzisław Witwicki, Barbara Zbrożyna, Gustaw Zemła. Instytucja realizuje również wiele zdarzeń o charakterze artystycznym i edukacyjnym.
We współpracy z Urzędem Miasta Włocławek realizuje Dni Włocławka, Bulwar Sztuki oraz plastyczne warsztaty profilaktyczno-twórcze: „Sztuka zamiast …”.
Od 1994 r. w Galerii Sztuki Współczesnej odbywa się:
W sali wystawienniczej w ramach warsztatów muzycznych odbywają się koncerty muzyki poważnej z cyklu „Muzyka w galerii”.

</doc>
<doc id="4698391" url="https://pl.wikipedia.org/wiki?curid=4698391" title="Ádám Nádasdy">
Ádám Nádasdy

Ádám Nádasdy (ur. 15 lutego 1947 w Budapeszcie) – węgierski językoznawca, poeta i tłumacz. Jest profesorem emerytowanym na Wydziale Językoznawstwa Angielskiego Uniwersytetu Loránda Eötvösa w Budapeszcie (ELTE). Specjalizuje się w postgeneratywnej teorii fonologii, morfofonologii, językoznawstwie historycznym (angielskim i niemieckim), odmianach i dialektach języka angielskiego, a także w mediewistyce angielskiej i filologii języka jidysz.
Jest absolwentem studiów magisterskich z zakresu anglistyki oraz italianistyki (1970, ELTE); doktorem uniwersyteckim ("dr. univ.") w dziedzinie językoznawstwa angielskiego (1977, ELTE) oraz doktorem ("PhD") w dziedzinie językoznawstwa (1994, Węgierska Akademia Nauk). Włada kilkoma językami: węgierskim, angielskim, niemieckim, włoskim i francuskim. Publikował w kolumnie popularyzatorskiej na łamach magazynu „Magyar Narancs”.

</doc>
<doc id="4698412" url="https://pl.wikipedia.org/wiki?curid=4698412" title="Czarna Dąbrówka (powiat wejherowski)">
Czarna Dąbrówka (powiat wejherowski)



</doc>
<doc id="4698423" url="https://pl.wikipedia.org/wiki?curid=4698423" title="Fahim, mały książę szachów">
Fahim, mały książę szachów

Fahim, mały książę szachów (fr. "Fahim") – francuski komediodramat z 2019 w reżyserii Pierre’a-François Martin-Lavala z Assadem Ahmedem i Gérardem Depardieu w rolach głównych.
Fabuła.
Zmuszony do ucieczki z Bangladeszu, jego ojczyzny, młodego Fahima (Assad Ahmed) i jego ojca, opuszcza resztę rodziny i wyjeżdża do Paryża. Po przybyciu do Francji rozpoczynają prawdziwy maraton przeszkód, aby uzyskać azyl polityczny. Dzięki talentowi do gry w szachy Fahim spotyka Sylvaina (Gérard Depardieu), jednego z najlepszych trenerów we Francji. Kiedy zaczynają się mistrzostwa Francji, groźba deportacji wywiera presję na Fahima i jego ojca. Młody szachista ma tylko jedną możliwość pozostania w kraju: zostać mistrzem.

</doc>
<doc id="4698431" url="https://pl.wikipedia.org/wiki?curid=4698431" title="Czarna Góra (powiat wejherowski)">
Czarna Góra (powiat wejherowski)



</doc>
<doc id="4698434" url="https://pl.wikipedia.org/wiki?curid=4698434" title="Dębnik (województwo pomorskie)">
Dębnik (województwo pomorskie)



</doc>
<doc id="4698437" url="https://pl.wikipedia.org/wiki?curid=4698437" title="Łękno (województwo pomorskie)">
Łękno (województwo pomorskie)



</doc>
<doc id="4698438" url="https://pl.wikipedia.org/wiki?curid=4698438" title="Nowa Karczma (powiat wejherowski)">
Nowa Karczma (powiat wejherowski)



</doc>
<doc id="4698444" url="https://pl.wikipedia.org/wiki?curid=4698444" title="Dębowa (województwo pomorskie)">
Dębowa (województwo pomorskie)



</doc>
<doc id="4698456" url="https://pl.wikipedia.org/wiki?curid=4698456" title="Jelonek (gmina Szemud)">
Jelonek (gmina Szemud)



</doc>
<doc id="4698458" url="https://pl.wikipedia.org/wiki?curid=4698458" title="Jelonki (powiat gryfiński)">
Jelonki (powiat gryfiński)



</doc>
<doc id="4698467" url="https://pl.wikipedia.org/wiki?curid=4698467" title="Kazimierz Stanisław Orzeszko">
Kazimierz Stanisław Orzeszko

Kazimierz Stanisław Orzeszko herbu Pobóg – podczaszy mielnicki w latach 1683–1687, podstarości mielnicki w latach 1669–1681, podstoli mielnicki w latach 1667–1682.
Poseł sejmiku mielnickiego na sejm 1662 roku, sejm 1664/1665, sejm 1665 roku, sejm 1667 roku.
Poseł na sejm konwokacyjny 1668 roku z ziemi mielnickiej. Był elektorem Michała Korybuta Wiśniowieckiego z ziemi mielnickiej w 1669 roku. Jako poseł na sejm konwokacyjny 1674 roku z ziemi mielnickiej był członkiem konfederacji generalnej zawiązanej 15 stycznia 1674 roku na tym sejmie. W 1674 roku był elektorem Jana III Sobieskiego z ziemi mielnickiej, jako deputat podpisał jego "pacta conventa".
Poseł sejmiku mielnickiego na sejm zwyczajny 1677 roku, sejm 1678/1679 roku.

</doc>
<doc id="4698490" url="https://pl.wikipedia.org/wiki?curid=4698490" title="Wilcze (gmina Chojna)">
Wilcze (gmina Chojna)



</doc>
<doc id="4698493" url="https://pl.wikipedia.org/wiki?curid=4698493" title="Bożanka (powiat wejherowski)">
Bożanka (powiat wejherowski)



</doc>
<doc id="4698500" url="https://pl.wikipedia.org/wiki?curid=4698500" title="Bożanka (ujednoznacznienie)">
Bożanka (ujednoznacznienie)



</doc>
<doc id="4698531" url="https://pl.wikipedia.org/wiki?curid=4698531" title="Lucyna Błażejczyk-Majka">
Lucyna Błażejczyk-Majka

Lucyna Błażejczyk-Majka – polska ekonomistka, dr hab.
Życiorys.
W 2002 uzyskała tytuł magistra na Wydziale Rolniczym Akademii Rolniczej im. Augusta Cieszkowskiego w Poznaniu za pracę pt. "Metody taksonomiczne w ocenie stopnia dostosowania rolnictwa polskiego do rolnictwa UE". 2 marca 2007 obroniła pracę doktorską "Weryfikacja podstaw indukowanego rozwoju w sektorze rolnictwa wybranych krajów Unii Europejskiej", następnie uzyskała stopień doktora habilitowanego.
Objęła funkcję adiunkta w Instytucie Historii na Wydziale Historii Uniwersytetu im. Adama Mickiewicza w Poznaniu.
W 2010 ukończyła studia podyplomowe i została menadżerem Projektów Badawczych na Wydziale Fizyki Uniwersytetu im. Adama Mickiewicza w Poznaniu.
Jest profesorem uczelni na Wydziale Historii Uniwersytetu im. Adama Mickiewicza w Poznaniu.

</doc>
<doc id="4698534" url="https://pl.wikipedia.org/wiki?curid=4698534" title="John David Briggs">
John David Briggs

John David Briggs (ur. 23 kwietnia 1950 w Woodside, zm. 28 sierpnia 1996 w Monterey) – amerykański kierowca wyścigowy.
Biografia.
Ściganie rozpoczął dzięki wsparciu finansowemu matki, która była właścicielką Hotelu Tropicana w Las Vegas. W 1975 roku zadebiutował w Formule 5000 oraz serii Can-Am, w której na koniec sezonu zajął czwarte miejsce. Rok później rozpoczął starty w Formule Atlantic. W sezonie 1977 ponownie był czwarty w Can-Am. W 1978 roku startował Lolą i Chevronem w takich seriach, jak Brytyjska Formuła 1, Temporada Argentina, Rothmans International Series i Europejska Formuła 2. W 1981 roku uczestniczył w Grand Prix Makau, jednak zawodów nie ukończył. W sezonie 1982 był piąty w Formule Atlantic, a rok później czwarty w Północnoamerykańskiej Formule Mondial. Następnie, do 1985 roku, uczestniczył w wyścigach zachodniej edycji Formuły Atlantic. Zmarł na białaczkę.

</doc>
<doc id="4698538" url="https://pl.wikipedia.org/wiki?curid=4698538" title="Folwarskie Turnie">
Folwarskie Turnie

Folwarskie Turnie ("Folvarské Turne") – grupa turni w Folwarskiej Grani ("Folvarský hrebeň") w Tatrach Słowackich. Znajdują się na jej południowym zboczu opadającym do Wielkiego Rakuskiego Żlebu. Zbocze to nosi nazwę Rakuskiego Upłazu. Jest bezleśne, porośnięte kosodrzewiną i trawą. Po wschodniej stronie tych turni w Folwarską Grań wcina się podwójny żleb zwanym Dwojakiem Folwarskim.
Nazwa Folwarskich Turni i wszystkich innych obiektów w Folwarskiej Grani pochodzi od spiskiej miejscowości Folwarki (od 1948 nosi ona nazwę "Stráne pod Tatrami". Folwarskie Turnie są widoczne ze szlaku turystycznego wiodącego Doliną Kieżmarską. Na przeciwległym zboczu Wielkiego Żlebu Raksuskiego (w Rakuskiej Grani) znajdują się Rakuskie Turnie.

</doc>
<doc id="4698540" url="https://pl.wikipedia.org/wiki?curid=4698540" title="Irena Mamczak-Gadkowska">
Irena Mamczak-Gadkowska

Irena Mamczak-Gadkowska (ur. 1952) – polska historyk, dr hab. nauk humanistycznych.
Życiorys.
Obroniła pracę doktorską, 19 czerwca 2006 habilitowała się na podstawie pracy zatytułowanej "Archiwa państwowe w II Rzeczypospolitej". Została zatrudniona na stanowisku adiunkta w Instytucie Historii na Wydziale Historycznym Uniwersytetu im. Adama Mickiewicza.
Pracuje na stanowisku profesora uczelni na Wydziale Historii Uniwersytetu im. Adama Mickiewicza w Poznaniu.

</doc>
<doc id="4698547" url="https://pl.wikipedia.org/wiki?curid=4698547" title="Polscy medaliści letnich igrzysk wojskowych">
Polscy medaliści letnich igrzysk wojskowych

Polscy medaliści letnich igrzysk wojskowych – zestawienie reprezentujących Polskę żołnierzy (zawodników i zawodniczek), którzy zdobyli przynajmniej jeden medal światowych igrzysk wojskowych.
Reprezentacja Polski startuje w igrzyskach wojskowych organizowanych przez Międzynarodową Radę Sportu Wojskowego (CISM) od początku ich rozgrywania, czyli od 1995 roku
Polscy multimedaliści.
Tabela przedstawia polskich sportowców, którzy zdobyli co najmniej dwa medale w tym jeden złoty. Wzięte zostały pod uwagę wszystkie zdobyte medale – w konkurencjach indywidualnych i drużynowych. Przy ustalaniu kolejności najpierw uwzględniono liczbę złotych medali, później srebrnych, a na końcu brązowych. W przypadku, gdy dwoje zawodników uzyskało taką samą liczbę medali, najpierw wzięto pod uwagę rok zdobycia pierwszego medalu, a następnie porządek alfabetyczny.

</doc>
<doc id="4698550" url="https://pl.wikipedia.org/wiki?curid=4698550" title="Parafia Chrystusa Króla w Bojanowie">
Parafia Chrystusa Króla w Bojanowie

Parafia Chrystusa Króla w Bojanowie – parafia rzymskokatolicka, znajdująca się w diecezji opolskiej, w dekanacie Pietrowice Wielkie.
Parafię obsługuje proboszcz parafii Podwyższenia Krzyża Świętego w Wojnowicach.

</doc>
<doc id="4698553" url="https://pl.wikipedia.org/wiki?curid=4698553" title="Parafia św. Anny w Chałupkach">
Parafia św. Anny w Chałupkach

Parafia Świętej Anny w Chałupkach – parafia rzymskokatolicka, znajdująca się w diecezji opolskiej, w dekanacie Tworków.

</doc>
<doc id="4698554" url="https://pl.wikipedia.org/wiki?curid=4698554" title="Egor Vasilev">
Egor Vasilev



</doc>
<doc id="4698557" url="https://pl.wikipedia.org/wiki?curid=4698557" title="Dan Marvin">
Dan Marvin

Dan Marvin (ur. 13 sierpnia 1952 w Berkeley) – amerykański kierowca wyścigowy.
Biografia.
W 1976 roku zadebiutował w Formule Atlantic. Początkowo ścigał się Lolą, a następnie Marchem i Raltem. W 1981 roku zajął ósme miejsce w serii, a rok później szóste. W sezonie 1983 był trzeci w Północnoamerykańskiej Formule Mondial, a rok później wygrał Formułę Atlantic. W sezonie 1985 został wicemistrzem Formuły Atlantic. W 1988 roku zadebiutował w IMSA Camel Lights. Rywalizując Spicem SE91P, po odniesieniu sześciu zwycięstw został wicemistrzem tej serii w 1992 roku, a rok później zajął trzecie miejsce. Ponadto w trzykrotnie (1989, 1993, 1997) wystartował w wyścigu 24 Hours of Daytona. Po 1997 roku zakończył karierę.

</doc>
<doc id="4698559" url="https://pl.wikipedia.org/wiki?curid=4698559" title="San Fernando (Tamaulipas)">
San Fernando (Tamaulipas)

San Fernando – miasto w Meksyku, w stanie Tamaulipas.

</doc>
<doc id="4698564" url="https://pl.wikipedia.org/wiki?curid=4698564" title="Valle Hermoso">
Valle Hermoso

Valle Hermoso – miasto w Meksyku, w stanie Tamaulipas. W 2020 roku liczyło 48 172 mieszkańców.

</doc>
<doc id="4698565" url="https://pl.wikipedia.org/wiki?curid=4698565" title="Calpulalpan">
Calpulalpan

Calpulalpan – miasto w Meksyku, w stanie Tlaxcala.

</doc>
<doc id="4698566" url="https://pl.wikipedia.org/wiki?curid=4698566" title="John Crawford (kierowca)">
John Crawford (kierowca)

John Crawford – nowozelandzki kierowca wyścigowy.
Biografia.
W 1982 roku zadebiutował samochodom marki Valour w Nowozelandzkiej Formule Ford. We wszystkich trzech wyścigach, w jakich wtedy uczestniczył, stał na podium. Rok później zmienił pojazd na Van Diemena. W sezonie 1984/1985 ścigał się Reynardem FF84. Po odniesieniu jednego zwycięstwa i dwóch podiów został mistrzem serii. Ponadto w tym samym okresie był uczestnikiem Nowozelandzkiej Formuły Pacific, w której Raltem RT1 zajął dwunaste miejsce. W sezonie 1985/1986 rywalizował w Nowozelandzkiej Formule Mondial. Po zakończeniu kariery wyścigowej założył zespół wyścigowy Motorsport Solutions.

</doc>
<doc id="4698567" url="https://pl.wikipedia.org/wiki?curid=4698567" title="Contla">
Contla

Contla – miasto w Meksyku, w stanie Tlaxcala.

</doc>
<doc id="4698568" url="https://pl.wikipedia.org/wiki?curid=4698568" title="Huamantla">
Huamantla

Huamantla – miasto w Meksyku, w stanie Tlaxcala.

</doc>
<doc id="4698569" url="https://pl.wikipedia.org/wiki?curid=4698569" title="Poecilophysidea">
Poecilophysidea

Poecilophysidea – takson stawonogów z gromady pajęczaków, obejmujący Acariformes i solfugi.
Pajęczaki te mają zredukowany dosiebny człon szczękoczułków oraz stykające się pośrodkowo biodra odnóży krocznych. Samce cechują się obecnością w jądrach odrębnych rejonów wydzielniczych i gametotwórczych, których produkty uchodzą do wspólnego światła. Plemniki charakteryzują się zanikiem błony jądrowej.
Nazwę Poecilophysidea wprowadził w 1876 roku Octavius Pickard-Cambridge, opisując pod nią nowy rząd pajęczaków, podobny roztoczom i solfugom. Współcześnie jego przedstawiciele klasyfikowani są w rodzinie roztoczy Rhagidiidae, jednak różni autorzy wspominali o ich podobieństwie do solfug, a sama nazwa rodzaju "Rhagidia" jest zdrobnieniem od "Rhax", rodzaju solfug. Autorzy z końca XX i początku XXI wieku rozpoznawali często jako grupę siostrzaną roztoczy kapturce, łącząc je z nimi w klad Acaromorpha, podczas gdy solfugi umieszczali często jako siostrzane dla zaleszczotków, łącząc je z nimi w klad Haplocnemata. Nowsze analizy filogenetyczne wykorzystujące dane molekularne okazały się przeczyć tym poglądom. Roztocze często rozpoznawane są jako difiletyczne lub parafiletyczne, a spośród ich grup Acariiformes jawią się jako siostrzane dla solfug. Takie wyniki otrzymano w analizach Mirosławy Dabert i innych z 2010, Almira Pepato i innych z 2010, A. Pepato i Pavla Klimova z 2015 oraz Russella Garwooda i Jasona Dunlopa z 2014. Nazwę Poecilophysidea w nowym sensie, dla kladu obejmującego Acariiformes i solfugi, wprowadzili Almir Pepato, Carlos da Rocha i Jason A. Dunlop w 2010, w uznaniu dla rozpoznanego przez Cambridge’a podobieństwa między nimi.

</doc>
<doc id="4698570" url="https://pl.wikipedia.org/wiki?curid=4698570" title="Zacatelco">
Zacatelco

Zacatelco – miasto w Meksyku, w stanie Tlaxcala.

</doc>
<doc id="4698572" url="https://pl.wikipedia.org/wiki?curid=4698572" title="Jaszczerzyca">
Jaszczerzyca

Jaszczerzyca ("Úsusty, Jašterica", "Bügeleisen", "Csapás-lejtő") – południowo-wschodnie zbocze Huncowskiego Szczytu ("Huncovský štít") w słowackich Tatrach Wysokich. Znajduje się na południowym, niżej zakręcającym na południowy wschód grzbiecie Huncowskiego Szczytu. Grzbiet ten oddziela Dolinę Łomnicką ("Skalnatá dolina") od Doliny Huncowskiej ("Huncovská kotlina"), Jaszczerzyca znajduje się w obrębie tej ostatniej.
Jaszczerzyca to spore, trójkątnego kształtu zbocze pokryte rumowiskiem skalnym. Nazwą tą obejmuje się część zbocza powyżej kosodrzewiny i powyżej Huncowskiej Uboczy. 
Nazwa zbocza pochodzi od tego, że zamieszkującej dawniej okoliczne tereny ludności niemieckiej przypominało ono kształt olbrzymiej jaszczurki ("Eidechse"), lub człowieka o trzech nogach ("Dreifüssiger Mann"). Z czasem Niemcy spiscy przenieśli nazwę zbocza na cały Huncowski Szczyt. Nazwa słowacka " Jašterica" i polska "Jaszczurzyca" są tłumaczeniem niemieckiej nazwy "Eidechse". Obecnie jednak Słowacy używają nazwy "Úsusty".
Szlaki turystyczne.
Jaszczerzycę przecinają dwa szlaki turystyczne:

</doc>
<doc id="4698581" url="https://pl.wikipedia.org/wiki?curid=4698581" title="Kleszczewo (powiat bytowski)">
Kleszczewo (powiat bytowski)



</doc>
<doc id="4698588" url="https://pl.wikipedia.org/wiki?curid=4698588" title="Stanisław Kruszewski (żołnierz)">
Stanisław Kruszewski (żołnierz)

Stanisław Kruszewski (ur. 22 października 1893 w Mariińskim Posadzie, zm. 10 sierpnia 1919 w Słucku) – rotmistrz Wojska Polskiego, kawaler Orderu Virtuti Militari.
Życiorys.
Urodził się 22 października 1893 w Mariinskim Posadzie, w rodzinie Klemensa (1858–1945), inżyniera leśnika, i Kazimiery z Ostromęckich (1866-1933). Był młodszym bratem Mieczysława (1889–1940), majora saperów Wojska Polskiego, szefa Fortyfikacji Wybrzeża Morskiego. Naukę pobierał w Symbirsku, Warszawie i Kazaniu, następnie studiował w Kijowie, ukończył Twerską Szkołę Kawalerii. W lutym 1915 roku został wcielony do armii rosyjskiej. Od grudnia 1917 roku służył w I Korpusie Polskim, w którym wcielony został do 3 pułku ułanów. 
Uczestniczył w rozbrajaniu Niemców w Warszawie, a w późniejszym okresie objął dowodzenie nad 2 szwadronem 3 pułku ułanów. 22 maja 1919 został ranny pod wsią Nienatowo, w trakcie walk o Łuniniec. Poległ 10 sierpnia 1919 roku podczas walk o Słuck, gdy na czele swego szwadronu, wspomaganego I batalionem 35 pułku piechoty, wdarł się po brawurowym ataku do tego silnie bronionego miasteczka. Pochowany na cmentarzu Powązkowskim w Warszawie (kwatera 68-4-28). Stanisław Kruszewski nie założył rodziny.
15 lipca 1920 został pośmiertnie zatwierdzony z dniem 1 kwietnia 1920 w stopniu majora, w kawalerii, w grupie oficerów byłych Korpusów Wschodnich i byłej armii rosyjskiej.

</doc>
<doc id="4698589" url="https://pl.wikipedia.org/wiki?curid=4698589" title="Protesty w obronie sądów w Polsce">
Protesty w obronie sądów w Polsce



</doc>
<doc id="4698590" url="https://pl.wikipedia.org/wiki?curid=4698590" title="Radaczewo (województwo pomorskie)">
Radaczewo (województwo pomorskie)



</doc>
<doc id="4698592" url="https://pl.wikipedia.org/wiki?curid=4698592" title="Miriam van Staden">
Miriam van Staden

Miriam van Staden (ur. 1969) – holenderska językoznawczyni, specjalizująca się w językach wschodniej Indonezji. Zajmuje się seryjnymi konstrukcjami czasownika i sposobem wyrażania zdarzeń w językach papuaskich i austronezyjskich.
Piastuje stanowisko starszego doradcy w Holenderskiej Akademii Komunikacji Rządowej. Doktoryzowała się w 2000 r. na podstawie pracy "Tidore: a linguistic description of a language of the North Moluccas". Jest także autorką pierwszej kompletnej gramatyki języka zachodniopapuaskiego używanego poza ścisłym rejonem Nowej Gwinei, tj. języka tidore. Opis daje wgląd w to, jak język może łączyć elementy dwóch rodzin językowych, oraz porusza szereg kwestii związanych z dwujęzycznością i kontaktem językowym, rzadko omawianych w ramach gramatyki opisowej.

</doc>
<doc id="4698593" url="https://pl.wikipedia.org/wiki?curid=4698593" title="Nancy Niedzielski">
Nancy Niedzielski

Nancy Niedzielski (ur. 1964) – amerykańska językoznawczyni. Zajmuje się socjolingwistyką, percepcją mowy, dialektologią, fonetyką, technikami przetwarzania mowy oraz relacją między językiem a płcią.
Studia bakalarskie i magisterskie ukończyła na Uniwersytecie Wschodniego Michigan. W 1997 r. doktoryzowała się na Uniwersytecie Kalifornijskim w Santa Barbara, gdzie przedstawiła pracę "Influence of Social Factors on the Phonetic Perception of Sociolinguistic Variables". Objęła stanowisko profesora nadzwyczajnego na Uniwersytecie Rice’a.
Jest autorką szeregu artykułów naukowych publikowanych na łamach czasopism. Współtworzyła książkę "Folk Linguistics" (2000), poświęconą lingwistyce ludowej.

</doc>
<doc id="4698594" url="https://pl.wikipedia.org/wiki?curid=4698594" title="Paulo Gonçalves">
Paulo Gonçalves

Paulo Gonçalves (ur. 5 lutego 1979 w Gemenes w Portugalii, zm. 12 stycznia 2020 w Lajli, w Arabii Saudyjskiej) – portugalski motocyklista rajdowy. Mistrz Świata w rajdach Cross-Country z 2013 roku, zdobywca drugiego miejsca w Rajdzie Dakar.
Paulo Gonçalves zdobył 23 tytuły w motocrossie, supercrossie i Enduro. W 2006 roku po raz pierwszy wziął udział w Rajdzie Dakar. W 2015 roku zajął drugie miejsce, przegrywając jedynie z Markiem Comą. W latach 2006-2009 startował w ekipie Hondy. Następnie przesiadł się na Husqvarnę, lecz w 2013 powrócił do Hondy. W 2020 roku zasilił zespół hinduskiego producenta, Hero.
W 2013 roku został mistrzem Świata w rajdach Cross-Country organizowanych przez FIM, wygrywając Rajd Maroka, zajął także drugie miejsce w Abu Dhabi Desert Challenge oraz Qatar Cross-Country Rally. W następnym sezonie zajął drugie miejsce w klasyfikacji generalnej, wygrał Abu Dhabi Desert Challenge oraz zajął drugą lokatę w Dos Sertoes Rally. W 2015 był trzeci w punktacji dwukrotnie, zajmując miejsce na podium (trzecie miejsce w Qatar Cross-Country Rally oraz Rajdzie Moroka).
W 2017 roku zawodnik stawał na podium podczas Qatar Cross-Country Rally (drugie miejsce), Atacama Rally (trzecie miejsce) i Desafio Ruta 40 (drugie miejsce). W kolejnym sezonie wygrał Desafio Ruta 40 oraz Desafio Inca.
W 2018 roku Portugalczyk musiał się wycofać tuż przed startem rajdu Dakar z powodu kontuzji kolan i ramion. W 2019 odpadł po wypadku na piątym etapie rajdu.
W 2020 dołączył do Hinduskiego producenta Hero MotoCorp. Na trzecim etapie rajdu kierowca miał awarię silnika i musiał wymieniać jednostkę napędową. Na siódmym etapie, po przejechaniu 276 km odcinka specjalnego, Paulo Gonçalves miał wypadek. Gdy dotarły do niego służby ratownicze był nieprzytomny. Zawodnik był reanimowany i został przetransportowany helikopterem do szpitala w Lajli, gdzie lekarze stwierdzili śmierć motocyklisty.
Prezydent Portugalii Marcelo Rebelo de Sousa powiedział o Gonçalvesie: „Zginął, realizując marzenie o wygraniu jednego z najtrudniejszych i najbardziej niebezpiecznych rajdów na świecie, i zawsze godnie reprezentował Portugalię, zajmując drugie miejsce w 2015 roku”.
W ciągu swojej kariery Gonçalves zaliczył 13 startów w Rajdzie Dakar, 4 razy ukończył rywalizację w pierwszej dziesiątce. W 2015 roku był drugi. Ze względu na swoje nazwisko, jak i szybką jazdę, otrzymał przydomek „Speedy”, pochodzący od postaci z kreskówek Looney Tunes Speedy Gonzalesa.

</doc>
<doc id="4698597" url="https://pl.wikipedia.org/wiki?curid=4698597" title="Sarpugerði">
Sarpugerði

Sarpugerði – stadion piłkarski w Norðragøta, na Wyspach Owczych. Obiekt może pomieścić 3000 widzów. Swoje spotkania rozgrywają na nim piłkarze klubu Víkingur Gøta.

</doc>
<doc id="4698598" url="https://pl.wikipedia.org/wiki?curid=4698598" title="Serpugerði">
Serpugerði



</doc>
<doc id="4698599" url="https://pl.wikipedia.org/wiki?curid=4698599" title="Archiwista (serial telewizyjny)">
Archiwista (serial telewizyjny)



</doc>
<doc id="4698601" url="https://pl.wikipedia.org/wiki?curid=4698601" title="Svatava Urbanová">
Svatava Urbanová

Svatava Urbanová (ur. 12 listopada 1946) – czeska krytyk literacka, historyk i teoretyk literatury. Zajmuje się teorią i historią literatury XX wieku, nowszymi dziejami literatury w regionie i jej aspektami socjologicznymi oraz literaturą młodzieżową.
W 1970 r. ukończyła studia z zakresu języka czeskiego i hiszpańskiego na Wydziale Filozoficznym Uniwersytetu Palackiego w Ołomuńcu. W 1975 r. uzyskała „mały doktorat” ("PhDr.") z literatury czeskiej, a w 1982 r. uzyskała tytuł kandydata nauk ("CSc."). Od 2001 r. jest profesorem.

</doc>
<doc id="4698602" url="https://pl.wikipedia.org/wiki?curid=4698602" title="Archiwista (TVP1)">
Archiwista (TVP1)



</doc>
<doc id="4698604" url="https://pl.wikipedia.org/wiki?curid=4698604" title="Viacom International Media Networks Europe">
Viacom International Media Networks Europe



</doc>
<doc id="4698606" url="https://pl.wikipedia.org/wiki?curid=4698606" title="Jan Konrad Załuski">
Jan Konrad Załuski

Jan Konrad Załuski, hrabia, herbu Junosza (urodzony 25 listopada 1820 w Jasienicy, zm. 27 marca 1887 w Tarnopolu) – ziemianin, literat, publicysta, działacz gospodarczy.
Życiorys.
Ziemianin, w latach 1848–1855 był właścicielem dominium Żółków (wieś Żółków i przysiółek Lichtarz, w cyrkule jasielskim), a następnie dóbr Żółków, w pow. jasielskim. Z wykształcenia agronom. Z powołania literat i publicysta. Ceniony jako lingwista, znawca języków zarówno klasycznych, jak i współczesnych. Członek c.k. ministerialnej komisji ds. urzędników krajowych w Krakowie (1854-1866). Sekretarz Izby Handlowej w Krakowie (1860-1866). W latach 1860–1864 pełnomocnik reprezentacji lwowskiej, a w latach 1863–1867 zastępca dyrektora w Galicyjskim Towarzystwie Ubezpieczeń Wzajemnych w Krakowie.
Od 16 lutego 1857 członek Krakowskiego Towarzystwa Naukowego. W latach 1863–1864 wydawca i redaktor odpowiedzialny pisma politycznego „Kroniki” wydawanego w Krakowie. Członek Wydziału Centralnego Galicyjskiego Towarzystwa Oficjalistów Prywatnych. W latach 1868–1870 członek rady nadzorczej Galicyjskiego Banku Hipotecznego. Członek Rady Administracyjnej (Zawiadowczej) Galicyjskiego Ogólnego Towarzystwa Ubezpieczeń we Lwowie (1870-1877). Od 22 lutego 1850 członek i działacz c. k. Galicyjskiego Towarzystwa Gospodarskiego. Członek oddziału krakowskiego (1862-1866) potem lwowskiego GTG (1867-1873) i jego prezes (1868). Wiceprezes całego Towarzystwa (16 lutego 1868 – 24 czerwca 1870). Od 1862 członek c. k. Krakowskiego Towarzystwa Gospodarczo-Rolniczego w Krakowie (1862-1878).
Prace.
Opracował:
Rodzina i życie prywatne.
Urodził się w rodzinie ziemiańskiej, syn Teofila Wojciecha (1760-1831) i Marianny z Górskich (1800-1833). W 1844 ożenił się z Emilią Leopoldyną z domu Auerhammer (1826-1891). Mieli dzieci: Anielę (1847-1877), Helenę (ur. 1848), żonę Franciszka Oktawiana Huk-Żurakowskiego, Teodora, Teofila, Janinę Zofię (1851-1894) żonę Edmunda Karol Dzieża-Łozińskiego (1837-1904), Emiliana Ludwika (ur. 1852) i Aleksandra Ignacego (1865-1880).

</doc>
<doc id="4698609" url="https://pl.wikipedia.org/wiki?curid=4698609" title="Ansible">
Ansible

Ansible – otwarte oprogramowanie służące do automatyzacji wdrażania, konfiguracji i zarządzania. Działa na systemach operacyjnych z rodziny Unix (w tym – uniksopodobnych), ale może być wykorzystywane zarówno na systemach z rodziny Unix jak i Microsoft Windows.
Ansible został napisany przez Michaela DeHaana i nabyty przez firmę Red Hat w 2015 roku. Ansible jest narzędziem bezagentowym, łączącym się poprzez SSH lub PowerShell w celu wykonania swoich zadań.
AnsibleFest.
AnsibleFest jest coroczną konferencją społeczności Ansible'a w której biorą udział między innymi deweloperzy narzędzia i użytkownicy.

</doc>
<doc id="4698610" url="https://pl.wikipedia.org/wiki?curid=4698610" title="Jack Chambers">
Jack Chambers

Jack Chambers, także J.K. Chambers (ur. 12 lipca 1938 w Grimsby) – kanadyjski językoznawca. Zajmuje się wariacyjnością i zmiennością języka. 
Jest specjalistą od angielszczyzny kanadyjskiej. Prowadzi szeroko zakrojone badania w dziedzinie socjolingwistyki. Wprowadził do lingwistyki termin „Canadian raising”, określający typowo kanadyjską formę wymowy. 
Studia magisterskie z zakresu anglistyki ukończył na Uniwersytecie Królowej w Kingston. Doktorat z językoznawstwa uzyskał w 1970 r. na Uniwersytecie Alberty. Objął stanowisko profesora lingwistyki na Uniwersytecie w Toronto.
Zajmuje się także krytyką jazzową.

</doc>
<doc id="4698611" url="https://pl.wikipedia.org/wiki?curid=4698611" title="Stanisław Kędziora (żołnierz)">
Stanisław Kędziora (żołnierz)

Stanisław Kędziora (ur. 9 października 1894 w Krobi, zm. 29 lipca 1920 nad Orlą) – żołnierz armii niemieckiej, powstaniec wielkopolski, podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Tomasza i Elżbiety z Czwojdraków. 
Z zawodu piekarz. Członek Towarzystwa Gimnastycznego „Sokół”. 
W 1914 wcielony do armii niemieckiej i w jej szeregach walczył na frontach I wojny światowej. Dwukrotnie ranny, otrzyma! urlop wypoczynkowy.
W 1918 wstąpił do wielkopolskich oddziałów powstańczych i walczył pod Lesznem. Był członkiem Krobskiej Rady Żołnierzy i Rady Ludowej.
W odrodzonym Wojsku Polskim, w stopniu plutonowego, walczył na frontach wojny polsko-bolszewickiej w składzie 2 kompanii 6 pułku strzelców wielkopolskich.
W czerwcu 1920 "pod Gubą pluton Kędziory ostrzeliwało kilka nieprzyjacielskich karabinów maszynowych. Kędziora zdecydował się na atak, zmuszając bolszewików do wycofania się na całej linii. W walkach na Białorusi wykazał wielkie męstwo, brawurę, umiejętności dowódcze." Dowodząc 2 kompanią 60 pułku piechoty wielkopolskiej w walkach nad Orlą, poległ w boju.
Za bohaterstwo w walce odznaczony został Krzyżem Srebrnym Orderu Virtuti Militari.

</doc>
<doc id="4698616" url="https://pl.wikipedia.org/wiki?curid=4698616" title="Wendy Ayres-Bennett">
Wendy Ayres-Bennett

Wendy Ayres-Bennett (ur. 1958) – brytyjska językoznawczyni, socjolingwistka. Zajmuje się problematyką standaryzacji i kodyfikacji językowej, ideologiami językowymi, polityką językową oraz wariacyjnością i zmiennością języka.
Studia bakalarskie z zakresu języka francuskiego i niemieckiego ukończyła w Girton College, Cambridge. Doktorat z językoznawstwa uzyskała na Uniwersytecie z Oksfordzkim. W 2005 r. objęła stanowisko profesora filologii francuskiej i lingwistyki na University of Cambridge.

</doc>
<doc id="4698618" url="https://pl.wikipedia.org/wiki?curid=4698618" title="Huncowska Ubocz">
Huncowska Ubocz

Huncowska Ubocz ("Huncovské úbočie", "Leiten, Hunsdorfer Leiten", "Lejtő") – część zboczy Doliny Huncowskiej ("Huncovská kotlina") w słowackich Tatrach Wysokich. Obejmuje południowo-wschodnie zbocza Huncowskiego Szczytu ("Huncovský štít") od doliny Łomnickiego Potoku po zbocza Małej Rakuskiej Czubki ("Malá Svišťovka") (także część zboczy tej ostatniej). Są to porośnięte lasem i kosodrzewiną tereny położone na wysokości około 900-1700 m. Dolną granicę Huncowskiej Uboczy tworzy w przybliżeniu Droga Wolności, zaś górną górny zasięg kosodrzewiny. Zbocze powyżej nosi nazwę Jaszczerzyca ("Úsusty"). 
Huncowską Ubocz przecinają doliny dwóch potoków: Jaszczerzyckiego ("Jašterica") i Huncowskiego ("Huncovský potok").
Turystyka.
Huncowską Uboczą poprowadzono niebieski szlak turystyczny od stacji kolejki linowej Start (kolejka z Tatrzańskiej Łomnicy na Łomnicę) do Folwarskiej Polany

</doc>
<doc id="4698620" url="https://pl.wikipedia.org/wiki?curid=4698620" title="Magdalena Biniaś-Szkopek">
Magdalena Biniaś-Szkopek

Magdalena Biniaś-Szkopek – polska historyk, dr hab, zatrudniona na stanowisku profesora uczelni na Wydziale Historii Uniwersytetu im. Adama Mickiewicza w Poznaniu.
Życiorys.
W 2003 ukończyła studia historyczne na Uniwersytecie im. Adama Mickiewicza, 25 czerwca 2007 obroniła pracę doktorską "Bolesław IV Kędzierzawy - książę Mazowsza i princeps", następnie uzyskała stopień doktora habilitowanego.
Była zatrudniona na stanowisku adiunkta w Instytucie Historii na Wydziale Historii Uniwersytetu im. Adama Mickiewicza w Poznaniu, oraz kustosza bibliotecznego w Polskiej Akademii Nauk Biblioteki Kórnickiej.
Jest profesorem uczelni na Wydziale Historii Uniwersytetu im. Adama Mickiewicza w Poznaniu.

</doc>
<doc id="4698623" url="https://pl.wikipedia.org/wiki?curid=4698623" title="Ted Prappas">
Ted Prappas

Ted Prappas (ur. 14 listopada 1955 w Santa Monica, zm. 22 kwietnia 2022) – amerykański kierowca wyścigowy.
Biografia.
W 1982 roku zadebiutował Raltem RT5 w Amerykańskiej Formule Super Vee. Rok później zajął w tej serii siódme miejsce, w 1984 roku był ósmy, a w 1985 – dziewiąty. W sezonie 1986 zadebiutował w Formule Atlantic w edycji Zachodniego Wybrzeża. Prappas wygrał trzykrotnie i został mistrzem serii. W tym samym roku ścigał się w Nowozelandzkiej Formule Mondial. Rok później był piąty w Formule Atlantic. W 1988 roku uczestniczył w Nowozelandzkiej Formule Pacific, zadebiutował również Marchem 86A w American Racing Series, w której został sklasyfikowany na szóstym miejscu. Rok później wygrał jeden raz i był piąty na koniec sezonu, zaś w sezonie 1990 został wicemistrzem ARS, za Paulem Tracym. W latach 1991–1992 startował w serii IndyCar, wliczając w to Indianapolis 500 1992. W sezonie 1991 zajął dziewiętnaste miejsce w klasyfikacji, a rok później siedemnaste.

</doc>
<doc id="4698628" url="https://pl.wikipedia.org/wiki?curid=4698628" title="Uniwersytet Budapeszteński">
Uniwersytet Budapeszteński



</doc>
<doc id="4698631" url="https://pl.wikipedia.org/wiki?curid=4698631" title="Pál Fábián">
Pál Fábián

Pál Fábián (ur. 21 grudnia 1922 w Szombathely, zm. 14 września 2008 w Budapeszcie) – węgierski językoznawca. Zajmował się ortografią, kulturą języka, stylistyką oraz leksykologią. Wniósł wkład w ukształtowanie pisowni węgierskiej.
Studiował język węgierski i włoski na Uniwersytecie w Budapeszcie. Dyplom uzyskał w 1947 r. Do 1950 r. nauczał w szkole średniej w Peczu. Później został przyjęty do Wyższej Szkoły Pedagogicznej w Budapeszcie, gdzie kierował Katedrą Językoznawstwa Węgierskiego do 1955 r. W 1962 r. obronił pracę kandydacką, a w 1989 r. został mianowany doktorem Węgierskiej Akademii Nauk. Na Uniwersytecie Loránda Eötvösa piastował stanowiska adiunkta, docenta, profesora uniwersyteckiego (1977–1996) oraz kierownika katedry (1984–1988). Później ponownie pełnił funkcję profesora uniwersyteckiego. W latach 1996–2008 był profesorem emerytowanym na tejże uczelni.

</doc>
<doc id="4698635" url="https://pl.wikipedia.org/wiki?curid=4698635" title="Rafał Galuba">
Rafał Galuba

Rafał Galuba – polski historyk, dr hab. nauk humanistycznych, profesor nadzwyczajny Instytutu Historii Wydziału Historii Uniwersytetu im. Adama Mickiewicza w Poznaniu.
Życiorys.
1 grudnia 1997 obronił pracę doktorską "Polsko-ukraiński konflikt o Galicję Wschodnią w latach 1918-1923", 28 czerwca 2013 habilitował się na podstawie pracy zatytułowanej "Archiwa państwowe w latach 1918-2011. Podstawy prawne działalności". Otrzymał nominację profesorską. Został zatrudniony na stanowisku adiunkta w Instytucie Historii na Wydziale Historii Uniwersytetu im. Adama Mickiewicza.
Objął funkcję profesora nadzwyczajnego w Instytucie Historii na Wydziale Historii Uniwersytetu im. Adama Mickiewicza w Poznaniu.

</doc>
<doc id="4698642" url="https://pl.wikipedia.org/wiki?curid=4698642" title="Piotr Kieblesz">
Piotr Kieblesz

Piotr Kieblerz (Kieblesz) (ur. 16 czerwca 1895 w Wolance, zm. 18 lipca 1920 pod Wołoczyskami) – starszy sierżant Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 16 czerwca 1895 w Wolance, części wsi Tustanowice, w ówczesnym powiecie drohobyckim Królestwa Galicji i Lodomerii, w rodzinie Konstantego i Melanii z Pałenyczów. Ukończył siedem klas szkoły powszechnej w Borysławiu, a następnie rozpoczął praktykę ślusarską. Jeszcze w szkole wstąpił do Związku Strzeleckiego.
Od sierpnia 1914 służył w 1 pułku piechoty Legionów Polskich. W sierpniu 1915 przeniesiony do 6 pułku piechoty. 3 września 1917, po kryzysie przysięgowym, internowany w Przemyślu, a następnie wcielony do armii austriackiej walczył na froncie włoskim. Zdezerterował i rozpoczął działalność w Polskiej Organizacji Wojskowej na terenie rodzinnego Borysławia.
W listopadzie 1919 wstąpił do odrodzonego Wojska Polskiego i otrzymał przydział do 53 pułku piechoty Strzelców Kresowych. W jego szeregach walczył na frontach wojny polsko-bolszewickiej. W stopniu starszego sierżanta, w bitwie pod Żytomierzem, "na czele plutonu bronił wysuniętej placówki przed przeważającymi siłami nieprzyjaciela". Za bohaterstwo w walce odznaczony został Krzyżem Srebrnym Orderu Virtuti Militari. Poległ 18 lipca 1920 w walce na bagnety pod Wołoczyskami. Pochowany został na polu bitwy.

</doc>
<doc id="4698643" url="https://pl.wikipedia.org/wiki?curid=4698643" title="Aleksander Załucki">
Aleksander Załucki

Aleksander Załucki (ur. 25 lipca 1998) – polski koszykarz, występujący na pozycji rzucającego obrońcy, aktualnie zawodnik Arged BM Slam Stali Ostrów Wielkopolski.
7 stycznia 2020 opuścił klub Polpharmy Starogard Gdański i dołączył do I-ligowego Weegree AZS-u Politechniki Opolskiej. 2 lipca 2020 został zawodnikiem Energa Kotwicy Kołobrzeg. 12 listopada 2020 zawarł umowę z Decką Pelplin.
9 sierpnia 2021 dołączył do Arged BM Slam Stali Ostrów Wielkopolski.

</doc>
<doc id="4698644" url="https://pl.wikipedia.org/wiki?curid=4698644" title="Zmarli w lutym 2020">
Zmarli w lutym 2020



</doc>
<doc id="4698649" url="https://pl.wikipedia.org/wiki?curid=4698649" title="Polska Liga OCR / Puchar Polski (biegi przeszkodowe)">
Polska Liga OCR / Puchar Polski (biegi przeszkodowe)

Polska Liga OCR / Puchar Polski – zawody sportowe organizowane corocznie od 2018 roku przez Stowarzyszenie Biegów Przeszkodowych OCR Polska mające na celu wyłonienie najlepszej drużyny w kraju, zarówno wśród mężczyzn, jak i wśród kobiet oraz indywidualnie najlepszego zawodnika i zawodniczki. Zwycięzca ligi otrzymuje tytuł Drużynowego Mistrza Polski, a najlepszy zawodnik indywidualnie tytuł zdobywcy Pucharu Polski. Liga OCR oraz Puchar Polski rozgrywane są podczas tych samych zawodów w których drużyny oraz indywidualnie zawodnicy zdobywają punkty. Zwycięzcami ogłaszane są drużyny oraz zawodnicy którzy po ostatnich zawodach zgromadzą największą liczbę punktów. Do rywalizacji drużynowej mężczyzn uwzględniane są wyniki pięciu najlepszych zawodników, a wśród kobiet wyniki trzech najlepszych zawodniczek z danej drużyny w danych zawodach. W 2018 roku do końcowej klasyfikacji zaliczane były wyniki z dziewięciu zawodów, a w 2019 roku z sześciu zawodów. W 2020 roku z powodu pandemii COVID-19 zawodów nierozgrywano.

</doc>
<doc id="4698651" url="https://pl.wikipedia.org/wiki?curid=4698651" title="Samyang">
Samyang

Samyang Optics – firma produkująca sprzęt optyczny z Korei Południowej. Posiada kilka marek takich jak "Samyang", "Rokinon" czy "Bower". Firma jest znana głównie dzięki swojej linii cenionych obiektywów manualnych, posiada jednak w swojej ofercie także obiektywy z autofokusem.
Do 2015 roku Polskim dystrybutorem obiektów marki Samyang była firma Next77. Od 2015 dystrybucją zajęła się firma Foto-Technika. Kolejna zmiana nastąpiła w styczniu 2020 roku, dystrybucje przejęła firma Focus Nordic.
Obiektywy firmy były objęte 5 letnią gwarancją aż do 2020 roku.

</doc>
<doc id="4698652" url="https://pl.wikipedia.org/wiki?curid=4698652" title="Rokinon">
Rokinon



</doc>
<doc id="4698656" url="https://pl.wikipedia.org/wiki?curid=4698656" title="Gastrophrynoides">
Gastrophrynoides

Gastrophrynoides – rodzaj płaza bezogonowego z podrodziny Asterophryinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące w południowej części półwyspowej Malezji, a także w malezyjskiej części Borneo w stanach Sarawak i Sabah; prawdopodobnie może występować też w północno-zachodniej indonezyjskiej części Borneo.
Systematyka.
Etymologia.
"Gastrophrynoides": rodzaj "Gastrophryne" ; "-oidēs" „przypominający”.
Podział systematyczny.
Do rodzaju należą następujące gatunki:

</doc>
<doc id="4698657" url="https://pl.wikipedia.org/wiki?curid=4698657" title="Úsusty">
Úsusty



</doc>
<doc id="4698658" url="https://pl.wikipedia.org/wiki?curid=4698658" title="Huncovské úbočie">
Huncovské úbočie



</doc>
<doc id="4698660" url="https://pl.wikipedia.org/wiki?curid=4698660" title="Stanisław Gaszewski">
Stanisław Gaszewski

Stanisław Gaszewski (ps. Stasiek Ge) (ur. 1912 w Latowiczu, zm. 13 września 1943 w Kiczkach Pierwszych) – polski robotnik, działacz komunistyczny.
Życiorys.
Pracował w fabryce Rudzkiego w Mińsku Mazowieckim, od 1932 należał do Komunistycznego Związku Młodzieży Polski, a następnie do Komunistycznej Partii Polski. Po wybuchu II wojny światowej przedostał się do ZSRR, skąd w 1941 powrócił do Latowicza, gdzie działał w Stowarzyszeniu Przyjaciół ZSRR. W 1942 po utworzeniu Polskiej Partii Robotniczej i Gwardii Ludowej został członkiem tych organizacji, był członkiem sztabu powiatowego Gwardii Ludowej w Mińsku Mazowieckim, organizował liczne akcje zbrojne i sabotażowe na terenie powiatów mińskiego, garwolińskiego, siedleckiego, sokołowskiego i węgrowskiego. Od 1943 walczył w dowodzonym przez Janusza Ryngiera oddziale partyzanckim Gwardii Ludowej im. Bartosza Głowackiego. Poległ w walce 2 września 1943 w Kiczkach, pośmiertnie odznaczony Krzyżem Walecznych. 

</doc>
<doc id="4698665" url="https://pl.wikipedia.org/wiki?curid=4698665" title="Rowoon">
Rowoon

Rowoon (kor. 로운, ur. 7 sierpnia 1996 w Seulu), właśc. Kim Seok-woo – południowokoreański piosenkarz i aktor, członek zespołu SF9. Najbardziej znany z roli w serialu "Eojjeoda balgyeonhan haru".
Kariera.
2013-2014: Przed debiutem.
Rowoon został przedstawiony jako stażysta w reality show "Cheongdam-dong 111" stworzonym przez jego wytwórnię, FNC Entertainment.
2015-2016: Debiut w SF9.
W 2015 roku, był częścią przed-debiutowej grupy "NEOZ School" prowadzonej przez FNC Entertainment. W maju 2016 roku, jako członek podgrupy "NEOZ Dance" uczestniczył w survival show o tytule d.o.b (Dance or Band), konkurując przeciwko innej podgrupie "NEOZ Band" (później znanej jako Honeyst). Grupa Rowoona "NEOZ Dance" wygrała i otrzymała możliwość debiutu. Zespół zadebiutował w październiku 2016 roku jako SF9. Ich pierwszą piosenką był singiel „Fanfare”.
Od 2017: Aktywność solowa, rosnąca popularność.
Rowoon zaczął swoją karierę aktorską od niewielkiej roli w serialu KBS2 pt. "School 2017".
W 2018 roku dostał angaż w serialu "About Time" wyprodukowanej na zlecenie TvN, jako brat głównej bohaterki. Tego samego roku zagrał również w "Yeougaksibyeol". Za rolę w tym serialu był nominowany do nagrody "Najlepszy Nowy Aktor".
10 maja 2019 roku Rowoon zagrał w teledysku „Awesome Breeze (밤바람)” piosenkarki NC.A.
2 października 2019 miał swoją premierę serial "Eojjeoda balgyeonhan haru", w którym Rowoon wcielił się w rolę Haru, głównego bohatera.

</doc>
<doc id="4698667" url="https://pl.wikipedia.org/wiki?curid=4698667" title="Jana Szostak">
Jana Szostak

Jana Szostak (; ur. 1993 w Grodnie, Białoruś) – polsko-białoruska aktywistka, artystka intermedialna, finalistka Miss Polonii Wielkopolski, wicemiss województwa zachodniopomorskiego. W 2015 ustanowiła jeden z Polskich Rekordów Guinnessa. W swojej działalności artystycznej łączy wiele mediów, porusza się m.in. w obszarach performance'u, sztuki wideo, sztuki internetu. Tworzy sztukę społecznie zaangażowaną. Promuje używanie feminatywów.
Życiorys.
Jej rodzina pochodzi z Grodna i mieszka w Grodnie. Jana nauczyła się języka polskiego od swojej babci. Przyjechała do Polski w 2010. W 2013 ukończyła studia licencjackie na Wydziale Intermediów Akademii Sztuk Pięknych im. Jana Matejki w Krakowie, zaczynając następnie studia magisterskie na Wydziale Sztuki Mediów na Akademii Sztuk Pięknych w Warszawie. 9 września 2015 w Poznaniu, wraz Dorotą Tylką, Łukaszem Stylcem, Moniką Kaczmarczyk i Iwonem Rachwałem, brała udział w ustanowieniu nowego polskiego Rekordu Guinnessa, tworząc najdłuższy utwór audio z tagów miejskich. Wynosił on 7 minut i 59 sekund oraz liczył 647 słów.
Działalność artystyczna.
W 2016 wraz z Marią Olbrychtowicz brała udział w "Manifesta 11" w Zurychu. W tym samym roku, jako grupa "Diakonessy", zdobyły Grand Prix za najlepszy dyplom na festiwalu "Młode Wilki". Jako wolontariuszki brały również udział w Światowych Dniach Młodzieży 2016 w Krakowie, gdzie podmieniły jeden z oficjalnych bannerów na podobiznę papieża Franciszka. Podczas samego spotkania papieża z wolontariuszami Szostak wywiesiła banner z napisem „Papa call me” i swoim numerem telefonu, co zostało uwiecznione przez telewizje na całym świecie. Jej celem było zwrócenie uwagi papieża na problem pedofilii w polskim Kościele katolickim.
W maju 2017 brała udział w Biennale Sztuki Mediów WRO 2017 – Draft Systems. 20 czerwca obroniła pracę magisterską w Pracowni Działań Przestrzennych Mirosława Bałki. Opierała się ona na wprowadzeniu słowa "nowak" (homonim jednego z najpopularniejszych w Polsce nazwisk) do przestrzeni publicznej, jako słowa zamiennego do określenia „uchodźca“. Obrona odbyła się w salonie sklepu Saturn w Złotych Tarasach w Warszawie na 67 telewizorach. Projekt był konsultowany z językoznawcami i uzyskał wsparcie m.in. prof. Jana Miodka. Artystka propaguje słowo także przez inne media, jak radio, blogi czy program Słownik polsko@polski. Popularność określenia rejestrowana jest na specjalnym profilu społecznościowym. W tym samym roku Szostak była laureatką międzynarodowej nagrody "Startpoint Prize" w Pradze. Rozpoczęła również studia doktoranckie na Uniwersytecie Artystycznym w Poznaniu.
Od 2018 wraz z Jakubem Jasiukiewiczem tworzy film "Miss Polonia", będący połączeniem dokumentu, komedii i eseju wizualnego, pokazujący uczestnictwo artystki w licznych konkursach piękności w Polsce, m.in. Miss Polonii Wielkopolski, gdzie dostała się do finału. Film ma mieć premierę w 2021 na stulecie ustanowienia pierwszych konkursów piękności.
Protesty na Białorusi.
W 2020 zaangażowała się w protesty na Białorusi. Na początku sierpnia zorganizowała akcję „Minuta krzyku dla Białorusi”. Krytykowała pomoc polskiego rządu dla protestujących przeciwko Alaksandrowi Łukaszence Białorusinów, oceniając ją jako powierzchowną. Mimo zapewnień premiera Mateusza Morawieckiego wielu uciekinierów politycznych nie mogło przekroczyć polskiej granicy z powodu trwającej pandemii COVID-19. Szostak próbowała działać, kontaktując się z polskimi politykami, którzy odwiedzali białoruskich protestujących na miejscu, m.in. z Robertem Biedroniem czy Michałem Szczerbą, a także z Helsińską Fundacją Praw Człowieka.
8 września na Krakowskim Przedmieściu w Warszawie, po spotkaniu Mateusza Morawieckiego ze Swiatłaną Cichanouską, liderką białoruskich opozycjonistów, „nakrzyczała” w obecności kamer na polskiego premiera, zwracając uwagę na kwestię problemów z przekraczaniem granicy. Na jej działanie bezpośrednio zwrócił uwagę szef Kancelarii Prezesa Rady Ministrów Michał Dworczyk. Po dwóch dniach zadzwonił do artystki, potwierdzając nieprawidłowości we wdrażaniu rozporządzenia premiera na granicy. Od 17 września 2020 przywrócono wydawanie wiz turystycznych Białorusinom.
W 2022 tygodnik "Polityka" uznał jej "Krzyk dla Białorusi" za jedno z dziesięciu najważniejszych dzieł sztuki ostatniego trzydziestolecia.

</doc>
<doc id="4698668" url="https://pl.wikipedia.org/wiki?curid=4698668" title="Pałac w Słokowie">
Pałac w Słokowie

Pałac w Słokowie – obecnie nieistniejący zabytkowy pałac, który znajdował się w Słokowie.
Historia.
Budynek został wzniesiony w XVIII wieku przez nieznanego fundatora. Został zniszczony w wyniku działań wojennych w 1945. Po przejęciu Słokowa przez administrację polską planowano utworzyć w pałacu szkołę rolniczą, jednak ostatecznie zapadła decyzja o zniszczeniu zrujnowanej rezydencji. Obecnie jedynymi pozostałościami po zespole pałacowym są kapliczka-dzwonnica i park.

</doc>
<doc id="4698671" url="https://pl.wikipedia.org/wiki?curid=4698671" title="Ken Smith">
Ken Smith

Kenneth James Smith MBE (ur. 11 sierpnia 1941 w Auckland) – nowozelandzki kierowca wyścigowy.
Biografia.
Karierę w sportach motorowych rozpoczął w latach 50., początkowo w wyścigach górskich. W wieku 16 lat został mistrzem Nowej Zelandii. W 1962 roku zakupił Lolę i rozpoczął rywalizację w wyścigach płaskich. W 1965 roku zadebiutował Lotusem 22 w Tasman Series. W 1969 roku zajął Lotusem 41B w mistrzostwach Nowej Zelandii trzecie miejsce, a rok później został mistrzem. W latach 1971–1972 wygrał Grand Prix Penangu, a w 1976 roku po raz pierwszy triumfował w Grand Prix Nowej Zelandii. Również w 1976 roku został Lolą T332 mistrzem Nowozelandzkiej Formuły Pacific oraz New Zealand Gold Star Championship. Zajął wówczas również drugie miejsce w Rothmans International Series. Rok później był wicemistrzem Gold Star Championship. W 1979 roku wygrał Grand Prix Malezji i Grand Prix Penangu oraz był drugi w Grand Prix Selangoru. W sezonie 1981 zajął trzecie miejsce w Grand Prix Shah Alam. W 1983 roku rozpoczął używanie Ralta RT4 i zajął wówczas trzecie miejsce w Nowozelandzkiej Formule Pacific. Rok później został mistrzem tej serii, a w roku 1985 ponownie zajął trzecie miejsce. W 1987 roku wystartował w jednym wyścigu serii WTCC. W 1990 roku zdobył trzeci tytuł Nowozelandzkiej Formuły Pacific, wygrał także Grand Prix Nowej Zelandii. Od 1996 roku startował w Formule Ford w edycji nowozelandzkiej i australijskiej. Sezon 2001 zakończył wicemistrzostwem Nowozelandzkiej Formuły Ford. W 2004 roku po raz trzeci wygrał Grand Prix Nowej Zelandii. Od 2008 roku Smith uczestniczy w seriach historycznych, w których zdobył sześć tytułów, w tym pięć w Formule 5000.
W 1987 roku za zasługi dla sportu motorowego otrzymał Order Imperium Brytyjskiego.

</doc>
<doc id="4698673" url="https://pl.wikipedia.org/wiki?curid=4698673" title="Bastian Sick">
Bastian Sick

Bastian Sick (ur. 17 lipca 1965 w Lubece) – niemiecki publicysta, tłumacz i krytyk językowy, najbardziej znany ze swojej działalności popularyzatorskiej w dziedzinie języka niemieckiego.
Życiorys.
Studiował historię oraz języki i literaturę romańską. Pracował także jako tłumacz. Jest autorem kolumny „Zwiebelfisch” w magazynie „Der Spiegel”, poświęconej krytyce języka. Wydał serię książek "Der Dativ ist dem Genitiv sein Tod", popularyzujących język niemiecki.
Odbiór.
Z jednej strony książki i felietony Bastiana Sicka uchodzą za zabawne i pouczające oraz są do tego stopnia upowszechnione, że bywają wykorzystywane podczas lekcji szkolnych. Według prasy pozytywny odbiór jego materiałów ze strony czytelników ma wynikać z tego, że autor potrafi w zrozumiały i humorystyczny sposób wyjaśnić, jak działa gramatyka języka niemieckiego. Z drugiej strony jego działalność popularyzatorska spotkała się z krytyką lingwistów, którzy zarzucają mu przesadną normatywność i nieznajomość faktów językowych. Jego publikacje mają promować preskryptywizm i przyczyniać się do stygmatyzacji różnych form języka niemieckiego. Jego działalność krytykowali m.in. André Meinunger, Anatol Stefanowitsch, Vilmos Ágel, Theodor Ickler, Peter Eisenberg, Rainer Wimmer, Ulrich Püschel, Stephan Elspaß i Péter Maitz.

</doc>
<doc id="4698677" url="https://pl.wikipedia.org/wiki?curid=4698677" title="Danuta Konieczka-Śliwińska">
Danuta Konieczka-Śliwińska

Danuta Konieczka-Śliwińska – polska historyk, dr hab. nauk humanistycznych, profesor uczelni na Wydziale Historii Uniwersytetu im. Adama Mickiewicza w Poznaniu, Honorowy Obywatel Mogilna.
Życiorys.
W 1994 ukończyła studia historyczne na Uniwersytecie im. Adama Mickiewicza, 6 listopada 2000 obroniła pracę doktorską "Retoryka we współczesnych szkolnych podręcznikach historii", 5 grudnia 2011 habilitowała się na podstawie pracy zatytułowanej "Edukacyjny nurt regionalizmu historycznego w Polsce po 1918 roku. Konteksty - koncepcje programowe - realia". W 2017 r. otrzymała nominację na stanowisko profesora nadzwyczajnego na UAM..
W 2000 r. została zatrudniona na stanowisku adiunkta w Instytucie Historii na Wydziale Historycznym Uniwersytetu im. Adama Mickiewicza w Poznaniu. W latach 2012-2019 pełniła funkcję zastępcy dyrektora Instytutu Historii UAM ds. dydaktycznych. Od 1 października 2019 r., po likwidacji Instytutu Historii pracuje na Wydziale Historii Uniwersytetu im. Adama Mickiewicza.
Jest ekspertem Polskiej Komisji Akredytacyjnej w dziedzinie nauk humanistycznych w dyscyplinie historia.
Została wybrana na członka Komitetu Nauk Historycznych PAN na kadencję 2020–2023.

</doc>
<doc id="4698699" url="https://pl.wikipedia.org/wiki?curid=4698699" title="Stefan Kijak">
Stefan Kijak

Stefan Wawrzyniec Kijak (ur. 10 sierpnia 1893 w Regowie Starym, zm. 15 sierpnia 1957 w Warszawie) – żołnierz Legionów Polskich, oficer Wojska Polskiego w II Rzeczypospolitej i Polskich Sił Zbrojnych, kawaler Orderu Virtuti Militari.
Życiorys.
Urodził się w rodzinie Wawrzyńca i Jadwigi z Hertzów. Absolwent gimnazjum w Bochni. Student Wydziału Prawa Uniwersytetu Jagiellońskiego w Krakowie.
W 1914 wstąpił do Legionów Polskich i otrzymał przydział do II batalionu 3 pułku piechoty. W listopadzie 1915 "pod ogniem do końca obsługiwał centralę telefoniczną na stacji kolejowej Rafajłowa, w ostatniej chwili zniszczył ją i wycofał się zabierając część sprzętu telefonicznego." Za czyn ten odznaczony został Krzyżem Srebrnym Orderu Virtuti Militari. W 1917 ukończył szkołę oficerską w Zegrzu i kurs oficerów telegraficznych w Warszawie. W składzie II Korpusu Polskiego walczył pod Rarańczą. Pod Kaniowem dostał się do niewoli niemieckiej i przebywał w obozach Gustrow i Lamsdorf, później w Grafenort.
Zwolniony, wstąpił do odrodzonego Wojska Polskiego będąc wtedy w stopniu sierżanta. Otrzymał przydział do II batalionu telegraficznego w Puławach. We wrześniu 1920 skierowany do służby w Centralnych Zakładach Wojsk Łączności. Po zakończeniu działań wojennych pozostał w zawodowej służbie wojskowej. Od 1927 pracował w Ministerstwie Spraw Wojskowych. W 1934 został kierownikiem Działu Personalnego w Kierownictwie Zaopatrzenia Wojsk Łączności. W marcu 1937 mianowany pułkownikiem, a w październiku przeniesiony na stanowisko II zastępcy dowódcy wojsk łączności.
W okresie kampanii wrześniowej był I zastępcą dowódcy wojsk łączności. Po klęsce wojsk polskich, przez Rumunię przedostał się do Francji i w maju 1940 został komendantem Ośrodka Zapasowego Oficerów w Lucon. Od czerwca 1940 do stycznia 1944 był zastępcą komendanta Centrum Wyszkolenia Wojsk Łączności w Kinross, a do końca 1946 jego komendantem. W 1947 powrócił do kraju.
Zmarł w Warszawie. Pochowany na Cmentarzu Powązki Wojskowe w Warszawie (kwatera A30-II półkole-9).
Żonaty z Janiną Wojda, miał synów: Jacka (ur. 1924) i Krzysztofa (ur. 1931).

</doc>
<doc id="4698713" url="https://pl.wikipedia.org/wiki?curid=4698713" title="Krytyka sztuki">
Krytyka sztuki



</doc>
<doc id="4698718" url="https://pl.wikipedia.org/wiki?curid=4698718" title="8 Pułk Dragonów Austro-Węgier">
8 Pułk Dragonów Austro-Węgier



</doc>
<doc id="4698728" url="https://pl.wikipedia.org/wiki?curid=4698728" title="Chorzowianka Chorzów">
Chorzowianka Chorzów



</doc>
<doc id="4698731" url="https://pl.wikipedia.org/wiki?curid=4698731" title="Steżkowa Przełęcz">
Steżkowa Przełęcz

Steżkowa Przełęcz (, , ) – szeroka przełęcz we wschodniej części Tatr Bielskich na Słowacji, położona na wysokości 1444 m n.p.m. (według wcześniejszych pomiarów 1439 m lub około 1450 m). Oddziela wzniesienie Rynias ("Rinias" 1472 m) od Steżek ("Stežky", 1530 m). Jest płytko wcięta i porośnięta kosodrzewiną. Porośnięte lasem stoki południowo-wschodnie opadają do Doliny Kieżmarskiej ("Dolina Kežmarskej Bielej vody"), północno-wschodnie do Doliny Czarnej Huczawy ("dolina Čiernej Hučavy"). Duża część stoków opadających do Doliny Kieżmarskiej w 1997 roku to wiatrołomy. Stoki opadające do Doliny Czarnej Huczawy to głęboko wcięty lej o bogatej roślinności.
Ze Steżkowej Przełęczy prowadzi w miarę wygodne wejście na Steżki. Nie prowadzą tędy jednak żadne znakowane szlaki turystyczne, na dokładkę jest to obszaru ochrony ścisłej. Jego granica biegnie przez grzbiet Ryniasa, Steżkową Przełęcz i Steżki i należą do niego północno-wschodnie zbocza.
Nazwę przełęczy podał po raz pierwszy Władysław Cywiński w 5 tomie przewodnika „Tatry”.

</doc>
<doc id="4698732" url="https://pl.wikipedia.org/wiki?curid=4698732" title="Zamek w Kędzierzynie-Koźlu">
Zamek w Kędzierzynie-Koźlu

Zamek w Kędzierzynie-Koźlu – zabytkowy zamek, który znajduje się w Koźlu.
Historia.
Najwcześniejsza faza zamku została najpewniej wzniesiona jako siedziba kasztelańska równocześnie z lokacją miasta przez Kazimierza opolskiego, datowaną na 1222. Pierwszym znanym jego zarządcą był kasztelan Naczesław, wzmiankowany w latach 1222–1230. Założenie wzniesiono z cegły posadowionej na fundamencie kamiennym i w pierwszej fazie składało się z późnoromańskiej wolnostojącej wieży mieszkalnej. Gdy w latach 1312–1335 miasto stało się stolicą samodzielnego księstwa kozielskiego, rządzonego samodzielnie przez Władysława od 1303, zamek rozbudowano, by mógł spełniać funkcję siedziby książęcej oraz kwatery dla drużyny, wzmiankowanej w 1283. Wieżę otoczono murem obwodowym o zarysie zbliżonym do kwadratu o wymiarach 41,5 × 42,8 m, z bramą umieszczoną od wschodu oraz wzniesioną przy narożniku południowo-wschodnim czworoboczną basztą. Na lata 1558–1562 datowana jest przebudowa w stylu renesansowym, w czasie której powstały zabudowania południowego oraz zachodniego skrzydła.

</doc>
<doc id="4698733" url="https://pl.wikipedia.org/wiki?curid=4698733" title="Ruth Belville">
Ruth Belville

Elizabeth Ruth Naomi Belville, zwana również Greenwich Time Lady (ur. 5 marca 1854, zm. 7 grudnia 1943) – brytyjska przedsiębiorczyni, sprzedawczyni czasu z Londynu.
Razem z matką Marią i ojcem Johnem, sprzedawała czas. Codziennie rano nastawiała rodzinny zegarek na "Greenwich Mean Time", który odczytywała z zegara na szczycie wieży Królewskiego Obserwatorium Astronomicznego w Greenwich, a potem pomagała mieszkańcom Londynu nastawić ich domowe i kieszonkowe zegary za drobną opłatą.
Historia.
Ojciec Ruth, John Henry Belville, utworzył firmę w 1836 roku, zdobywając ponad 200 klientów na terenie Londynu. Każdego ranka, nastawiał swój kieszonkowy zegarek zgodnie ze wskazaniami zegara na szczycie wieży Królewskiego Obserwatorium Astronomicznego w Greenwich, a potem ruszał w trasę po Londynie swoim powozem. Po jego śmierci w 1856 roku jego żona Maria przejęła rodzinny interes, który kontynuowała do swojej śmierci w 1892 roku.
W 1892 roku przedsiębiorstwo przejęła córka Johna i Marii, Ruth. Ruth prowadziła interes do 1940 roku, kiedy w wieku 86 lat przeszła na emeryturę, nie będąc w stanie podróżować codziennie ponad 12 mil. Zmarła w wieku 89 lat.
Zegarek.
Używany przez rodzinę zegarek został stworzony przez Johna Arnolda dla księcia Sussexu, . Zegarek o numerze 485/786 został podarowany przez księcia rodzinie Belville w latach 30. XIX wieku. Zegarek początkowo miał złotą obudowę, ale John Belville zmienił ją na srebrną z obawy o możliwe próby kradzieży. Po śmierci Ruth zegarek został podarowany przez jej rodzinę stowarzyszeniu Worshipful Company of Clockmakers.
Konkurencja.
Firma rodziny Belville była konkurencją dla Johna Wynne’ego, dyrektora Standard Time Company, który sprzedawał usługi polegające na codziennym wysyłaniu aktualnej godziny telegrafem do bogatszych londyńskich rodzin. Podczas przemowy w czasie spotkania w United Wards Club, Wynne oskarżył Marię i Ruth Belville o używanie swojej kobiecości w zdobywaniu klientów.
Przemowa została opublikowana w gazecie „The Times”, ale artykuł nie wspomniał ani o Wynne’ym, ani o Standard Time Company. W wyniku publikacji Ruth Belville zdobyła rozgłos i stała się bohaterką wielu artykułów w londyńskich gazetach. Ruth nazwała oskarżenia Wynne’ego niedorzecznymi i absurdalnymi, wspominając również, że jedyne, co zdołał osiągnąć jej konkurent, to zwiększenie jej rozpoznawalności oraz zwiększenie jej przychodów.

</doc>
<doc id="4698738" url="https://pl.wikipedia.org/wiki?curid=4698738" title="3 Pancerna Brygadowa Grupa Bojowa „Grey Wolf”">
3 Pancerna Brygadowa Grupa Bojowa „Grey Wolf”

3 Pancerna Brygadowa Grupa Bojowa „Grey Wolf” () – oddział armii Stanów Zjednoczonych stacjonujący w Fort Hood w Teksasie.
Historia.
Brygada została powołana do służby 29 sierpnia 1917. W grudniu 1917 zorganizowano dowództwo 3 Brygady jako element 15 Dywizji Kawalerii w Camp Harry J. Jones w Arizonie. Brygada zdemobilizowała się 15 lipca 1919, a 10 sierpnia 1921 ponownie odtworzona i weszła w skład nowo utworzonej 1 Dywizji Kawalerii. Brygada nigdy oficjalnie nie została zreorganizowana i pozostawała nieaktywna do czasu aktywacji 15 października 1940.

</doc>
<doc id="4698741" url="https://pl.wikipedia.org/wiki?curid=4698741" title="Meelis Telliskivi">
Meelis Telliskivi

Meelis Telliskivi (ur. 3 marca 1971 w Tallinnie) – estoński kierowca wyścigowy.
Biografia.
Karierę sportową rozpoczął w 1991 roku od startów w Formule Easter. Następnie ścigał się Ładą 2107. W 1994 roku zadebiutował w Estońskiej Formule 4. W 1995 roku zajął drugie miejsce w tej serii, pierwsze w latach 1997–1998 oraz trzecie w 2000. Uczestniczył ponadto w Formule Baltic, Polskiej Formule Mondial i Fińskiej Formule 4.
W 1995 roku ukończył studia na Uniwersytecie Technicznym w Tallinnie. W latach 1995–2003 był dyrektorem firmy Kavor Motorsport. W 1999 roku został członkiem zarządu zespołu ACE Motorsport. Był również konsultantem biznesowym Enterprise Estonia.

</doc>
<doc id="4698742" url="https://pl.wikipedia.org/wiki?curid=4698742" title="Uniwersytet w Poczdamie">
Uniwersytet w Poczdamie



</doc>
<doc id="4698749" url="https://pl.wikipedia.org/wiki?curid=4698749" title="Peter Eisenberg">
Peter Eisenberg

Peter Eisenberg (ur. 18 maja 1940 w Strausbergu) – niemiecki językoznawca. Specjalizuje się w gramatyce języka niemieckiego.
Ukończył studia muzyczne w Państwowej Wyższej Szkole Muzycznej w Berlinie Zachodnim. Językoznawstwo i germanistykę studiował na Wolnym Uniwersytecie Berlińskim. Doktoryzował się w 1975 r. na podstawie pracy "Oberflächenstruktur und logische Struktur. Untersuchungen zur Syntax und Semantik des deutschen Prädikatadjektivs". Następnie pracował jako doradca akademicki na Uniwersytecie w Hanowerze, habilitował się w 1977 r. W 1980 r. objął posadę profesora filologii niemieckiej na Wolnym Uniwersytecie Berlińskim, a w 1991 r. stanowisko profesora na Uniwersytecie w Hanowerze.
W roku akademickim 1988/89 był profesorem wizytującym na Uniwersytecie Pekińskim. W 1993 r. uzyskał profesurę na Uniwersytecie Poczdamskim.

</doc>
<doc id="4698754" url="https://pl.wikipedia.org/wiki?curid=4698754" title="Pałac w Trawnikach">
Pałac w Trawnikach

Pałac w Trawnikach – zabytkowy pałac, który znajduje się w Trawnikach.
Historia.
Pierwszy niewielki pałac w Trawnikach został wybudowany w 1538 roku przez Henryka Larischa von Nimsdorfa.
W 1859 roku Franz von Wallhofen nakazał rozebranie starego dworu i w jego miejsce rozpoczął budowę nowego pałacu, wokół którego urządzono park w stylu krajobrazowym. W 1912 roku rezydencja spłonęła i w jej miejscu zbudowano nowy skromniejszy pałac.
W latach 50. XX w obiekcie urządzono ośrodek opieki dla osób niewidzących oraz niedowidzących, którym zarządzały siostry pallotynki. W 2021 roku pałac wystawiono na sprzedaż

</doc>
<doc id="4698758" url="https://pl.wikipedia.org/wiki?curid=4698758" title="Władysław Biesiadecki">
Władysław Biesiadecki

Władysław Erazm Sylwery Biesiadecki, herbu Prus I (1804 – 1873 w Krakowie) – ziemianin, działacz gospodarczy.
Ziemianin, właściciel dóbr Sieklówka. w pow. jasielskim. Od 30 czerwca 1847 do śmierci w 1873 członek i działacz Galicyjskiego Towarzystwa Gospodarskiego, członek Komitetu GTG (22 lutego 1850 – 13 lutego 1853) Od 1862 członek Krakowskiego Towarzystwa Rolniczego (1862-1873). Publikował artykuły w "Rozprawach Galicyjskiego Towarzystwa Gospodarskiego". Dyrektor Krakowskiego Towarzystwa Ubezpieczeń Wzajemnych (1863-1873). Dyrektor Kasy Oszczędnościowej w Krakowie (1869-1873).
Czynny politycznie w okresie Wiosny Ludów, członek Deputacji Polskiej do Wiednia w kwietniu 1848 r. podpisał 14 października 1848 odezwę GTG w sprawie zniesienia pańszczyzny.
Pochowany na Cmentarzu Rakowickim w Krakowie (kw. 5, gr. rodzinny).
Rodzina.
Urodził się w rodzinie ziemiańskiej, syn Jana Gwalberta (1868-1804) i Salomei z Mroczkowskich. Żonaty z Antoniną z Wiluszów, miał synów: powstańca styczniowego Józefa Biesiadeckiego (1837-1863) i adwokata Stanisława Antoniego (ur. 1833) oraz córki Zofię i Marię (1841-1908) żonę Stanisława Przyłęckiego.

</doc>
<doc id="4698762" url="https://pl.wikipedia.org/wiki?curid=4698762" title="Pałac we Wronowie">
Pałac we Wronowie

Pałac we Wronowie – zabytkowy pałac, który znajduje się we Wronowie. W skład zespołu wchodzi park, który również jest zabytkiem.
Pałac znajduje się w północno-wschodniej części miejscowości. 
Wybudowany w końcu XVIII wieku, a przebudowany został w 1907 roku w stylu neobarokowym. W ryzalicie zwieńczonym półokrągłym frontonem kartusz z dwoma herbami: von Fuerstenberg (po lewej) von Schalscha (po prawej).
W otoczeniu obiektu znajdują się zabudowania folwarczne.

</doc>
<doc id="4698764" url="https://pl.wikipedia.org/wiki?curid=4698764" title="Robert Arthur Winkler">
Robert Arthur Winkler

Robert Arthur Winkler (ur. 1898; zm. 22 czerwca 1972) – nadzorca działalności Świadków Jehowy w Holandii i Niemczech podczas II wojny światowej, więzień hitlerowskich obozów koncentracyjnych.
Działalność w Niemczech.
Mając 16 lat przebywał na froncie I wojny światowej we Francji. Postawa kapelana, który zachęcał do zabicia jak największej liczby wrogów, a heroiczną śmierć by uważać za wielki honor, doprowadziła go do utraty wiary. Na froncie został poważnie ranny i zwolniony z wojska. Po powrocie z wojny został ateistą.
W roku 1924 zapoznał się z działalnością „Badaczy Pisma Świętego” (Bibelforscher) [w 1931 roku przyjęli nową, oficjalną nazwę – „Świadkowie Jehowy”]. Został wysłany do Bonn, aby tam prowadzić działalność kaznodziejską. W tym mieście poślubił Käthe. Winkler pomógł założyć zbory w Wachtberg i Bad Godesberg. W 1932 i 1933 roku złożył wizyty w niemieckojęzycznych zborach na Opolczyźnie, ziemi lubuskiej, Dolnym Śląsku i Górnym Śląsku.
W 1935 roku był odpowiedzialny za organizowanie działalności Świadków Jehowy w Niemczech. W czerwcu 1935 roku, czasie prowadzenia działalności ewangelizacyjnej został aresztowany przez gestapo. Najpierw trafił do obozu koncentracyjnego Esterwegen. Następnie przebywał w aresztach w Rheinbach i Siegburg. Po zwolnieniu był pod ciągłą obserwacją i codziennie miał się zgłaszać do gestapo. Żądano, aby oddawał pozdrowienie „Heil Hitler” oraz proponowano mu współpracę. Ostrzegano, że w przeciwnym razie, może już nigdy nie spotkać się z żoną. Za każdym razem kategorycznie odmawiał.
Działalność w Holandii.
W roku 1936 Winklerowi i jego żonie udało się uciec do Holandii. Tam zostali pionierami. Z Niemiec przenieśli notatki i plany dotyczące hitlerowskich obozów koncentracyjnych.
Pomimo że nie znał języka niderlandzkiego, w 1938 roku otrzymał polecenie odwiedzenia wszystkich zborów w Holandii. W 1939 roku został wolontariuszem w holenderskim Biurze Oddziału, a w 1940 roku jego nadzorcą. Stamtąd organizował działalność Świadków Jehowy w całych Niemczech. Dopilnował, aby raporty i mapy obozów koncentracyjnych przemycane z hitlerowskich obozów przez Świadków Jehowy, zostały przewiezione do Szwajcarii. W tamtejszym Biurze Oddziału Szwajcar Franz Zürcher z Berna zebrał je, spisał i opublikował w wydanej w roku 1938 w języku niemieckim, francuskim i polskim broszurze "Krucjata przeciwko chrześcijaństwu" "„opisująca cierpienia niemieckich Świadków Jehowy, którzy nie chcieli poprzeć nazizmu”".
10 maja 1940 roku, armia nakazała aresztowanie wszystkich obywateli niemieckich w Holandii. Żołnierze weszli do Biura Oddziału w Heemstede i aresztowali wszystkich Niemców. Wśród nich znalazł się też Winkler.
Po kilku dniach odzyskał wolność. Dwa tygodnie po zajęciu Holandii przez wojska niemieckie, 29 maja 1940 roku Komisarz Rzeszy Arthur Seyss-Inquart w tajnym rozporządzeniu wprowadził całkowity zakaz działalności Świadków Jehowy. Został opublikowany w prasie 10 marca 1941 roku.
6 lipca 1940 roku gestapo zajęło biuro w Heemstede oraz drukarnię Towarzystwa Strażnica w Haarlem. W następnym roku przez kraj przetoczyła się fala aresztowań. W poszukiwaniach i aresztowaniach Świadków Jehowy współpracowała z gestapo policja holenderska. 310 głosicieli deportowano. W trakcie II wojny światowej uwięziono ogółem 426 Świadków Jehowy z Holandii, spośród których około 310 zesłano do niemieckich obozów koncentracyjnych, (117 poniosło w nich śmierć).
Aresztowanie i pobyt w obozie koncentracyjnym.
21 października 1941 roku Winkler został aresztowany przez gestapo. Proponowało mu, by z nimi współpracował. Ponieważ nie chciał wydać innych Świadków Jehowy, przez ponad tydzień był katowany. Zmasakrowanego wrzucono do ciemnej celi. 10 lutego 1941 roku ktoś wrzucił do jego celi kieszonkową Biblię. W obozie koncentracyjnym Hertogenbosch koło Vught udało mu się zdobyć kolejną Biblię. Z Vught został przeniesiony do więzienia w Kolonii. W roku 1944 został umieszczony w obozie koncentracyjnym Sachsenhausen. Po przyjeździe do obozu, niezauważalnie wsunął Biblię do drewnianego buta, dzięki czemu mógł z niej korzystać podczas pobytu. Często chorował; gdy uwolnił się od jednej choroby padał ofiarą innej i dlatego znalazł się w szpitalu obozowym. Lekarzami byli więźniowie, którzy mieli pod opieką około 3000 chorych. Lekarze mieli zgłaszać strażnikom więźniów, którzy z powodu choroby nie byli zdolni do pracy przez sześć miesięcy. Tacy pacjenci zostawali przenoszeni do innych baraków, a później ładowani do autobusów, które okazały się komorami gazowymi na kołach, a spaliny zabijały ofiary w drodze do krematorium. Uratował go lekarz ze Szwecji, któremu z kolei na wyspie Wight uratowali życie Świadkowie Jehowy – Erich Frost, Konrad Franke i R. Braüning.
19 kwietnia 1945 roku, wraz z tysiącami innych więźniów 230 Świadków Jehowy z sześciu krajów zostało ewakuowanych z Sachsenhausen. Więźniów najpierw zgrupowano według narodowości. Wszystkim Świadkom Jehowy kazano w tym celu stawić się w warsztacie krawieckim. Świadkowie Jehowy z narażeniem życia przenieśli w to miejsce współwyznawców, którzy leżeli na oddziale szpitalnym i przed ewakuacją mieli zostać zabici. Grupa Świadków Jehowy wymaszerowała ostatnia. Esesmani kazali im ciągnąć ze sobą wóz, który – jak się później okazało – był załadowany przedmiotami skradzionymi więźniom. Żołnierze byli pewni, że Świadkowie Jehowy niczego sobie nie przywłaszczą. Chorzy (w tym Winkler) i starsi mogli wsiąść na niego podczas marszu i trochę wypocząć. Kto odzyskał siły, zsiadał i dołączał do pochodu, a jego miejsce zajmował inny. Trwało to przez dwa tygodnie marszu śmierci.
Po wyzwoleniu.
Po zakończeniu II wojny światowej Winkler nadal nadzorował działalność Świadków Jehowy w Holandii. Był też mówcą na pierwszym powojennym kongresie, który się odbył 5 sierpnia 1945 roku w Amsterdamie (4 tys. obecnych). W roku 1946 z powodów zdrowotnych zrezygnował z funkcji nadzorcy Biura Oddziału w Holandii. Zmarł 22 czerwca 1972 roku, a jego żona w kwietniu 1982 roku.
Upamiętnienie.
4 lutego 2019 roku przy Endenischer Straße 5 w Bonn został odsłonięty jego stolperstein.

</doc>
<doc id="4698765" url="https://pl.wikipedia.org/wiki?curid=4698765" title="Álamo">
Álamo

Álamo – miasto w Meksyku, w stanie Veracruz.

</doc>
<doc id="4698767" url="https://pl.wikipedia.org/wiki?curid=4698767" title="Stal Ostrów Wielkopolski (piłka nożna)">
Stal Ostrów Wielkopolski (piłka nożna)



</doc>
<doc id="4698769" url="https://pl.wikipedia.org/wiki?curid=4698769" title="Pałac w Kantorowicach">
Pałac w Kantorowicach

Pałac w Kantorowicach – zabytkowy pałac, który znajduje się w Kantorowicach.
Zbudowany z funduszy książąt brzeskich około 1600 roku. Od roku 1720 własność miasta Brzegu. W wyniku przebudowy w XIX wieku nabrał stylu renesansowego. Pierwotnie zamek wraz z niewielkim dziedzińcem otoczony był fosą, która przetrwała jedynie w zarysie. W 1936 roku obiekt przeszedł remont. Obecnie zatracił swoje pierwotne walory i pełni funkcje mieszkaniowe.

</doc>
<doc id="4698772" url="https://pl.wikipedia.org/wiki?curid=4698772" title="4-koma">
4-koma



</doc>
<doc id="4698777" url="https://pl.wikipedia.org/wiki?curid=4698777" title="Dorota Monkiewicz">
Dorota Monkiewicz

Dorota Monkiewicz (ur. 13 maja 1961 w Warszawie) – polska krytyczka sztuki i kuratorka. W latach 2011-2016 dyrektor Muzeum Współczesnego we Wrocławiu.
Życiorys.
Przez prawie dwie dekady była kustoszką sztuki współczesnej w Muzeum Narodowym w Warszawie, a także dwukrotną prezeską Sekcji Polskiej Association of Art Critics. W 1996 roku założyła Fundację Zbiorów Sztuki Współczesnej Muzeum Narodowego w Warszawie. W latach 2005–2007 była członkinią Rady Programowej Muzeum Sztuki Nowoczesnej. Jako badaczka specjalizuje się w sztuce feministycznej, krytycznej i konceptualnej.
Jako pierwsza dyrektorka Muzeum Współczesnego Wrocław, była współautorką jego Koncepcji Programowej razem z Piotrem Krajewskim. Była dyrektorką muzeum do 2016 roku, realizując jego misję badawczą i edukacyjną nastawioną na nowoczesną sztukę wrocławską.
Jest autorką ponad 100 publikacji dotyczących sztuki współczesnej. Za swoje działania została nagrodzona w 2017 roku Nagrodą Krytyki Artystycznej im. Jerzego Stajudy, przyznawaną przez Narodową Galerię Sztuki Zachęta.
W 2018 r. zasiadała w Kapitule Nagrody Sztuki im. Marii Anto i Elsy von Freytag-Loringhoven.
Pracowała do 2020 w Centrum Rzeźby Polskiej w Orońsku.

</doc>
<doc id="4698781" url="https://pl.wikipedia.org/wiki?curid=4698781" title="Sylwester Jaciuk">
Sylwester Jaciuk

Sylwester Jaciuk (ur. 20 maja 1993) – polski niepełnosprawny lekkoatleta specjalizujący się w biegach średnich klasyfikacji T20, brązowy medalista mistrzostw świata i dwukrotny srebrny medalista mistrzostw Europy. Występuje również w biegach przełajowych.
Życiorys.
W 2016 roku podczas mistrzostw Europy w Grosseto zdobył srebrny medal w biegu na 800 metrów T20. Wcześniej w biegu na 1500 metrów zajął siódmą pozycję.
Następnego roku na mistrzostwach świata w Londynie zajął trzecie miejsce w biegu na 800 metrów, zdobywając brązowy medal z rekordem życiowym 1:56,92 min. Przegrał jedynie z Amerykaninem Michaelem Branniganem i Hiszpanem Ramirezem Rodriguezem.
W 2018 roku w Berlinie na mistrzostwach Europy obronił tytuł wicemistrza Europy na dystansie 800 metrów T20.

</doc>
<doc id="4698785" url="https://pl.wikipedia.org/wiki?curid=4698785" title="Alvarado (Veracruz)">
Alvarado (Veracruz)

Alvarado – miasto w Meksyku, w stanie Veracruz.

</doc>
<doc id="4698787" url="https://pl.wikipedia.org/wiki?curid=4698787" title="Basen Szwabsko-Frankoński">
Basen Szwabsko-Frankoński

Basen Szwabsko-Frankoński, także Progi Szwabsko-Frankońskie (niem. "Südwestdeutsches Stufenland") – duży region fizycznogeograficzny na południu Niemiec, obejmujący większość landu Badenia-Wirtembergia oraz bawarskiej Frankonii, a także fragmentarycznie wchodzący na terytorium Szwajcarii. 
W skład Basenu wchodzą:
Głównymi ośrodkami miejskimi Basenu są Stuttgart i Norymberga. W obrębie regionu znajduje się Park Narodowy Schwarzwaldu.
W popularnym w Polsce ujęciu zaproponowanym przez Jerzego Kondrackiego Wyżyna Meńsko-Neckarska, Jura Szwabska i Jura Frankońska tworzą podprowincję Wyżyn Południowoniemieckich, zaś Schwarzwald z Doliną Górnego Renu i Góry Hesko-Frankońskie wchodzą w skład podprowincji Nadrenia Górna.

</doc>
<doc id="4698790" url="https://pl.wikipedia.org/wiki?curid=4698790" title="Ciudad Mendoza">
Ciudad Mendoza

Ciudad Mendoza – miasto w Meksyku, w stanie Veracruz.

</doc>
<doc id="4698792" url="https://pl.wikipedia.org/wiki?curid=4698792" title="Coatepec">
Coatepec

Coatepec – miasto w Meksyku, w stanie Veracruz.

</doc>
<doc id="4698795" url="https://pl.wikipedia.org/wiki?curid=4698795" title="Cosoleacaque">
Cosoleacaque

Cosoleacaque – miasto w Meksyku, w stanie Veracruz.

</doc>
<doc id="4698797" url="https://pl.wikipedia.org/wiki?curid=4698797" title="Fortín de las Flores">
Fortín de las Flores

Fortín de las Flores – miasto w Meksyku, w stanie Veracruz.

</doc>
<doc id="4698799" url="https://pl.wikipedia.org/wiki?curid=4698799" title="Wiesław Pieregorólka">
Wiesław Pieregorólka

Wiesław Pieregorólka (ur. w 1958 w Rybniku) – polski muzyk jazzowy, kompozytor, aranżer, dyrygent, bandlider.
Życiorys.
Urodził się w Rybniku, dzieciństwo spędził w Roju. Absolwent Wydziału Jazzu na Akademii Muzycznej im. Karola Szymanowskiego w Katowicach. Swój pierwszy big-band założył na drugim semestrze studiów. Współpracował m.in. z: Wojciechem Karolakiem, Tomaszem Szukalskim, Tomaszem Stańko, Janem „Ptaszynem” Wróblewskim, Andrzejem Zauchą, Andrzejem Rosiewiczem, Zbigniewem Wodeckim, Jerzym Połomskim, Ryszardem Rynkowskim, Kasią Kowalską, Natalią Kukulską. W latach 1983–1984 był kierownikiem muzycznym zespołu Music Market. Przez 10 lat pełnił funkcję dyrektora ds. artystycznych w wytwórni Universal Music Polska. Jest kompozytorem utworu z repertuaru A. Zauchy pt. "C’est la vie – Paryż z pocztówki", który został opublikowany na płycie "Stare, nowe, najnowsze" (1987). Kolejnym owocem współpracy obydwu artystów jest album pt. "Andrzej Zaucha" (1989). Pieregorólka skomponował także muzykę do wielu filmów, m.in.: "Rozmowy o miłości", "Oszołomienie" czy "Excentrycy, czyli po słonecznej stronie ulicy". Wraz z grupą Perfect oraz Polską Orkiestrą Radiową stworzył projekt, który był muzycznym połączeniem dwóch podmiotów wykonawczych, jakimi były zespół rockowy i orkiestra symfoniczna ("Perfect Symfonicznie", 2002). 9 października 2016 roku Wiesław Pieregorólka został uhonorowany statuetką Honorowej Złotej Lampki Górniczej.

</doc>
<doc id="4698803" url="https://pl.wikipedia.org/wiki?curid=4698803" title="Rakuskie Turnie">
Rakuskie Turnie

Rakuskie Turnie – grupa turni w Rakuskiej Grani w Tatrach Słowackich. Znajdują się na jej północnym zboczu opadającym do Wielkiego Żlebu Rakuskiego. Zbocze to nosi nazwę Rakuskiego Upłazu. Dołem porasta go las, wyżej kosodrzewina i trawy.
Nazwa Rakuskich Turni i wszystkich obiektów w Rakuskiej Grani pochodzi od słowackiej wsi Rakusy. Rakuskie Turnie są widoczne ze szlaku turystycznego wiodącego Doliną Kieżmarską. Na przeciwległym zboczu Wielkiego Rakuskiego Żlebu (w Folwarskiej Grani) znajdują się Folwarskie Turnie.

</doc>
<doc id="4698811" url="https://pl.wikipedia.org/wiki?curid=4698811" title="ASM Belfort">
ASM Belfort

Association Sportive Municipale Belfortaine Football Club – francuski klub piłkarski z siedzibą w mieście Belfort, występujący w Championnat National 2.
Historia.
Chronologia nazw:
Klub został założony w 1947 roku jako Association Sportive des Patronages Belfortains (ASP Belfortains), zaś w 1971 roku połączył się z US Belfort, tworząc ASM Belfort.

</doc>
<doc id="4698814" url="https://pl.wikipedia.org/wiki?curid=4698814" title="Walenty Kryszak">
Walenty Kryszak

Walenty Kryszak (ur. 10 lutego 1897 w Szadłowicach, poległ 24 września 1920 pod Izabelinem) – plutonowy 5 pułku strzelców wielkopolskich, podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Józefa (rolnika) i Łucji z domu Kopeć.
Ukończył szkołę powszechną, po czym pracował w gospodarstwie rodziców. W roku 1917 został wcielony do armii niemieckiej. W listopadzie 1918 roku został zdemobilizowany, a w styczniu następnego roku wstąpił jako ochotnik do oddziałów powstańczych i uczestniczył w zmaganiach powstania wielkopolskiego, walcząc o wyzwolenie Kujaw.
Służył w szeregach 1 kompanii ckm. 5 pułku strzelców wielkopolskich. Uczestniczył w wojnie z bolszewicką Rosją. Jako kapral 59 pułku piechoty, wchodzącego w skład 15 Dywizji Piechoty, wyróżnił się odwagą w dniu 4 lipca 1920 roku podczas walk odwrotowych nad Bugiem. Wówczas, w czasie ataku nieprzyjaciela na polskie pozycje pod Szerczewicami, do ostatniej chwili prowadził ogień ze swojego karabinu maszynowego, pomagając tym samym przygotować się do kontrataku oddziałom odwodowym. Następnie wycofał się jako ostatni, zabierając swoją broń. Za czyn ten odznaczony został Krzyżem Srebrnym Orderu Virtuti Militari, którym udekorował go w dniu 11 września 1920 roku gen. ppor. Władysław Jung. Nadanie to zostało następnie potwierdzone dekretem Wodza Naczelnego marszałka Józefa Piłsudskiego L.2977 z 13 maja 1921 roku (opublikowanym w Dzienniku Personalnym Ministerstwa Spraw Wojskowych Nr 21 z dnia 28 maja 1921 r.).
Walenty Kryszak poległ w dniu 24 września 1920 roku podczas walk pod Izabelinem.

</doc>
<doc id="4698820" url="https://pl.wikipedia.org/wiki?curid=4698820" title="Ixtaczoquitlán">
Ixtaczoquitlán

Ixtaczoquitlán – miasto w Meksyku, w stanie Veracruz.

</doc>
<doc id="4698821" url="https://pl.wikipedia.org/wiki?curid=4698821" title="Dominik Wilczek">
Dominik Wilczek

Dominik Wilczek (ur. 16 lipca 1999 we Wrocławiu) – polski koszykarz występujący na pozycjach rzucającego obrońcy lub niskiego skrzydłowego, obecnie zawodnik Suzuki Arki Gdynia.
Jego ojciec, Tomasz Wilczek, również był koszykarzem.
13 maja 2021 został zawodnikiem Asseco Arki Gdynia.

</doc>
<doc id="4698826" url="https://pl.wikipedia.org/wiki?curid=4698826" title="Las Choapas">
Las Choapas

Las Choapas – miasto w Meksyku, w stanie Veracruz.

</doc>
<doc id="4698828" url="https://pl.wikipedia.org/wiki?curid=4698828" title="Misantla">
Misantla

Misantla – miasto w Meksyku, w stanie Veracruz.

</doc>
<doc id="4698830" url="https://pl.wikipedia.org/wiki?curid=4698830" title="Naranjos">
Naranjos

Naranjos – miasto w Meksyku, w stanie Veracruz.

</doc>
<doc id="4698832" url="https://pl.wikipedia.org/wiki?curid=4698832" title="Nogales (Veracruz)">
Nogales (Veracruz)

Nogales – miasto w Meksyku, w stanie Veracruz.

</doc>
<doc id="4698836" url="https://pl.wikipedia.org/wiki?curid=4698836" title="Papantla de Olarte">
Papantla de Olarte

Papantla de Olarte – miasto w Meksyku, w stanie Veracruz.

</doc>
<doc id="4698842" url="https://pl.wikipedia.org/wiki?curid=4698842" title="Río Blanco">
Río Blanco



</doc>
<doc id="4698847" url="https://pl.wikipedia.org/wiki?curid=4698847" title="Río Blanco (Meksyk)">
Río Blanco (Meksyk)

Río Blanco – miasto w Meksyku, w stanie Veracruz.

</doc>
<doc id="4698850" url="https://pl.wikipedia.org/wiki?curid=4698850" title="San Andrés Tuxtla">
San Andrés Tuxtla

San Andrés Tuxtla – miasto w Meksyku, w stanie Veracruz.

</doc>
<doc id="4698855" url="https://pl.wikipedia.org/wiki?curid=4698855" title="Operator alternatywny">
Operator alternatywny

Operator alternatywny – operator MNO, który tworzy nową sieć dystrybucyjną działającą pod inną niezależną marką handlową. Sieci takie nazywa się często sieciami alternatywnymi lub drugoplanowymi. Są to takie sieci dystrybucyjne jak Nju mobile, Heyah, Red Bull Mobile czy Plush. Na przykład Przedsiębiorca telekomunikacyjny – Operator infrastrukturalny Orange Polska S.A. jest właścicielem sieci dystrybucyjnej działającej pod marką Orange oraz drugiej alternatywnej sieci dystrybucyjnej działającej pod marką Nju mobile.
Operator MMO – Operator to Mobile Network Operator w skrócie MNO. Określenie oznacza dostawcę usług mobilnych lub przedsiębiorcę telekomunikacyjnego. Operator MNO musi posiadać lub kontrolować infrastrukturę telekomunikacyjną. Operator wirtualny MVNO (Mobile Virtual Network Operator). MVNO płaci za korzystanie z sieci operatora infrastrukturalnego MNO (Mobile Network Operator). Wysokość opłat zależy od ruchu w jego sieci.
Modele współpracy MVNO z MNO.
Modele współpracy MVNO z MNO są podzielone ze względu na ilość funkcji (infrastruktury), które realizuje sam MVNO. Jest to bezpośrednio związane z kosztami, które poniesie MVNO. Jeżeli chce realizować więcej usług samodzielnie, korzystając np. tylko z sieci radiowej MNO, musi zainwestować więcej pieniędzy we własną infrastrukturę.
Wyróżniamy trzy podstawowe modele:
Operatorem alternatywnym może również być każdy lokalny operator dystrybucyjny, który dzierżawi sygnał LTE od operatora przemysłowego o częstotliwościach 3600 – 3800 MHz. Pierwszy z nich zakładał tradycyjny, równy podział pasma na cztery części, po 50 MHz dla każdego podmiotu. W drugim pojawiła się propozycja podziału czterech pasm po 80 MHz w zakresie 3480 – 3800 MHz oraz przeznaczenie pasma 3400 – 3480 MHz dla użytku lokalnego. Przy czym drugie rozwiązanie zakładałoby ograniczenia terytorialne. Nie obejmowałyby gmin, na których obowiązują rezerwacje z terminem ważności dłuższym niż 4 lata od dnia ogłoszenia przetargu na dany teren.
Metoda dla operatorów alternatywnych NON – BRANDED OPERATOR (operator niemarkowany).
Jest to metoda rozwoju, która przewiduje budowę silnego operatora telekomunikacyjnego dostarczającego usługi na rzecz alternatywnych operatorów.
W tej strategii wyróżnia się następujące cechy :
Różnice między operatorem alternatywnym a wirtualnym polegają na tym iż operator wirtualny nie posiada swoje własnej infrastruktury
sieciowej ani własnego serwisu, operator wirtualny dzierżawi daną sieć bądź linie teletechniczną na danym lokalnym obszarze np. gminie.
Wszystkie nowe zmiany są na bieżąco korygowane i ogłaszane przez UKE (Urząd Komunikacji Elektronicznej).

</doc>
<doc id="4698856" url="https://pl.wikipedia.org/wiki?curid=4698856" title="Agata Pyzik">
Agata Pyzik

Agata Pyzik (ur. 1983) – polska krytyczka sztuki, eseistka i dziennikarka. Pisze zarówno do polskich („Dwutygodnik”, „Krytyka Polityczna”, „Polityka”, „Szum”) jak i brytyjskich („The Guardian”, „The Wire”) czasopism. Jej zainteresowania obejmują głównie kulturę i politykę krajów postkomunistycznych, okres zimnej wojny, skutki transformacji ustrojowej. Znana głównie z książki "Biedni, ale sexy. Zderzenia kulturowe na wschodzie i zachodzie Europy".
Życiorys.
Uczęszczała do prywatnej szkoły. W Warszawie studiowała m.in. filozofię, historię sztuki i amerykanistykę. Pisała do „Gazety Wyborczej”, „Przekroju”, „Polityki”, a także do muzycznego magazynu „Glissando”, głównie o sztuce współczesnej, muzyce, architekturze. Zajmowała się także tłumaczeniem, przełożyła m.in. na język angielski "Miasto jako idea polityczna" Krzysztofa Nawratka, wydane w 2011 przez Uniwersytet w Plymouth, oraz na język polski utwory Jamesa Schuylera. Pracowała także dla Fundacji Bęc Zmiana.
W 2013 roku wydała "Poor But Sexy: Culture Clashes in Europe East and West" przez wydawnictwo Zero Books, wydane w języku polskim w 2018 roku. W książce analizowała wpływ transformacji ustrojowej z socjalizmu w neoliberalny kapitalizm na sztukę i kulturę w państwach byłego bloku wschodniego. Przez długi czas mieszkała w Londynie i Warszawie, od 2015 roku wróciła na stałe do Polski.
W 2017 roku rozpoczęła pracę nad "Japan's Tin Drum (33⅓)," monografią brytyjskiego zespołu synthpopowego "Japan", oraz książką "Dziewczyna i pistolet" z Fundacją Razem Pamoja.

</doc>
<doc id="4698857" url="https://pl.wikipedia.org/wiki?curid=4698857" title="Tantoyuca">
Tantoyuca

Tantoyuca – miasto w Meksyku, w stanie Veracruz.

</doc>
<doc id="4698861" url="https://pl.wikipedia.org/wiki?curid=4698861" title="Tierra Blanca (Veracruz)">
Tierra Blanca (Veracruz)

Tierra Blanca – miasto w Meksyku, w stanie Veracruz.

</doc>
<doc id="4698865" url="https://pl.wikipedia.org/wiki?curid=4698865" title="Czesława Endelmanowa-Rosenblattowa">
Czesława Endelmanowa-Rosenblattowa

Czesława Endelmanowa-Rosenblattowa z d. Braude, znana także jako Czesława Endelmanowa lub Czesława Rosenblattowa (ur. 1879 lub 1881 w Piotrkowie, zm. 1949) – pisarka, publicystka, redaktorka, tłumaczka, krytyczka literatury i sztuki. Związana była między innymi z czasopismami „Izraelita”, „Kurier codzienny”, „Nowa Gazeta”, „Wędrowiec” i „Sygnały”. Od 1902 roku posługiwała się pseudonimem Czesław Halicz.
Życiorys.
Urodziła się w 1879 roku w Piotrkowie (jak podaje Anna Wydrycka) lub 1881 roku (według Rosenblattowej), w rodzinie Nathana Braude i Salomei z Horowiczów (ur. 1855). Ukończyła gimnazjum w Łodzi, następnie przeniosła się do Warszawy. Była dwukrotnie zamężna. Prawdopodobnie pomiędzy 1896 i 1898 rokiem poślubiła Zygmunta Samuela Endelmana (1873–1941), lekarza ginekologa z zasymilowanej warszawskiej rodziny żydowskiej. W 1898 roku urodziła córkę Halinę, późniejszą Halinę z Endelmanów Górską, pisarkę i aktywistkę. W 1905 roku rozwiodła się z Endelmanem i wyjechała do Brukseli, gdzie uzyskała obroniła pracę doktorską z nauk społecznych zatytułowaną "Oeuvre sociale d’art en Belgique contemporaine". Pomiędzy 1905 a 1911 rokiem poślubiła Henryka Rosenblatta, przemysłowca. W 1912 roku urodziła się im córka Jeanine (1912–1998). W Brukseli należała do Stowarzyszenia Polskiego im. Joachima Lelewela, gdzie poznała między innymi Marię i Mariana Dąbrowskich. Współuczestniczyła także w tworzeniu polskiej sekcji w jednym z brukselskich muzeów.
I wojnę światową najprawdopodobniej spędziła w Rosji – jej pierwsza powieść została opublikowana w Kijowie w 1914 roku. Po zakończeniu wojny powróciła do Belgii. Jej losy podczas II wojny światowej nie są znane.
Na stronie internetowej Geni.com jako rok śmierci Czesławy Endelmanowej-Rosenblattowej wskazano rok 1949.
Twórczość.
Pierwsze lata.
W początkowym okresie swej twórczości publikowała między innymi w czasopismach „Izraelita” (w późniejszym czasie stała się członkinią jego redakcji), „Kurier codzienny” i „Wędrowiec”. Jej teksty tam publikowane porównywane są do prac polskich pozytywistów i uznawane są przez niektórych za teksty prekursorskie dla reportażu. Skupiała się w nich na problemach społecznych związanych ze społecznością żydowską oraz zagadnieniach związanych z ubóstwem. Szczególnie chętnie poświęcała swoje teksty literackie i publicystyczne tematyce kobiecej: zagadnieniom biedy, wyzysku i emancypacji, co było prekursorskie na początku XX wieku. Od początku swojej kariery literackiej publikowała teksty poświęcone sztuce, czego przykładem jest artykuł "Sztuka i ideały etyczne", opublikowany w „Wędrowcu” w 1901 roku – roku jej debiutu.
Rozkwit kariery.
Najbardziej owocne w karierze Rosenblattowej były lata 1910–1914. Jej teksty zaczęły być publikowane w „Nowej Gazecie”, z którą publicystka rozpoczęła wieloletnią współpracę. Została także jedną z laureatek pierwszego polskiego konkursu poświęconego sztukom teatralnym. W 1914 r. opublikowała "Młodość Hanny Turskiej" – powieść z gatunku Bildungsroman, poświęconą zagadnieniom emancypacji i edukacji kobiet (opublikowaną najpierw pod tytułem "Studentka").
Zmianie uległa forma tworzonych przez nią tekstów i tematyka w nich poruszana: jej krótkie formy literackie przestały być poświęcane problemom społeczności żydowskiej, a zaczęły dotyczyć bardziej ogólnych problemów społecznych. Kontynuowała publikowanie tekstów z zakresu krytyki literackiej i artystycznej: tworzyła artykuły poświęcone dziełom sztuki i artystom, a także formy literackie, w których sztuka stanowiła osnowę, na której publicystka tworzyła bajkową formę literacką (np. "Henryk VIII", "Klasztor nad morzem") lub diagnozę społeczną ("Konstanty Meunier"")".
Okres milczenia i powrót literacki.
W okresie 1914–1934 prawie w ogóle nie publikowała. Przyczyny jej znikomej aktywności literackiej i publicystycznej w tym czasie nie są do końca znane. W 1934 roku zakończyła dwudziestoletni okres milczenia za sprawą zbioru krótkich form zatytułowanych "Ludzie, którzy jeszcze żyją". W tej publikacji powróciła do tematów, którymi zajmowała się na początku swej kariery, a które w późniejszym czasie porzuciła. Bohaterami "Ludzi, którzy jeszcze żyją" są ubodzy mieszkańcy zlokalizowanego pod Łodzią sztetla (prawdopodobnie Piotrkowa).

</doc>
<doc id="4698872" url="https://pl.wikipedia.org/wiki?curid=4698872" title="Valente Díaz">
Valente Díaz

Valente Díaz – miasto w Meksyku, w stanie Veracruz.

</doc>
<doc id="4698877" url="https://pl.wikipedia.org/wiki?curid=4698877" title="Genyophryne thomsoni">
Genyophryne thomsoni



</doc>
<doc id="4698882" url="https://pl.wikipedia.org/wiki?curid=4698882" title="Xico (Veracruz)">
Xico (Veracruz)

Xico – miasto w Meksyku, w stanie Veracruz.

</doc>
<doc id="4698885" url="https://pl.wikipedia.org/wiki?curid=4698885" title="44 Pułk Piechoty Austro-Węgier">
44 Pułk Piechoty Austro-Węgier



</doc>
<doc id="4698893" url="https://pl.wikipedia.org/wiki?curid=4698893" title="Zadni Lendacki Żleb">
Zadni Lendacki Żleb

Zadni Lendacki Żleb ("Zadný Lendacký žľab") – żleb w słowackich Tatrach Wysokich opadający spod Rakuskiej Przełęczy ("Nižné sedlo pod Svišťovkou") do Zielonej Doliny Kieżmarskiej ("dolina Zeleného plesa"). Jego orograficznie prawe obramowanie tworzy Lendacka Ubocz opadająca z Rakuskiej Kopy ("Svišťov hrb"), lewe grzęda Złotej Czuby ("Zlatý hrb"). Żleb opada z wysokości około 2000 m do wysokości około 1550 m. Jest całkowicie kamienisto-piarżysty, górą bardzo stromy, w dolnej części podcięty pionową ścianą, z której czasami spada wodospad. Wylot żlebu znajduje się w pobliżu wylotu Niemieckiej Drabiny.
Spod następnej na wschód przełączki Rakuski Przechód opada Skrajny Lendacki Żleb.

</doc>
<doc id="4698906" url="https://pl.wikipedia.org/wiki?curid=4698906" title="Flumen">
Flumen

flumen ("flm") (łac. rzeka, strumień) – pasmo nisko występujących chmur w superkomórce burzowej, ułożonych równolegle do kierunku przepływu powietrza w dolnej części troposfery i przemieszczających się w kierunku lub do wnętrza superkomórki.
Chmury te mogą utworzyć wzdłuż pseudofrontu ciepłego superkomórki tzw. pasma dopływowe (ang. inflow bands), które znajdują się mniej więcej na podobnej wysokości co podstawa prądu wstępującego.Chmury te nie mają połączenia z chmurą stropową ("murus"), a ich podstawa znajduje się od niej wyżej. Chmury te są często mylone z tornadami, odróżnia je to, że flumen nie obraca się. 
Tego typu formacje chmur są zwykle spotykane w połączeniu z silnymi burzami i superkomórkami. 
Najczęściej występują podczas sezonu burzowego w alei tornad w Stanach Zjednoczonych. 
Jednym ze szczególnych typów flumen jest długa, względnie szeroka i płaska chmura nazywana ogonem bobra (ang. Beaver's tail). Chmury te towarzyszą chmurom cumulonimbus. 

</doc>
<doc id="4698908" url="https://pl.wikipedia.org/wiki?curid=4698908" title="Vietnamophryne">
Vietnamophryne

Vietnamophryne – rodzaj płaza bezogonowego z podrodziny Asterophryinae w rodzinie wąskopyskowatych (Microhylidae). 
Zasięg występowania.
Rodzaj obejmuje gatunki występujące w znane tylko z dwóch miejsc w Wietnamie (prowincja Gia Lai, Region Płaskowyżu Centralnego w środkowej części Gór Annamskich i w górzystej prowincji Cao Bằng) oraz z jednej miejscowości w północnej Tajlandii (wapienny, górzysty obszar w północnej prowincji Chiang Rai); wystąpienie gatunków z tego rodzaju w sąsiednich regionach Laosu i w środkowo-północnym Wietnamie jest wysoce spodziewane.
Systematyka.
Etymologia.
"Vietnamophryne": Wietnam (); "phrunē", φρυνης "phrunēs" „ropucha”.
Podział systematyczny.
Do rodzaju należą następujące gatunki:

</doc>
<doc id="4698914" url="https://pl.wikipedia.org/wiki?curid=4698914" title="Pałac Fipperów w Prudniku">
Pałac Fipperów w Prudniku

Pałac Fipperów w Prudniku – pałac znajdujący się na Lipnie w Prudniku, przy ul. Poniatowskiego 3A.
Historia.
Folwark na Lipnie powstał w XVIII wieku. W najstarszych przekazach kartograficznych występuje pod nazwą "Piltz Vorwerk" lub "Buchen Vorwerk". Później nazywany był "Linden Vorwerk", czyli Lipowy Folwark.
Pałac został wzniesiony na przełomie XIX i XX wieku. Z czasem właścicielami folwarku została mieszczańska rodzina Fipperów, która wybudowała cegielnię w jego okolicy, a także barokową kaplicę przydrożną św. Antoniego. Byli oni również dobroczyńcami położonego na pobliskiej Kaplicznej Górze Sanktuarium Matki Bożej Bolesnej (zniszczone w 1945).
Ostatnim z rodu Fipper właścicielem pałacu był Bruno, który zamieszkiwał w nim wraz z żoną Elsą. Piastował on urząd przewodniczącego powstałego w 1911 w Prudniku Związku Hodowców Buraków. Bruno zginął w 1945, wraz z rodziną został pochowany na cmentarzu w Prudniku. Potomkowie Fipperów mieszkają w Niemczech.
W kwietniu 1942 roku pałac w Prudniku znalazł się na "liście Grundmanna", sporządzonej przez konserwatora Günthera Grundmanna w celu zabezpieczenia skarbów historii przed zniszczeniami wojennymi. Prudnicka składnica została zaszyfrowana literą „B”, do pałacu przewieziono miejskie zbiory sztuki z Wrocławia. Jak podaje Joanna Lamparska, skrytka w Prudniku zawierała największy zbiór śląskiej rzeźby średniowiecznej. Po zakończeniu II wojny światowej pałac odwiedziła polska komisja rewindykacyjna Ministerstwa Kultury i Sztuki. Zbiory z Prudnika przewiezono do Bytomia, a dwa lata później wróciły do Wrocławia.
Po wojnie pałac pełnił funkcję mieszkalną. Był zamieszkiwany między innymi przez Stanisława Szozdę. Obecnie w pałacu znajduje się siedziba Stadniny Koni Prudnik.
Architektura.
Obiekt murowany, dwukondygnacyjny z cegły, wzniesiony na nieregularnym planie zbliżonym do prostokąta. Posiada wieżę przykrytą baniastym hełmem, a na elewacji północnej znajduje się liczba 1899 – rok budowy. Do pałacu przylega niewielkie zadrzewienie, które stanowi pozostałość po dawnym parku i ogrodzie. Tuż obok znajdują się zabudowania pofolwarcze i barokowa kapliczka. W XXI wieku pałac został gruntownie odrestaurowany.

</doc>
<doc id="4698915" url="https://pl.wikipedia.org/wiki?curid=4698915" title="Port (powieść)">
Port (powieść)

Port () – mikropowieść autorstwa chorwackiego pisarza Antuna Šoljana, przedstawiająca losy inżyniera, który podczas realizacji swojego życiowego projektu, zostaje wciągnięty w biurokratyczną machinę, sprzeniewierza się swoim ideałom, co doprowadza go do całkowitego upadku.
Powieść wpisuje się w nurt egzystencjalizmu. Podobnie jak Albert Camus (np. w powieści "Obcy"), autor m.in. omawia kwestie nihilizmu i absurdyzmu.
Treść.
Akcja rozgrywa się ok. lat 70. w Jugosławii. Głównym bohaterem jest Slobodan Despot – inżynier pochodzący z małej miejscowości, z której wyjechał do Zagrzebia w pogoni za marzeniami. Szybko jednak okazało się, że zamiast wznosić monumentalne, wiekopomne dzieła, inżynier zajmował się monotonnymi i powtarzalnymi projektami.
Historia zaczyna się wraz z przyjazdem głównego bohatera do małej miejscowości, w której ulokowany miał zostać tytułowy port. Małą nadmorską miejscowością okazuje się rodzinna wioska inżyniera, Murvica, której pierwowzorem prawdopodobnie była chorwacka Murvica na wyspie Brač. Wielkie przedsięwzięcie ówczesnej władzy związane było z odnalezieniem w okolicy zatoki złóż ropy. Na czele budowy stanąć miał inżynier Despot. Upatrywał on w projekcie swojego życiowego dzieła. Motyw portu, jako upragnionego celu, powraca w kontekście bohatera przez całą powieść.
Z początku wszystko idzie gładko. Despot aklimatyzuje się w swojej rodzinnej wiosce. Spotyka mieszkańców, których pamięta z lat dzieciństwa. Wszyscy witają go entuzjastycznie i przyjmują jak swojego. Inwestycja przyciąga do wioski robotników, co napędza lokalną gospodarkę.
Z biegiem czasu sytuacja się komplikuje. Despot zmuszony jest, przez przełożonego, bezwzględnego urzędnika Graša, do sprzedaży domu rodzinnego pod budowę. Ma on dać dobry przykład, aby za nim swoje domy sprzedała reszta mieszkańców, do czego powinien ich zachęcać. Inżynier wie, że nie leży to w zakresie jego obowiązków, ale wykonuje polecenia. Odtąd zaczyna się pasmo porażek bohatera, które w konsekwencji doprowadzą do jego upadku.
Kolejne domy zostają wyburzane. Slobodan popada w alkoholizm. Wdaje się w skandaliczny romans z dużo młodszą od siebie kobietą. Zdaje sobie sprawę z beznadziei swojej sytuacji i tylko atawistyczne oddanie się pijaństwu i rozpuście pozwala mu zapomnieć. Mieszkańcy coraz częściej opuszczają miasto. Malownicza, nadmorska wioska pustoszeje i zaczyna obracać się w ruinę.
Inżynier ponownie jest proszony o sprzeniewierzenie się swoim ideałom. Chodzi o wyburzenie zabytkowej kapliczki, która stoi na drodze planowanej szosy. Nikt zdaje się nie rozumieć jego postrzegania symbolicznej budowli, jako cennego zabytku. Slobodan mimo determinacji i usilnych protestów, mających zachować pomnik kultury, nie daje rady. Ugina się pod naporem biurokratycznej machiny.
Kiedy wydaje się, że władza (również rękami inżyniera) wyssała z Murvicy już wszystko, co tylko mogła, złoża ropy okazują się fatalną pomyłką. Następuje wielki exodus robotników i mieszkańców. Wioska zostaje opuszczona i zrujnowana. Niedokończona budowa zniszczyła również malownicze wybrzeże. Od inżyniera odchodzi żona i kochanka. Pozostaje sam pośród ruin, spoglądając na swoje wielkie, niedokończone dzieło.

</doc>
<doc id="4698922" url="https://pl.wikipedia.org/wiki?curid=4698922" title="Rajd Dolnośląski 1972">
Rajd Dolnośląski 1972

16. Rajd Dolnośląski – 16. edycja Rajdu Dolnośląskiego. Był to rajd samochodowy rozgrywany od 20 do 21 maja 1972 roku. Była to druga runda Rajdowych Samochodowych Mistrzostw Polski w roku 1972. Rajd składał się z 12 prób sportowych, 10 odcinków specjalnych i dwóch prób szybkości górskiej o łącznej długości 130 km. Został rozegrany na nawierzchni asfaltowej. Zwycięzcą rajdu został Sobiesław Zasada.

</doc>
<doc id="4698926" url="https://pl.wikipedia.org/wiki?curid=4698926" title="Mirosław Drożdżowski">
Mirosław Drożdżowski

Mirosław Drożdżowski (ur. 2 lipca 1964 w Pabianicach) – polski gitarzysta, pedagog, kompozytor, aranżer, honorowy Profesor Oświaty.
Życiorys.
Wychowywał się w Zelowie. W 1984 roku ukończył Państwową Średnią Szkołę Muzyczną im. S. Moniuszki w Łodzi pod kierunkiem prof. Aleksandra Kowalczyka.
W roku 1991 ukończył Akademię Muzyczną im. G i K. Bacewiczów w Łodzi w klasie gitary prof. Jerzego Nalepki.
Nauczyciel dyplomowany klas gitary w Państwowej Szkole Muzycznej I i II stopnia im. I. J. Paderewskiego w Piotrkowie Trybunalskim, Państwowej Szkole Muzycznej I i II stopnia im. Tadeusza Wrońskiego w Tomaszowie Mazowieckim, w Państwowej Szkole Muzycznej I stopnia w Bełchatowie.
Jest konsultantem Centrum Edukacji Artystycznej.
Skomponował ponad 1000 utworów na gitarę klasyczną solo oraz kameralnych z udziałem tego instrumentu, utrzymanych w różnorodnej stylistyce. Jest autorem ponad 600 transkrypcji i opracowań na gitarę. Jako pierwszy w historii opracował komplet pieśni Fryderyka Chopina na gitarę solo, wybrane utwory I. J. Paderewskiego, F. Nowowiejskiego, J. Fielda i innych.
Kompozycje i aranżacje jego autorstwa nagrywali gitarzyści: Marek Ulański, Marek Mikulski, Grzegorz Krawiec, Jacek Dulikowski, Bartłomiej Marusik, Dariusz Trzciński, Oskar Strukiel-Piotrowski. 
Jego kompozycje gitarowe bądź opracowania często znajdują się w programie obowiązkowym konkursów i festiwali o zasięgu regionalnym, ogólnokrajowym oraz międzynarodowym. Jego uczniowie są laureatami ponad 200 nagród na konkursach gitarowych w kraju i za granicą. Do jego uczniów należą m.in. Piotr Przedbora, Bartłomiej Marusik, Marek Kądziela, Oskar Strukiel-Piotrowski. Uczestniczy jako wykładowca w Międzynarodowych Kursach Gitarowych (m.in. Letni Kurs Gitary w Krzyżowej, Polska Akademia Gitary w Jarocinie). Bierze udział w pracach jury w konkursach ogólnopolskich i międzynarodowych. Prowadzi seminaria na temat własnej twórczości gitarowej połączone z wystawami swojego dorobku. 
W roku 2022 otrzymał tytuł honorowego Profesora Oświaty. 
Współpraca z zespołami.
W latach 1981–1995 współpracował z czołowymi łódzkimi grupami rockowo – bluesowymi m.in. Fetus Achatus, Anex, Alter Ego (Wojciech Lemański, Bogdan Sobieszek), Mrowisko, Luz Bluz, Rezerwat, Pawłem Rurakiem-Sokalem (Blue Café), Wiktorem Daraszkiewiczem (ex Rezerwat, obecnie Proletaryat) oraz z Piotrem "Dzikim" Chancewiczem (Syndia, Mech), Sebastianem Piekarkiem (IRA, Bracia).
Jako wokalista i gitarzysta brał udział w nagraniu kilkunastu płyt m.in. z zespołami: Kompromis, The Bootels, Mocni w Duchu, Nazareth oraz z kompozytorami: Andrzejem Rutkowskim, Zbigniewem Nikodemskim (ex Rezerwat), ks. Markiem Brożyną, autorem tekstów - Stanisławem Kabzińskim.
W latach 1988–1990 nagrywał ilustracje muzyczne dla potrzeb Akademii Filmowej w Łodzi. Od 2007 roku współtworzy zespół poetycko-muzyczny „Przeznaczenie”, dla którego napisał muzykę m.in. do wierszy poetów Witolda Stawskiego i Aleksandry Fidziańskiej.
Wydawnictwa.
Polskie: Absonic, Merakel, Euterpe, Contra, Centrum Edukacji Artystycznej, La Passione, Seis Cordas, Cicadis
Zagraniczne: Joachim-Trekel-Musicverlag – Hamburg (Niemcy), (Rosja), (Wielka Brytania), Sintoms – Gomel (Białoruś).

</doc>
<doc id="4698927" url="https://pl.wikipedia.org/wiki?curid=4698927" title="Wyżyna Meńsko-Neckarska">
Wyżyna Meńsko-Neckarska

Wyżyna Meńsko-Neckarska (329.1) – makroregion w regionalizacji fizycznogeograficznej Niemiec zaproponowanej przez J. Kondrackiego obejmujący centralną część Basenu Szwabsko-Frankońskiego, położoną niżej od otaczających je wyżyn i gór Jury Szwabskiej, Wyżyny Frankońskiej, Gór Hesko-Frankońskich i najwyższego z nich Schwarzwaldu. Głównymi rzekami odwadniającymi region są dopływy Renu: Men i Neckar. Jest to region gęsto zaludniony, intensywnie wykorzystywany rolniczo, z rozwiniętym przemysłem. Największymi miastami w granicach wyżyny są Stuttgart, będący stolicą Badenii-Wirtembergii i Norymberga.
W regionalizacji fizycznogeograficznej stosowanej przez geografów niemieckich obszar ten jest rozdzielony na cztery makroregiony: Szwabska Wyżyna Kajper-Lias ("Schwäbisches Keuper-Lias-Land"), Frankońska Wyżyna Kajper-Lias ("Fränkisches Keuper-Lias-Land"), Płyta Dolnofrankońska ("Mainfränkische Platten"), Płyta Neckarsko-Tauberska ("Neckar- und Tauber-Gäuplatten").
Wśród mezoregionów wyróżniają się: Nördlinger Ries będący rozległym kraterem powstałym w wyniku uderzenia meteorytu, pas wzgórz Frankenhöhe, Steigerwald i Haßberge oddzielający Frankońską Wyżynę Kajper-Lias od Płyty Dolnofrankońskiej, czy wyżyna Kraichgau rozdzielająca Odenwald od Schwarzwaldu.

</doc>
<doc id="4698929" url="https://pl.wikipedia.org/wiki?curid=4698929" title="Superpuchar Białorusi w piłce siatkowej mężczyzn (2019)">
Superpuchar Białorusi w piłce siatkowej mężczyzn (2019)

Superpuchar Białorusi w piłce siatkowej mężczyzn 2019 – trzecia edycja rozgrywek o Superpuchar Białorusi rozegrana 4 października 2019 roku w kompleksie sportowym "Trest Szachtaspiecbud" w Soligorsku. W meczu o Superpuchar udział wzięły dwa kluby: mistrz i zdobywca Pucharu Białorusi w sezonie 2018/2019 - oraz finalista Pucharu Białorusi 2018 - .
Po raz drugi zdobywcą Superpucharu Białorusi został klub .

</doc>
<doc id="4698933" url="https://pl.wikipedia.org/wiki?curid=4698933" title="Profesor Andrews w Warszawie. Wyspa">
Profesor Andrews w Warszawie. Wyspa

Profesor Andrews w Warszawie. Wyspa – zbiór dwóch opowiadań Olgi Tokarczuk wydany w 2018 nakładem Wydawnictwa Literackiego.
Opis.
Książka prezentuje dwa opowiadania, które pierwotnie ukazały się w zbiorze "Gra na wielu bębenkach" z 2001. Pierwsza z historii opowiada o popularnym uczonym, zagubionym w Warszawie. Porzucony przez opiekunów w obcym mieście obserwuje zachowania mieszkańców, które są dla niego coraz bardziej niezrozumiałe i dziwaczne. Drugie z opowiadań przedstawia historię opuszczonego rozbitka, który znalazł się na bezludnej wyspie i stara się oswoić zastaną przez siebie rzeczywistość. Obie historie łączy problematyka samotności, opuszczenia i adaptacji do nieznanych wcześniej realiów.

</doc>
<doc id="4698937" url="https://pl.wikipedia.org/wiki?curid=4698937" title="Pałac Steinhagena we Włocławku">
Pałac Steinhagena we Włocławku

Pałac Steinhagena we Włocławku – zabytkowa willa, która mieści się w zabudowie śródmiejskiej Włocławka, tuż przy spacerowym bulwarze nadwiślańskim.
Historia.
Pałac został zbudowany w latach 1923-1925 przez Alberta Bojańczyka (1850-1947). Mieszkał w niej Feliks Aleksander Steinhagen, inżynier, przemysłowiec, współudziałowiec a od 1930 r. także dyrektor włocławskiej fabryki Fabryki Celulozy i Papieru. Do Włocławka przeniósł się, wraz z rodziną, w 1932 roku. Dnia 8 maja 1935 roku podpisał z Jerzym Zygmuntem Bojańczykiem umowę, na mocy której wydzierżawił od niego na okres 3 lat (od 1 lipca 1935 r. do 1 lipca 1938 r.) nieruchomość przy ulicy Bechiego 2. W czerwcu 1936 roku wraz z żoną kupił ją od niego na własność.
Feliks Steinhagen był podporucznikiem rezerwy Wojska Polskiego, oficerem 14 Pułku Piechoty „Pomorze” oraz uczestnikiem kampanii wrześniowej 1939 r. Został ciężko ranny w bitwie nad Bzurą, zmarł 12 października 1939 r. w swoim domu w wyniku odniesionych ran. W 1999 roku został pośmiertnie odznaczony przez Prezydenta Polski Aleksandra Kwaśniewskiego Medalem „Za udział w wojnie obronnej 1939”.
W czerwcu 2011 roku, przy ul. Bechiego 2 odsłonięto tablicę pamiątkową w hołdzie wybitnemu obywatelowi miasta i patriocie. Uroczystość przygotowało Przedstawicielstwo Urzędu Marszałkowskiego Województwa Kujawsko – Pomorskiego oraz Muzeum Ziemi Kujawskiej i Dobrzyńskiej.
Przez wiele lat w pałacyku funkcjonowało przedszkole publiczne oraz obiekt mieszkalny. W okresie od lipca 2008 r.do czerwca 2009 r. budynek przebudowano w związku ze zmianą jego sposobu użytkowania na pomieszczenia biurowe i sale konferencyjne. Remont objął również modernizację ogrodu, wraz z małą architekturą – zrekonstruowano stojącą tu niegdyś fontannę.
Obecnie w odrestaurowanym pałacyku mieści się Delegatura Kujawsko-Pomorskiego Urzędu Marszałkowskiego oraz Regionalne Centrum Inicjatyw Europejskich.
Architektura.
Na zespół willi miejskiej składa się część główna budynku, dawna służbówka (ok. 1930 r.) oraz ogród z elementami małej architektury (lata 20. XX w.). W części głównej budynku, przekrytej dachem dwuspadowym od strony ogrodu, mieściły się pomieszczenia mieszkalne właścicieli budynku, część druga budynku od strony południowo-wschodniej, prawdopodobnie pełniła funkcję ogrodu zimowego. Budynek ożywiają rozmieszczone symetrycznie pionowe płyciny zakończone ostrołukami, w których umieszczone są trójkątnie okna. W budynku zachowała się zabytkowa klatka schodowa.

</doc>
<doc id="4698945" url="https://pl.wikipedia.org/wiki?curid=4698945" title="Polifarb Bliżyn">
Polifarb Bliżyn



</doc>
<doc id="4698950" url="https://pl.wikipedia.org/wiki?curid=4698950" title="Próg anaerobowy">
Próg anaerobowy



</doc>
<doc id="4698953" url="https://pl.wikipedia.org/wiki?curid=4698953" title="D.O.">
D.O.

D.O. (, ur. 12 stycznia 1993 w Goyang), właśc. Do Kyung-soo – południowokoreański piosenkarz i aktor. Najbardziej znany jest jako członek zespołu męskiego Exo i jego podgrupy Exo-K.

</doc>
<doc id="4698957" url="https://pl.wikipedia.org/wiki?curid=4698957" title="US Belfort">
US Belfort



</doc>
<doc id="4698961" url="https://pl.wikipedia.org/wiki?curid=4698961" title="Corydoras davidsandsi">
Corydoras davidsandsi

Corydoras davidsandsi, kirysek żółto-czarny (piaskowy) – słodkowodna ryba sumokształtna rodziny kiryskowatych (Callichthyidae). Nazwa nadana na cześć Davida Sandsa, angielskiego akwarysty znanego z publikacji książki "Catfishes of the world".
Występowanie.
Te niewielkie sumiki zamieszkują obszary wód białych rzeki Rio Negro znajdującej się na terenie Brazylii. Najliczniej występują jednak w lewym dopływie Rio negro – Rio Unini.
Naturalne Środowisko.
Tzw. "białe wody", które zamieszkują kirysy w rzeczywistości są mętnoszare, żółtawe lub brązowe i odznaczają się wyjątkowo małą przejrzystością. Osady powodujące efekt mętnej wody są błogosławieństwem dla zamieszkujących je organizmów. Osady te stanowią pożywkę dla planktonu będącego podstawowym pokarmem wielu gatunków ryb. Czyni je to zarazem najbardziej obfitującym w pokarm środowiskiem wodnym kontynentu południowoamerykańskiego. Ich odczyn waha się w granicach lekko kwaśnego do obojętnego najczęściej oscyluje w granicach pH 6,5-7,0. Twardość wody utrzymuje się z kolei na poziomie 2-3°dGH. Strefa przydenna będąca miejscem bytowania kirysków jest piaszczysta i z reguły pokrywa je naniesiona gruba warstwa mułu powstała z obumarłej materii organicznej tworzącej detrytus. W czasie pory deszczowej podnosi się nawet o kilkanaście metrów zalewając przy tym okoliczne lasy. Ze względu na niską przejrzystość w akwenach nie występują rośliny wodne. Spotykamy tam jednak mnóstwo roślin pływających takich jak pistia rozetowa oraz haicynt wodny tworzące gęsty kożuch na tafli wody. Obfitość środowiska w plankton i larwy owadów sprawia, że region ten stał się domem dla ponad 1300 gatunków ryb. Wśród typowych mieszkańców można wymienić wiele kąsaczowatych, większość zbrojników oraz wiele kirysków. Z większych ryb spotkać można liczne gatunki piranii, pielęgnice (ziemiojady, akary, pawiookie), okazałe sumy oraz słynne arapaimy. Występują tam również duże drapieżne gady oraz słodkowodne delfiny.
Wygląd zewnętrzny.
Ciało ryby jest piaskowożółte z dwoma czarnymi pręgami. Pierwsza pionowa, szersza w górnej części obejmuje oko oraz część pyska ryby. Druga z kolei biegnie skośnie wzdłuż grzbietu aż do dolnego płata płetwy ogonowej.
Budowa ciała.
Najbardziej charakterystycznym elementem morfologicznym ryb z rodzaju "Corydoras" jest posiadanie ciała pokrytego rzędami zachodzących na siebie dachówkowo płytek kostnych. To dzięki nim zawdzięczają polską nazwę "kirys", która w I-III wieku określała zbroję płytową mająca za zadanie ochronę klatki piersiowej. Kirysy podobnie jak pozostali przedstawiciele Siluriformes pozbawione są łusek, które na drodze ewolucji zostały zastąpione wcześniej wspomnianymi płytkami kostnymi tworzącymi rodzaj pancerza. Otwór gębowy Corydoras davidsandsi zakończony jest dwoma parami wąsów mogących osiągać długość ok. 1 cm. Wartym uwagi uwagi elementem budowy są płetwy piersiowe przekształcone w ostre kolce mające funkcję obronną. W warunkach domowych (akwarium) zalecane zatem jest odławianie tych ryb przy pomocy naczynia – zastąpi ono siatkę w, którą ryby mogą zahaczyć kolce powodując przy tym ich naruszenie.
Dymorfizm płciowy.
Samica jest większa oraz bardziej masywnie zbudowana w porównaniu do samca.
Rozmnażanie.
Rozmnażanie przebiega bardzo podobnie jak u innych gatunków kirysków. Impulsem do tarła jest podmiana wody w zbiorniku na świeżą i nieco chłodniejszą (cykl ten ma zadanie imitować nadejście pory deszczowej, która jest okresem rozrodu kirysów). Tarło odbywa się podobnie jak u innych kirysków w stosunku 1+2 (samica plus dwa samce). Samica rozrzuca ikrę pośród roślin oraz elementów dekoracji. Ikra jest bardzo wrażliwa na pleśnienie. Po 3–4 dniach od wyklucia młode zaczynają zerować. Najlepszym pokarmem dla narybku są nicienie lub drobno posiekane larwy owadów.
Charakterystyka.
Gatunek łagodny, spokojny i towarzyski. Są to ryby ławicowe a więc należy pielęgnować je w grupie około 20 osobników.
Warunki hodowlane.
Zbiornik powinien być niski (optymalny poziom wody to około 25 cm), oraz niezbyt jasno oświetlony. Wskazany jest dość silny ruch wody. Na dnie zbiornika powinien znaleźć się gruby miękki piasek niezbędny w przypadku akwarium urządzanego pod kirysy. Jako elementy dekoracji sprawdzą się nieduże płaskie kamienie o okrągłych krawędziach, korzenie, lignity, kawałki drewna, spreparowane łupiny orzechów kokosowych. Dno zbiornika powinna pokrywać warstwa wcześniej wysuszonych liści (mogą pochodzić z orzecha włoskiego, magnolii, dębu, olchy czarnej lub buku) dających rybom poczucie bezpieczeństwa. Polecane są również rośliny pływające oraz gatunki szerokolistne takie jak Echinodorusy, zwartki lub anubiasy. Temperatura wody w akwarium powinna wahać się w granicach 20–25 °C.
Pokarm.
Kiryski piaskowe bardzo chętnie przyjmują pokarmy suche, żywe i mrożone. podstawowym elementem diety powinny być larwy muchówek (szklarka, komar). Spośród pokarmów suchych nadają się granulaty i tabletki opadające na dno. W akwarium, w którym występują również inne ryby należy zadbać aby pokarm nie był wyjadany przez inne ryby. W nie wielkim stopniu korzystnie wpływa również dodatek pokarmu roślinnego.

</doc>
<doc id="4698967" url="https://pl.wikipedia.org/wiki?curid=4698967" title="Skrajny Lendacki Żleb">
Skrajny Lendacki Żleb

Skrajny Lendacki Żleb ("Krajný Lendacký žľab") – żleb w słowackich Tatrach Wysokich, opadający spod Rakuskiego Przechodu ("Sedlo pod Svišťovkou") do Zielonej Doliny Kieżmarskiej ("dolina Zeleného plesa"). Jego orograficznie prawe obramowanie tworzy zbocze Rakuskiej Czuby ("Veľká Svišťovka"), w które wcina się dość głęboko. Lewe obramowanie tworzy płytka grzęda Rakuskiej Kopy ("Svišťov hrb"). Żleb opada z wysokości około 2000 m do wysokości około 1550 m. Jest całkowicie kamienisto-piarżysty. Tuż nad jego górnym końcem znajduje się turniczka Lendacka Baba.
Dolną częścią Skrajnego Lendackiego Żlebu prowadzi szlak turystyczny (Magistrala Tatrzańska) z Zielonej Doliny Kieżmarskiej na Rakuski Przechód. Wyżej szlak ten prowadzi Lendacką Uboczą oddzielającą Skrajny Lendacki Żleb od Zadniego Lendackiego Żlebu opadającego z Rakuskiej Przełęczy.
W Skrajnym Lendackim Żlebie wydobywano w XVIII w. rudy (prawdopodobnie chalkopiryt i syderyt). Zachowała się w nim sztolnia Kieżmarska Bania o 10 m głębokości, poprowadzona w rudonośnej warstwie o grubości ok. 1 m. Prace górnicze prowadziła tutaj spółka "Arme Gewerkschaft" (w tłumaczeniu na język polski – "Ubogie Gwarectwo"). Sztolnię tę i dwie inne w pobliżu badał w 1932 r. Stanisław Sokołowski, wspominał też o nich Ludwik Zejszner w 1950 r.

</doc>
<doc id="4698968" url="https://pl.wikipedia.org/wiki?curid=4698968" title="Ugoda palczyńska">
Ugoda palczyńska

Ugoda palczyńska – ugoda zawarta w listopadzie 1665 roku, w czasie rokoszu Lubomirskiego pomiędzy Jerzym Sebastianem Lubomirskim a siłami króla. Ugoda ta nie zakończyła buntu magnata. Traktowana była jako zawieszenie broni podczas którego król czekał na pieniądze francuskie, a Lubomirski na poparcie szlachty.

</doc>
<doc id="4698970" url="https://pl.wikipedia.org/wiki?curid=4698970" title="Średniogórze Środkowoeuropejskie">
Średniogórze Środkowoeuropejskie



</doc>
<doc id="4698971" url="https://pl.wikipedia.org/wiki?curid=4698971" title="Loen Skylift">
Loen Skylift

Loen Skylift – kolej linowa (gondolowa) zlokalizowana w pobliżu miejscowości Loen w Norwegii (okręg Vestland).
Charakterystyka.
Trasa kolei prowadzi z dna fiordu Innvikfjorden na szczyt Hoven (1011 m n.p.m.). Jest to jedna z najbardziej stromych kolei linowych na świecie. Czas przejazdu wynosi 5 minut. Linię otwarto 20 maja 2017. W uroczystości inauguracyjnej udział wzięła królowa Sonja. Kolej została skonstruowana przez Doppelmayr Garaventa (Szwajcaria). W projekcie budowlanym wykorzystano głównie lokalnych wykonawców i dostawców. Projektantami architektury byli Tore Geir Aaland i Eva Eide Koefoed. Przejazd koleją łączy się z innymi atrakcjami turystycznymi w okolicy: szlakiem wspinaczkowym via ferrata Loen, mostem wiszącym Gjølmunnebrua o długości 120 m i areną Skåla Uphill Race.
Koszt budowy linii wyniósł około 250 milionów koron norweskich, co ulokowało ją w gronie najdroższych inwestycji turystycznych norweskich fiordów w początku XXI wieku.
Widok z górnej części linii zapewnia panoramę okolicznych fiordów, jezior oraz lodowca Jostedalsbreen.

</doc>
<doc id="4698975" url="https://pl.wikipedia.org/wiki?curid=4698975" title="Marzena Matla">
Marzena Matla

Marzena Matla – polska historyk, dr hab. nauk humanistycznych, profesor nadzwyczajny Instytutu Historii Wydziału Historii Uniwersytetu im. Adama Mickiewicza w Poznaniu.
Życiorys.
19 czerwca 2006 obroniła pracę doktorską "Państwo Przemyślidów w X i pierwszej połowie XI wieku. Ekspansja terytorialna i jej polityczne uwarunkowania", 6 marca 2018 habilitowała się na podstawie pracy zatytułowanej "Czeskie wpływy w życiu religijnym i piśmiennictwie państwa piastowskiego w X-XI w." Otrzymała nominację profesorską. Została zatrudniona na stanowisku adiunkta w Instytucie Historii na Wydziale Historii Uniwersytetu im. Adama Mickiewicza.
Pełni funkcję profesora nadzwyczajnego Instytutu Historii Wydziału Historii Uniwersytetu im. Adama Mickiewicza w Poznaniu.

</doc>
<doc id="4698978" url="https://pl.wikipedia.org/wiki?curid=4698978" title="Kościół Niepokalanego Poczęcia Najświętszej Maryi Panny w Spytkowicach">
Kościół Niepokalanego Poczęcia Najświętszej Maryi Panny w Spytkowicach

 
Kościół Niepokalanego Poczęcia Najświętszej Maryi Panny − rzymskokatolicki kościół parafialny należący do parafii pod tym samym wezwaniem (dekanat Rabka archidiecezji krakowskiej).
Jest to świątynia wzniesiona w 1758 roku. Ufundowana została przez Romana Sierakowskiego, chorążego krakowskiego i biskupa krakowskiego Andrzeja Załuskiego. Liczne przebudowy pozbawiły świątynię pierwotnego wyglądu, głównie pod koniec lat 70. XX wieku. Odnowiona została w 1893 roku – wykonana została wówczas polichromia przez M. Szczurowskiego, która następnie została przemalowana w 1983 roku. W 1929 roku została rozbudowana o przybudówki.
Budowla jest drewniana, jednonawowa, posiada konstrukcję zrębową. Kościół jest orientowany, wybydowany został na planie krzyża greckiego, z ramionami zamkniętymi prostokątnie o kalenicach niższych od nawy głównej. Do mniejszego prezbiterium w stosunku do nawy, zamkniętego trójbocznie, przylegają po bokach kruchta z zakrystią, natomiast na osi jest umieszczona kaplica Ogrójca wzniesiona pod koniec XIX wieku. Druga kruchta znajduje się z przodu nawy. Dach kościoła jest dwukalenicowy, pokryty blachą. Na dachu jest umieszczona wielokątna wieżyczka na sygnaturkę. Jest ona zwieńczona barokowym dachem hełmowym z latarnią. Wnętrze nakryte jest stropem w formie pozornego sklepienia kolebkowego, strop w nawie posiada odcinki płaskie po bokach i jest podparty czterema słupami. Chór muzyczny jest podparty dwoma słupami z parapetem wybrzuszonym w części centralnej. Prospekt organowy w stylu eklektycznym jest ozdobiony instrumentem wykonanym w 1904 roku przez Tomasza Falla. Współczesna polichromia została wykonana w 1983 roku i jest wzorowana na poprzedniej, pochodzącej z końca XIX wieku. W prezbiterium znajdują się wizerunki czterech Ewangelistów. Ołtarz główny w stylu rokokowym, dwa boczne, ołtarz w kaplicy i ambona powstały w połowie XVIII wieku. Kamienna chrzcielnica reprezentuje styl późnobarokowy. Stacje Drogi Krzyżowej wykonane zostały pod koniec XVIII wieku. Posąg Chrystusa Zmartwychwstałego w stylu późnobarokowym został wykonany w XVIII wieku.

</doc>
<doc id="4698982" url="https://pl.wikipedia.org/wiki?curid=4698982" title="9 szwadron wsparcia operacji lotniczych">
9 szwadron wsparcia operacji lotniczych

9 szwadron wsparcia operacji lotniczych (, 9th ASOS) − jednostka wsparcia bojowego zlokalizowana w Fort Hood w Teksasie. 9 ASOS zapewnia taktyczne dowodzenie i kontrolę sił powietrznych, podlegających dowódcom połączonych komponentów sił powietrznych (Joint Force Air Component) i połączonych komponentów sił lądowych (Joint Force Land Component) na potrzeby operacji bojowych.
Misją 9 szwadronu wsparcia operacji lotniczych jest integracja i kontrola sił powietrznych wspierających 1 Dywizję Kawalerii i dowódców wojsk lądowych na całym świecie.
Historia.
Historia 9 szwadronu zaczyna się 1 marca 1966 w bazie lotniczej James Connally w Waco w Teksasie, gdzie zorganizowano 602 Taktyczne Skrzydło Kontroli Powietrznej (602nd Tactical Air Control Wing – TAIRCW), z którego wyewoluowała 3 Grupa Operacji Wsparcia Lotniczego (3rd Air Support Operations Group – ASOG).
Misją grupy było zintegrowanie sił powietrznych na polu walki ze zdolnościami manewrowymi armii. Grupa doradzała wielu dowódcom i sztabom Sił Powietrznych, zapewniała taktyczną kontrolę bliskiego wsparcia powietrznego (close air support – CAS), a także zapewniała wsparcie dla personelu Korpusu.
24 czerwca 1994 9th Tactical Air Communications Squadron został zreorganizowany, przeprojektowany w 9th Air Support Operations Squadron i przydzielony do 3 Grupy Wsparcia Lotniczego 8 Armii Powietrznej, 1 lipca 1994 aktywowany w Fort Hood w Teksasie i przydzielony do 1 Dywizji Kawalerii.

</doc>
<doc id="4698983" url="https://pl.wikipedia.org/wiki?curid=4698983" title="Lendacka Ubocz">
Lendacka Ubocz

 
Lendacka Ubocz – grzęda w słowackich Tatrach Wysokich opadająca spod Rakuskiej Kopy ("Svišťov hrb") do Zielonej Doliny Kieżmarskiej ("dolina Zeleného plesa"). Oddziela od siebie dwa żleby:
Szlak turystyczny.
Górną częścią Lendackiej Uboczy prowadzi szlak turystyczny z Zielonej Doliny Kieżmarskiej na Rakuski Przechód (Magistrala Tatrzańska).

</doc>
<doc id="4698987" url="https://pl.wikipedia.org/wiki?curid=4698987" title="Wołczeck (przystanek kolejowy)">
Wołczeck (przystanek kolejowy)

Wołczeck (, ) – przystanek kolejowy w pobliżu miejscowości Wołczeck, w rejonie kowelskim, w obwodzie wołyńskim, na Ukrainie. Leży na linii Zdołbunów – Kowel.

</doc>
<doc id="4698991" url="https://pl.wikipedia.org/wiki?curid=4698991" title="LWS-89">
LWS-89

LWS-89 (ros. "ЛВС-89", także 71-89) – typ ośmioosiowego, trójczłonowego wagonu tramwajowego. Oznaczenie LWS pochodzi od słów "Leningradskij Wagon Soczlenionyj" (ros. "Ленинградский Вагон Сочленёный", pol. "Leningradzki Tramwaj Przegubowy"). Prototypowy egzemplarz został wyprodukowany w petersburskich zakładach ZRGET ("Leningradskij zawod po riemontu gorodskogo elektrotransporta") w 1989 roku.
Konstrukcja.
LWS-89 to trójczłonowa odmianą tramwaju LWS-86. Jest to szerokotorowy (1524 mm), wysokopodłogowy, przegubowy wagon o konstrukcji metalowej. Nadwozie składa się z trzech części połączonych przegubami. Pierwszy oraz trzeci człon tramwaju opierają się na jednym dwuosiowym wózku, natomiast człon środkowy zamontowany jest pomiędzy dwoma przegubami podpartymi wózkami. Do wnętrza prowadzi pięcioro dwuczęściowych drzwi harmonijkowych.
Dostawy.
W 1989 r. wyprodukowano 1 tramwaj typu LWS-86.
W 2006 r. tramwaj LWS-89 wycofano z ruchu linowego i przeniesiono do muzeum miejskiego transportu elektrycznego.

</doc>
<doc id="4698992" url="https://pl.wikipedia.org/wiki?curid=4698992" title="Adam Rosadziński">
Adam Rosadziński

 
Adam Rosadziński (ur. 12 grudnia 1900 w Buku, zm. 31 stycznia 1923) – żołnierz armii niemieckiej, armii wielkopolskiej i Wojska Polskiego. Uczestnik powstania wielkopolskiego i wojny polsko–bolszewickiej. Kawaler Orderu Virtuti Militari. 
Życiorys.
Urodził się 12 grudnia 1900 roku w Buku. Absolwent szkoły powszechnej. Pracował jako kolejarz w Poznaniu. W 1918 wcielony do armii niemieckiej. Brał udział w powstaniu wielkopolskim w II batalionie garnizonowym Poznań. Następnie jako żołnierz 7 pułk strzelców Wielkopolskich w odrodzonym Wojsku Polskim z którym walczył na froncie wojny polsko-bolszewickiej. 
Szczególnie odznaczył się w walce 12 i 21 sierpnia 1920 pod Wolą Karczewską i na szosie Zambrów – Białystok, gdzie "jako ochotnik zdobył karabin maszynowy i przyczynił się do zdobycia 12 km i 4 armat". 
Za tę postawę odznaczony Orderem Virtuti Militari. Zmarł w wyniku choroby płuc której nabawił się na froncie 31 stycznia 1923.

</doc>
<doc id="4698995" url="https://pl.wikipedia.org/wiki?curid=4698995" title="Parafia św. Walentego w Chechle">
Parafia św. Walentego w Chechle

Parafia Świętego Walentego w Chechle – parafia rzymskokatolicka, znajdująca się w diecezji opolskiej, w dekanacie Ujazd Śląski.

</doc>
<doc id="4698997" url="https://pl.wikipedia.org/wiki?curid=4698997" title="Wzgórza Górnopalatynacko-Górnomeńskie">
Wzgórza Górnopalatynacko-Górnomeńskie

Wzgórza Górnopalatynacko-Górnomeńsskie (niem. "Oberpfälzisch-Obermainisches Hügelland") – makroregion fizycznogeograficzny w Bawarii wyróżniony przez niemiecki Urząd Ochrony Środowiska (niem. "Bundesamt für Naturschutz," BfN). Jest to długi na 170 km., ale szeroki jedynie na 7-35 km. pas licznych wzgórz oddzielających wyższą Wyżynę Frankońską na zachodzie oraz Smreczany i Krainę Szumawską na wschodzie. 
Obszar składa się z dwóch mezoregionów. Na północy Wzgórza Górnomeńskie są odwadniane przez górny Men, będący dopływem Renu. Największym miastem mezoregionu jest Bayreuth. Południową część odwadnia rzeka Naab, będąca dopływem Dunaju. Ten mezoregion znajduje się w rejencji Górny Palatynat, a najważniejszym miastem w jego granicach jest Amberg.

</doc>
<doc id="4698999" url="https://pl.wikipedia.org/wiki?curid=4698999" title="Hołoby (stacja kolejowa)">
Hołoby (stacja kolejowa)

Hołoby (, ) – stacja kolejowa w miejscowości Hołoby, w rejonie kowelskim, w obwodzie wołyńskim, na Ukrainie. Leży na linii Zdołbunów – Kowel.
Stacja powstała w XIX w. na linii Kolei Brzesko-Kijowskiej.

</doc>
<doc id="4699000" url="https://pl.wikipedia.org/wiki?curid=4699000" title="Parafia św. Elżbiety Węgierskiej w Kluczu">
Parafia św. Elżbiety Węgierskiej w Kluczu

Parafia Świętej Elżbiety Węgierskiej w Kluczu – parafia rzymskokatolicka, znajdująca się w diecezji opolskiej, w dekanacie Ujazd Śląski.

</doc>
<doc id="4699001" url="https://pl.wikipedia.org/wiki?curid=4699001" title="Beata Halicka">
Beata Halicka

Beata Halicka – historyczka, kulturoznawczyni i filolożka, profesor nauk humanistycznych w dyscyplinie historia, profesor na Wydziale Historii Uniwersytetu im. Adama Mickiewicza w Poznaniu.
Życiorys.
W 1996 ukończyła studia filologii germańskiej w Wyższej Szkole Pedagogicznej im. Tadeusza Kotarbińskiego w Zielonej Górze, a w 2002 roku uzyskała stopień naukowy doktora, pracując pod kierunkiem prof. dr Gudrun Schulz na University of Vechta w Niemczech. Jest laureatką nagrody Rektora Uniwersytetu Zielonogórskiego, gdzie pracowała do 2003 roku. W latach 2005-2008 uczestniczyła w realizacji międzynarodowego projektu badawczego pt. "Odra-Oder. Region nadodrzański w Europie. Przeszłość, teraźniejszość i przyszłość", prowadzonego przez prof. dr Karla Schlögela na Europejskim Uniwersytetem Viadrina we Frankfurcie nad Odrą. Jej projekt habilitacyjny na temat powojennych migracji, osadnictwa i oswajania krajobrazu kulturowego Ziem Zachodnich po 1945 roku uzyskał dofinansowanie Polsko-Niemieckiej Fundacji na Rzecz Nauki i został ukończony w 2012 roku na tymże uniwersytecie. Za będącą jego wynikiem książkę "Polski Dziki Zachód" otrzymała Nagrodę Identitas 2016 w kategorii najlepsza książka historyczna roku.
Od 2013 roku związana jest z Uniwersytetem im. Adama Mickiewicza w Poznaniu, najpierw jako profesor UAM w Polsko-Niemieckim Instytucie Badawczym przy Collegium Polonicum w Słubicach, a od 2018 roku na Wydziale Historii w Poznaniu. W latach 2006-2014 wykładała historię kultury Europy Środkowo-Wschodniej na Uniwersytecie Viadrina w Frankfurcie nad Odrą, a także - w charakterze profesora gościnnego - na uniwersytetach w Calgary w Kanadzie (2014) i w El Paso w USA (2016).
Jej projekt naukowy pt. "Wędrujące granice / wędrujący ludzie. Zmiany tożsamości narodowej migrantów ze wschodu na zachód Europy i do USA w XX wieku" uzyskał dofinansowanie Niemieckiego Instytutu Historycznego w 2018 roku. Jego efektem jest książka pt. "Życie na pograniczach. Zbigniew Anthony Kruszewski. Biografia", która ukazała się również w języku angielskim i spotkała się z dużym zainteresowaniem amerykańskich czytelników. Jest stypendystką Fundacji Kościuszkowskiej na lata 2022/2023 na realizację projektu badawczego pt. "Polki w USA. Z wojennej tułaczki na drogę kariery. Biografie przedstawicielek powojennej emigracji". W lipcu 2022 roku otrzymała tytuł profesora nauk humanistycznych.
Jest ekspertem Europe Canada Network, w ramach którego kieruje polskim zespołem w projekcie pt. "“"European Memory Politics: Populism, Nationalism, and the Challenges to a European Memory Culture"”" – Erasmus+ Programme of the European Union.
Zainteresowania badawcze.
Interesuje się historią społeczną i kulturą Europy Środkowo-Wschodniej w XIX i XX wieku, historią kobiet i biografistyką, problemami nacjonalizmu, przymusowych migracji, Polaków i Polonii w świecie, a także stosunkami polsko-niemieckimi, kwestią granic i regionów przygranicznych, kulturą i polityką pamięci.

</doc>
<doc id="4699004" url="https://pl.wikipedia.org/wiki?curid=4699004" title="Parafia św. Stanisława Biskupa i Nawiedzenia Najświętszej Maryi Panny w Płużnicy Wielkiej">
Parafia św. Stanisława Biskupa i Nawiedzenia Najświętszej Maryi Panny w Płużnicy Wielkiej

Parafia świętego Stanisława Biskupa i Nawiedzenia Najświętszej Maryi Panny w Płużnicy Wielkiej – parafia rzymskokatolicka, znajdująca się w diecezji opolskiej, w dekanacie Ujazd Śląski.

</doc>
<doc id="4699006" url="https://pl.wikipedia.org/wiki?curid=4699006" title="Wacław Klinke">
Wacław Klinke

Wacław Klinke (ur. 9 stycznia 1892 w Warszawie, zm. 30 stycznia 1919 w Kisielowie) – żołnierz armii rosyjskiej, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Aleksandra i Emilii z Zollerów. 
Uczeń gimnazjum w Kamieńcu Podolskim. Został z niego wydalony za przynależność do tajnych organizacji młodzieżowych. Absolwent gimnazjum w Kijowie.
W 1914 wcielony do armii rosyjskiej i w jej szeregach walczył na frontach I wojny światowej. W czasie walk dostał się do niewoli niemieckiej
Dekretem Wodza Naczelnego z dnia 3 grudnia 1918 został przyjęty do Wojska Polskiego z zatwierdzeniem posiadanego stopnia podporucznika. Otrzymał przydział do 28 pułku Strzelców Kaniowskich. Na czele 11 kompanii brał udział w walkach na froncie cieszyńskim. 30 stycznia 1919 zginął w walce w Kisielowie pod Skoczowem "w chwili gdy poderwał oddział do ataku". Pochowany został na cmentarzu ewangelicko-augsburskim w Skoczowie. Za czyny bojowe został pośmiertnie odznaczony Krzyżem Srebrnym Orderu Virtuti Militari.

</doc>
<doc id="4699011" url="https://pl.wikipedia.org/wiki?curid=4699011" title="Stochód (przystanek kolejowy)">
Stochód (przystanek kolejowy)

Stochód (, ) – przystanek kolejowy w miejscowości Świdniki, w rejonie kowelskim, w obwodzie wołyńskim, na Ukrainie. Leży na linii Zdołbunów – Kowel. Nazwa pochodzi od pobliskiej rzeki Stochód.

</doc>
<doc id="4699026" url="https://pl.wikipedia.org/wiki?curid=4699026" title="Rajd Kormoran 1972">
Rajd Kormoran 1972

5. Rajd Kormoran – 5. edycja Rajdu Kormoran. Był to rajd samochodowy rozgrywany od 6 do 7 czerwca 1972 roku. Była to trzecia runda Rajdowych Samochodowych Mistrzostw Polski w roku 1972. Rajd składał się z jedenastu odcinków specjalnych, jednej próby szybkości górskiej i jednej próby szybkości płaskiej. Został rozegrany na nawierzchni asfaltowej i szutrowej. Zwycięzcą rajdu został Krzysztof Komornicki.

</doc>
<doc id="4699027" url="https://pl.wikipedia.org/wiki?curid=4699027" title="Jahodná (przełęcz)">
Jahodná (przełęcz)

Jahodná (556 m n.p.m.) – szeroka, zalesiona przełęcz w Rudawach Spiskich na Słowacji, wyznaczająca w przybliżeniu granicę między Górami Wołowskimi na zachodzie i niewielkim pasmem górskim Čierna hora na wschodzie.
Położenie.
Przełęcz leży w głównym grzbiecie Słowackich Rudaw. Grzbiet ten obniża się łagodnie na długim odcinku od szczytu Predné holisko (949 m n.p.m.) w Górach Wołowskich w kierunku wschodnim, po czym skręca ku północy, schodzi na opisywaną przełęcz, by następnie znowu łagodnie wznosić się na szczyt Vreteník (703 m n.p.m.) w grupie Pokryvy Čiernej hory. Ku północnemu zachodowi stok spod przełęczy opada ku dolinie potoku Belá, natomiast ku wschodowi – do tektonicznej doliny potoku Črmeľ.
Znaczenie komunikacyjne.
Przez przełęcz przechodzi droga nr 547 z Koszyc do Koszyckiej Białej. W siodle przełęczy w kierunku południowym odgałęzia się również kryta asfaltem droga, wiodąca wspomnianym grzbietem Gór Wołowskich do odległego o niespełna 2 km popularnego schroniska (Chata Jahodná) oraz położonego tuż obok ośrodka narciarskiego Jahodná. Na przełęczy kamienna Boża Męka oraz przystanek (Jahodná-kopec) autobusów miejskich linii nr 14 z Koszyc, kursujących do wspomnianego ośrodka Jahodná.
Turystyka.
Przy drodze do ośrodka Jahodná, ok. 100 m od siodła przełęczy, rozdroże szlaków turystycznych zwane Pod Starou Jahodnou (558 m n.p.m.): od znaków zielonych, wiodących z przełęczy do Chaty Jahodná (30 min.) odgałęziają się znaki żółte, schodzące do drogi w Dolinie Črmeľskiej (40 min.).
Inne.
Ta część Rudaw uznawana jest jako miejsce potencjalnego występowania rud uranowo-molibdenowych, irydu, osmu i metali ziem rzadkich. W latach 2005–2015 firma Ludovika Energy w rejonie Črmeľ – Jahodná prowadziła wiercenia geologiczne w poszukiwaniu tych kopalin. Na skutek protestów władz samorządowych oraz organizacji ekologicznych firmie nie przedłużono zezwolenia na dalsze tego typu prace.

</doc>
<doc id="4699028" url="https://pl.wikipedia.org/wiki?curid=4699028" title="Trylisica (przystanek kolejowy)">
Trylisica (przystanek kolejowy)

Trylisica (, ) – przystanek kolejowy w miejscowości Trylisica, w rejonie rożyszczeńskim, w obwodzie wołyńskim, na Ukrainie. Leży na linii Zdołbunów – Kowel.

</doc>
<doc id="4699031" url="https://pl.wikipedia.org/wiki?curid=4699031" title="Agata Konarska">
Agata Konarska

Agata Konarska (ur. 14 kwietnia 1973 w Warszawie) – polska dziennikarka i prezenterka telewizyjna.
Życiorys.
Córka dyplomaty Włodzimierza Konarskiego. Dorastała we Francji, Holandii, Szwecji i Austrii. 
Wykształcenie.
Ukończyła studia z handlu zagranicznego i cybernetyki na Uniwersytecie Wiedeńskim, podyplomowe studia ekonomiczne w Paryżu oraz zarządzanie gospodarką na Uniwersytecie Warszawskim.
Działalność zawodowa.
Od 1995 pracowała w Telewizji Polskiej. Pierwszym prowadzonym przez nią programem był "Brawo Bis" (TVP Polonia), a także m.in. "Kawa czy herbata?", "Racja stanu", "Polonia 24" oraz magazyn ekonomiczny "Plus Minus".
Współprowadziła Konkurs Sopot Festival 2001. 
W 2017 otrzymała nagrodę im. Macieja Płażyńskiego dla dziennikarzy i mediów służących Polonii, wyróżniona jako najlepszy dziennikarz krajowy publikujący na tematy polonijne.
W 2019 wraz z Arturem Orzechem poprowadziła koncert „Premiery”, podczas LVI Krajowego Festiwalu Piosenki Polskiej w Opolu oraz odpowiadała za przebieg konferencji prasowych podczas Konkursu Piosenki Eurowizji dla Dzieci 2019 w Gliwicach i 2020 w Warszawie.
Prowadzi program informacyjny "Okiem wiary", emitowany w TVP Info, w którym przedstawiane są najważniejsze fakty minionego tygodnia o Kościele w Polsce i na świecie.

</doc>
<doc id="4699032" url="https://pl.wikipedia.org/wiki?curid=4699032" title="Puchar Świata w biegach narciarskich 2019/2020 – Nové Město na Moravě">
Puchar Świata w biegach narciarskich 2019/2020 – Nové Město na Moravě

Siódme zawody Pucharu Świata w biegach narciarskich w sezonie 2019/2020 odbędą się w czeskiej miejscowości Nové Město na Moravě. Zawodniczki i zawodnicy rywalizowali w biegach na 10 km i 15 km stylem dowolnym 18 stycznia, natomiast 19 stycznia biegi odbędą się na dych samych dystansach stylem klasycznym w biegu pościgowym.

</doc>
<doc id="4699036" url="https://pl.wikipedia.org/wiki?curid=4699036" title="Puchar Świata w biegach narciarskich 2012/2013 – Clusaz 2013">
Puchar Świata w biegach narciarskich 2012/2013 – Clusaz 2013



</doc>
<doc id="4699038" url="https://pl.wikipedia.org/wiki?curid=4699038" title="Kraina nadziei">
Kraina nadziei

Kraina nadziei (fin. Oma maa) – fiński film dramatyczny z 2018 roku w reżyserii Markku Pölönen, z Oona Airola oraz Konsta Laakso w rolach głównych, uhonorowany dwoma nagrodami Fińskiej Fundacji Filmowej.
Premiera.
Światowa premiera odbyła się podczas Festiwalu Red Carpet 31 sierpnia 2018. Obraz wszedł do szerokiej dystrybucji w Finlandii 26 października 2018.
Fabuła.
Akcja filmu rozgrywa się w Finlandii po II wojnie światowej. Córka zamożnego przedsiębiorcy zakochuje się w pochodzącym z ubogiej rodziny żołnierzu, frontowym koledze swojego brata. Rodzina nie akceptuje związku, dlatego młodzi postanawiają założyć własne gospodarstwo rolne na ziemi, którą państwo przyznaje weteranom wojennym.
Obsada.
W filmie wystąpili, m.in.:

</doc>
<doc id="4699042" url="https://pl.wikipedia.org/wiki?curid=4699042" title="Izabela Skórzyńska">
Izabela Skórzyńska

Izabela Dorota Skórzyńska – polska historyk, dr hab. nauk humanistycznych, profesor uczelni Instytutu Historii Wydziału Historii Uniwersytetu im. Adama Mickiewicza w Poznaniu.
Życiorys.
3 kwietnia 2000 obroniła pracę doktorską "Historia teatru studenckiego w Poznaniu w okresie powojennym (1945-1989)", 17 października 2011 habilitowała się na podstawie pracy zatytułowanej "Widowiska przeszłości. Alternatywne polityki pamięci (1989-2009)". Otrzymała nominację profesorską. Została zatrudniona na stanowisku adiunkta w Instytucie Historii na Wydziale Historii Uniwersytetu im. Adama Mickiewicza.
Objęła funkcję profesora uczelni w Instytucie Historii na Wydziale Historii Uniwersytetu im. Adama Mickiewicza w Poznaniu.
Autorka artykułów naukowych i książek. Współautorka, z Iwoną Chmurą-Rutkowską i Edytą Głowacką-Sobiech, publikacji wydanej w 2015 r. pt. „"Niegodne historii?" O nieobecności i stereotypowych wizerunkach kobiet w świetle podręcznikowej narracji historycznej w gimnazjum”.
Zainteresowania badawcze.
Problematyka badawcza Izabeli Skórzyńskiej koncentruje się wokół tematów takich jak: kultura historyczna, w tym inscenizacje historii; widowiskowe formy pamięci przeszłości; edukacja historyczna i obywatelska w kontekście praktyk emancypacyjnych (wielokulturowość i dialog międzykulturowy).

</doc>
<doc id="4699043" url="https://pl.wikipedia.org/wiki?curid=4699043" title="Mirosław Kobzareff">
Mirosław Kobzareff

Mirosław Kobzareff (ur. 2 lutego 1900 w Piotrkowie, zm. 26 lipca 1920) – żołnierz Legionów Polskich, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Bazylego i Aleksandry z Bubnów. Studiował na Uniwersytecie Jagiellońskim w Krakowie. W czasie pobierania nauki wstąpił do Polskiej Organizacji Wojskowej, a w 1914 do Legionów Polskich.
Od listopada 1918 w odrodzonym Wojsku Polskim. W 4. kompanii 23 pułku piechoty walczył na froncie polsko-ukraińskim i polsko-bolszewickim. Od 24 marca do 9 czerwca 1919 był uczniem Klasy „N” (klasa 9.) Szkoły Podchorążych Piechoty. 21 czerwca 1919 Naczelny Wódz Józef Piłsudski mianował go z dniem 1 czerwca 1919 podporucznikiem w piechocie.
W czerwcu 1920 "podczas ataku na wieś Ustawy,na czele swojego plutonu, zdecydowanym atakiem zdobył bolszewickie okopy, następnie przez dłuższy czas zdołał utrzymać nową linię obrony". Za czyn ten odznaczony został Krzyżem Srebrnym Orderu Virtuti Militari. 22 lipca 1920 został ranny w walce o wieś Bielska Wola. 26 lipca 1920 zmarł z ran w szpitalu polowym nr 905.

</doc>
<doc id="4699046" url="https://pl.wikipedia.org/wiki?curid=4699046" title="Józef Korycki">
Józef Korycki

Józef Korycki (ur. 6 stycznia 1885 w Studziance, zm. 26 maja 1954) – pułkownik służby stałej artylerii, dowódca 8 Grupy Artylerii (1929–1939).
Życiorys.
Syn Józefa i Feliksy z Koryckich, wyznania muzułmańskiego. W 1907 zdał maturę w gimnazjum humanistycznym w Białej Podlaskiej. Od 14 lipca 1907 do 20 sierpnia 1909 uczęszczał do Aleksandrowskiej Szkoły Wojskowej w Moskwie, którą ukończył w stopniu podporucznika. Do lipca 1913 służył w jednostkach armii rosyjskiej: 6 dywizjonie moździerzy 6 Dywizji Piechoty w Łukowie, 8 Brygadzie Artylerii 8 Dywizji Piechoty w Pułtusku i Obozie Saperów 8 batalionu saperów w Dęblinie. 18 sierpnia 1913 na własną prośbę został przeniesiony do rezerwy w stopniu porucznika. Od września 1913 studiował na Wydziale Prawa Cesarskiego Uniwersytetu Warszawskiego. Od 30 lipca 1914 formował w Modlinie 8 park artylerii lekkiej. W październiku 1914 został naczelnikiem Grupy Parków Artylerii Lekkiej 2 Armii. Od grudnia 1914 służył w 4 Brygadzie Artylerii Strzelców Fińskich w Prusach Wschodnich i Galicji. Od 18 lipca 1916 do 15 lutego 1917 dowodził jej 3 baterią. Wyróżnił się w walkach pod wsią Horusko w lipcu 1915, pod Łuckiem w kwietniu 1916 i w ofensywie na Kowno we wrześniu 1916. Odniósł ranę w walkach nad Stochodem w październiku 1916. Od listopada 1917 służył w 2 Brygadzie Artylerii 2 Dywizji Strzelców Polskich I Korpusu Polskiego. Czasowo dowodził 2 baterią I dywizjonu i 5 baterią. Od 11 stycznia do 12 marca 1918 był internowany przez bolszewików w Smoleńsku.
31 stycznia 1919 został starszym oficerem do zleceń Departamentu Artylerii Ministerstwa Spraw Wojskowych. Od 1 października 1919 był naczelnikiem Wydziału I Sekcji Techniczno-Inspekcyjnej Departamentu Artylerii MSWojsk. W lutym 1920 został kierownikiem Wydziału Mobilizacyjno-Organizacyjnego Departamentu V Uzbrojenia MSWojsk. 28 czerwca 1920 objął dowodzenie 12 dywizjonem artylerii ciężkiej, który we wrześniu 1921 wraz z 5 dywizjonem artylerii ciężkiej utworzył 6 pułk artylerii ciężkiej. Jesienią 1921 został wyznaczony na stanowisko zastępcy dowódcy 17 pułku artylerii polowej, ale go nie objął. W grudniu 1921 mianowano go zastępcą dowódcy 5 pułku artylerii ciężkiej. W czerwcu 1922 czasowo pełnił obowiązki zastępcy dowódcy 21 pułku artylerii polowej. Od czerwca do listopada 1922 przebywał na kursie dowódców dywizjonów w Szkole Strzelań Artylerii w Toruniu.
W grudniu 1922 został mianowany komendantem Szkoły Młodszych Oficerów Artylerii. Od grudnia 1925 pełnił obowiązki dowódcy 16 pułku artylerii polowej. W grudniu 1929 otrzymał nominację na dowódcę 8 Grupy Artylerii w Toruniu. Od stycznia do marca 1928 uczestniczył w kursie wyższych dowódców artylerii w Wyższej Szkole Wojennej, od grudnia 1929 do kwietnia 1930 – w IV Kursie Wyższych Dowódców w Centrum Wyższych Studiów Wojskowych, zaś od 10 do 23 grudnia 1934 – w kursie informacyjnym dla dowódców jednostek w Wyższej Szkole Wojennej. 
W kampanii wrześniowej dowodził artylerią armii „Pomorze”. 21 września 1939 po bitwie nad Bzurą trafił do niewoli niemieckiej. Przebywał kolejno w Oflagu XI A Osterode, Oflagu IV B Königstein i Oflagu VII A Murnau (numer jeniecki 879). Od 5 lipca 1940 do 29 kwietnia 1942 pełnił funkcję Najstarszego Obozu w Murnau.
Od 8 marca 1934 mąż Jadwigi z domu Menke (1907–1983). 
Zmarł 26 maja 1954. Pochowany 29 maja 1954 na Cmentarzu Centralnym Srebrzysko w Gdańsku. 16 października 2013 dokonano ekshumacji jego szczątków i złożono je w mogile rodziny Menke na Cmentarzu Witomińskim w Gdyni (sektor 10-13-4).

</doc>
<doc id="4699052" url="https://pl.wikipedia.org/wiki?curid=4699052" title="Polityka poważania">
Polityka poważania

Polityka poważania () – pogląd moralistyczny uznający, że grupa marginalizowana powinna naśladować większość i charakteryzować się uprzejmością i byciem poważanym, by zyskać aprobatę i zasłużyć na prawa od dominującej grupy. Jest on wyznawany głównie przez osoby publiczne, przywódców lub naukowców, którzy są członkami różnych marginalizowanych grup. Gdy te osoby, które odniosły sukces, promują politykę poważania, może to być odebrane jako próba kontroli społeczności przez innych jej członków. Zwolennicy polityki poważania mogą próbować przedstawiać swoje osobiste wartości społeczne jako integralne i zgodne z dominującymi wartościami, w związku z czym mogą nie chcieć kwestionować polityki głównego nurtu za brak akceptacji całej grupy marginalizowanej. Ci zwolennicy mogą również nie chcieć kwestionować porażki głównego nurtu w zauważeniu, że różnorodność istnieje również w obrębie grupy marginalizowanej. 
Koncepcja ta została po raz pierwszy sformułowana w 1993 roku przez Evelyn Brooks Higginbotham w książce "Righteous Discontent: The Women's Movement in the Black Baptist Church, 1880–1920". W historii Ameryki polityka poważania była praktykowana przez czarnoskórych Amerykanów jako sposób świadomego odłożenia na bok i ograniczania praktyk kulturalnych i moralnych, które były uznawane przez szersze społeczeństwo za niegodne szacunku, szczególnie w kontekście rodziny i dobrych manier. Rozwój afroamerykańskiej polityki poważania był powiązany z pisarzami i działaczami, w tym WEB Du Bois i Bookerem Washingtonem, i może on tłumaczyć wybór i karierę polityczną Baracka Obamy. Prezydent Obama został również skrytykowany za stosowanie polityki poważania podczas jego prezydentury, na przykład podczas swojego przemówienia po decyzji wielkiego jury z 24 listopada w sprawie zastrzelenia Michaela Browna w Ferguson w stanie Missouri. Jednym z najbardziej otwartych zwolenników polityki poważania jest były koszykarz Charles Barkley. 
Mniejszości rasowe.
Termin „polityka poważania” został po raz pierwszy użyty w kontekście czarnoskórych kobiet i ich starań, aby zdystansować się od stereotypowego i pozbawionego szacunku postrzegania ich społeczności. Polityka poważania w dalszym ciągu wpływa na zachowanie zmarginalizowanych rasowo czarnoskórych Amerykanów, którzy zyskują status i prawa poprzez „przestrzeganie hegemonicznych standardów tego, co znaczy być poważanym”. Stereotypy, których najbardziej starają się uniknąć Afroamerykanie, to lenistwo, niższość intelektualna, przemoc i niemoralność. Chociaż polityka poważania była ważnym sposobem, w jaki włączali się oni w swoje wolne życie po emancypacji, dziś istnieje wiele przykładów sytuacji, w których „umyślne ustępstwa wobec wartości społecznych głównego nurtu” czynione przez Afroamerykanów nie promują szacunku wobec nich, i jest tylko mechanizmem obronnym tej mniejszości. Ponadto niektóre badania naukowe wiążą część wysokiego obciążenia chorobą psychiczną czarnoskórych Amerykanów z ich zachowaniami asymilacyjnymi. Naukowcy Hedwiga Lee i Margaret Takako Hicken argumentują, że w dalszych rozmowach na temat polityki poważania należy zawsze rozważać konieczność negocjowania codziennych przestrzeni społecznych przez mniejszości i wpływ tego na zdrowie psychiczne. 
Geneza terminu.
W swojej książce "Righteous Discontent: The Women's Movement in the Black Baptist Church, 1880–1920", Evelyn Brooks Higginbotham ukuła termin „polityka poważania”, aby opisać zmiany społeczne i polityczne w społeczności afroamerykańskiej w tym czasie. Szczególnie skoncentrowała się na rewitalizacji Czarnego Baptystycznego Kościoła (Black Baptist Church) i na tym, jak stał się on miejscem samopomocy dla czarnoskórych. Było to szczególnie prawdziwe w przypadku kobiet, dla których kościół był miejscem oporu przeciwko rasizmowi i dehumanizacji. Budowały one szkoły i świadczyły usługi pomocy społecznej, aby zwiększyć swoje poważanie i promować swoje społeczności. 
Ten rodzaj mobilizacji był kontynuowany przez metodologię nauczycieli w społecznościach afroamerkańskich na Południu. Nauczyciele zachęcali swoich uczniów do integracji z białymi społecznościami klasy średniej w nadziei motywowania i inspirowania uczniów, żeby mogli uniknąć niesprawiedliwości rasowej. Nauczyciele ci postrzegali swój zawód jako akt polityczny, pomagając młodym czarnoskórym uczniom oderwać się od negatywnych stereotypów. Oczekiwano, że społeczności czarnoskórych zintegrują się z większością, by stać się bardziej „białymi” i uzyskać dostęp do korzyści politycznych. 
W książce "Black Power: The Politics of Liberation" Kwame Ture, poprzednio znany jako Stokely Carmichael, i Charles V. Hamilton, ilustrują, w jaki sposób Tuskegee w stanie Alabama nie jest rozpoznawane politycznie przez białych polityków. Populacja Tuskegee jest w 95% czarna, jednak liczby te nie są reprezentatywne w polityce. Ture i Hamilton omawiają to, w jaki sposób Afroamerykanie muszą nieustannie udowadniać swoje kompetencje przed białymi. Jest to niekończący się cykl, ponieważ po osiągnięciu udowodnienia jednego aspektu, inny staje na drodze. 
Black Lives Matter.
Ruch „Black Lives Matter” jest przykładem ruchu przeciwko polityce poważania. Ruch był motywowany zastrzeleniem Trayvona Martina, nieuzbrojonego czarnego nastolatka, który został zabity przez członka straży sąsiedzkiej. Liczba późniejszych policyjnych zabójstw nieuzbrojonych czarnych mężczyzn motywowała rozmowę o stereotypach rasowych i dlatego niektóre stereotypy rasowe sugerują, że czarni mężczyźni są „niebezpieczni”. Ruch „Black Lives Matter” dowodzi, że ludzie zasługują na prawa bez względu na „wszelkie pozornie niegodne poszanowania zachowania”. Zamiast aktywnie unikać negatywnych stereotypów rasowych, ruch „Black Lives Matter” dąży do rozszerzenia koncepcji tego, co znaczy być „poważanym”, i argumentuje, że negatywnym stereotypowym zachowaniom nie należy przeciwstawiać się śmiertelną siłą.
LGBT.
Idea polityki poważania w kontekście społeczności LGBT polega na asymilacji osób LGBT/mniejszości seksualnych w hegemoniczną, heteronormatywną kulturę i społeczeństwo. Miałoby to zostać osiągnięte przez unikanie rzeczy i zachowań stereotypowo związanych z homoseksualizmem (takich jak cross-dressing, krzykliwy ubiór, publiczne okazywanie uczuć, parady równości) i zachowywanie się w „heteroseksualny” sposób. Istnieje wiele perspektyw na to, czy zaangażowanie się w politykę poważania jest dobrym sposobem dla osób LGBT na uzyskanie akceptacji. Jedną perspektywą jest to, że asymilacja jest ważnym i niezbędnym elementem uzyskania praw społeczności LGBT, a dzięki niej osoby LGBT będą miały więcej miejsca na działanie w ramach głównego nurtu, aby uczynić go bardziej akceptującym. Przeciwna perspektywa twierdzi zaś, że asymilacja tylko wzmacnia heteronormatywność społeczeństwa i czyni różnorodność niewidoczną. 
Kampanie na rzecz praw osób LGBT również zmagały się z kwestią polityki poważania. Wprowadzono rozróżnienie między postawą celebrującą i afirmującą różnicę seksualną w kampaniach z lat 60. a współczesnym podejściem, które umniejsza różnice seksualne oraz przedstawia osoby LGBT jako posiadające podobne wartości do szerokiego społeczeństwa heteroseksualnego, i podobne do osób heteroseksualnych. J. Bryan Lowder, pisząc dla "Slate'a", nazwał Caitlyn Jenner zwolenniczką polityki poważania w społeczności osób transpłciowych. 
Równość małżeńska.
Przykładem polityki poważania stosowanej przez społeczność LGBT w Stanach Zjednoczonych była sprawa "Obergefell v. Hogges" z 2015, kiedy Sąd Najwyższy USA orzekł, że małżeństwa osób tej samej płci są legalne. Wiele argumentów na rzecz włączenia społeczności LGBT w heteronormatywną instytucję małżeństwa przekonywało, że prawo osób LGBT do małżeństwa nie zakwestionuje ani nie zmieni tradycyjnych wartości małżeńskich, takich jak monogamia. 
Kobiety.
W Polsce i wielu innych krajach nadal istnieją role płciowe, które określają „godne” zachowania zarówno mężczyzn, jak i kobiet. Historycznie szacunek kobiet wiązał się z pewnymi cechami, których posiadanie pozwalało na pewne praw i korzyści. Niektóre z najbardziej spójnych przymiotników używanych do opisania szacunku kobiet są „schludne, proste, ciche i skromne”. Polityka poważania kobiet różni się od polityki poważania LGBT czy Afroamerykanów, ponieważ aby zyskać szacunek, kobiety muszą przestrzegać stereotypów kobiecości, podczas gdy osoby LGBT i czarnoskóre mogą liczyć na szacunek tylko unikając stereotypów związanych z ich własnymi grupami. Współczesna polityka poważania kobiet jest dodatkowo skomplikowana z powodu niespójnej presji społecznej na kobiety w odniesieniu do seksualności. Według Lary Karaian, profesor z Carleton University, kobiety otrzymują niespójne wiadomości na temat tego, co jest godnym szacunku zachowaniem seksualnym, co prowadzi do wiktymizacji seksualnej i slut-shamingu (najczęściej młodych dziewcząt). 
Kobiety i moda.
Jednym z elementów polityki poważania jest ubranie. Sposób, w jaki kobiety się ubierają, wskazuje na ich miejsce i poziom szacunku w społeczeństwie i społeczności. Kobiety, które ubierają się „godnie”, częściej są akceptowane w instytucjach społecznych i politycznych. Ten precedens stał się najbardziej widoczny w epoce wiktoriańskiej. 
Kobiety i małżeństwo.
Według autorów takich jak Simone de Beauvoir małżeństwo jest elementem polityki poważania kobiet. Chociaż małżeństwo daje dostęp do różnych świadczeń, takich jak opieka zdrowotna i podatkowa, de Beauvoir twierdzi, że wiąże się to również z koniecznością przestrzegania burżuazyjnego poważania. Jest on specyficzny dla kobiet i wymaga od kobiet „pełnienia służby w małżeństwie”. Usługi te obejmują zaspokajanie seksualnych potrzeb mężczyzn i opiekę nad domem. Dzisiaj polityka poważania w małżeństwach jest kwestionowana, ale nie została usunięta przez wyższy poziom równości ekonomicznej i społecznej mężczyzn i kobiet.

</doc>
<doc id="4699054" url="https://pl.wikipedia.org/wiki?curid=4699054" title="Respectability politics">
Respectability politics



</doc>
<doc id="4699055" url="https://pl.wikipedia.org/wiki?curid=4699055" title="Zygmunt Rogala">
Zygmunt Rogala

Zygmunt Rogala (ur. 14 października 1879 w Kamieniu Krajeńskim, zm. 11 marca 1932 w Pelplinie) – polski duchowny rzymskokatolicki, dr teologii, kanonik Kapituły Katedralnej, wikariusz generalny Diecezji Chełmińskiej.
Życiorys.
Syn Walerii Rogala z d. Heese (1859–1940). Kształcił się w Collegium Marianum w Pelplinie (1890–1894) oraz w gimnazjach w Chełmnie i Chojnicach. Maturę zdał w 1896. W obydwu gimnazjach należał do organizacji filomackich (koła seniorów Towarzystwa Tomasza Zana). W 1898 wstąpił do Seminarium Duchownego w Pelplinie. Z polecenia przełożonych podjął studia we Wrocławiu (1901), a następnie w Münster (1902–1903). Święcenia kapłańskie przyjął 24 lipca 1904 w Pelplinie. Po półrocznym wikariacie w Czersku został wikariuszem katedralnym w Pelplinie, asystentem w kancelarii biskupiej i przejściowo prokuratorem seminaryjnym. W 1907 obronił doktorat w Münster. Jego pracą promocyjną było: "Die Anfänge des arianischen Streites". Władze pruskie nie zgodziły się na objęcie przez Zygmunta Rogalę stanowiska docenta na UJ w Krakowie. W 1907 był wikariuszem Parafii pw. Zwiastowania Najświętszej Maryi Panny w Pączewie. W latach 1915–1927 był proboszczem kościoła farnego pw. Wniebowzięcia Najświętszej Marii Panny w Chełmnie. Należał do organizacji oświatowych, był członkiem Towarzystwa Naukowego w Toruniu i prezesem komitetu powiatowego Towarzystwa Czytelni Ludowych. W 1918 był współorganizatorem i sekretarzem Powiatowej Rady Ludowej w Chełmnie. Z jej ramienia został delegatem na Polski Sejm Dzielnicowy, który obradował od 3 do 5 grudnia 1918 w Poznaniu. Jako członek Powiatowej Rady Ludowej organizował polskie szkolnictwo w powiecie, rozprowadzał polskie elementarze, przemawiał na wiecach umacniając ducha polskiego. 26 stycznia 1919 otrzymał tytuł członka honorowego Towarzystwa Nauczycieli Polaków w Ziemi Chełmińskiej. Wspólnie z miejscowymi działaczami założył w lipcu 1919 lokalną gazetę „Nadwiślanin”. Pełnił obowiązki wiceprzewodniczącego Rady Powiatowej i członka Rady Miejskiej. Uczestniczył w życiu politycznym miasta i powiatu. W latach 1922–1927 był dziekanem dekanatu chełmińskiego. W 1926 został Prałatem Domowym Jego Świątobliwości. 22 lutego 1927 biskup Stanisław W. Okoniewski mianował go kanonikiem Kapituły Katedralnej, w maju 1927 wikariuszem generalnym Diecezji Chełmińskiej. W latach 1927–1928 był redaktorem „Orędownika Kościelnego. Urzędowego Organu Diecezji Chełmińskiej”, a w latach 1929–1932 redaktorem odpowiedzialnym „Miesięcznika Diecezji Chełmińskiej”.
Z okazji 25-lecia święceń kapłańskich w 1929 otrzymał honorowe obywatelstwo miasta Chełmna. 8 listopada 1930 „za zasługi na polu pracy narodowo-społecznej” został mu nadany Krzyż Oficerski Orderu Odrodzenia Polski.
Zmarł 11 marca 1932 w Pelplinie.
Publikacje.
Rogala Zygmunt, "Die Anfänge des arianischen Streites", Paderborn, F.Schoeningh 1907.

</doc>
<doc id="4699057" url="https://pl.wikipedia.org/wiki?curid=4699057" title="Pałac Schlegenbergów we Wrocławiu">
Pałac Schlegenbergów we Wrocławiu

 
Pałac Schlegenbergów ("pałac książąt Hohenlohe, pałac Sinzendorfów, Bank Królewski, Cafe Royal") – dawny pałac miejski znajdujący się na rogu ulicy Wita Stwosza 12 i ulicy Łaciarskiej; najlepiej zachowany przykład surowego stylu klasycyzmu berlińskiego przełomu XVIII i XIX w.
Historia pałacu.
Pierwszy murowany budynek na posesji Wita Stwosza 12, na planie wydłużonego prostokąta, został wzniesiony w drugiej połowie XIV wieku. Jego gotyckie relikty zachowały się w obrębie piwnic i parteru. Kolejne przebudowy budynku miały miejsce w późnym renesansie (powstał wówczas otwór wejściowy w skrzydle frontowym) i w okresie wczesnego baroku (z powiększonym skrzydłem od ulicy Łaciarskiej).
W 1726 roku właścicielem pałacu został hrabia Joseph von Schlegenberg. Z jego inicjatywy około 1730 lub 1736 przeprowadzono gruntowną przebudowę budynku w późnobarokowym stylu architektonicznym. Narożnikowemu, trzykondygnacyjnemu i dwuskrzydłowemu budynkowi nadano cechy pałacu miejskiego pokrytego mansardowym dachem. W jego pięcioosiowej fasadzie umieszczono balkonowy portal prowadzący do sieni przelotowej oraz okna "piano nobile". Od strony ulicy Łaciarskiej znajdowała się 12-osiowa fasada. Na pierwszym piętrze znajdowały się pomieszczenia reprezentacyjne, które wynajmował kardynał Philipp von Sinzendorf, a w styczniu 1741 były kwaterą króla pruskiego Fryderyka II.
W 1794 roku właścicielem pałacu był generał pruski, komendant Wrocławia i późniejszy gubernator Berlina Friedrich Ludwig von Hohenlohe-Ingelfingen. Około 1800 roku sfinansował on kolejną przebudowę budynku na styl klasycystyczny; jej projektantem był Johan Christian Valentin Schultze lub Karl Gottfried Geissler. Zmieniona została elewacja. Do 1844 roku budynek służył jako rezydencja komendanta garnizonu.
Od 1875 roku budynek został dostosowany do potrzeb banku królewskiego. W 1878 część parterowa została zaadaptowana na cele gastronomiczne; w późniejszych latach znajdowała się tu Cafe Royal.
W 1924 roku budynek przeszedł ponownie przebudowę. Otrzymał wówczas obecny kształt; dobudowano czwartą kondygnację a w narożniku budynku umieszczono wejście do lokalu gastronomicznego usuwając balkonowy portal. Elewacja budynku otrzymała płaską, surową formę. Część parterowa była boniowana, pozostałe kondygnacje zostały od siebie oddzielone wąskimi gzymsami kordonowymi, a całość wieńczy gzyms koronujący wsparty na kroksztynach. Prostokątne okna nie posiadają opasek, jedynie nad oknami drugiej kondygnacji umieszczono nadokienniki wsparte na półokrągłych pseudokonsolach ozdobionych motywem palmet. Pomiędzy drugą a trzecią kondygnacją, w osi centralnej elewacji północnej i w dwóch osiach elewacji zachodniej, zachowano XIX-wieczne płaskorzeźbione płyciny autorstwa Karla Ungera przedstawiające antycznych bogów i alegorii: Apolla ze Sztukami Pięknymi (od ulicy Wita Stwosza) i Marsa z Nike, Wenus, Pokojem i Zwycięstwem oraz Atenę z Geografią, Geometrią, Muzyką i Prawem (od ulicy Łaciarskiej. Tematyka tych płaskorzeźb nawiązywała bezpośrednio do właściciela rezydencji, księcia Hohenlohe, miłośnika i mecenasa sztuki, twórcy angielskiego założenia pałacowo-parkowego na Szczytnikach.
Po 1945.
Działania wojenne w 1945 roku nieznacznie uszkodziły budynek. Został on odremontowany; w części od strony ulicy zachowano dekoracje i pierwotny układ pomieszczeń.

</doc>
<doc id="4699059" url="https://pl.wikipedia.org/wiki?curid=4699059" title="3 pułk kawalerii „Brave Rifles”">
3 pułk kawalerii „Brave Rifles”

3 pułk kawalerii () − oddział armii Stanów Zjednoczonych, utworzony w 1846 roku, stacjonujący w Fort Hood w Teksasie.
Historia.
Jednostka ustanowiona 19 maja 1846 w regularnej armii jako pułk strzelców konnych i 12 października 1846 zorganizowany w Jefferson Barracks w Missouri. Przeprojektowany 3 sierpnia 1861 w 3 pułk kawalerii Stanów Zjednoczonych.
18 stycznia 1943 przeprojektowany w 3 pułk kawalerii (zmechanizowany) i aktywowany 15 marca 1943 w Camp Gordon w Georgii. Pułk rozpadł się 3 listopada 1943, a jego elementy zreorganizowano i przeprojektowano w dowództwo (zmechanizowana) oraz w 3 i 43 szwadrony rozpoznawcze (zmechanizowane).
Pułk kilkukrotnie zmieniał miejsce dyslokacji: w 1972 z Fortu Lewis w stanie Waszyngton przeniesiony został do Fortu Bliss w Teksasie, w 1996 przeniesiony do Fortu Carson w Kolorado i w końcu 13 lipca 2006 do Fortu Hood w Teksasie.

</doc>
<doc id="4699067" url="https://pl.wikipedia.org/wiki?curid=4699067" title="Črmeľ">
Črmeľ

Črmeľ – duży potok w dorzeczu Hornadu we wschodniej Słowacji. Cały tok w granicach powiatu Koszyce I. Większa część toku na terenie Rudaw Słowackich, gdzie jego dolina wyznacza granicę między Górami Wołowskimi i pasmem Čiernej hory. Dolny bieg na terenie Kotliny Koszyckiej. Długość 15,7 km.
Źródła na wysokości ok. 690 m n.p.m. na południowo-zachodnich stokach szczytu Vysoký vrch (851 m n.p.m.) w grupie Pokryw w pasmie Čiernej hory. Spływa generalnie w kierunku południowym, następnie południowo-wschodnim i w końcu wschodnim głęboką Doliną Črmeľską. Na północnym skraju Koszyc w dzielnicy Podhradová opuszcza góry, po czym na wysokości 208 m n.p.m. wpada – jako dopływ prawobrzeżny – do Hornadu.
Pierwotnie końcowy odcinek toku jako młynówka (słow. "Mlynský náhon") długości ok. 5 km prowadził przez środek miasta, m.in. przez sam jego rynek. Obecnie fragment ten płynie przez koszyckie Stare Miasto podziemnym kanałem na południe – południowy wschód i uchodzi do Hornadu w koszyckiej dzielnicy Juh.

</doc>
<doc id="4699068" url="https://pl.wikipedia.org/wiki?curid=4699068" title="Jan Roskosz">
Jan Roskosz

Jan Roskosz (ur. 4 czerwca 1896 w Ciechomicach pow. Gostyń, zm. 15 lipca 1964 w Lille) – kapitan Wojska Polskiego w II Rzeczypospolitej i Polskich Siłach Zbrojnych. Uczestnik wojny polsko-bolszewickiej i II wojny światowej. Kawaler Orderu Virtuti Militari.
Życiorys.
Urodził się 4 czerwca 1896 w rodzinie Wawrzyńca i Bronisławy z d. Wilicka. W 1908 wraz z rodzicami wyemigrował do USA. Absolwent gimnazjum w Cambridge Springs. Od 1917 ochotnik w armii kanadyjskiej w Toronto. 5 marca 1918 w randze podporucznika był szefem transportu polskich ochotników do Armii Polskiej we Francji. Po przybyciu w 5 pułku szkolnym. W czerwcu 1919 przyjechał do Polski. Z 48 pułkem piechoty brał udział w walkach na frontach wojny polsko–bolszewickiej.
Szczególnie zasłużył się 22 września 1920 "podczas walki nad Muchowcem pod wsią Łuszczyki na czele plutonu brawurowym atakiem przeprawił się przez rzekę". Za tę postawę został odznaczony Orderem Virtuti Militari.
W latach 1923–1924 pozostawał w stanie nieczynnym. Następnie służył w 30 pułku piechoty w Warszawie. Z dniem 31 marca 1927 został przeniesiony w stan spoczynku. Od 1930 zamieszkał we Francji. Od 1940 żołnierz w Polskich Siłach Zbrojnych. 26 czerwca 1944 awansowany do stopnia kapitana. W 1947 przeniesiony do rezerwy. Zmarł 15 lipca 1964 w Lille i tam też został pochowany.
Życie prywatne.
Żonaty z Olimpią Tomaszewską. Syn Jerzy (1925).

</doc>
<doc id="4699069" url="https://pl.wikipedia.org/wiki?curid=4699069" title="Jakub Przybylski">
Jakub Przybylski



</doc>
<doc id="4699071" url="https://pl.wikipedia.org/wiki?curid=4699071" title="Caleb McLaughlin">
Caleb McLaughlin

Caleb McLaughlin (ur. 13 października 2001 w Carmel) – amerykański aktor i piosenkarz.
Występuje w roli Lucasa Sinclaira w serialu "Stranger Things". Swoją karierę rozpoczął w musicalu "Lost in the Stars" w Cooperstown w Nowym Jorku na Glimmerglass Festival. Następnie zagrał na scenie Broadwayu jako młody Simba w musicalu "Król Lew". W 2017 roku wystąpił w miniserialu "The New Edition Story" jako młody Ricky Bell.
Życie osobiste.
Dorastał w Carmel w Nowym Jorku. Uczęszczał do Kent Primary School, a następnie do gimnazjum George’a Fischera. Przez rok studiował taniec w Happy Feet Dance School w Carmel w Nowym Jorku, a następnie w The Harlem School of the Arts.

</doc>
<doc id="4699076" url="https://pl.wikipedia.org/wiki?curid=4699076" title="35. ceremonia wręczenia Independent Spirit Awards">
35. ceremonia wręczenia Independent Spirit Awards

35. ceremonia wręczenia niezależnych nagród Independent Spirit Awards za rok 2019, odbyła się 8 lutego 2020 roku na plaży w Santa Monica. 
Nominacje do nagród ogłoszone zostały 21 listopada 2019 roku, przez parę aktorek Zazie Beetz oraz Natashę Lyonne.
Galę wręczenia nagród poprowadziła ponownie Aubrey Plaza.

</doc>
<doc id="4699079" url="https://pl.wikipedia.org/wiki?curid=4699079" title="Cesarski walc (film)">
Cesarski walc (film)

Cesarski walc (ang. "The Emperor Waltz") – amerykański film muzyczny z 1948 roku w reżyserii Billy’ego Wildera, w którym wystąpili Bing Crosby i Joan Fontaine.
Obsada.
i inni

</doc>
<doc id="4699082" url="https://pl.wikipedia.org/wiki?curid=4699082" title="Mój piękny syn">
Mój piękny syn

Mój piękny syn (ang. "Beautiful Boy") – amerykański film dramatyczny z 2018 roku w reżyserii Felixa Van Groeningena, będący jego anglojęzycznym debiutem. Obraz powstał na podstawie scenariusza Luke'a Daviesa i Felixa Van Groeningena, opartego na wspomnieniach Davida Sheffa "Beautiful Boy: A Father's Journey Through His Son's Addiction" oraz jego syna Nica "Tweak: Growing Up on Methamphetamines".

</doc>
<doc id="4699083" url="https://pl.wikipedia.org/wiki?curid=4699083" title="Jakub Przybylski (działacz śpiewaczy)">
Jakub Przybylski (działacz śpiewaczy)

Jakub Przybylski (pseud. "Kuba", ur. 4 lipca 1876 w Jaszkowie, zm. 5 sierpnia 1949 w Poznaniu) – polski działacz śpiewaczy.
Życiorys.
W 1893, w wieku 17 lat, wyemigrował do Oberhausen w Zagłębiu Ruhry. Odbył służbę wojskową i zamieszkał w Essen. W 1900 był tam współzałożycielem polskiego chóru "Dzwon". W 1906 brał udział w zakładaniu Związku Polskich Kół Śpiewaczych w Westfalii-Nadrenii. Od 1906 do 1911 był kolejno sekretarzem i prezesem okręgu nadreńskiego tej organizacji. Od 1911 do 1913 był wiceprezesem Związku Polskich Kół Śpiewaczych, a od 1913 prezesem związku. W 1920 skupił w organizacji 8300 śpiewaków w 133 kołach. Na stanowisku prezesa pozostawał do 1939, kiedy to wraz z innymi dwustoma działaczami śpiewaczymi został przez Niemców zesłany do ich obozu koncentracyjnego w Sachsenhausen. Obóz przeżył. W 1945 zajął się wznawianiem polskiego ruchu śpiewaczego w Nadrenii Północnej-Westfalii. Został także prezesem Związku Polaków w Niemczech z siedzibą w Bochum. W 1946 powrócił do Polski, gdzie zajmował się akcją ściągania Polaków z Nadrenii i Westfalii. Zmarł nagle w Poznaniu. Jego pogrzeb odbył się z udziałem kilkutysięcznego tłumu reemigrantów z całej Polski.
Odznaczenia.
Został odznaczony:

</doc>
<doc id="4699084" url="https://pl.wikipedia.org/wiki?curid=4699084" title="Jan Władysław Skolimowski">
Jan Władysław Skolimowski

Jan Władysław Skolimowski herbu Lubicz (zm. przed 19 lipca 1680 roku) – sędzia drohicki od 1674 roku, podsędek drohicki w latach 1668-1674, wojski drohicki w latach 1658-1668.
Poseł sejmiku drohickiego na sejm 1658, sejm 1659, sejm 1661 roku. Poseł na sejm 1664/1665 roku. Poseł sejmiku mielnickiego na drugi sejm 1666 roku, sejm 1667 roku.
Był elektorem Michała Korybuta Wiśniowieckiego z ziemi drohickiej w 1669 roku. Poseł na sejm nadzwyczajny 1670 roku z ziemi drohickiej. Był członkiem konfederacji generalnej zawiązanej 15 stycznia 1674 roku na sejmie konwokacyjnym. W 1674 roku był elektorem Jana III Sobieskiego z województwa podlaskiego. Poseł na sejm grodzieński 1678-1679 roku.
Bibliografia.
 
 
 

</doc>
<doc id="4699089" url="https://pl.wikipedia.org/wiki?curid=4699089" title="VIES">
VIES



</doc>
<doc id="4699093" url="https://pl.wikipedia.org/wiki?curid=4699093" title="Admira-Teletra Poznań">
Admira-Teletra Poznań



</doc>
<doc id="4699099" url="https://pl.wikipedia.org/wiki?curid=4699099" title="Jankes na dworze króla Artura (film 1948)">
Jankes na dworze króla Artura (film 1948)

Jankes na dworze króla Artura () – amerykański komediowy film muzyczny z 1948 roku w reżyserii Taya Garnetta.
Fabuła.
Amerykanin Hank Martin (Bing Crosby) wskutek tragicznego wypadku zostaje przeniesiony na dwór legendarnego króla Artura (Cedric Hardwicke). Od razu popada w tarapaty. Pojmany przez Sir Sagramora (William Bendix) i sprowadzony przez oblicze władcy, jako ludożerca i potwór zostaje skazany na śmierć i osadzony w lochu. Jednak, gdy wszystko się wyjaśnia i zostaje oczyszczony z zarzutów, władca postanawia mianować go rycerzem. Naraża się jednak porywczemu Sir Lancelotowi (Henry Wilcoxon), któremu odbija narzeczoną.
Obsada.
i inni

</doc>
<doc id="4699100" url="https://pl.wikipedia.org/wiki?curid=4699100" title="Metropolia Dili">
Metropolia Dili

Metropolia Dili – jedyna metropolia Kościoła Rzymskokatolickiego w Timorze Wschodnim. Została erygowana 11 września 2019.

</doc>
<doc id="4699101" url="https://pl.wikipedia.org/wiki?curid=4699101" title="Antoni Juchełko">
Antoni Juchełko

Antoni Juchełko "(ps. Borys)" (ur. 1892, zm. 1947 w Legionowie) – polski robotnik, działacz komunistyczny.
Życiorys.
Mieszkał w Legionowie, od 1933 był członkiem Zarządu Głównego Związku Zawodowego Robotników Przemysłu Wędliniarskiego. Uczestniczył w manifestacjach, strajkach i masówkach, podczas II wojny światowej pomagał żonie w prowadzeniu sklepu. Od 1942 należał do Polskiej Partii Robotniczej, był członkiem Gwardii Ludowej i Armii Ludowej. Uczestniczył w akcjach dywersyjnych, wykolejeniu pociągu pod Choszczówką, organizacji ucieczek jeńców radzieckich z obozu w Legionowie, niszczeniu zbiorów w magazynach w Jabłonnie. W styczniu 1944 uniknął aresztowania i ukrywał się aż do zakończenia działań wojennych. W 1945 wstąpił w szeregi Milicji Obywatelskiej i uczestniczył w organizowaniu komórki partyjnej PPR w Legionowie, od 1946 pełnił funkcję komendanta Służby Ochrony Kolei w Nasielsku, rok później zmarł.

</doc>
<doc id="4699106" url="https://pl.wikipedia.org/wiki?curid=4699106" title="Dwór w Kazaniu">
Dwór w Kazaniu

Dwór w Kazaniu – zabytkowy dwór w Kazaniu, w powiecie włocławskim. Wpisany do rejestru zabytków pod nr A/1313 z datą z 26 lipca 1984 wraz z parkiem, stodołą i stajnią.
Historia.
Kolejnymi właścicielami lokalnych dóbr byli: Lubrańscy (XV wiek), Erazm Kretkowski (po 1538), Franciszek Łochowski (XVII wiek), Dąmbskich (XVIII wiek), Joanny ze Słubickich Mniewskiej (XIX wiek) i Grodziccy (do 1945).
Obecny dwór wybudowano po 1918 dla Filipa Grodzickiego. Projektantem obiektu był Antoni Jawornicki. Był przebudowywany w 1928, a w 1938 wyremontowany. Po II wojnie światowej dobra przejął skarb państwa. Potem właścicielem był rolnik, który rozebrał oficynę. Obecnie właścicielem opuszczonego i zdewastowanego obiektu jest Stacja Hodowli Roślin Ogrodowych w Kazaniu.
Architektura.
Parterowy, ceglany dwór wybudowano w stylu zbliżonym do klasycyzmu (tzw. styl dworkowy) na planie prostokąta. Ma układ dwutraktowy, z sienią na osi. Elewacja frontowa jest siedmioosiowa. W centrum umieszczono portal wejściowy z gankiem wspartym na kolumnach. Od południa w 1928 dostawiono drugi, półkolisty ganek, również wsparty na kolumnach (czterech). Dwór kryty jest dachem półszczytowym, eternitowym z lukarnami (późniejszymi). 
Oficyna i park.
Od północy znajdowała się, rozebrana po 1989, starsza niż sam dwór oficyna z XIX wieku, którą w 1928 połączono z dworem kolumnową, zamkniętą galerią (pierwotnie była ona otwarta). Galeria istnieje. Na zespół architektoniczny składa się jeszcze murowana rządcówka i czworak z około 1900.
Obiekty otoczone są parkiem krajobrazowym (około 1,5 hektara) założonym w drugiej połowie XIX wieku. Park jest obecnie zaniedbany, a jego kompozycja uległa zatarciu. 100-150-leni starodrzew jest w stosunkowo dobrym stanie.

</doc>
<doc id="4699110" url="https://pl.wikipedia.org/wiki?curid=4699110" title="Top o’ the Morning (film 1949)">
Top o’ the Morning (film 1949)

Top o' the Morning – amerykański film komediowy z 1949 roku w reżyserii Davida Millera, w którym występują Bing Crosby, Ann Blyth i Barry Fitzgerald.

</doc>
<doc id="4699116" url="https://pl.wikipedia.org/wiki?curid=4699116" title="Rock me Amadeus">
Rock me Amadeus



</doc>
<doc id="4699125" url="https://pl.wikipedia.org/wiki?curid=4699125" title="LXIII Puchar Gordona Bennetta (balonowy)">
LXIII Puchar Gordona Bennetta (balonowy)

63. Puchar Gordona Bennetta – zawody balonów wolnych o Puchar Gordona Bennetta, które rozpoczęły się 13 września 2019 roku w Montbéliard.
Uczestnicy.
Wyniki zawodów.
Przebieg zawodów.
Po proteście załogi GER 2 w związku z możliwą niejednoznacznością w interpretacji przepisu GB 7.1 Jury postanowiło częściowo podtrzymać protest i przyznać trzecie miejsce ex aequo z zespołem FRA 1. Jako odległość pokonanej trasy obu zespołów uznano 1718,97 km. Według odczytów podczas zawodów zespół FRA 1 pokonał odległość 1718,968 km, natomiast zespół GER 2 pokonał odległość 1718,941 km.
Jury zawodów ukarało zespół POL 2 za naruszenie przestrzeni powietrznej poprzez wyzerowanie przebytych kilometrów. Kara była rezultatem naruszenie regulaminu imprezy Gordona Bennetta w pkt 6.3. i 6.5. Naruszenie regulaminu wiązało się z zakazem przelotu nad Mediolanem objętym zakazem lotów balonem. Ta informacja była opublikowana w dokumentacji lotniczej.
Natomiast załoga POL 1 swój udział w zawodach musiała zakończyć z powodu zakazu przelotu nad lotniskiem w Monachium, nad które nieuchronnie pchał wiatr.

</doc>
<doc id="4699131" url="https://pl.wikipedia.org/wiki?curid=4699131" title="Topolowa Góra">
Topolowa Góra

Topolowa Góra – wał ozowy zlodowacenia północnopolskiego o wysokości względnej 12-15 metrów (nad poziom wysoczyzny) i długości około jednego kilometra, znajdujący się na południowy wschód od Sędzin (powiat szamotulski, województwo wielkopolskie).
Formacja zbudowana jest z piasków o różnym uziarnieniu. Materiał piaszczysty przykryty jest pokrywą gliniastą.

</doc>
<doc id="4699132" url="https://pl.wikipedia.org/wiki?curid=4699132" title="Złożoność języków">
Złożoność języków

Złożoność języków – niejasne pojęcie z dziedziny lingwistyki, pozbawione ogólnie przyjętej definicji.
W potocznym obiegu istnieje przekonanie, że pewne języki są bardziej skomplikowane lub trudniejsze względem innych. Odczuwaną trudność języka mogą tworzyć nieregularności w zakresie morfologii, rzekome bogactwo zasobu słownego, skomplikowana wymowa itp. Sądy te są formułowane nie w odniesieniu do operowania mową ojczystą, lecz np. w kontekście nauki języków obcych. Bywa, że mianem „wyjątkowo trudnego” określany jest własny język (np. polski w Polsce, słowacki na Słowacji). Z punktu widzenia lingwistyki nie istnieje jednoznaczna skala złożoności języków, stąd kwestie trudności można ujmować na rozmaite sposoby.
Trudność przy nauce języków obcych ma charakter względny. Nauka języków blisko spokrewnionych z ojczystym przychodzi z większą łatwością niż nauka języków daleko spokrewnionych lub niepowiązanych pokrewieństwem. Np. użytkownikowi języka czeskiego łatwiej będzie się nauczyć polszczyzny niż języka norweskiego, Szwed zaś mniejszych kłopotów doświadczy przy nauce tego drugiego języka. Wynika to z licznych podobieństw słownikowych między językami spokrewnionymi. Na łatwość nauki może wpływać także ilość materiałów dydaktycznych dostępnych dla danego języka. Trudność może zaś tworzyć obcy system pisma. Jednakże warto zauważyć, że pismo i ortografia są elementami zewnętrznymi względem języka, pozbawionymi zasadniczego wpływu na jego strukturę. Inaczej przebiega rozwój kompetencji językowych u dzieci, które zawsze przyswajają mowę w podobny sposób, bez względu na potoczne odczucia (system gramatyczny poznają jeszcze przed rozpoczęciem formalnej edukacji, w późniejszym życiu poszerza się zasób wyrazowy).
Fakt, że różne języki bywają łatwiejsze bądź trudniejsze do nauki, nie jest przedmiotem kontrowersji lingwistycznej. Kwestią sporną jest jednak to, czy wśród języków można wyróżnić kody z natury bardziej skomplikowane. Kluczowym założeniem późniejszego XX-wiecznego językoznawstwa było twierdzenie o jednakowej złożoności różnych języków. Była to wypadkowa idei, że wszystkie języki są równie sprawnymi i efektywnymi środkami porozumiewawczymi. Teza o jednakowej złożoności kodów nie opierała się na faktycznych badaniach, lecz wynikała ze sprzeciwu lingwistów wobec preskryptywizmu oraz zjawiska stygmatyzacji obiegowych form języka. Późniejsi badacze zaczęli kwestionować założenie, jakoby wszystkie języki były jednakowo skomplikowane. Utrzymano jednak tezę, że wszystkie systemy językowe są równie efektywnymi narzędziami komunikacji.
Wiedza językoznawcza pozwala na stwierdzenie, że języki mogą być mniej lub bardziej złożone pod określonymi względami. Np. język maoryski jest prostszy od mandaryńskiego w tym sensie, że dysponuje uboższym inwentarzem spółgłoskowym. Język fiński zaś cechuje się szerszym repertuarem form rzeczowników niż angielszczyzna. Językoznawcy często przyjmują założenie, że gdy jedna warstwa języka staje się mniej złożona, to inne płaszczyzny językowe rekompensują ten niedostatek. Nowsze badania (przeprowadzone przez językoznawców Iana Maddiesona i Ryana K. Shosteda) wskazują jednak na istnienie odwrotnej zależności. Nie ma pełnej jasności co do tego, czy kody komunikacyjne można określać jako bardziej złożone w sposób ogólny, czy też należy tę koncepcję odnosić wyłącznie do konkretnych aspektów językowych. Wątpliwości budzi również sposób klasyfikowania poszczególnych struktur gramatycznych i zdaniowych, ich złożoność można bowiem rozpatrywać z różnych stanowisk. Jak stwierdza szwedzki lingwista Lars-Gunnar Andersson, „nie istnieje jedna skala mierzenia prostoty w języku”.

</doc>
<doc id="4699133" url="https://pl.wikipedia.org/wiki?curid=4699133" title="Sociedade Independente de Comunicação">
Sociedade Independente de Comunicação

SIC (pełna nazwa – Sociedade Independente de Comunicação) – portugalska sieć telewizyjna i firma mediowa, która prowadzi kilka kanałów telewizyjnych. Ich sztandarowym kanałem jest tytułowa SIC, trzecia naziemna stacja telewizyjna w Portugalii, uruchomiona 6 października 1992 r. SIC jest własnością Impresa, portugalskiego konglomeratu mediowego.

</doc>
<doc id="4699134" url="https://pl.wikipedia.org/wiki?curid=4699134" title="Złożoność językowa">
Złożoność językowa



</doc>
<doc id="4699135" url="https://pl.wikipedia.org/wiki?curid=4699135" title="Predné holisko">
Predné holisko

Predné holisko (949 m n.p.m.) – szczyt w Paśmie Kojszowskiej Hali w Górach Wołowskich w Łańcuchu Rudaw Słowackich we wschodniej Słowacji.
Położenie.
Szczyt wznosi się we wschodniej części pasma, w głównym grzbiecie Gór Wołowskich. Jest ostatnim wybitniejszym szczytem w tym grzbiecie: poczynając od niego grzbiet ten schodzi w kierunku wschodnim ku przełęczy Jahodná, stanowiącej wschodnie ograniczenie Gór Wołowskich.
Charakterystyka.
Kopuła szczytowa spłaszczona, o kształcie niewielkiego bochna, wydłużonego w kierunku północ-południe. Grzbiet w kierunku wschodnim obniża się systematycznie w kierunku wspomnianej przełęczy Jahodná, w kierunku zachodnim natomiast idzie przez dłuższy czas zupełnie połogo. Stoki dość strome, dość słabo rozczłonkowane dolinkami drobnych cieków wodnych. Swe źródła mają tu: na stokach północno-wschodnich potok Belá, na stokach północno-zachodnich potok Košarisko (dopływ potoku Opátka), na południowych Myslavský potok – wszystkie w dorzeczu Hornadu. Jedynie stoki południowo-zachodnie odwadnia Hlboký potok, dopływ Idy, już w dorzeczu Bodvy.
W kierunku północnym od szczytu odchodzi masywny grzbiet, który wkrótce opada w kierunku północno-wschodnim na Železný vrch (817 m n.p.m.), następnie idzie połogo w kierunku północno-zachodnim na Barandov diel (812 m n.p.m.), po czym długo i łagodnie opada ku północy pomiędzy doliny wspomnianych Beléj i Opátki aż po brzeg zbiornika zaporowego Ružín. Natomiast w kierunku południowym od szczytu odchodzi wąski grzbiet, który następnie systematycznie opada w kierunku południowo-wschodnim przechodząc w niski dział, stanowiący wododział między dorzeczami Hornadu i Bodvy.
Cały masyw jest zalesiony, jedynie od strony południowo-wschodniej pod szczytem znajduje się niewielka polana.
Turystyka.
Na wspomnianej polanie pod szczytem wznosi się popularne schronisko turystyczne znane jako Chata Lajoška. Jest ono węzłem znakowanych szlaków turystycznych. M. in. drogą wzdłuż południowej podstawy kopuły szczytowej biegnie najdłuższy szlak słowackich gór – czerwono znakowana Cesta hrdinov SNP. Sam szczyt, całkowicie zalesiony, z reguły nie jest odwiedzany przez turystów.

</doc>
<doc id="4699142" url="https://pl.wikipedia.org/wiki?curid=4699142" title="Leon Konopka">
Leon Konopka

Leon Konopka "(ps. Dziobaty)" (ur. 11 kwietnia 1880 w Warszawie, zm. 24 września 1950 w Drewnicy) – polski robotnik, działacz komunistyczny.
Życiorys.
Z zawodu był stolarzem i cieślą, od 1903 działał w SDKPiL, za co był prześladowany przez władze carskie. W 1906 wyjechał do Stanów Zjednoczonych, skąd wrócił w 1914 przed wybuchem I wojny światowej. Został zmobilizowany do armii carskiej, podczas walk przeszedł na stronę rewolucjonistów i walczył z Niemcami w obronie powstającego państwa radzieckiego. Podczas powrotu został aresztowany, zbiegł z konwoju i powrócił do domu rodzinnego w Drewnicy. Nawiązał kontakt z KPRP, następnie wstąpił do Komunistycznej Partii Polski, uczestniczył w strajkach, współorganizował demonstracje, za co był wielokrotnie aresztowany. Podczas okupacji hitlerowskiej współpracował z podziemiem, od 1942 członek Polskiej Partii Robotniczej, członek Gwardii Ludowej-Armii Ludowej. O świcie 6 stycznia 1944 hitlerowcy okrążyli jego rodzinny i podpalili go, w płomieniach zginęła żona Leona Konopki Marianna (ur. 30 stycznia 1886) i ich córka Mieczysława (ur. 14 sierpnia 1925), on sam przebywał wówczas w Warszawie. Po zakończeniu wojny był członkiem Komitetu Gminnego PPR, a następnie Komitetu Powiatowego PZPR. Zmarł w 1950, został pochowany w mogile bojowników PPR na starym cmentarzu w Ząbkach, obok żony i córki.

</doc>
<doc id="4699146" url="https://pl.wikipedia.org/wiki?curid=4699146" title="Julie Dreyfus">
Julie Dreyfus

 
Julie Dreyfus (ur. 24 stycznia 1966) – francuska aktorka telewizyjna i filmowa.
Zdobyła dużą popularność w Japonii, ze względu na występy w tamtejszej telewizji. Sławę międzynarodową przyniosła jej rola w filmie "Kill Bill" Quentin Tarantino. Mówi płynnie w języku francuskim, angielskim i japońskim.
Biografia.
Julie Dreyfus urodziła się w 1966 roku w Paryżu. Jej rodzicami byli francuska aktorka Pascale Audret i producent Francis Dreyfus, którzy rozwiedli się w 1973 roku. Jej ojciec miał alzacko-żydowsko-rumuńskie pochodzenie, a matka była rodowitą Francuzką.
Julie wychowywała się we Francji, choć często też odwiedzała Wielką Brytanię. W 1985 roku rozpoczęła studia w Instytucie Języków i Kultur Orientalnych na Uniwersytecie Paryskim, gdzie uczyła się języka japońskiego. Jej wykształcenie obejmowało też projektowanie wnętrz i japońską architekturę. Po studiach przeniosła się do Japonii, by na University of Foreign Studies w Osace odbyć sześciomiesięczny intensywny kurs języka japońskiego. Po ukończeniu kursu przeprowadziła się do Tokio, pracując w niepełnym wymiarze godzin w studiu projektowym, kontynuując prywatne lekcje japońskiego.
W 1988 roku pojawiła się jako instruktor języka francuskiego w porannym programie edukacyjnym NHK. Występ w japońskiej telewizji przyniósł jej wielką popularność w tym kraju. Dzięki temu pojawiać się zaczęła w innych produkcjach telewizyjnych i filmowych uzyskując z czasem status gwiazdy. Wystąpiła m.in. w telewizyjnym programie kulinarnym "Ryōri no Tetsujin" jako gość i sędzia.
W czasie jednego z festiwali filmowych w Japonii poznała amerykańskiego reżysera Quentina Tarantino. Udział w jego filmie "Kill Bill" zapewnił jej międzynarodową sławę. W 2009 roku pojawiła się w jego filmie "Bękarty wojny".

</doc>
<doc id="4699148" url="https://pl.wikipedia.org/wiki?curid=4699148" title="Josef Tomeš">
Josef Tomeš

Josef Tomeš (ur. 18 stycznia 1954 w Pradze) – czeski historyk i encyklopedysta. Zajmuje się przede wszystkim współczesną historią czeską.
Studia z zakresu historii i filozofii ukończył na Wydziale Filozoficznym Uniwersytetu Karola w Pradze. W latach 1978–1993 pracował w Instytucie Encyklopedycznym Czeskiej Akademii Nauk, a w okresie od 1997 do 2000 pełnił funkcję redaktora naczelnego w sekcji encyklopedycznej wydawnictwa „Paseka”. W 2001 r. został zatrudniony w Instytucie Masaryka Akademii Nauk Republiki Czeskiej.

</doc>
<doc id="4699156" url="https://pl.wikipedia.org/wiki?curid=4699156" title="Ian Maddieson">
Ian Maddieson

Ian Maddieson (ur. 1 września 1942 w mieście Watford) – amerykański językoznawca, specjalista w zakresie fonetyki. Zajmuje się przede wszystkim uniwersaliami fonetycznymi i fonologicznymi oraz zróżnicowaniem fonetycznym języków.
Dyplom z zakresu językoznawstwa uzyskał w 1964 r. na Exeter College, Oxford University. W 1968 r. został zatrudniony jako wykładowca na Uniwersytecie w Ibadanie (Nigeria). W roku akademickim 1972/73 nauczał na Uniwersytecie Indiany. Doktoryzował się na Uniwersytecie Stanforda.

</doc>
<doc id="4699158" url="https://pl.wikipedia.org/wiki?curid=4699158" title="Rod Ellis">
Rod Ellis

Rod Ellis (ur. 29 maja 1944 w mieście Cheltenham) – brytyjski językoznawca. Zajmuje się akwizycją języka drugiego, nauczaniem językowym i edukacją nauczycieli.
Studia z zakresu językoznawstwa ukończył na Uniwersytecie Leeds, gdzie uzyskał tytuł Master of Arts. Tytuł Master of Education otrzymał na Uniwersytecie Bristolskim. Doktoryzował się na Uniwersytecie Londyńskim.
W swoim dorobku ma ponad 30 książek oraz 100 artykułów poświęconych akwizycji języka drugiego. Redaguje czasopismo „Language Teaching Research”.

</doc>
<doc id="4699166" url="https://pl.wikipedia.org/wiki?curid=4699166" title="Złożoność języka">
Złożoność języka



</doc>
<doc id="4699170" url="https://pl.wikipedia.org/wiki?curid=4699170" title="Benedikt Szmrecsanyi">
Benedikt Szmrecsanyi

Benedikt Szmrecsanyi (ur. 15 września 1976) – językoznawca i socjolingwista. Zajmuje się m.in. wariacją językową, problematyką złożoności języka, dialektologią oraz geolingwistyką.
Studiował filologię angielską, politologię oraz ekonomię na Uniwersytecie we Fryburgu oraz na Uniwersytecie Georgetown. W 2002 r. uzyskał magisterium na Uniwersytecie we Fryburgu. Doktoryzował się w 2005 r. na tejże uczelni. W 2011 r. uzyskał stopień doktora habilitowanego. Jest redaktorem czasopisma „Cognitive Linguistics”.

</doc>
<doc id="4699180" url="https://pl.wikipedia.org/wiki?curid=4699180" title="Omszary">
Omszary

Omszary (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Podorosk.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Podorosk.

</doc>
<doc id="4699181" url="https://pl.wikipedia.org/wiki?curid=4699181" title="Paula Badosa Gibert">
Paula Badosa Gibert



</doc>
<doc id="4699187" url="https://pl.wikipedia.org/wiki?curid=4699187" title="Tymoteusz Duchowski">
Tymoteusz Duchowski

Tymoteusz Edmund Duchowski ps. "Żółw", "Motek" (ur. 23 stycznia 1928 w Warszawie, zm. 13 marca 2014 tamże) – harcerz, uczestnik powstania warszawskiego, inżynier budownictwa wodnego, żeglarz i instruktor żeglarstwa, podharcmistrz.
Życiorys.
Syn Jana, inżyniera, i Marii z Zawadzkich. Jego dziadek uczestniczył w powstaniu styczniowym. Rodzina mieszkała w Warszawie na Marymoncie, przy ul. Jana III 2.
Przed wojną uczeń szkoły powszechnej księży marianów na Bielanach. Należał do zuchów. Szkołę podstawową skończył na tajnych kompletach (Miejska Szkoła Drogowa).
Konspiracja.
Podczas okupacji w domu Duchowskich wykonywano konspiracyjne pieczątki, a w garażu produkowano granaty powstańcze („sidolówki”). 
Od 1942 uczestnik konspiracyjnych organizacji harcerskich – najpierw Hufców Polskich (Harcerstwo Polskie), następnie Szarych Szeregów. Od listopada 1943 działał w 48 Warszawskiej Wodnej Drużynie Zawiszy. Był zastępowym i przybocznym.
Powstanie warszawskie.
Przed powstaniem warszawskim drużyna otrzymała przydział do oficera łączności Obwodu „Żywiciel”, miała pełnić pomocniczą służbę łączności między Marymontem a Pelcowizną w razie zburzenia mostów przez Wisłę. 
W powstaniu walczył jako strzelec w oddziale (plutonie harcerskim) 227, w Zgrupowaniu „Żyrafa”, II Obwodu „Żywiciel” Okręgu Warszawa Armii Krajowej. Trzeciego sierpnia lekko raniony w nogę. Przydzielony do drużyny 200 na Żoliborzu, pełnił służbę wartowniczą. Uczestniczył w transportowaniu kanałami broni z Żoliborza na Stare Miasto, przenosił meldunki i rozkazy do Śródmieścia, brał udział w rozpoznawaniu sieci kanałów w kierunku Woli i Wisły.
Pod koniec powstania ewakuowany z wrzodami na nogach i gorączką na Żoliborz. Trafił do obozu przejściowego Dulag 121 w Pruszkowie, następnie jako chory zakaźnie przez obóz cywilny, Końskie, Tomaszów Mazowiecki trafił do rodziny w Krakowie.
Jego brat Kazimierz walczył w plutonie 233 na Żoliborzu.
Okres powojenny.
W maju 1945 powrócił z rodziną do Warszawy. W szkole księży marianów w 1948 zdał maturę i dostał się na studia na Politechnice Warszawskiej, z których został usunięty po kilku miesiącach. Dzięki temu, że rodzina przeprowadziła się z Żoliborza na Śródmieście i zaginęły dokumenty w komendzie uzupełnień, przez kilka lat uchylał się przed wcieleniem do wojska. Zapisał się do Państwowego Liceum Techniki Teatralnej i ponownie zdał maturę. Pracował w Teatrze Wielkim. W 1960 ukończył studia jako magister inżynier budownictwa wodnego. Pracował w biurze projektowym, zaprojektował ponad czterdzieści obiektów hydrotechnicznych: ujęć wody i stacji uzdatniania.
Działalność popularyzatorska.
Dokumentalista, popularyzator wiedzy o powstaniu warszawskim, autor relacji o plutonie harcerskim 227 (współautor wraz z Romualdem Augustyniakiem publikacji "Żoliborski pluton „Szarych Szeregów""), współautor książki "Kanały: trasy łączności specjalnej Powstania Warszawskiego" wydanej w serii "Warszawskie Termopile". Był inicjatorem umieszczenia 13 tablic przy wyjściach z kanałów, którymi ewakuowali się powstańcy, i przywrócenia w 2010 kotwicy namalowanej przez Jana Bytnara „Rudego” na Pomniku Lotnika oraz nadania stacji metra przy placu Bankowym nazwy Ratusz Arsenał. Działał w Stowarzyszeniu Szarych Szeregów.
Żeglarstwo.
Hobbystycznie zajmował się żeglarstwem i żeglarstwem lodowym. Od 1948 do rozwiązania ZHP w 1949 działał w Harcerskim Ośrodku Wodnym ZHP, a następnie w Yacht Klubie Polski. Był szkoleniowcem w sekcji żeglarskiej Centralnego Wojskowego Klubu Sportowego „Legia”, kierownikiem Zespołu Klasyfikacji Sportowej i przewodniczącym Komisji Szkolenia Sekcji Żeglarskiej Stołecznego Komitetu Kultury Fizycznej oraz wiceprezesem Warszawskiego Okręgowego Związku Żeglarskiego ds. szkolenia. Zajmował się organizacją kursów i egzaminów na stopnie żeglarskie i instruktora żeglarstwa, był członkiem kolegium redakcyjnego podręcznika żeglarstwa WOZŻ i autorem zamieszczonej w nim locji śródlądowej i morskiej. Pełnił funkcje wiceprzewodniczącego Polskiego Związku Żeglarskiego ds. turystyki, przewodniczącego Głównej Komisji Żeglarstwa Lodowego, Sekretarza Floty Polskiej DN, członka Centralnej Komisji Egzaminacyjnej PZŻ na stopień kapitana jachtowego, członka Warszawskiej Komisji Egzaminacyjnej na stopień sternika morskiego, sekretarza Komisji Rewizyjnej PZŻ i przewodniczącego Sądu Koleżeńskiego YKP. Był autorem opracowania polskiej wersji przepisów regatowych i przepisów klasowych klasy DN, twórcą regulaminów, instrukcji, programów szkolenia i egzaminów na stopnie żeglarza, sternika i instruktora żeglarstwa lodowego. Kilkakrotnie był sędzią głównym regat – pucharu Europy, mistrzostw Europy i mistrzostw świata w klasie DN, przewodniczył polskiej ekipie regat na mistrzostwach Europy, brał udział w dorocznych międzynarodowych konferencjach żeglarskich.
Zdobył szereg uprawnień: był instruktorem żeglarstwa i żeglarstwa lodowego, kapitanem żeglugi wielkiej.
Pochowany na cmentarzu Powązkowskim w Warszawie (kwatera 105-5-29/30).
Odznaczenia.
Odznaczony Krzyżem Oficerskim i Krzyżem Kawalerskim Orderu Odrodzenia Polski, Krzyżem Walecznych i Złotym Krzyżem Zasługi.

</doc>
<doc id="4699188" url="https://pl.wikipedia.org/wiki?curid=4699188" title="Elżbieta Jolanta Kościelak">
Elżbieta Jolanta Kościelak

Elżbieta Jolanta Kościelak (ur. 1959) – kuratorka, krytyczka sztuki, galerzystka, pedagożka i wykładowczyni akademicka zajmująca się sztuką współczesną, estetyką XX i XXI w., animacją i marketingiem kultury.
Zrealizowała ponad 70 wystaw w Polsce i za granicą. Jest autorką ponad 100 publikacji krytycznych, zamieszczanych na łamach czasopism wydawanych m.in.: w Polsce, USA, Grecji, Holandii czy Kanadzie. Interesuje się zwłaszcza sztuką konceptualną, abstrakcją geometryczną i minimal artem, zajmuje się też dialogiem interkulturowym w sztuce oraz problemami kultury w kontekście globalizacji.
Życiorys.
W 1984 r. ukończyła kulturoznawstwo na Uniwersytecie Wrocławskim, a w 2001 r. Podyplomowe Studia Menedżerów Kultury w Szkole Głównej Handlowej w Warszawie.
W latach 1984–1995 mieszkała w Atenach, gdzie pracowała jako niezależna kuratorka i krytyczka sztuki. W tym czasie była członkinią greckiej sekcji Międzynarodowego Stowarzyszenia Krytyków Sztuki AICA – AICA HELLAS. W 1994 r. założyła Fundację Kultury Śródziemnomorskiej, której celem była popularyzacja kultury europejskich krajów basenu Morza Śródziemnego.
W 1995 r. wróciła do Polski i zamieszkała we Wrocławiu. Wykładała historię sztuki i estetykę XX wieku w Akademii Sztuk Pięknych we Wrocławiu, historię greckiej sztuki współczesnej w Uniwersytecie Warszawskim oraz wiedzę o kulturze w Policealnym Studium Animatorów Kultury „SKiBA” we Wrocławiu. W roku 2003 była doradczynią w zakresie strategii promocji sztuki polskiej za granicą przy Ministerstwie Kultury i Dziedzictwa Narodowego.
Od 2003 roku prowadzi Galerię Kościelak – autorską galerię sztuki współczesnej założoną we Wrocławiu, początkowo jako galerię FORUM + w Centrum Kultury Zamek we Wrocławiu – Leśnicy. Galeria prezentuje polską i światową sztukę współczesną, specjalizuje się w abstrakcji geometrycznej, konceptualizmie, nowej ekspresji, a także nowym surrealizmie. Wraz z Dorotą Wrzesińską prowadziła też galerię Na Solnym. W 2010 r. ubiegała się o stanowisko dyrektorki CSW Zamek Ujazdowski w Warszawie, a w konkursie obok niej startowali: Fabio Cavallucci (zwycięzca konkursu), Monika Fabijańska, Milada Ślizińska i Krzysztof Żwirblis.
Jest siostrą artystki i kuratorki Gosi Kościelak-Królikowskiej. W latach 1982–1990 jej mężem był Haris Savvopoulos, profesor historii sztuki na Uniwersytecie im. Arystotelesa w Salonikach.
Twórczość krytyczna.
Od początku lat 80. publikuje teksty krytyczne w takich polskich periodykach, jak: „Odra”, „Projekt”, „Format”, „Orońsko”, „Art &amp; Business”, „Obieg”, „Exit”, „ArtTak” czy w greckim „Arti”.
Wybrane publikacje.
Recenzje, eseje, omówienia.
Teksty w katalogach
Działalność kuratorska.
Jako niezależna kuratorka zrealizowała wiele wystaw zbiorowych i indywidualnych m.in.:
Prezentowała prace artystów z Polski i z zagranicy, m.in.: twórczość Eda Paschke i Billa Violi, Bożenny Biskupskiej, Gosi Kościelak, Teresy Murak, Zygmunta Rytki, Istvana Haásza, Adeli Matasovej, Vuka Cosica oraz Jana Berdyszaka, Marcina Berdyszaka, Wandy Gołkowskiej, Jana Chwałczyka, Marii Michałowskiej, Zdzisława Jurkiewicza, Jana Pamuły, Sławomira Marca, Gosi Kościelak, Magdaleny Raczko, Michalisa Katzourakisa, Zafosa Xagorarisa, Ryszarda Świerada czy Anny Janusz-Strzyż.

</doc>
<doc id="4699192" url="https://pl.wikipedia.org/wiki?curid=4699192" title="Elżbieta Kościelak">
Elżbieta Kościelak



</doc>
<doc id="4699193" url="https://pl.wikipedia.org/wiki?curid=4699193" title="CoCo Vandeweghe">
CoCo Vandeweghe



</doc>
<doc id="4699194" url="https://pl.wikipedia.org/wiki?curid=4699194" title="Brec Bassinger">
Brec Bassinger

Brec Bassinger (ur. 25 maja 1999 w Saginaw) – amerykańska aktorka, która wystąpiła m.in. w serialach: "Stargirl", "All Night", "Szkoła rocka" oraz "Bella i Buldogi".

</doc>
<doc id="4699195" url="https://pl.wikipedia.org/wiki?curid=4699195" title="Werusin">
Werusin

Werusin (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Podorosk, przy drodze republikańskiej .
W dwudziestoleciu międzywojennym był to folwark należący do Ottona Bochwica (właściciela również dóbr podoroskich). Leżał on w Polsce, w województwie białostockim, w powiecie wołkowyskim, w gminie Podorosk. W Werusinie znajdowała się wówczas gorzelnia. W 1927 na podstawie ustaw wprowadzających w Polsce reformę rolną, 250 ha ziemi z dóbr Podorosk i Werusin zostało przez rząd RP przymusowo wykupionych i następnie rozparcelowanych.
W 1939 Otton Bochwic został aresztowany przez NKWD i przewieziony do Mińska, gdzie słuch o nim zaginął. Najprawdopodobniej został zamordowany przez Sowietów pod koniec 1939 lub na początku 1940.

</doc>
<doc id="4699197" url="https://pl.wikipedia.org/wiki?curid=4699197" title="Australian Open 2020 (gra pojedyncza kobiet)">
Australian Open 2020 (gra pojedyncza kobiet)

Australian Open 2020 – gra pojedyncza kobiet – zawody singlowe kobiet, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 20 stycznia–1 lutego na twardych kortach Melbourne Park w Melbourne.

</doc>
<doc id="4699200" url="https://pl.wikipedia.org/wiki?curid=4699200" title="Umberto Benigni">
Umberto Benigni

Umberto Benigni (ur. 1862, zm. 1934) – włoski duchowny katolicki, prałat, podsekretarz w Kongregacji dla nadzwyczajnych spraw kościelnych (1906-1911), twórca Sodalitium Pianum.
Interesował się historią i był dziennikarzem. W swojej działalności przeciwko modernizmowi w Kościele miał poparcie i błogosławieństwo papieża Piusa X.
Jako wpływowa osobistość na katolickim rynku prasowym we Włoszech utrudniał publikacje poświęcone sprawie polskiej w okresie przed wybuchem Wielkiej Wojny.
Wydawał pismo „Bollettino Antisemita”.

</doc>
<doc id="4699204" url="https://pl.wikipedia.org/wiki?curid=4699204" title="Góra Topolowa">
Góra Topolowa



</doc>
<doc id="4699206" url="https://pl.wikipedia.org/wiki?curid=4699206" title="Albert Ramos Viñolas">
Albert Ramos Viñolas



</doc>
<doc id="4699208" url="https://pl.wikipedia.org/wiki?curid=4699208" title="2. deild Wysp Owczych (2020)">
2. deild Wysp Owczych (2020)

W roku 2020 odbyła się 27. edycja 2. deild Wysp Owczych – trzeciej ligi piłki nożnej Wysp Owczych. W rozgrywkach wzięło udział 10 klubów z całego archipelagu. Drużyny z pierwszego i drugiego miejsca powinny uzyskać prawo gry w 1. deild - drugim poziomie ligowym na archipelagu, jednak w tym sezonie był to jedynie FC Suðuroy. Kluby z dziewiątego i dziesiątego, KÍ III Klaksvík oraz Víkingur III Gøta, spadły do 3. deild.
Początkowo rozgrywki miały się rozpocząć 4 kwietnia, jednak z uwagi na pandemię COVID-19, pierwsze mecze odbyły się 30 maja 2020. Zakończenie rozgrywek planowano na 31 października, jednak z powodu złej pogody ostatni mecz B68 II Toftir przeciwko NSÍ III Runavík przeniesiono na 3 listopada.

</doc>
<doc id="4699210" url="https://pl.wikipedia.org/wiki?curid=4699210" title="Australian Open 2020 (gra pojedyncza mężczyzn)">
Australian Open 2020 (gra pojedyncza mężczyzn)

Australian Open 2020 – gra pojedyncza mężczyzn – zawody singlowe mężczyzn, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 20 stycznia–2 lutego na twardych kortach Melbourne Park w Melbourne.

</doc>
