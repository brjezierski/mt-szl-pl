<doc id="4702241" url="https://pl.wikipedia.org/wiki?curid=4702241" title="Kryzys kwarcowy">
Kryzys kwarcowy

Kryzys kwarcowy (znany również jako rewolucja kwarcowa) – termin używany w przemyśle zegarmistrzowskim, odnoszący się do zawirowań spowodowanych pojawieniem się w latach 70. XX wieku zegarków kwarcowych, które w dużej mierze zastąpiły mechaniczne zegarki. Spowodował on głęboki kryzys szwajcarskiego przemysłu zegarmistrzowskiego, który zdecydował się pozostać skoncentrowany na tradycyjnych zegarkach mechanicznych, podczas gdy firmy azjatyckie, takie jak Seiko, Citizen i Casio w Japonii, przyjęły nową technologię elektroniczną, opartą na kwarcowym generatorze drgań.
Kryzys kwarcowy miał miejsce w czasach globalnej rewolucji cyfrowej (trzeciej rewolucji przemysłowej), która rozpoczęła się pod koniec lat 50. Za początek kryzysu uznaje się 25 grudnia 1969 roku, gdy na rynku pojawił się pierwszy zegarek kwarcowy – Seiko Astron.
Do najważniejszych osiągnięć technologicznych należy zastąpienie delikatnego i podatnego na uszkodzenia mechanicznego balansu i wychwytu oraz przekładni zębatych przez generator kwarcowy i elektroniczne dzielniki częstotliwości, jak również zastąpienie mechanicznych wskazówek przez wyświetlacze LED i ciekłokrystaliczne (LCD).
Zegarki kwarcowe są dokładniejsze niż mechaniczne, mają znacznie mniej lub nie mają ruchomych części mechanicznych, przez co są tańsze w produkcji.
Historia.
Przed kryzysem.
Podczas II wojny światowej szwajcarska neutralność pozwoliła przemysłowi zegarmistrzowskiemu kontynuować produkcję sprzętu do pomiaru czasu przeznaczonego na rynek konsumencki, podczas gdy pozostałe rozwinięte kraje świata przekierowały produkcję sprzętu do pomiaru czasu na potrzeby wojskowe. W wyniku tego szwajcarski przemysł zegarmistrzowski cieszył się praktycznie monopolem. Branża ta rozwijała się w warunkach braku rzeczywistej konkurencji. Szacuje się, iż do lat 70. szwajcarski przemysł zegarmistrzowski stanowił 50% światowego rynku zegarków.
Na początku lat 50. ubiegłego wieku zawiązana została spółka joint venture pomiędzy amerykańskim Elgin National Watch Company i francuskim LIP w celu wyprodukowania zegarka elektromechanicznego – napędzanego małą baterią, a nie sprężyną napędową – pokładając podwaliny pod zegarek kwarcowy. Chociaż spółka Lip-Elgin produkowała tylko prototypy, w 1957 roku produkowano pierwszy mechaniczny zegarek napędzany baterią, amerykański Hamilton 500. W zegarku drgania balansu rozłączały i włączały cewkę, której pole magnetyczne poruszało elementem przekazującym ruch balansowi. Układ doprowadzania zasilania do cewki był awaryjny, w kolejnych wersjach poprawiono zasilanie. 
W roku 1954 szwajcarski inżynier Max Hetzel opracował elektroniczno-mechaniczny zegarek na rękę, w którym mechaniczny balans i sprężynowy napęd zastąpiono elektronicznym generatorem z mechanicznym regulatorem chodu (kamertonem). Układ był zasilany ogniwem o napięciu 1,35 wolta. Tranzystorowy oscylator drgał z częstotliwością 360 Hz, zasilając cewkę magnetyczną. Zmienne pole magnetyczne cewki wprawiało w drgania widełki kamertonu, którego drgania wpływały na pole magnetyczne cewki w obwodzie sprzężenia zwrotnego oscylatora. Dodatkowo pole magnetyczne cewki poruszało elementem przekazującym ruch do przekładni mechanicznej napędzającej wskazówki. Zegarek ten pod nazwą Accutron został wprowadzony na rynek przez firmę Bulova w 1960 roku. Chociaż konstrukcja Bulova nie była pierwszym zegarkiem na rękę zasilanym bateryjnie, jednak wprowadzenie elektronicznego generatora drgań było oznaką zmian. W tym czasie szwajcarski przemysł zegarmistrzowski był dojrzały z wielowiekowym rynkiem globalnym oraz głęboko zakorzenionymi wzorcami produkcji i marketingu.
Rewolucja.
Elektroniczny zegar z kwarcowym rezonatorem jako regulatorem szybkości chodu zegara skonstruowano w 1928 w Bell Labs, jednak były to konstrukcje o znacznych rozmiarach. Pod koniec lat 50. i na początku lat 60. zarówno japońskie Seiko, jak i konsorcjum szwajcarskich firm zegarmistrzowskich, takich jak Patek Philippe, Piaget SA i Omega, rywalizowały o opracowanie pierwszego naręcznego zegarka kwarcowego. W 1962 roku w Neuchâtel powstało Centre Electronique Horloger (CEH), składające się z około 20 szwajcarskich producentów zegarków, w celu opracowania szwajcarskiego zegarka kwarcowego; jednocześnie w Japonii Seiko pracowało również nad zegarkiem cyfrowym i technologią kwarcową.
Jednym z pierwszych sukcesów był przenośny zegar kwarcowy o nazwie Seiko Crystal Chronometer QC-951. Służył on jako zapasowy zegar podczas biegów maratońskich podczas Letniej Olimpiady w Tokio w 1964 roku.
W latach 1966–1967 zarówno CEH, jak i Seiko zaprezentowali prototypy zegarków kwarcowych na konkurs organizowany przez obserwatorium w Neuchâtel.
25 grudnia 1969 roku Seiko zaprezentował model Astron, pierwszy na świecie, niebędący prototypem zegarek kwarcowy, który wyznaczył początek kwarcowej rewolucji. Pierwszy szwajcarski analogowy zegarek kwarcowy – Ebauches SA Beta 21 mający ruch Beta 1 – pojawił się na targach w Bazylei w 1970 roku. Mechanizm Beta 21 został umieszczony również w innych modelach zegarków szwajcarskich, takich jak Omega Electroquartz. 6 maja 1970 roku Hamilton przedstawił Pulsar – pierwszy na świecie elektroniczny zegarek cyfrowy.
Wzrost popularności zegarków kwarcowych.
W 1974 roku Omega wprowadziła na rynek Marine Chronometer, pierwszy zegarek, który kiedykolwiek otrzymał certyfikat chronometru morskiego, z dokładnością do 12 sekund na rok, wykorzystujący układ kwarcowy wytwarzający 2 400 000 drgań na sekundę. W 1976 roku Omega wprowadziła Chrono-Quartz, pierwszy na świecie analogowo-cyfrowy chronograf, który w ciągu 12 miesięcy został zastąpiony przez cal.1620, pierwszy zegarek na rękę z całkowicie cyfrowym chronometrem LCD.
Pomimo wyżej wymienionych postępów, Szwajcarzy wahali się, czy podjąć się produkcji zegarków kwarcowych na masową skalę, bowiem w tym czasie szwajcarskie zegarki mechaniczne zdominowały rynki światowe. Ponadto, zegarmistrzostwo było dużym składnikiem szwajcarskiej tożsamości narodowej. Z ich pozycji siły rynkowej, a także z punktu widzenia zapotrzebowania krajowego przemysłu zegarmistrzowskiego zorganizowanego w kierunku mechanicznych zegarków, wielu w Szwajcarii uważało, że przejście na zegarki elektroniczne było niepotrzebne. Inni, poza Szwajcarią, dostrzegli jednak przewagę zegarków kwarcowych i dalej rozwijali tę technologię.
Do 1978 roku zegarki kwarcowe wyprzedziły mechaniczne zegarki pod względem popularności, pogrążając szwajcarski przemysł zegarmistrzowski w kryzysie, a jednocześnie wzmacniając zarówno japoński, jak i amerykański, przemysł zegarmistrzowski. Okres ten charakteryzował się brakiem innowacji w Szwajcarii, a jednocześnie przemysł zegarmistrzowski innych krajów w pełni wykorzystywał pojawiające się technologie, w szczególności technologię mechanizmu kwarcowego, stąd pojęcie "kryzysu kwarcowego".
W wyniku zawirowań ekonomicznych, będących pokłosiem "kryzysu kwarcowego", wiele niegdyś zyskownych i słynnych szwajcarskich przedsiębiorstw zegarmistrzowskich stało się niewypłacalnych lub ogłosiło upadłość. Te wydarzenia nadwerężyły szwajcarską branżę zegarmistrzowską zarówno pod względem ekonomicznym, jak i psychologicznym. W latach 70. i na początku 80. ubiegłego wieku rewolucja technologiczna, tzn. pojawienie się technologii kwarcowej, oraz trudna sytuacja gospodarcza spowodowały zmniejszenie się szwajcarskiego przemysłu zegarmistrzowskiego. W latach 1970–1983 liczba szwajcarskich zegarmistrzów spadła z 1600 do 600. W latach 1970–1988 zatrudnienie w szwajcarskiej branży zegarmistrzowskiej spadło z 90 000 do 28 000.
Poza Szwajcarią kryzys jest często określany mianem "kwarcowej rewolucji". Kiedy w 1969 roku wprowadzono pierwsze zegarki kwarcowe, Stany Zjednoczone szybko osiągnęły technologiczną przewagę, częściowo dzięki badaniom w dziedzinie mikroelektroniki dla potrzeb wojskowych i programu kosmicznego. To właśnie amerykańskie firmy, takie jak Texas Instruments, Fairchild Semiconductor i National Semiconductor, rozpoczęły masową produkcję cyfrowych zegarków kwarcowych i uczyniły je przystępnymi cenowo.
Nie trwało jednak długo: w 1978 roku Hongkong wyeksportował największą liczbę zegarków elektronicznych na świecie, a amerykańskie firmy produkujące półprzewodniki wycofały się z rynku zegarków. Z wyjątkiem Timexu i Bulovy, pozostałe tradycyjne amerykańskie firmy zegarmistrzowskie, w tym Hamilton, zaprzestały działalności i sprzedały swoje marki zagranicznym konkurentom; Bulova ostatecznie sprzedała je w 2008 roku japońskiej firmie Citizen.
Pokłosie.
The Swatch Group.
W marcu 1983 roku dwie największe szwajcarskie grupy zegarmistrzowskie, ASUAG (Société Générale de l'Horlogerie Suisse SA) i SSIH (Société Suisse pour l'Industrie Horlogère), połączyły się w celu ratowania branży, tworząc ASUAG/SSIH, które później przekształciły się w SMH (Société de Microélectronique et d'Horlogerie).
Spółka ta była poprzedniczką Grupy Swatch, która miała odegrać zasadniczą rolę w ożywieniu szwajcarskiego przemysłu zegarmistrzowskiego, dając nowy początek wszystkim zainteresowanym markom; w 1998 roku została przemianowana na Swatch – największego producenta zegarków na świecie.
Produkt firmy Swatch był umieszczony w plastikowej kopercie, sprzedawany jako towar jednorazowego użytku z niewielką możliwością naprawy i miał mniej ruchomych części (51) niż zegarki mechaniczne (około 91). Ponadto, produkcja była zasadniczo zautomatyzowana, co skutkowało wyższą rentownością. The Swatch Group odniósł ogromny sukces; w ciągu niespełna dwóch lat sprzedano ponad 2,5 mln zegarków Swatch. Oprócz własnej linii produktów Swatch, The Swatch Group ma pod swoją pieczą również inne marki zegarków, takie jak Blancpain, Breguet, Glashütte Original, Harry Winston, Longines, Omega, Tissot.
Odrodzenie popytu na zegarki mechaniczne.
Pojawiły się nowe tendencje. Na amerykańskim rynku krajowym, Swatch był czymś w rodzaju mody lat 80., oferując wiele różnych kolorów i wzorów; większość produkcji nadal pochodziła z krajów azjatyckich, w szczególności z Japonii, skąd pochodzą takie marki jak Casio, Seiko czy Citizen.
Z drugiej strony, kwarcowa rewolucja zmusiła wielu szwajcarskich producentów do szukania możliwości w wyższych sferach; popularne są zegarki firm takich jak Patek Philippe, Vacheron Constantin, Audemars Piguet i Rolex. Zegarki mechaniczne stopniowo stały się dobrami luksusowymi cenionymi za kunsztowne wykonanie, estetykę i efektowny wygląd, niekiedy związany ze statusem społecznym ich właścicieli, a nie za proste urządzenia służące do pomiaru czasu.
Smartwatche.
W drugiej dekadzie XXI wieku smartwatche zaczęły zwiększać swój udział w światowym rynku zegarków, zwłaszcza po wprowadzeniu na rynek Apple Watch w 2015 roku.
Wzrost popularności smartwatchy następuje w warunkach globalnej czwartej rewolucji przemysłowej i istnieją obawy co do powstania nowego kryzysu, który może jeszcze bardziej zagrozić szwajcarskiemu przemysłowi zegarmistrzowskiemu, mimo że jest to mało prawdopodobne, bowiem osoby kupujące zegarki automatyczne i mechaniczne są zazwyczaj bardziej zamożne i nie chcą ukrywać swojego statusu społecznego.
W lutym 2020 poinformowano, iż Apple w 2019 roku sprzedał więcej smartwatchy niż cały szwajcarski przemysł zegarmistrzowski (w tym samym czasie) razem wzięty.

</doc>
<doc id="4702243" url="https://pl.wikipedia.org/wiki?curid=4702243" title="Kwarcowy kryzys">
Kwarcowy kryzys



</doc>
<doc id="4702244" url="https://pl.wikipedia.org/wiki?curid=4702244" title="Rewolucja kwarcowa">
Rewolucja kwarcowa



</doc>
<doc id="4702245" url="https://pl.wikipedia.org/wiki?curid=4702245" title="Kwarcowa rewolucja">
Kwarcowa rewolucja



</doc>
<doc id="4702247" url="https://pl.wikipedia.org/wiki?curid=4702247" title="37. ceremonia wręczenia nagród Grammy">
37. ceremonia wręczenia nagród Grammy

37. ceremonia wręczenia nagród Grammy, prestiżowych amerykańskich nagród muzycznych wręczanych przez Narodową Akademię Sztuki i Techniki Rejestracji odbyła się w niedzielę, 1 marca 1995 roku.
Nagrody.
Obszar generalny.
Lista składa się ze wszystkich nominowanych, a zwycięzcy zostaną pogrubieni.

</doc>
<doc id="4702253" url="https://pl.wikipedia.org/wiki?curid=4702253" title="Parafia św. Anny w Dziergowicach">
Parafia św. Anny w Dziergowicach

Parafia Świętej Anny w Dziergowicach – parafia rzymskokatolicka, znajdująca się w diecezji gliwickiej, w dekanacie Kuźnia Raciborska.

</doc>
<doc id="4702254" url="https://pl.wikipedia.org/wiki?curid=4702254" title="Arkadiusz Marciniak">
Arkadiusz Marciniak

Arkadiusz Marciniak (ur. 1964) – polski archeolog, profesor nauk humanistycznych. Specjalizuje się głównie w zagadnieniach z zakresu nauk historycznych, w tym teorii i metodologii prehistorii. Profesor i wykładowca Wydziału Archeologii Uniwersytetu im. Adama Mickiewicza w Poznaniu oraz Wydziału Historycznego tej uczelni. Członek korespondent Wydziału Nauk Humanistycznych i Społecznych Polskiej Akademii Nauk od 2019. W 2022 został członkiem Academia Europaea. Przewodniczący Komisji Archeologicznej PAN, członek Komisji Antropologii Pradziejów i Średniowiecza działającej przy Komitecie Nauk Pra- i Protohistorycznych PAN oraz Komisji Archeologii Krajów Śródziemnomorskich PAU. 
Absolwent studiów archeologicznych na UAM (rocznik 1987). Doktoryzował się w 1994 roku na podstawie pracy zatytułowanej "Rola i charakter materiałów faunistycznych w badaniach prahistorii rozwiniętych społeczeństw rolniczych""." Habilitację uzyskał w 2006 roku pisząc rozprawę pt. "Zwierzęta w neolicie. Zooarcheologia społeczna pradziejowych społeczności rolniczych""." Tytuł profesora nauk humanistycznych nadano mu w 2016 roku.
Jeden z wykonawców pracy badawczej pt. "Świat budowniczych osiedli obronnych z początków epoki brązu z Europy Środkowej na przykładzie osady w Bruszczewie, woj. wielkopolskie. Dzieje zasiedlenia; gospodarka i relacje człowiek-środowisko; powiązania ponadregionalne".
W l. 1996 - 1997 stypendysta Programu Fulbrighta na University of California - Santa Cruz. Kierownik projektu edukacyjnego UAM dla specjalistów z dziedziny archeologii i dziedzictwa naturalnego. Projekt ten jako jedyny w Polsce został nagrodzony nagrodą europejską. Dzięki kierowanym przez niego wykopaliskom ustalono iż miasto Çatalhöyük mogło przestać istnieć na skutek gwałtownej zmiany klimatu, która pojawiła się 8,2 tysiące lat temu. Ujawniły to badania chemiczne resztek tłuszczu w garnkach.
Książki.
Arkadiusz Marciniak jest autorem lub współautorem następujących pozycji książkowych:
Publikacje naukowe.
Jest autorem lub współautorem następujących publikacji naukowych:

</doc>
<doc id="4702256" url="https://pl.wikipedia.org/wiki?curid=4702256" title="Andrew Francis (aktor)">
Andrew Francis (aktor)

Andrew Michael Scott Francis (ur. 27 maja 1985 w Vancouver) – kanadyjski aktor filmowy, telewizyjny i głosowy. Podkładał głos m.in. pod Gila Nexdora w serialu animowanym "Johnny Test" oraz pod Icemana w serialu animowanym "".

</doc>
<doc id="4702259" url="https://pl.wikipedia.org/wiki?curid=4702259" title="Parafia Najświętszego Serca Pana Jezusa w Turzu">
Parafia Najświętszego Serca Pana Jezusa w Turzu

Parafia Najświętszego Serca Pana Jezusa w Turzu – parafia rzymskokatolicka, znajdująca się w diecezji gliwickiej, w dekanacie Kuźnia Raciborska.

</doc>
<doc id="4702263" url="https://pl.wikipedia.org/wiki?curid=4702263" title="Parafia św. Anny w Babicach">
Parafia św. Anny w Babicach

Parafia Świętej Anny w Babicach – parafia rzymskokatolicka, znajdująca się w diecezji gliwickiej, w dekanacie Kuźnia Raciborska.
Kościół parafialny został konsekrowany w 1939 roku przez biskupa Walentego Wojciecha.

</doc>
<doc id="4702264" url="https://pl.wikipedia.org/wiki?curid=4702264" title="Džiugas Telsze">
Džiugas Telsze

FC Džiugas (lit. Futbolo klubas Džiugas) – litewski klub piłkarski z siedzibą w Telsze.
Historia.
Klub piłkarski powstał w 2014 roku, kiedy założony został klub piłkarski „Džiugas” (lit. "VšĮ Telšių futbolo ateitis"). W 2015 klub awansował do Pirma lyga.
W 2020 klub awansował do najwyższej grupy rozgrywkowej na Litwie (A lyga).
Skład w sezonie 2023.
Stan na 16 stycznia 2023
 

</doc>
<doc id="4702265" url="https://pl.wikipedia.org/wiki?curid=4702265" title="Pirma lyga">
Pirma lyga



</doc>
<doc id="4702268" url="https://pl.wikipedia.org/wiki?curid=4702268" title="Parafia Dobrego Pasterza w Górkach Śląskich">
Parafia Dobrego Pasterza w Górkach Śląskich

Parafia Dobrego Pasterza w Górkach Śląskich – parafia rzymskokatolicka, znajdująca się w diecezji gliwickiej, w dekanacie Kuźnia Raciborska.
Duszpasterze.
W parafii posługiwali księża:
Historia.
Pierwsze starania o budowę kościoła miały miejsce w latach 20. XX wieku, gdy mieszkańcy wsi zostali przyłączeni do parafii Matki Boskiej Różańcowej w Nędzy. Ostatecznie nie wzniesiono nowej świątyni, jednak rozbudowano tę w Nędzy.
W latach 50. XX wieku ponownie podjęto próbę utworzenia kościoła, co również się nie powiodło.
W 1978 roku wojewoda katowicki wyraził zgodę na budowę kościoła, rok później biskup Antoni Adamiuk poświęcił plac pod świątynię. 5 listopada 1979 roku naczelnik Gminy Nędza wydał pozwolenie na budowę, po tygodniu ruszyły prace budowlane. 16 listopada 1979 roku biskup Alfons Nossol poświęcił kamień węgielny.
4 września 1983 roku biskup Jan Wieczorek konsekrował świątynię.
W 1984 roku w Górkach Śląskich erygowano samodzielną parafię.

</doc>
<doc id="4702272" url="https://pl.wikipedia.org/wiki?curid=4702272" title="Parafia św. Józefa Robotnika w Zawadzie Książęcej">
Parafia św. Józefa Robotnika w Zawadzie Książęcej

Parafia Świętego Józefa Robotnika w Zawadzie Książęcej – parafia rzymskokatolicka, znajdująca się w diecezji gliwickiej, w dekanacie Kuźnia Raciborska. Została erygowana w 1890 roku. Kościół parafialny oddano do użytku w 1956 roku.

</doc>
<doc id="4702280" url="https://pl.wikipedia.org/wiki?curid=4702280" title="Boks na Igrzyskach Afrykańskich 2019">
Boks na Igrzyskach Afrykańskich 2019

Boks na Igrzyskach Afrykańskich 2019 odbywał się w dniach 20–29 sierpnia 2019 roku w "Salle Couverte Omnisports Al Amal" położonym w Rabacie.

</doc>
<doc id="4702284" url="https://pl.wikipedia.org/wiki?curid=4702284" title="Człowiek w ogniu (film 1957)">
Człowiek w ogniu (film 1957)

Człowiek w ogniu (ang. "Man on Fire") – amerykański dramat filmowy z 1957 roku z udziałem Binga Crosby’ego, w reżyserii Ranalda MacDougalla.

</doc>
<doc id="4702291" url="https://pl.wikipedia.org/wiki?curid=4702291" title="Say One for Me">
Say One for Me

Say One for Me – amerykański film muzyczny z 1959 roku w reżyserii Franka Tashlina, w którym występują Bing Crosby i Debbie Reynolds.

</doc>
<doc id="4702293" url="https://pl.wikipedia.org/wiki?curid=4702293" title="Kościół św. Klemensa w Zawoi">
Kościół św. Klemensa w Zawoi

 
Kościół świętego Klemensa − rzymskokatolicki kościół parafialny należący do parafii pod tym samym wezwaniem (dekanat Maków Podhalański archidiecezji krakowskiej).
Historia.
Świątynia została wzniesiona w 1888 roku według projektu Karola Pietschki z 1886 roku, który zatwierdzono w 1887 roku (na planie kościoła znalazł się podpis biskupa Albina Dunajewskiego). Ufundowana została przez arcyksięcia żywieckiego Albrechta Habsburga. Kierownikiem prac budowlanych był Józef Gibas.
Architektura.
Budowla była wzorowana na planach austriackich i nawiązuje do architektury tyrolskiej, jest drewniana, posiada konstrukcję zrębową (ściśle: sumikowo–łątkową) wzmocnioną żeliwnymi kolumnami, które wydzielają dwie nawy boczne. Ściany prezbiterium wzniesiono z kamienia do wysokości okiennaw. Kościół jest trzynawowy(bazylikowy), wybudowano go na planie krzyża. Świątynia jest orientowana, posiada plan wydłużonego krzyża z transeptem. Prezbiterium jest zamknięte trójbocznie i posiada boczną zakrystię. Boczne ramiona transeptu są zamknięte ścianą prostą i posiadają naczółki. Wysoka wieża posiada konstrukcję słupowo–ramową, jest czterokondygnacyjna, od dołu posiada plan kwadratu, następnie przechodzi w ośmiokąt. Zwieńcza ją ostrosłupowy dach hełmowy. Dzwony powstały w odlewni w Przemyślu. Świątynię nakrywa dach jednokalenicowy, pokryty blachą z dwoma wieżyczkami, jedna znajduje się w środkowej części, druga jest umieszczona nad skrzyżowaniem naw. Zwieńczają je cebulaste dachy hełmowe z latarniami. Wnętrze dzielą na trzy części dwa rzędy żelaznych słupów. Stropy są płaskie, w części środkowej znajduje się pozorna kopuła nad skrzyżowaniem naw. Chór muzyczny posiada parapet o prostej linii i jest ozdobiony prospektem organowym. Posadzka została wykonana z płyt marmurowych. Polichromia o charakterze ornamentalnym i figuralnym powstała w 1930 roku, jej autorami są Zygmunt Milli i Marian Arczyński. Ołtarz główny, pięć ołtarzy bocznych, ambona reprezentująca stylu późnobarokowy powstały pod koniec XIX wieku. Kamienna chrzcielnica w stylu barokowym posiada drewnianą, rokokową pokrywę. Witraże w oknach zostały wykonane w 1969 roku i ich projektantem był artysta Witold Jańczak.

</doc>
<doc id="4702295" url="https://pl.wikipedia.org/wiki?curid=4702295" title="Strymba (szczyt)">
Strymba (szczyt)

Strymba () – szczyt w Gorganach, położony jest w zachodniej części pasma w Masywie Strymby. Leży w niedużej odległości na wschód od miejscowości Kołoczawa. Na szczycie znajduje się krzyż.
Przyroda.
Trójkształtny wierzchołek góry pokryty jest rozległą połoniną, od zachodu natomiast porośnięty kosodrzewiną, która przemiesza się z rumowiskami skalnymi, niżej zbocza porasta las bukowo-jodłowy. Zachodnie stoki góry znajdują na terenie Parku Narodowego „Synewyr”
Geografia.
Szczyt usytuowany jest na końcu grzbietu Masywu Strymby odgałęzionego od głównej grani Gorganów u szczytu Wierch Czarnej Riki (1269 m n.p.m.). Od północy Strymba sąsiaduje ze szczytem Steniak (1543 m n.p.m.) po drodze jednak występują lesiste wzniesienia (1271 i 1384 m n.p.m.), na południu ograniczony jest szczytem Streminos (1652 m n.p.m.). Na wschodzie zbocza szczytu opadają ku rzece Mokrianka, która rozdziela masyw od szczytów Busztuł (1691 m n.p.m.) i Stranżuł (1630 m n.p.m.), na zachodzie dolina potoku Suchar oddziela masyw od Jasnowca (1600 m n.p.m.) oraz Darwajki (1501 m n.p.m.), z zachodnich stoków też wypływa potok Bradowiec, który wpływa do rzeki Bradulowiec w miejscowości Kołoczawa. Na wysokości ok. 1590 m n.p.m. pod szczytem znajduje się niewielkie jeziorko. Wysokość względna od otaczających go dolin wynosi ponad 1000 metrów.
Turystyka.
Na szczyt można dostać się nieoznakowaną ścieżką ze szczytu Streminos (1652 m n.p.m.) lub:

</doc>
<doc id="4702296" url="https://pl.wikipedia.org/wiki?curid=4702296" title="Anita Napierała">
Anita Napierała

Anita Maria Napierała – polska historyk, dr hab. nauk humanistycznych, profesor uczelni Wydziału Historii Uniwersytetu im. Adama Mickiewicza w Poznaniu.
Życiorys.
5 lutego 2007 obroniła pracę doktorską "Funkcje cierpienia w antropologii romantycznej. Wizje i diagnozy Zygmunta Krasińskiego" (promotor Bohdan Marian Lapis), 3 lipca 2018 habilitowała się na podstawie pracy zatytułowanej "Higiena prywatna w polskich publikacjach popularnych i popularnonaukowych w drugiej połowie XIX i na początku XX wieku. Koncepcje i porady". Została zatrudniona na stanowisku adiunkta w Instytucie Historii na Wydziale Historii Uniwersytetu im. Adama Mickiewicza w Poznaniu.
Jest profesorem uczelni na Wydziale Historii Uniwersytetu im. Adama Mickiewicza w Poznaniu.

</doc>
<doc id="4702303" url="https://pl.wikipedia.org/wiki?curid=4702303" title="Rodney Huddleston">
Rodney Huddleston

Rodney D. Huddleston (ur. 4 kwietnia 1937 w Cheshire) – językoznawca specjalizujący się w gramatyce języka angielskiego.
Jest głównym autorem opisu gramatycznego "The Cambridge Grammar of the English Language".
Życiorys.
W 1960 r. ukończył studia bakalarskie na Uniwersytecie w Cambridge. W 1964 r. uzyskał magisterium. Doktoryzował się w 1963 r. na Uniwersytecie Edynburskim, gdzie przedstawił rozprawę "A descriptive and comparative analysis of texts in French and English: an application of grammatical theory".
W 1984 r. został wybrany członkiem Australijskiej Akademii Humanistycznej. W latach 1993–1998 był pracownikiem naukowym Australijskiej Rady Badawczej.
W 1969 r. zaczął wykładać na Uniwersytecie w Queensland. W 1990 r. przyznano mu posadę profesora w Katedrze Języka Angielskego. Obecnie piastuje tamże stanowisko profesora emerytowanego. Nauczał także na Uniwersytecie Edynburskim, University of Reading oraz University College London.

</doc>
<doc id="4702305" url="https://pl.wikipedia.org/wiki?curid=4702305" title="Rodney D. Huddleston">
Rodney D. Huddleston



</doc>
<doc id="4702308" url="https://pl.wikipedia.org/wiki?curid=4702308" title="Najwyższy czas (film 1960)">
Najwyższy czas (film 1960)

Najwyższy czas (ang. "High Time") – amerykański film komediowy z 1960 roku w reżyserii Blake’a Edwardsa, w którym występują Bing Crosby, Fabian Forte, Tuesday Weld i Nicole Maurey.
Fabuła.
Harvey Howard (Bing Crosby), wdowiec w średnim wieku, ojciec dwojga dorosłych dzieci, uświadamia sobie nagle, że goniąc za sukcesem i pieniędzmi zaniedbał swoją edukację. Nie ukończył bowiem wyższej szkoły, nad czym bardzo ubolewa. Mimo sprzeciwu dzieci postanawia podjąć studia i zamieszkać w akademiku. Razem z młodszymi kolegami chodzi na zajęcia i prowadzi bujne życie towarzyskie.
Obsada.
i inni.

</doc>
<doc id="4702310" url="https://pl.wikipedia.org/wiki?curid=4702310" title="Dariusz Chojecki">
Dariusz Chojecki

 Dariusz Kazimierz Chojecki – polski historyk, dr hab. nauk humanistycznych, profesor nadzwyczajny Instytutu Historycznego Uniwersytetu Szczecińskiego.
Życiorys.
14 listopada 2002 obronił pracę doktorską "Ludność pruskiej prowincji Pomorze. Przemiany demograficzne w latach 1919-1939", 11 grudnia 2014 habilitował się na podstawie pracy zatytułowanej "Od społeczeństwa tradycyjnego do nowoczesnego. Demografia i zdrowotność głównych ośrodków miejskich Pomorza Zachodniego w dobie przyśpieszonej industrializacji i urbanizacji w Niemczech (1871-1913)". Otrzymał nominację profesorską.
Objął funkcję profesora nadzwyczajnego w Instytucie Historycznym na Uniwersytecie Szczecińskim, oraz piastuje stanowisko prodziekana na Wydziale Humanistycznym Uniwersytetu Szczecińskiego.
Jest członkiem Komitetu Nauk Demograficznych na I Wydziale Nauk Humanistycznych i Społecznych Polskiej Akademii Nauk.

</doc>
<doc id="4702316" url="https://pl.wikipedia.org/wiki?curid=4702316" title="Liliowa Płaśń">
Liliowa Płaśń

Liliowa Płaśń (, , ) – trawiasta płaśń w masywie Cubryny nad Morskim Okiem w polskich Tatrach Wysokich. Znajduje się na północnym (lewym) ramieniu Turni Zwornikowej. Opada od jego grani w kierunku wschodnim. Podcięta jest pionową ścianą opadająca do zatoki Ucha. Górną częścią łączy się z Wielkim Cubryńskim Ogrodem na środkowej ścianie Turni Zwornikowej. Od Ucha można wejść na Liliową Płaśń bardzo stromym zachodem o nazwie Liliowa Drabina.
Najwyższym punktem Liliowej Płaśni jest szczyt Liliowej Kazalnicy – ściany opadającej na wschód do Kosowinowego Piargu. Przez Liliową Drabinę i Liliową Płaśń prowadzi popularna (zwłaszcza zimą) droga wspinaczkowa Zetka. Czas przejścia od Ucha na szczyt Turni Zwornikowej 2 h, trudność II w skali tatrzańskiej.

</doc>
<doc id="4702320" url="https://pl.wikipedia.org/wiki?curid=4702320" title="Kolarstwo na Światowych Wojskowych Igrzyskach Sportowych 2003 – wyścig ze startu wspólnego mężczyzn">
Kolarstwo na Światowych Wojskowych Igrzyskach Sportowych 2003 – wyścig ze startu wspólnego mężczyzn

Wyścig ze startu wspólnego mężczyzn podczas 3. Światowych Wojskowych Igrzyskach Sportowych został rozegrany 8 grudnia 2003 roku we włoskiej Katanii.
Zawody były równocześnie traktowane jako XVII Wojskowe Mistrzostwa Świata w kolarstwie.
Wystartowało 111 zawodników z 19 krajów. Najszybciej trasę pokonał Czech Jan Kunta ze średnią prędkością 42,825 km/h.
Wyniki.
"Źródło:"

</doc>
<doc id="4702321" url="https://pl.wikipedia.org/wiki?curid=4702321" title="Oscar E. Swan">
Oscar E. Swan

Oscar E. Swan (ur. 1942) – amerykański filolog slawista, popularyzator kultury polskiej.
Studia bakalarskie z zakresu filologii rosyjskiej ukończył na Uniwersytecie w Princeton. Na Uniwersytecie Kalifornijskim w Berkeley uzyskał doktorat w dziedzinie slawistyki. Przebywał w ramach stypendium na Uniwersytecie Warszawskim.
Jako pierwszy Amerykanin został uhonorowany nagrodą Thesaurus Poloniae, przyznaną przez Międzynarodowe Centrum Kultury w Krakowie. Jest także laureatem nagrody Polonicum z Uniwersytetu Warszawskiego za wybitny wkład w promowanie polszczyzny oraz polskiej literatury i kultury poza granicami Polski. W 2019 roku został odznaczony Krzyżem Oficerskim Orderu Zasługi Rzeczypospolitej Polskiej.
Jego dorobek obejmuje ponad 15 książek. Piastuje stanowisko profesora na Uniwersytecie Pittsburskim.

</doc>
<doc id="4702325" url="https://pl.wikipedia.org/wiki?curid=4702325" title="KS Mogielanka">
KS Mogielanka



</doc>
<doc id="4702328" url="https://pl.wikipedia.org/wiki?curid=4702328" title="Epiphany (piosenka)">
Epiphany (piosenka)

„Epiphany” – piosenka południowokoreańskiego zespołu BTS, wykonana jako solówka przez Jina. Została wydana cyfrowo 24 sierpnia 2018 roku na płycie ".
Tło, wydanie i promocja.
Teledysk do piosenki „Epiphany” został wydany jako zwiastun comebacku, zapowiadający płytę ". Osiągnął ponad 11 milionów wyświetleń w serwisie YouTube w ciągu 24 godzin. Po wydaniu utworu wyszukiwanie słowa „Singularity” w serwisie "dictionary.com" wzrosło o 575%.
Piosenka była promowana na "2018 KBS Song Festival", 29 grudnia 2018 roku.
Teledysk.
Tamar Herman z "Billboardu" stwierdziła, że wideo jest powiązane z innymi teledyskami z serii „Love Yourself” tematycznie i narracyjnie. Zwraca uwagę na znaczenie miłości do samego siebie.
Inni krytycy wskazywali na symbolikę w całym filmie, na przykład na kallijkę i zeszyt, poczucie poruszania się w przód i w tył, w czasie i przez różne wersje samego siebie, kierując się ku miłości do siebie. Wideo zmienia się również z czarno-białego na kolorowe, pokazując kontrast i symbolizując akceptację i rezygnację. Zgodnie z uniwersum budowanym przez poprzednie teledyski zespołu i serię „Love Yourself”, wideo sugeruje, że Jin, który porusza się w czasie do różnych alternatywnych wszechświatów, aby spróbować ocalić swoich przyjaciół, w końcu zrozumiał, że odpowiedź na to, czego on szuka leży w nim.
Teledysk został wyreżyserowany przez Choi Yong-seoka, a asystentem reżysera byli Guzza, Park Hye-jeong i Jeong Min-je z Lumpens. Innym kluczowym personelem był reżyser obrazu Nam Hyun-woo z GDW, operator ramienia robota Kim Dae-hong, oświetleniowiec Shin Seung-hoon, reżyser techniczny Song Suk-ki oraz dyrektor artystyczni Park Jin-sil i Kim Bon-a z MU:E. Dodatkowo Hong Yeong-jun był artystą scenicznym.
Odbiór.
W Stanach Zjednoczonych piosenka sprzedała się w liczbie 10 tys. kopii cyfrowych w pierwszym tygodniu premiery, zajmując 19. pozycję na liście najlepiej sprzedających się piosenek w kraju.

</doc>
<doc id="4702329" url="https://pl.wikipedia.org/wiki?curid=4702329" title="Ford Festiva">
Ford Festiva

Ford Festiva – samochód osobowy klasy miejskiej produkowany pod amerykańską marką Ford w latach 1986 – 2002. 
Pierwsza generacja.
Ford Festiva I został zaprezentowany po raz pierwszy w 1986 roku.
W połowie lat 80. Ford razem z Mazdą postanowił zawrzeć umowę o współpracy z koreańską marką Kia. W jej ramach opracowano wspólnie miejski samochód z myślą o rynkach ogólnoświatowych, którego produkcja ulokowana została w południowokoreańskiej fabryce w mieście Gwangmyeong. Pod maską znalazły się jednostki napędowe konstrukcji Mazdy z serii "B engine". 
Nadwozie Forda Festiva I zostało utrzymane w charakterystycznych proporcjach łączących kanciaste kształty z licznymi zaokrągleniami. Oferta nadwoziowa samochodu znacznie różniła się w zależności od rynku zbytu - sam Ford oferowany był na światowych rynkach jedynie jako 3 i 5-drzwiowy hatchback, za to na wybranych rynkach Azji na czele z japońskim gamę poszerzył 4-drzwiowy sedan. Specjalnie z myślą o rynku europejskim, Kia postanowiła z kolei wzbogacić ofertę wersji nadwoziowych o 5-drzwiowe kombi.
Lifting.
W 1990 roku Ford przeprowadził drobną modernizację Festivy I, która objęła jedynie kolor zderzaków i wypełnienie atrapy chłodnicy. Modernizacja dotyczyła Festivy na wszystkich światowych rynkach.
Sprzedaż.
Forda Festiva pierwszej generacji przeznaczono do sprzedaży w Ameryce Północnej, Ameryce Południowej, Australii i Nowej Zelandii oraz Azji. Z kolei bliźniaczą Mazdę 121 oferowano w tylko w Australii i Nowej Zelandii oraz Europie. Trzecia z bliźniaczych konstrukcji, Kia Pride, powstała z kolei z myślą przede wszystkim o rynku europejskim.
W 1993, ostatnim roku produkcji Festivy I, irański koncern samochodowy SAIPA zakupił licencję od zarządzającej fabryką modelu Kii na dalszą produkcję miejskiego samochodu pod własną marką. Początkowo nosił on nazwę SAIPA Pride, dzieląc z koreańską Kią Pride 85% części. W 2003 roku irański producent zdecydował się zmodyfikować konstrukcję samochodu, wprowadzając modyfikację w stylistyce i nowe wersje nadwoziowe - 4-drzwiowego sedana identycznego ze znanym z Japonii Fordem Festiva Beta oraz 5-drzwiowego liftbacka, nie mającego odpowiednika. Każda z nich nosiła różne nazwy - głównie SAIPA Saba i SAIPA Nasim. Z czasem samochód przeszedł kilka głębokich modernizacji, pozostając w produkcji aż do stycznia 2020 roku.
Druga generacja.
Ford Festiva II został zaprezentowany po raz pierwszy w 1993 roku.
Po zakończeniu produkcji pierwszej generacji Festivy, Mazda postanowiła zakończyć współpracę i samodzielnie opracować następcę modelu 121. Z kolei Ford zdecydował się na kontynuację współpracy z Kią, tworząc drugie wcielenie Festivy wraz z bliźniaczą Kią Avella. Samochód przeszedł gruntowną metamorfozę, stając się wyraźnie większym pod każdym kątem - szczególnie długości nadwozia, gdzie przybyło ponad 500 centymetrów. Zmienił się też kształt nadwozia, które stało się bardziej zaokrąglone, a ponadto zyskało charakterystyczny, ścięty pod kątem tył ze szybą umieszczoną pod kątem.
Lifting.
W 1997 roku Ford Festiva II przeszedł drobną modernizację, w ramach której pojawił się nowy, bardziej zaokrąglony kształt reflektorów. Ponadto zmodyfikowano kształt zderzaków, a ponadto pojawiła się nowa atrapa chłodnicy.
Sprzedaż.
W porównaniu do poprzednika, zasięg drugiej generacji został drastycznie ograniczony. Jako Festiva II, Ford sprzedawał ten samochód jedynie na rynku Australii i Nowej Zelandii oraz Tajwanu. Specjalnie dla tego ostatniego rynku, ofertę nadwoziową poszerzono o wersję sedan. W przypadku Ameryki Północnej, zdecydowano się zastosować nową nazwę Ford Aspire, gdzie samochód był sprzedawany jako 5-drzwiowy hatchback do 1997 roku. Z kolei pod marką Kia, model Avella przeznaczony został na wewnętrzny rynek Korei Południowej oraz nieliczne kraje świata, jak Malta. 
Trzecia generacja.
Ford Festiva III został zaprezentowany po raz pierwszy w 1996 roku.
Po tym, jak trwająca do 2000 roku produkcja Festivy drugiej generacji na potrzeby rynku japońskiego została przedwcześnie zakończona w 1996 roku, japoński oddział Forda zdecydował się opracować trzecią generację modelu w nowej koncepcji na potrzeby lokalnego rynku. Samochód otrzymał dłuższą nazwę z dopiskiem Mini Wagon i objęła go polityka oparcia japońskiej oferty Forda na bliźniaczych konstrukcjach względem modeli Mazdy. W ten sposób Festiva trzeciej generacji oferowana wyłącznie w Japonii była identyczna z równolegle sprzedawaną Mazdą Demio, różniąc się jedynie znaczkami.
W czasie, gdy na światowych rynkach produkcja Festivy została zakończona w 2000 roku, Ford Japan produkował Festivę Mini Wagon jeszcze przez 2 lata, do 2002 roku. Następnie samochód wycofano ze sprzedaży, zastępując go podobnie jak na innych rynkach opracowanym w Europie Fordem Fiestą.

</doc>
<doc id="4702330" url="https://pl.wikipedia.org/wiki?curid=4702330" title="Aleksander Kossakowski">
Aleksander Kossakowski

Aleksander Kossakowski (ur. 15 marca 1994 r. w Kielcach) – polski niepełnosprawny lekkoatleta specjalizujący się w biegach długich klasyfikacji T11, dwukrotny brązowy medalista mistrzostw świata, mistrz Europy.
Życiorys.
Aleksander urodził się 15 marca 1994 roku w Kielcach. W wieku sześciu lat wykryto u niego barwnikowe zwyrodnienie siatkówki, przez co obecnie widzi ok. 3% obrazu zdrowego oka. Sportem się zajął, będąc jeszcze uczniem gimnazjum. Sprawiając kłopoty rodzicom, ojciec wysłał go na obóz lekkoatletyczny z ówczesnym trenerem Krzysztofem Jóźwikiem. Powróciwszy do domu, zaczął regularnie trenować. Obecnie kształci się na Uniwersytecie Jana Kochanowskiego w Kielcach na kierunku turystyki i rekreacji.
Na mistrzostwach świata zadebiutował w 2015 roku podczas mistrzostw świata w Dosze. W biegu na 1500 metrów (T11) wraz z przewodnikiem Sylwestrem Lepiarzem zajął czwarte miejsce, przegrywając trzecie miejsce z Turkiem Hasanem Hüseyinem Kaçarem.
Następnego roku zdobył brązowy medal mistrzostw Europy rozegranych we włoskiej miejscowości Grosseto na dystansie 1500 metrów. Po 120 metrach zgubił obuwie przez nadepnięcie przeciwnika na jego stopę, lecz przewodnik zabronił wycofać się w biegu. We wrześniu tego samego roku wziął udział również w igrzyskach paraolimpijskich w Rio de Janeiro. W półfinale został zdyskwalifikowany po tym, jak jego przewodnik Sylwester Lepiarz przekroczył linię przez Aleksandrem, co jest niedozwolone w zawodach. Po igrzyskach Aleksander i Sylwester rozstali się.
Poszukujący nowego przewodnika Aleksander nie znalazł godnego następcy Sylwestra przed mistrzostwami świata Londynie w 2017 roku. Ostatecznie jednak postanowili jeszcze raz wziąć wspólny udział. Na mistrzostwach świata zdobył brązowy medal w biegu na 1500 metrów (T11). W biegu eliminacyjnym pobił rekord życiowy, uzyskując najlepszy wynik kwalifikacji. W biegu finałowym zajął trzecie miejsce, przegrywając z Kenijczykiem Samwelem Mushaiem Kimaniem i Kanadyjczykiem Jasonem Dunkerleyem.
Rok później podczas mistrzostw Europy w Berlinie został mistrzem Europy w biegu na 1500 metrów (T11) razem z nowym przewodnikiem Krzysztofem Wasilewskim. Na tym samych mistrzostwach zdobył również srebrny medal na dystansie 5000 metrów (T11).
W 2019 roku na mistrzostwach świata w Dubaju zdobył swój drugi w karierze brązowy medal mistrzostw świata. W finale razem z Krzysztofem pobił rekord życiowy, lecz na mecie lepsi okazali się Brazylijczyk Júlio César Agripino Santos i Kenijczyk Samwek Mushai Kumani.

</doc>
<doc id="4702331" url="https://pl.wikipedia.org/wiki?curid=4702331" title="Epiphany (album Piotr Bańka)">
Epiphany (album Piotr Bańka)



</doc>
<doc id="4702333" url="https://pl.wikipedia.org/wiki?curid=4702333" title="Epiphany">
Epiphany



</doc>
<doc id="4702337" url="https://pl.wikipedia.org/wiki?curid=4702337" title="Jjimjilbang">
Jjimjilbang

Jjimjilbang (hangul: 찜질방; hancha: 찜질房) – koreańska łaźnia, w której znajdują się tradycyjne koreańskie sauny ("hanjeungmak"), jacuzzi, baseny, prysznice i stoły do masażu. Oprócz kąpieli i masażu osoby korzystające z jjimjilbang mają dostęp do wspólnych pomieszczeń z gastronomią i telewizją. Łaźnie zazwyczaj są otwarte całą dobę i oferują miejsca do spania z ogrzewaną podłogą (ondol), wobec czego często bywają traktowane jako alternatywa dla hoteli.
Jjimjilbang stanowią częste miejsce spotkań towarzyskich. W 2006 roku na terytorium Korei Południowej było ich ponad 13 tysięcy, w tym ponad 2,5 tysiąca w Seulu.

</doc>
<doc id="4702341" url="https://pl.wikipedia.org/wiki?curid=4702341" title="Zetka">
Zetka

Zetka – droga wspinaczkowa w masywie Cubryny nad Morskim Okiem w polskich Tatrach Wysokich. Jest to historycznie pierwsza droga w północno-wschodnich urwiskach masywu Cubryny. Omija wszystkie najtrudniejsze jej miejsca. Jest najbardziej popularną droga wspinaczkową w rejonie Morskiego Oka, zwłaszcza zimą. Władysław Cywiński o drodze tej pisze; "Granica między turystyką a taternictwem jest trudna do ścisłego wyznaczenia, ale "Zetka" znajduje się tuż powyżej tej granicy".
Zetka ma kilka wariantów:
Pierwsze przejście (wariant B, D): Ludwik Grühn, Mieczysław Świerz, 13 sierpnia 1922 roku.

</doc>
<doc id="4702347" url="https://pl.wikipedia.org/wiki?curid=4702347" title="Hamady N’Diaye">
Hamady N’Diaye

 
Hamady Barro N'Diaye (ur. 12 stycznia 1987 w Dakarze) – senegalski koszykarz występujący na pozycji środkowego, reprezentant kraju, obecnie zawodnik Élan Béarnais Pau-Lacq-Orthez.
Przez lata występował w letniej lidze NBA. Reprezentował Washington Wizards (2010), Indianę Pacers (2012), Charlotte Hornets (2012), Dallas Mavericks (2013).
3 lipca 2021 dołączył do francuskiego Élan Béarnais Pau-Lacq-Orthez.

</doc>
<doc id="4702353" url="https://pl.wikipedia.org/wiki?curid=4702353" title="Familiolekt">
Familiolekt

Familiolekt – odmiana języka właściwa dla danej rodziny. Wiąże się z doświadczeniem niemal każdego człowieka.
Familiolekt wykazuje pewne odrębności od języka standardowego, cechują go np. specyficzne formy językowe. Można go określić jako „idiolekt używany w rodzinie”.
Stanowi jeden z przejawów wariacji językowej, obok dialektów geograficznych, socjolektów, idiolektów (kodów jednostkowych) itp.

</doc>
<doc id="4702368" url="https://pl.wikipedia.org/wiki?curid=4702368" title="Marek Mejor">
Marek Mejor

Marek Mejor (ur. 1 października 1950) – polski profesor nauk humanistycznych. Specjalizuje się w zagadnieniach z zakresu nauk filologicznych i kulturoznawstwa, ze szczególnym uwzględnieniem orientalistyki, buddyzmu, indologii i tybetologii. Wykładowca i profesor Wydziału Orientalistycznego Uniwersytetu Warszawskiego oraz Wydziału Neofilologii Uniwersytetu im. Adama Mickiewicza w Poznaniu. Członek korespondent Wydziału Nauk Humanistycznych i Społecznych Polskiej Akademii Nauk od 2019 roku. Przewodniczący Komitetu Nauk Orientalistycznych PAN oraz Rady Naukowej Instytutu Kultur Śródziemnomorskich i Orientalnych PAN. Członek Zarządu Polskiego Towarzystwa Orientalistycznego.
Habilitację z literaturoznawstwa uzyskał w 1996 roku na Wydziale Neofilologii Uniwersytetu Warszawskiego na podstawie pracy zatytułowanej "Ksemendra's Bodhisattivavadanakalpalata. Studies and Materials""." Tytuł profesora nauk humanistycznych nadano mu w 2002 roku.
Autor publikacji "Pięćdziesiąt lat stosunków dyplomatycznych pomiędzy Polską i Sri Lanką (1957–2007). Sesja w Instytucie Orientalistycznym UW 18 kwietnia 2007 r." oraz "Ludwig Alsdorf: Kleine Schriften. Herausgegeben von Albrecht Wezler. 2. Auflage. Franz Steiner Verlag, Stuttgart 2001. (Glasenapp-Stiftung Band 10.)".
Książki.
Marek Mejor jest autorem lub współautorem następujących pozycji książkowych:

</doc>
<doc id="4702370" url="https://pl.wikipedia.org/wiki?curid=4702370" title="Han Sang-ryong">
Han Sang-ryong

Han Sang-ryong (kor. 한상룡) – południowokoreański zapaśnik walczący w stylu wolnym. Olimpijczyk z Londynu 1948, gdzie zajął dziewiąte miejsce w kategorii do 57 kg.

</doc>
<doc id="4702371" url="https://pl.wikipedia.org/wiki?curid=4702371" title="Kim Kuk-fan">
Kim Kuk-fan

Kim Kuk-fan (kor. 김극환) – południowokoreański zapaśnik walczący w stylu wolnym. Olimpijczyk z Londynu 1948, gdzie zajął czternaste miejsce w kategorii do 62 kg.

</doc>
<doc id="4702372" url="https://pl.wikipedia.org/wiki?curid=4702372" title="Kim Seog-yeong">
Kim Seog-yeong

Kim Seog-yeong (kor. 김석영) – południowokoreański zapaśnik walczący w stylu wolnym. Olimpijczyk z Londynu 1948, gdzie zajął szóste miejsce w kategorii do 67 kg.

</doc>
<doc id="4702373" url="https://pl.wikipedia.org/wiki?curid=4702373" title="J.K. Chambers">
J.K. Chambers



</doc>
<doc id="4702374" url="https://pl.wikipedia.org/wiki?curid=4702374" title="J. K. Chambers">
J. K. Chambers



</doc>
<doc id="4702375" url="https://pl.wikipedia.org/wiki?curid=4702375" title="Bearpaw Bay">
Bearpaw Bay

Bearpaw Bay - zatoka jeziora Jackson Lake na terenie hrabstwa Teton w Wyoming.

</doc>
<doc id="4702376" url="https://pl.wikipedia.org/wiki?curid=4702376" title="Wielki Cubryński Ogród">
Wielki Cubryński Ogród

Wielki Cubryński Ogród (, , ) – skalisto-trawiasty taras w masywie Cubryny nad Morskim Okiem w polskich Tatrach Wysokich. Znajduje się w środkowej części jej ściany opadającej do zatoki Ucho nad piargami po południowo-zachodniej stronie Morskiego Oka. Jest to mniej stromy, środkowy obszar o charakterze urwiska, złożony z trawników poprzedzielanych niskimi ściankami i gładkimi, połogimi płytami. Po prawej stroni (patrząc od dołu) przechodzi w trawniki Liliowej Płaśni. Po lewej stronie ograniczenie Wielkiego Cubryńskiego Ogrodu tworzy Zawieszony Żleb opadający z Wyżniego Cubryńskiego Przechodu. Dolna część podcięta jest trudną do pokonania ścianą opadającą do Ucha.
W gwarze podhalańskiej ogrodem nazywano wysoko w górach położony niewielki kociołek o podciętej ścianie i piarżystym dnie, taras na stromym stoku lub piętro doliny. W tym znaczeniu słowo ogród używane było głównie przez dawnych tatrzańskich pasterzy, myśliwych i kłusowników.
Przez Wielki Cubryński Ogród prowadzi kilka dróg wspinaczkowych. 

</doc>
<doc id="4702377" url="https://pl.wikipedia.org/wiki?curid=4702377" title="Hwang Byeong-gwan">
Hwang Byeong-gwan

Hwang Byeong-gwan (kor. 황병관; ur. 1919, zm. 1952) – południowokoreański zapaśnik walczący w stylu wolnym. Olimpijczyk z Londynu 1948, gdzie zajął siódme miejsce w kategorii do 73 kg.

</doc>
<doc id="4702379" url="https://pl.wikipedia.org/wiki?curid=4702379" title="O Tae-geun">
O Tae-geun

O Tae-geun (kor. 오태근; ur. 12 grudnia 1927) – południowokoreański zapaśnik walczący w stylu wolnym. Dwukrotny olimpijczyk. Zajął siedemnaste miejsce w Helsinkach 1952 i szesnaste w Melbourne 1956. Startował w kategorii do 67 kg.

</doc>
<doc id="4702381" url="https://pl.wikipedia.org/wiki?curid=4702381" title="Robin Lakoff">
Robin Lakoff

Robin Tolmach Lakoff (ur. 27 listopada 1942 w Nowym Jorku) – amerykańska językoznawczyni, socjolingwistka. Zajmuje się relacją między językiem a płcią, polityką języka oraz mową i kulturą popularną.
Studia licencjackie ukończyła w Radcliffe College. Magisterium uzyskała na Uniwersytecie Indiany, a doktoryzowała się na Uniwersytecie Harvarda. Była żoną językoznawcy George'a Lakoffa. Od 1972 r. naucza na Uniwersytecie Kalifornijskim w Berkeley.
Napisała bądź objęła redakcją 10 książek, m.in. "Language and Woman's Place", "Face Value: The Politics of Beauty", "Talking Power" i "The Language War". Pisze artykuły do bloga „The Huffington Post”.

</doc>
<doc id="4702385" url="https://pl.wikipedia.org/wiki?curid=4702385" title="Pepe (film)">
Pepe (film)

Pepe – amerykański film komediowy z 1960 roku, w którym główną rolę gra Cantinflas, w reżyserii George'a Sidneya.
Fabuła.
Ukochany koń młodego Meksykanina Pepe (Cantinflas) zostaje sprzedany gwieździe Hollywood – Tedowi Holtowi (Dan Dailey). Mężczyzna chce odzyskać zwierzę, więc wyrusza w podróż do Los Angeles. Na swojej drodze spotyka mnóstwo ówczesnych gwiazd (m.in. Joey Bishop, Billie Burke, Bing Crosby, Dean Martin czy Richard Conte), pracujących w tamtym okresie w Hollywood.
Obsada.
Hollywoodzkie gwiazdy:

</doc>
<doc id="4702386" url="https://pl.wikipedia.org/wiki?curid=4702386" title="Robin Tolmach Lakoff">
Robin Tolmach Lakoff



</doc>
<doc id="4702389" url="https://pl.wikipedia.org/wiki?curid=4702389" title="Lee Sang-gyun">
Lee Sang-gyun

Lee Sang-gyun (kor. 이상균; ur. 1931) – południowokoreański zapaśnik walczący w stylu wolnym. Olimpijczyk z Melbourne 1956, gdzie zajął czwarte miejsce w kategorii do 57 kg.

</doc>
<doc id="4702390" url="https://pl.wikipedia.org/wiki?curid=4702390" title="Lee Jeong-gyu">
Lee Jeong-gyu

Lee Jeong-gyu (kor. 이정규; ur. 1937) – południowokoreański zapaśnik walczący w stylu wolnym. Olimpijczyk z Melbourne 1956, gdzie zajął dziewiąte miejsce w kategorii do 52 kg.

</doc>
<doc id="4702391" url="https://pl.wikipedia.org/wiki?curid=4702391" title="Zawieszony Żleb">
Zawieszony Żleb

Zawieszony Żleb (, , ) – niewielki żleb w masywie Cubryny nad Morskim Okiem w polskich Tatrach Wysokich. Opada z Wyżniego Cubryńskiego Przechoduu. Ma długość około 100 m. Kilkadziesiąt metrów niżej zanika nad wielkim urwiskiem prawej części ściany Kazalnicy Cubryńskiej. W jego korycie kruszyzna.
Zawieszony Żleb tworzy prawe ograniczenie Wielkiego Cubryńskiego Ogrodu. Żlebem prowadzą drogi wspinaczkowe.

</doc>
<doc id="4702393" url="https://pl.wikipedia.org/wiki?curid=4702393" title="Bae Gi-ung">
Bae Gi-ung

Bae Gi-ung (ur. 7 czerwca 1974) – południowokoreański pięściarz. Uczestniczył w letnich igrzyskach olimpijskich w 1996 roku. 
Podczas letnich igrzysk olimpijskich w 1996 roku wystąpił w wadze koguciej, wygrywając pierwszą walkę (runda 1/32) z Filipińczykiem Virgilio Vicerą 8:4, a następnie przegrywając w kolejnej rundzie (1/16) z reprezentantem Mongolii Tseyen-Oidovyn Davaatserenem 10:11.

</doc>
<doc id="4702394" url="https://pl.wikipedia.org/wiki?curid=4702394" title="Roman Macyra">
Roman Macyra

Roman Adam Macyra – polski historyk, dr hab. nauk humanistycznych, profesor nadzwyczajny Instytutu Historii Wydziału Historii Uniwersytetu im. Adama Mickiewicza w Poznaniu, oraz Katedry Polityki Społecznej i Gospodarczej Wydziału Ekonomicznego Wyższej Szkoły Informatyki i Zarządzania w Rzeszowie.
Życiorys.
26 czerwca 1996 obronił pracę doktorską "Prasa konspiracyjna w Kraju Warty w latach 1939–1945", 13 grudnia 2004 habilitował się na podstawie pracy zatytułowanej "Na rynku hossy i bessy. Giełdy towarowe w II Rzeczypospolitej"'. Otrzymał nominację profesorską. Objął funkcję profesora nadzwyczajnego w Katedrze Polityki Społecznej i Gospodarczej na Wydziale Ekonomicznym w Wyższej Szkole Informatyki i Zarządzania w Rzeszowie, a także w Instytucie Historii na Wydziale Historii Uniwersytetu im. Adama Mickiewicza w Poznaniu.
Był kierownikiem Katedry Polityki Społecznej i Gospodarczej Wydziału Ekonomicznego Wyższej Szkoły Informatyki i Zarządzania w Rzeszowie.

</doc>
<doc id="4702395" url="https://pl.wikipedia.org/wiki?curid=4702395" title="Walerij Sułtanow">
Walerij Sułtanow

Walerij Sułtanow (ros. Валерий Султанов) – radziecki kierowca wyścigowy.
Biografia.
W 1979 roku zadebiutował w mistrzostwach Formuły Easter Rosyjskiej FSRR. Ścigając się Estonią 19, zajął czwarte miejsce. Identyczny wynik zajął rok później. W 1981 roku został mistrzem Rosyjskiej FSRR, a także zadebiutował w mistrzostwach ZSRR. W sezonie 1982 zmienił pojazd na Estonię 20 i został wicemistrzem Rosji. W 1983 był siódmy w mistrzostwach ZSRR, a rok później – szósty. Ponadto w sezonach 1984–1985 ponownie został wicemistrzem Rosji. W 1986 roku zadebiutował w Formule 3 i został mistrzem Rosyjskiej FSRR. W mistrzostwach ZSRR był natomiast piąty. Od 1988 Sułtanow ścigał się w Formule Mondial. W sezonie 1989 zajął trzecie miejsce w mistrzostwach Rosji. W sezonie 1990 ścigał się zarówno w Formule Mondial, jak i Formule Easter.
Pochodził z Dagestanu. Jego brat Rusłan ścigał się ciężarówkami. W 1985 roku otrzymał odznaczenie Zasłużonego Mistrza Sportu ZSRR, jako jedyny w historii dagestański kierowca. Poza ściganiem się był również trenerem reprezentacji Dagestanu w wyścigowych mistrzostwach ZSRR.

</doc>
<doc id="4702396" url="https://pl.wikipedia.org/wiki?curid=4702396" title="Im Gwang-jae">
Im Gwang-jae

Im Gwang-jae (kor. 임광재; ur. 22 lutego 1938) – południowokoreański zapaśnik walczący w stylu wolnym. Olimpijczyk z Rzymu 1960, gdzie zajął dziesiąte miejsce w kategorii do 57 kg.
Czwarty na igrzyskach azjatyckich w 1958 roku.

</doc>
<doc id="4702398" url="https://pl.wikipedia.org/wiki?curid=4702398" title="Roland Morillot">
Roland Morillot

Roland Morillot (ur. 13 czerwca 1885 w Saint-Lumier-la-Populeuse, Francja, zm. 29 grudnia 1915 u wybrzeży Kotoru, Austro-Węgry) – francuski wojskowy, kapitan marynarki, dowódca okrętu podwodnego „Monge”.
Biografia.
Syn posła Leona Morillot, w 1901 wstąpił do École navale, po ukończeniu szkoły w 1904 w stopniu podchorążego ("aspirant de 1re classe") otrzymał przydział na okręt szkolny „Duguay-Trouin”, przeniesiony następnie na krążownik „Jurien de la Gravière” we Flocie atlantyckiej, w 1906 awansowany na porucznika marynarki, w lutym 1907 przydzielony na pancernik „République”. W październiku 1908 skierowany do Szkoły torpedowej ("École des torpilles") w Tulonie, po ukończeniu kursu wysłany do działu torpedowo-elektrycznego na krążowniku pancernym „Jules Ferry” we Flocie śródziemnomorskiej.
W maju 1910 został pierwszym oficerem na okręcie podwodnym „Monge” typu "Pluviôse", w listopadzie 1911 przeniesiony na „Mirabeau” typu "Danton". W 1913 ożenił się z córką admirała Louisa de Marolles, z którą miał syna. 14 listopada 1913 awansowany do stopnia kapitana marynarki, 1 marca 1914 objął dowództwo okrętu „Monge”. Po wybuchu Pierwszej wojny światowej wykonywał misje dozorowe na dolnym Adriatyku. Po przystąpieniu Włoch do wojny 24 maja 1915 został przeniesiony do bazy w Brindisi i podporządkowany dowództwu grupy okrętów podwodnych Regia Marina w Tarencie.
27 grudnia 1915 o 16:30 „Monge” wypłynął z bazy w Brindisi aby zająć pozycję pod bazą austro-węgierskiej marynarki wojennej Kotor. 29 grudnia po północy austro-węgierska flotylla opuściła Kotor z zadaniem poszukiwania dwóch włoskich niszczycieli między Brindisi a Durrës. O 2:15 „Monge” przebywający na głębokości peryskopowej został staranowany przez krążownik SMS „Helgoland”. Mimo poważnych uszkodzeń okręt udało się wynurzyć dzięki umiejętnościom kapitana Morillot który pod ostrzałem wroga ewakuował załogę. Dowódca wraz z dwoma matami i psem Tango, maskotką okrętu, pozostał na pokładzie i utonął razem z nim.

</doc>
<doc id="4702399" url="https://pl.wikipedia.org/wiki?curid=4702399" title="Gang Jeong-ho">
Gang Jeong-ho

Gang Jeong-ho (kor. 강정호; ur. 16 grudnia 1938) – południowokoreański zapaśnik walczący w stylu wolnym. Olimpijczyk z Rzymu 1960, gdzie zajął szesnaste miejsce w kategorii do 62 kg.
Piąty na igrzyskach azjatyckich w 1958 roku.

</doc>
<doc id="4702401" url="https://pl.wikipedia.org/wiki?curid=4702401" title="Kaplica św. Jana Chrzciciela „Tal-Għargħar” w San Ġwann">
Kaplica św. Jana Chrzciciela „Tal-Għargħar” w San Ġwann

Kaplica pw. Ścięcia św. Jana Chrzciciela „Tal-Għargħar” (, ) – rzymskokatolicka kaplica w miejscowości San Ġwann na Malcie. Budynek znajduje się u zbiegu Triq Bellavista i Triq tal-Ghorghar. 
Historia.
Współczesne źródła podają, że kaplica została zbudowana przez prywatną rodzinę w 1546, inne, że przed 1615, natomiast Achille Ferres pisze w 1866 jedynie o jej dawnym pochodzeniu. W raporcie z wizytacji parafii Birkirkara przez apostolskiego wizytatora Pietro Dusinę w 1575 nie została wymieniona; Dusina nie zawsze ujmował w raporcie kaplice, o których istnieniu skądinąd wiadomo, lub będące w ruinie czy opuszczone. Właśnie z tego ostatniego powodu została zdekonsekrowana przez biskupa Balaguera 23 marca 1659; następnie odbudowana w 1672. Kaplica stała niepoświęcona do 1680, kiedy biskup Molina po swej wizytacji zarządził, aby datki w niej zbierane przekazywane były do kościoła parafialnego w Birkirkarze na nieszpory w przeddzień, oraz mszę świętą w dzień święta św. Jana.
Kiedy w 1947 wspólnota zakonna kapucynów rozpoczęła posługę w Birkirkarze, przez pierwsze trzy lata, do wybudowania klasztoru, a później kościoła parafialnego w San Ġwann, odprawiali posługę duszpasterską w kaplicy św. Jana Chrzciciela. 
Architektura.
Wygląd zewnętrzny.
Kaplica jest zbudowana na planie prostokąta, i ma wygląd kostki, typowy dla maltańskiej architektury wernakularnej. Fasada kaplicy, skierowana na zachód, jest prosta, z centralnie położonymi drzwiami i zakratowanym oknem powyżej, jedynym naturalnym źródłem światła w kaplicy. Po prawej stronie drzwi wmurowana inskrypcja NON GODE L'IMMUNITA ECCLESIAS.[TICA], ostrzegająca przestępców, że schronienie się w tym świętym miejscu nie daje ochrony przed ujęciem przez władze. Jedyną ozdobą fasady są proste obramowania wokół drzwi i okna. Nad oknem, dobudowana później w formie pojedynczej arkady, prosta dzwonnica "bell-cot" z dzwonem, zwieńczona krzyżem maltańskim, chociaż nie wiadomo o jakimkolwiek połączeniu kaplicy z Zakonem. Z obu stron dachu wystają po dwie kamienne rynny do odprowadzania wody opadowej. Przed frontem niewielki plac, otoczony niskim murkiem, z czterema schodami doń prowadzącymi; kaplica stoi na lekko spadzistym terenie.
Do kaplicy przylega niewielka zakrystia, w której frontowej ścianie znajduje się otwór wentylacyjny w kształcie pięcioramiennej gwiazdy. Budynek ma drzwi łączące z kaplicą, oraz osobne wejście od frontu, do którego prowadzi pięć schodów.
Wnętrze.
Wewnątrz cztery kamienne łuki wspierają sklepienie kolebkowe, pokryte kamiennymi płytami. Nad ołtarzem malowidło nieznanego artysty przedstawiające "Ścięcie św. Jana Chrzciciela". Pochodzi prawdopodobnie z późnego XVII wieku, przypomina dzieło Caravaggia z oratorium kościoła konwentualnego joannitów w Valletcie. 
Kościół dziś.
W 2016 kaplica została gruntownie odrestaurowana. Dziś odbywają się tam zajęcia katechetyczne, prowadzone przez Stowarzyszenie Doktryny Chrześcijańskiej.
Ochrona dziedzictwa kulturowego.
15 listopada 1994 budynek kaplicy uznany został zabytkiem 1. klasy, zaś od 27 sierpnia 2012 umieszczony jest na liście National Inventory of the Cultural Property of the Maltese Islands pod nr. 00785.

</doc>
<doc id="4702404" url="https://pl.wikipedia.org/wiki?curid=4702404" title="Bong Ug-won">
Bong Ug-won

Bong Ug-won (kor. 봉창원; ur. 19 lutego 1938) – południowokoreański zapaśnik walczący w stylu wolnym. Olimpijczyk z Rzymu 1960, gdzie zajął czwarte miejsce w kategorii do 67 kg.
Brązowy medalista igrzysk azjatyckich w 1958 i szósty w 1962 roku.

</doc>
<doc id="4702405" url="https://pl.wikipedia.org/wiki?curid=4702405" title="Kaplica św. Jana Chrzciciela &quot;Tal-Gharghar&quot; w San Gwann">
Kaplica św. Jana Chrzciciela &quot;Tal-Gharghar&quot; w San Gwann



</doc>
<doc id="4702409" url="https://pl.wikipedia.org/wiki?curid=4702409" title="Bae Jin-seok">
Bae Jin-seok

Bae Jin-seok (ur. 16 listopada 1978) – południowokoreański bokser. Uczestniczył w Letnich Igrzyskach Olimpijskich w 2000 roku. 
Wystąpił podczas Letnich Igrzysk Olimpijskich w 2000 roku w Sydney gdzie walczył w kategorii półśredniej. Przegrał w pierwszej walce z reprezentantem Turcji Bülentem Ulusoyem 6:8. 

</doc>
<doc id="4702410" url="https://pl.wikipedia.org/wiki?curid=4702410" title="Belo Horizonte (Angola)">
Belo Horizonte (Angola)

Belo Horizonte – miasto w Angoli, w prowincji Bié.

</doc>
<doc id="4702413" url="https://pl.wikipedia.org/wiki?curid=4702413" title="Hipster PDA">
Hipster PDA

Hipster PDA – papierowy organizer, spopularyzowany przez Merlina Manna. 
Pierwotnie został stworzony jako żartobliwa reakcja na coraz droższe i bardziej skomplikowane palmtopy. Hipster PDA składa się z pliku małych kartek (zwykle formatu A7), spiętych za pomocą możliwie jak najmniejszego klipsu do papieru.

</doc>
<doc id="4702414" url="https://pl.wikipedia.org/wiki?curid=4702414" title="Cachingues">
Cachingues

Cachingues – miasto w Angoli, w prowincji Bié.

</doc>
<doc id="4702416" url="https://pl.wikipedia.org/wiki?curid=4702416" title="Choi Myeong-jong">
Choi Myeong-jong

Choi Myeong-jong (kor. 최명종; ur. 6 maja 1933) – południowokoreański zapaśnik walczący w stylu wolnym. Olimpijczyk z Rzymu 1960, gdzie zajął 21. miejsce w kategorii do 73 kg.
Czwarty na igrzyskach azjatyckich w 1958 roku.

</doc>
<doc id="4702420" url="https://pl.wikipedia.org/wiki?curid=4702420" title="Catabola">
Catabola

Catabola – miasto w Angoli, w prowincji Bié.

</doc>
<doc id="4702421" url="https://pl.wikipedia.org/wiki?curid=4702421" title="Droga do Hong Kongu">
Droga do Hong Kongu

Droga do Hong Kongu (ang. "The Road to Hong Kong") – brytyjski film komediowy z 1962 roku w reżyserii Normana Panamy, z udziałem Binga Crosby’ego, Boba Hope’a i Joan Collins. Jest to ostatni film z serii Droga do ... i jedyny, który nie został wyprodukowany przez Paramount Pictures.
Obsada.
i inni

</doc>
<doc id="4702422" url="https://pl.wikipedia.org/wiki?curid=4702422" title="Chinguar">
Chinguar

Chinguar – miasto w Angoli, w prowincji Bié. W 2014 roku aglomeracja liczyła 129 370 mieszkańców. Miasto leży przy głównej linii kolejowej w kraju. 

</doc>
<doc id="4702423" url="https://pl.wikipedia.org/wiki?curid=4702423" title="Chitembo">
Chitembo

Chitembo – miasto w Angoli, w prowincji Bié.

</doc>
<doc id="4702424" url="https://pl.wikipedia.org/wiki?curid=4702424" title="Helena Sulima">
Helena Sulima

Helena Sulima, właśc. Helena Stanisława Gottowt (ur. 1879 lub 6 grudnia 1882 w Warszawie, zm. 25 września 1944 w Warszawie) – polska aktorka.
Życiorys.
Była córką Stanisława Gottowta i Katarzyny z Oswaldów. Ukończyła warszawską pensję Anieli Hoene-Przesmyckiej. Jej nauczycielami gry aktorskiej byli Bolesław Ładnowski i Roman Żelazowski. Debiutowała we wrześniu w 1896 w teatrze lwowskim w sztuce "Marynarz" Karola Kucza pod nazwiskiem Gottowt. Od 1898 do 1899 występowała w teatrze poznańskim, gdzie przyjęła pseudonim Sulima, od lutego 1900 do 1906 i od 1908 do 1910 - w Teatrze Miejskim w Krakowie. 28 lipca 1901 po raz pierwszy pojawiła się na deskach Warszawskich Teatrów Rządowych. W maju i czerwcu 1906 występowała w teatrze w Filharmonii Warszawskiej. Na stałe znalazła się w zespole WTR w sezonie 1906/1907. W kolejnym sezonie była aktorką Teatru Małego w Warszawie. W latach 1910–1921 grała w WTR, w latach 1922–1934 (z przerwami) w Teatrze Polskim w Warszawie. W latach 1934–1939 występowała najczęściej w Teatrze Narodowym i Teatrze Nowym w Warszawie.
Przed I wojną światową działała w Patronacie - organizacji pomagającej więźniom politycznym. W latach 1932–1939 zasiadała w Zarządzie Głównym ZASP. Opiekowała się z jego ramienia Schroniskiem w Skolimowie. Była felietonistką m.in. "Kuriera Porannego".
Zginęła 25 września 1944 podczas powstania warszawskiego. Pochowana na ulicy Górskiego róg Szpitalnej; po ekshumacji 8 stycznia 1946 przeniesiona została na Cmentarz Powstańców Warszawy (kwatera 22-1). 
Role sceniczne.
W Poznaniu wystąpiła m.in. w rolach:
W Krakowie wystąpiła m.in. w rolach:
W Warszawie wystąpiła m.in. w rolach:

</doc>
<doc id="4702425" url="https://pl.wikipedia.org/wiki?curid=4702425" title="Cuemba">
Cuemba

Cuemba – miasto w Angoli, w prowincji Bié.

</doc>
<doc id="4702428" url="https://pl.wikipedia.org/wiki?curid=4702428" title="Cunhinga">
Cunhinga

Cunhinga – miasto w Angoli, w prowincji Bié.

</doc>
<doc id="4702432" url="https://pl.wikipedia.org/wiki?curid=4702432" title="Kunje (Angola)">
Kunje (Angola)

Kunje – miasto w Angoli, w prowincji Bié.

</doc>
<doc id="4702433" url="https://pl.wikipedia.org/wiki?curid=4702433" title="Kutato">
Kutato

Kutato – miasto w Angoli, w prowincji Bié.

</doc>
<doc id="4702437" url="https://pl.wikipedia.org/wiki?curid=4702437" title="Cancel My Reservation">
Cancel My Reservation

Cancel My Reservation – film komediowy z 1972 roku w reżyserii Paula Bogarta, z udziałem Boba Hope’a i Evy Marie Saint.

</doc>
<doc id="4702438" url="https://pl.wikipedia.org/wiki?curid=4702438" title="Adam Andrzejewski (ekonomista)">
Adam Andrzejewski (ekonomista)

Adam Andrzejewski (ur. 27 października 1914 w Odessie, zm. 16 grudnia 1998 w Warszawie) – polski ekonomista specjalizujący się w zakresie polityki mieszkaniowej i osadniczej.
Życiorys.
Po przyjeździe do kraju z Odessy złączony z Toruniem, potem – poprzez ojca kapitana żeglugi wielkiej na S/s Lwów – z Gdynia. Studiuje w Szkole Głównej Handlowej w Warszawie w latach 1932–1936. Pod wpływem Ludwika Krzywickiego i Konstantego Krzeczkowskiego wiąże się z Instytutem Gospodarstwa Społecznego, w którym ma okazje poznawać postaci i prace Ludwika Landaua, Stanisława Rychlińskiego, Edwarda Strzeleckiego i innych. Przebywa w kręgu Edwarda Lipińskiego, Michała Kaleckiego oraz Czesława Bobrowskiego. W SGH należy do mających oparcie w Edwardzie Lipińskim przeciwników „getta ławkowego” dla studentów żydowskich. Działa w Związku Młodzieży Polskiej „Zet” oraz w Związku Polskiej Młodzieży Demokratycznej. Poznaje tam poślubioną w 1938 r. Stanisławę z domu Kwaskowską zajmującą się młodzieżą z ubogich domów na robotniczej Woli – córkę Gabrieli z Huskowskich siostry senatora Stanisława Huskowskiego.
Współredaguje czasopisma „Życie Akademickie” oraz “Przemiany” razem z Janem Reychmanem. Za namową Michała Kaczorowskiego, przedwojennego sekretarza Polskiego Towarzystwa Reformy Mieszkaniowej oraz naczelnika w Biurze Ekonomicznym Ministerstwa Skarbu, publikuje artykuły o zagadnieniach mieszkaniowo-osadniczych. Dojrzewa wraz z polską szkołą badań mieszkaniowych tworzoną w latach 20. i 30. przez Teodora Teoplitza, a także Konstantego Krzeczkowskiego, Jana Strzeleckiego, Edwarda Strzeleckiego, Stanisława Tołwińskiego i innych. Będąc sekretarzem w „Narodzie i Państwie” poznaje bliżej Bolesława Srockiego. Pracując w „Polsce Gospodarczej” styka się z Melchiorem Wańkowiczem piszącym tam o Centralnym Okręgu Przemysłowym. W Ministerstwie Skarbu opracowuje z polecenia Wicepremiera i Ministra Skarbu Eugeniusza Kwiatkowskiego bilans surowcowy Polski („Drogi Polski” 1939 nr 8). Po kampanii wrześniowej (72 Radomski Pułk Piechoty rozbity w walkach pod Łodzią 7-8 IX), jest 5 lat w niemieckim obozie jenieckim.
Po wojnie utrzymuje bliskie kontakty z Bolesławem Srockim. W latach 1945–1949 z pracuje w Ministerstwie Odbudowy jako naczelnik Wydziału Polityki Mieszkaniowej i Osiedleńczej oraz Wicedyrektor Gabinetu ministra Michała Kaczorowskiego. Jest sekretarzem Zarządu Polskiego Towarzystwa Reformy Mieszkaniowej reaktywowanego w latach 1946–1949 oraz członkiem redakcji organu PTRM, pisma „Dom Osiedle Mieszkanie”. Należy do Rady Naukowej Ziem Odzyskanych (1946–1948). W 1949 roku tworzy wraz z Michałem Kaczorowskim Instytut Budownictwa Mieszkaniowego przekształcony w 1968 r. w Instytut Gospodarki Mieszkaniowej. Z IBM-IGM złączony jest do końca życia. W 1964 r. w „Ekonomiście” postuluje perspektywiczny program poprawy warunków mieszkaniowych uchwalony przy jego społecznym udziale w 1972 r. pod nadzorem KC PZPR. Program pomimo załamania się powoduje wzrost budownictwa do 278 tys. mieszkań w 1978 r. Będąc dyrektorem IBM do spraw naukowych przeciwstawia się w 1965 r. wraz z Juliuszem Goryńskim standardom budownictwa „oszczędnościowego”, tracąc to stanowiska na 6 lat. W latach 1971–1974 pełni funkcję dyrektora IGM, a od 1991 r. przewodniczy Radzie Naukowej Instytutu. Staje się czołowym powojennym kontynuatorem polskiej szkoły badań zagadnień mieszkaniowych.
Jeszcze w latach 60. rozpoczyna badania związków mieszkalnictwa z urbanizacją obejmujących przemiany demograficzne oraz ewolucję infrastruktury podbudowującej osadnictwo. Pisze o tych zagadnieniach wraz z Kazimierzem Dziewońskim i Juliuszem Goryńskim. Na podstawie badań relacji mieszkalnictwa, infrastruktury komunalnej i społecznej oraz ich miejsca w układzie osadniczym formułuje w latach 70. koncepcję infrastruktury osadniczej, tworząc podwaliny badań materialnych podstaw zamieszkiwania. Kieruje w okresie 1953–1986 placówkami naukowymi o profilu mieszkaniowo-osadniczym w Szkole Głównej Planowania i Statystyki powracającej w 1991 r. do przedwojennej nazwy SGH. W SGPiS jest w latach 1965–1970 dyrektorem Instytutu Gospodarstwa Społecznego zasiadając w senacie Uczelni. W atmosferze 1968 r., gdy z SGPiS odchodzi Michał Kalecki, a ponad 50 pracowników zostaje usuniętych, podejmuje z Antonim Rajkiewiczem bezskuteczną obronę swojej asystentki Hanny Kuleszy. W okresie 1949–1984 działa w Komitecie Budownictwa, Mieszkalnictwa i Planowania EKG ONZ, w Międzynarodowej Federacji Mieszkalnictwa, Urbanistyki i Planowania Przestrzennego w Hadze, Instytucie Badawczym Budownictwa w Hanowerze (ówczesna NRF), Ośrodku Badawczym Budownictwa w Garston (Anglia) i innych. Pełni różne funkcje w Komitetach PAN: Przestrzennego Zagospodarowania Kraju, Badań Rejonów Uprzemysławianych, Nauk Demograficznych, Badań i Prognoz „Polska-2000”. Udziela się w radach i zespołach naukowych w Centralnym Związku Spółdzielni Budownictwa Mieszkaniowego, Instytucie Urbanistyki i Architektury, Polskim Towarzystwie Ekonomicznym, Towarzystwie Urbanistów Polskich i wielu innych. Kieruje z Witoldem Nieciuńskim dwoma odrzuconymi przez władze ekspertyzami mieszkaniowymi (PTE 1979 i 1981). W okresie narastającego kryzysu mieszkalnictwa i całej gospodarki polskiej porusza wątki prognostyczne o charakterze ostrzegawczym.
Pochowany w grobie rodzinnym na cmentarzu Powązkowskim w Warszawie (kwatera. I, szereg 5, grób 20-21).
Dorobek.
Z ponad 550 publikacji, w tym kilkunastu o zasięgu międzynarodowym podstawowymi są:

</doc>
<doc id="4702446" url="https://pl.wikipedia.org/wiki?curid=4702446" title="SARS-CoV-2">
SARS-CoV-2

Drugi koronawirus ciężkiego ostrego zespołu oddechowego, SARS-CoV-2 () – wirus należący do grupy koronawirusów, z pojedynczą nicią o dodatniej polaryzacji ssRNA(+), który wywołuje ostrą chorobę układu oddechowego COVID-19. Jest to jeden z siedmiu znanych chorobotwórczych dla ludzi gatunków z tej grupy wirusów.
Pierwsze przypadki zakażeń ludzi tym wirusem odnotowano pod koniec 2019 roku w mieście Wuhan we wschodnich Chinach. Wirus przenosi się drogą kropelkową, a u niektórych chorych wywołuje ciężkie zapalenie płuc i zespół ostrej niewydolności oddechowej, wymagające zastosowania wentylacji mechanicznej.
Warianty SARS-CoV-2.
Ludzki koronawirus SARS-CoV-2 (początkowo 2019-nCoV, zidentyfikowany w Wuhanie) należy do podgrupy A beta-koronawirusów (β-koronawirusów). Światowa Organizacja Zdrowia (WHO) wprowadziła nazwy wariantów koronawirusa SARS-CoV-2 pochodzące od liter greckiego alfabetu, w miejsce używanych wcześniej. 
Warianty uznawane przez WHO za budzące obawę (VoC, ang. "variants of concern") mają nazwy:
Warianty budzące zainteresowanie (VoI, ang. "variants of interest") są opisywane kolejnymi literami greckiego alfabetu:
Ponadto warianty epsilon (B.1.427/B.1.429, wariant kalifornijski), zeta (P.2, wariant brazylijski) i theta (P.3, wariant filipiński) początkowo klasyfikowano jako warianty budzące zainteresowanie, a następnie przesunięto je do kategorii zagrożeń do dalszego monitorowania.
Odkrycie.
Zachorowania powodowane niezidentyfikowanym wirusem rozpoczęły się w listopadzie 2019. Pierwsze zakażenie miało miejsce 17 listopada 2019; zarażonym był 55-letni mężczyzna z Wuhanu. Niedługo odnotowano grupę pacjentów cierpiących na zapalenie płuc nieznanej etiologii. Zachorowania te władze Chin powiązały z miejscem sprzedaży owoców morza w Wuhanie, w chińskiej prowincji Hubei, gdzie handlowano też żywymi zwierzętami. Ostatniego dnia roku Chińskie Centrum Kontroli i Prewencji Chorób (CCDC, od ang. Chinese Center for Disease Control and Prevention; chiń. 中国疾病预防控制中心) wysłało do Wuhanu zespół mający wspomóc władze lokalne, który przeprowadził dochodzenie epidemiologiczne mające ukazać przyczynę zachorowań. Dochodzenie to wykluczyło koronawirusy powodujące SARS i MERS, wirusy wywołujące grypę ludzką i ptasią, a także inne popularne wirusy powodujące infekcje dróg oddechowych. 7 stycznia 2020 władze Chin potwierdziły, że zachorowania powoduje nowy wirus z grupy koronawirusów, nazwany roboczo 2019-nCoV. Pięć dni później wirusolodzy dysponowali już jego zsekwencjonowanym genomem. W nabłonku dróg oddechowych trzech pacjentów wykryto (po czym wyizolowano) wirusa, którego genom cechował się dużym podobieństwem (identyczne w 85%) do beta-koronawirusów linii B wykrywanych wcześniej u nietoperzy – "bat SARS-like CoV" (bat-SL-CoVZC45, MG772933.1).
Pochodzenie.
Według oficjalnych informacji władz Chin źródłem, z którego wirus mógł się rozprzestrzenić, był targ rybny Huanan, gdzie sprzedawane były zarówno dzikie zwierzęta, jak i owoce morza. Pojawiły się jednak zarzuty o braku pełnej informacji, także zarzut zniszczenia pierwotnych próbek, co spowodowało, że pochodzenie wirusa jest nadal przedmiotem dyskusji (zobacz: Hipoteza wycieku laboratoryjnego COVID-19).
Budowa molekularna.
SARS-CoV-2 jest wirusem osłonkowym, którego genom stanowi jednoniciowe RNA o polarności dodatniej. Każdy wirion SARS-CoV-2 ma kształt zasadniczo kulisty, choć nieco pleomorficzny, o średnicy 60–140 nm. Otoczony jest wyraźnymi wypustkami () o długości 9–12 nm, nadającymi mu wygląd podobny do korony słonecznej. Na dzień 13 marca 2020 roku przeprowadzono przynajmniej 75 kompletnych analiz genomu izolatów wirusa SARS-CoV-2. Długość genomu wynosi od 29867 do 29903 nukleotydów (dokładna liczba zależy od źródła i wynosi przykładowo 29891 lub 29903), co czyni go, podobnie jak w przypadku innych koronawirusów, jednym z największych wirusów RNA, zarówno pod względem długości genomu, jak i rozmiaru wirionu.
Genom SARS-CoV-2 koduje białka niestrukturalne ( lub "nsp"; potrzebne do replikacji), strukturalne oraz pomocnicze (). Podobnie jak inne koronawirusy, SARS-CoV-2 ma cztery białka strukturalne:
Białko N utrzymuje genom RNA, a białka S, E i M tworzą razem otoczkę wirusa. Białko S jest odpowiedzialne za łączenie z błoną komórki będącej gospodarzem. Glikoproteinę S funkcjonalnie różnicuje się na podjednostki S1 i S2. Podjednostka S1 pośredniczy w wiązaniu z receptorem powierzchniowym komórki gospodarza, a podjednostka S2 pośredniczy w fuzji z jej błoną komórkową i następnie wirus dostaje się do komórki poprzez endocytozę.
Porównanie białka S genomu SARS-CoV-2 z dwoma innymi izolatami wirusów pochodzących od nietoperzy: "bat-SL-CoVZC45" i "bat-SL-CoVZXC21" pokazuje niską, 75% zgodność. Szczególnie duże różnice wykazuje sekwencja nukleotydowa kodująca podjednostkę S1 w SARS-CoV-2 (zgodność w 68%), co czyni ją bardziej zbliżoną do odpowiedniej sekwencji nukleotydowej SARS-CoV. Można na tej podstawie wywnioskować, że SARS-CoV i nowy koronawirus wykorzystują ten sam receptor komórkowy, enzym konwertazy angiotensyny 2 (ACE2). Zostało to udowodnione eksperymentalnie, jak opisano w dalszej sekcji "patogeneza".
W porównaniu z SARS zaobserwowano obecność czterech dodatkowych insercji reszt aminokwasowych na granicy pomiędzy podjednostkami S1 i S2.
Filogenetyka.
Sekwencje koronawirusa SARS-CoV-2 wykazują podobieństwa do beta-koronawirusów znalezionych u nietoperzy. Wirus ten jest jednak genetycznie odmienny od innych koronawirusów, jak koronawirus związany z SARS i koronawirus związany z MERS.
Wyizolowano i opisano pięć genomów nowego koronawirusa, w tym:
Zalecany stopień bezpieczeństwa biologicznego (BSL) podczas prac z wirusem.
Wirus SARS-CoV-2 został zakwalifikowany do grupy 3 ryzyka mikrobiologicznego.
Światowa Organizacja Zdrowia zaleca przeprowadzanie prac z wirusem, który może się namnażać (na przykład hodowli wirusów, izolacji wirusów, testów neutralizacji) w laboratoriach o minimum 3 stopniu bezpieczeństwa biologicznego z przepływem powietrza ukierunkowanym do wewnątrz (BSL-3).
Z kolei laboratoryjne prace diagnostyczne z preparatami inaktywowanymi (bez możliwości replikacji wirusa), takie jak na przykład sekwencjonowanie białek wirusa lub testy molekularne amplifikacji kwasów nukleinowych (NAAT) powinny być przeprowadzane w laboratoriach o minimum 2 stopniu bezpieczeństwa biologicznego (BSL-2).
Objawy infekcji.
Opisano serię przypadków osób zainfekowanych wirusem w Chinach. Pacjenci zgłaszali gorączkę i kaszel. Po czterech dniach u jednego z nich kaszel się nasilił, za to gorączka spadła. Z pierwszych trzech opisanych przypadków dwóch wyzdrowiało, stan jednego się pogorszył. Doszło do konieczności użycia wentylacji mechanicznej; leczenie zakończyło się zgonem.
Badania krwi często wykazywały małą liczbę białych krwinek (leukopenia i limfopenia).
Wirulencja i patogeneza.
W porównaniu z wirusami SARS i MERS wirus SARS-CoV-2 jest mniej wirulentny ze znacznie mniejszym wskaźnikiem śmiertelności, za to dużo bardziej zakaźny. Eliminacja nowego wirusa następuje najprawdopodobniej szybciej niż SARS i MERS, chociaż dane dotyczące przypadków krytycznych są w tym kontekście niejednoznaczne.
Charakterystyka zakażeń wywoływanych przez wirus SARS-CoV-2.
Wirus SARS-CoV-2 może kolonizować i atakować:
Wirus może indukować nadmierną odpowiedź immunologiczną organizmu, co przejawia się zwiększeniem poziomów cytokin IL2, IL7, IL10, G-CSF, IP10, MCP1, MIP1A i TNFα. Zobacz również sekcję "immunopatologia".
W skrajnych przypadkach SARS-CoV-2 może doprowadzić do infekcji ogólnoustrojowej (sepsy), a RNA wirusa dostać się do krwi (wiremia).
Infekcja wirusem jest niespecyficzna i może przebiegać bezobjawowo lub z łagodnymi objawami, a pierwotnym szlakiem zakażenia jest najczęściej układ oddechowy. Czynniki kolonizacji nie są jednak do końca poznane.
Drogi szerzenia infekcji.
Przenoszenie wirusa z człowieka na człowieka.
20 stycznia 2020 r. Narodowa Komisja Zdrowia Chin ogłosiła, że możliwe jest przekazywanie wirusa z człowieka na człowieka, zwłaszcza gdy dwie osoby są ze sobą w bliskim kontakcie (odległość mniejsza niż 1,8 m lub odległość mniejsza niż 1–2 m). Uważa się, że rozprzestrzenia się on podobnie jak inne patogeny chorób układu oddechowego drogą kropelkową. Do tej pory wirus został wykryty w wydzielinie z nosa i gardła, w plwocinie, moczu, stolcu, cieczy łzowej i krwi.
Singapurscy naukowcy zalecają traktowanie kału jako zakaźnego w oparciu o wykrycie wirusa w kale oraz zakaźnego wirusa SARS-CoV w ściekach z dwóch chińskich szpitali podczas pandemii SARS 2002/2003. Aby wykluczyć możliwość infekcji fekalno-oralnej oprócz infekcji kropelkowej i inhalacyjnej. W badaniu na niewielkiej grupie osób wykazano, że wysokie miano wirusa na tekstyliach i powierzchniach przedmiotów można wykryć w sypialniach i łazienkach osób zakażonych koronawirusem nawet metodą PCR. Ograniczeniem badania był brak hodowli wirusów w celu wykazania ich żywotności, zatem zakaźność nie została ostatecznie udowodniona, ale autorzy badania zakładają na podstawie swoich wstępnych wyników, że prawdopodobne jest przeniesienie wirusa przez zakażone przedmioty. Nowsze badania SARS-CoV-2 wykazały obecność zakaźnych cząstek wirusa w kale i w moczu, co sugeruje możliwość jego replikacji w przewodzie pokarmowym i układzie moczowym. Nie wiadomo jeszcze, czy inne płyny ustrojowe zarażonej osoby, w tym wymiociny, mleko matki lub sperma, mogą zawierać zakaźne wirusy.
Badania w Holandii ujawniły obecność wirusa w ściekach, co pozwala przypuszczać, że badania ścieków mogą umożliwić monitorowanie krążenia wirusa w populacji nawet przy niewielkiej liczbie przypadków.
Na podstawie analiz ilościowych badań RT-PCR nosowej części gardła ("nasopharynx") chińscy naukowcy wywnioskowali, że wirus, podobnie jak grypa, może być przenoszony również drogą wziewną (powietrzną). U 17 badanych pacjentów z objawami choroby miano wirusa w nosie było wyższe niż w gardle, a występowanie szczególnie w górnych drogach oddechowych odróżnia SARS-CoV-2 od wirusa wywołującego SARS. Testy pacjentów z obszaru Monachium nie wykazały wirulencji z próbek kału pomimo wykrycia RNA wirusa. Miano wirusa w nosogardzieli było jednak 1000 razy wyższe niż w znanych wcześniej chorobach wywołanych koronawirusami, takimi jak SARS i MERS. Dowodzi to, że wirus replikuje się już w górnych drogach oddechowych, chociaż dopiero w głębszych obszarach płuc może wchodzić w fuzję z komórkami gospodarza i namnażać się poprzez wiązanie z receptorem błonowym ACE2 (konwertaza angiotensyny 2; kininaza II) dzięki domenie wiążącej receptor (ang. "Receptor Binding Domain") zakodowanej w białku fuzyjnym S (ang. "Spike") wirusa SARS-CoV-2. Rozszerzenie tropizmu tkankowego do obszarów gardła prowadzi do założenia, że wirus zawiera proteazę furynopodobną, która jest niezbędna na etapie cięcia enzymatycznego (ang. "Cleaving") w celu wejścia do komórki gospodarza i następnie replikacji w niej.
W badaniu z udziałem dziewięciu pacjentek, które były zakażone SARS-CoV2 w ostatnim trymestrze ciąży, każde z dziewięciorga dzieci okazało się wolne od infekcji wirusem po urodzeniu przez cesarskie cięcie. Na tej podstawie autorzy badania stwierdzili, że wirus nie przenosi się w łonie matki. Do 6 lutego 2020 roku chińskie instytucje zdrowia publicznego zarejestrowały tylko dziewięcioro niemowląt, u których wykazano obecność wirusa. Autorzy badania za możliwą przyczynę tej niewielkiej liczby wskazują stosunkowo dużą liczbę przypadków skąpoobjawowych wśród dzieci, a także niedostateczny system raportowania przypadków.
Wpływ warunków środowiskowych na transmisyjność wirusa.
Nie jest jasne, czy transmisja wirusa odbywa się poprzez kontakt z zanieczyszczonymi powierzchniami i przedmiotami. Analiza 22 badań dotyczących przeżywalności koronawirusów istotnych z medycznego punktu widzenia (takich jak SARS-CoV i MERS-CoV) na powierzchniach pokazuje, że wirusy te mogą utrzymywać się na powierzchniach materiałów wykonanych z metalu, szkła lub tworzywa sztucznego do dziewięciu dni w temperaturze pokojowej. Pozostają jednak zakaźne przez średnio cztery do pięciu dni, ale mogą być inaktywowane środkami dezynfekującymi. Według naukowców zaangażowanych we wspomniane badania odkrycia te można zastosować do SARS-CoV-2.
Temperatura wpływa na aktywność i przeżywalność wirusa SARS-CoV-2, który jest wysoce stabilny w temperaturze 4 °C i może w niej przetrwać znacznie dłużej niż 14 dni. W temperaturze pokojowej (22 °C) i wyższej przeżywalność wirusa nie przekracza 14 dni, a w temperaturze 70 °C czas inaktywacji wirusa to 5 minut. W temperaturze pokojowej wirus SARS-CoV-2 jest wyjątkowo stabilny w szerokim zakresie pH, wynoszącym od 3 do 10.
Biogeograficzne techniki modelowania nisz klimatycznych (SDM, ang. "Species distribution modelling") zostały użyte do oszacowania warunków klimatycznych wyjaśniających w jak najlepszy sposób infekcje SARS-CoV-2. Wyniki badań wykazały, że – podobnie jak w przypadku SARS i MERS – czynniki klimatyczne mogą wpływać na dynamikę transmisji SARS-CoV-2. Według zastosowanych modeli klimaty umiarkowane ciepłe i chłodne bardziej sprzyjają rozprzestrzenianiu się wirusa, podczas gdy klimat regionów tropikalnych i równikowych oraz tereny suche – mniej. Chłodna i sucha pogoda jest bardziej odpowiednia do rozwoju wirusa, podczas gdy mniej odpowiednie są ekstremalne warunki temperaturowe: zimno, ciepło oraz wysoka wilgotność. Autorzy badania zauważają jednak, że czynniki klimatyczne są tylko jednym z wielu czynników mających wpływ na transmisyjność wirusa SARS-CoV-2.
Istnieją badania potwierdzające statystyczną korelację pomiędzy zanieczyszczeniami atmosferycznymi a rozprzestrzenianiem wirusa SARS-CoV-2, potwierdzające hipotezę, że podwyższone stężenie pyłów zawieszonych PM2,5 oraz PM10 może sprzyjać rozprzestrzenianiu wirusa, zaś podwyższone stężenie ozonu przyczynia się do ograniczenia aktywności SARS-CoV-2.
Mydło inaktywuje wirusa poprzez niszczenie jego otoczki lipidowej. Potwierdzono również skuteczność środków dezynfekujących na bazie alkoholu w walce z SARS-CoV-2.
Badania transmisji wirusa na modelach zwierzęcych.
Ponieważ SARS-CoV-2 jest uznawany za wirus odzwierzęcy, przypuszcza się, że możliwa jest transmisja pomiędzy niektórymi zwierzętami i ludźmi.
Światowa Organizacja Zdrowia stwierdziła, że nie ma wystarczających dowodów na to, że zwierzęta domowe, takie jak koty czy psy, mogą zarazić się koronawirusem.
Znany jest jednak pojedynczy przypadek z 28 lutego 2020 roku „lekko pozytywnego” wyniku testu na COVID-19 u psa w Hongkongu, przy czym w oświadczeniu wydanym przez Ministerstwo Rolnictwa, Rybołówstwa i Rezerwatów Przyrody Hongkongu (ang. "Hong Kong Agriculture, Fisheries and Conservation Department") oświadczono o braku dowodów na możliwość infekcji COVID-19 u zwierząt domowych czy możliwości przeniesienia infekcji ze zwierzęcia domowego na człowieka.
Badania na modelach zwierzęcych z wykorzystaniem 14 zwierzęcych ortologów receptora ACE2 wykazały, że SARS-CoV-2 może wykorzystywać do wnikania komórkowego receptor ACE2 szerokiej gamy gatunków zwierząt. W przedstawionej tabeli usystematyzowano wyniki badań i uszeregowano badane gatunki zwierząt w szeregu od najbardziej do najmniej podatnych na infekcję wirusem.
Powyższe wyniki mają istotne implikacje w kontekście zrozumienia potencjalnych naturalnych rezerwuarów wirusa, transmisji odzwierzęcej, transmisji z człowieka na zwierzęta oraz zastosowania modeli zwierzęcych w badaniach.
W odniesieniu do transmisji odzwierzęcej oraz pomiędzy zwierzętami na uwagę zasługuje dość wysoka podatność kotów i psów (powyżej 50% ludzkiego hACE2) na wejście wirusa z użyciem receptora ACE2, co stwarza teoretyczną możliwość infekcji człowieka przez zwierzęta domowe i vice versa. Wiadomo, że SARS-CoV-2 słabo namnaża się w organizmach psów, a lepiej w organizmach kotów. W badaniach serologicznych przeciwciał wobec SARS-CoV-2 u kotów z Wuhan po głównej fazie pandemii 14.7% kotów wykazało wynik pozytywny, co dowodzi, że wiele kotów zostało zainfekowanych, najprawdopodobniej z powodu bliskiego kontaktu z ludźmi. Mimo że aktualnie nie ma stanowczych dowodów, że zainfekowane zwierzęta domowe mogą przenosić wirusa na człowieka, ewentualność taka powinna zostać poddana dalszym badaniom.
W odniesieniu do modeli zwierzęcych powyższe wyniki wskazują na ograniczoną możliwość zastosowania w badaniach nad patogenezą wirusa, szczepionkami i leczeniem zwierząt takich jak myszy oraz szczury, które wykazują niewielką podatność na infekcję z użyciem receptora ACE2. Pewną ewentualnością są genetycznie modyfikowane myszy cechujące się ekspresją genów hACE2, jednak badacze proponują zastosowanie różnorodnych innych modeli zwierzęcych oraz potencjalną użyteczność królików w badaniach nad SARS i SARS-CoV-2.
Zaraźliwość.
W modelach rozwoju epidemii kluczowym czynnikiem jest wskaźnik określający liczbę nowych infekcji pochodzących od jednego zakażonego, zwany bazowym współczynnikiem reprodukcji i oznaczany przez R0.
Raport Europejskiego Centrum Zapobiegania i Kontroli Chorób z 12 marca 2020 roku szacuje współczynnik reprodukcji na 2–3. Różne raporty epidemiologiczne szacują wskaźnik nowych infekcji w zakresie 1,4 do 6,4.
Przyjęty w innym badaniu stochastyczny model dynamiki transmisji użyty do obliczenia współczynnika reprodukcji wirusa zależnego od czasu Rt sugeruje zmienność transmisji wirusa w czasie i jej zmniejszenie w wyniku wprowadzenia restrykcji w podróżach i ograniczeniu kontaktu pomiędzy ludźmi.
Zakaźność.
Najważniejsze statystyki zakaźności przedstawiono poniżej:
Poniższe statystyki pokazują zakaźność wirusa według wieku i płci na podstawie łącznej liczby przypadków z Włoch, Hiszpanii i Chin według danych dostępnych na dzień 25 marca 2020 roku.
Nie istnieje wiele badań koncentrujących się na przyczynach różnic w zachorowalności i śmiertelności wirusa u różnych płci i w różnych grupach wiekowych, które mogłyby wskazać, czy istotną rolę odgrywają cechy immunologiczne poszczególnych grup, czy cechy fenotypowe samego wirusa, a tym samym wskazać dalsze możliwości leczenia. Prace badawcze wykryły podwyższone miano wirusa u osób starszych, co może korelować z ciężkim przebiegiem choroby w tych grupach wiekowych. Część naukowców spekuluje, że może to być związane z podwyższoną ekspresją receptora ACE2 u starszych pacjentów.
Analiza kliniczna pacjentów pokazuje, że grupa krwi może wpływać na ryzyko infekcji COVID-19. Podobnie jak wykazywały wcześniejsze badania SARS w epidemii w 2019 roku, na podstawie wyników badań 2173 pacjentów chorych na COVID-19 z trzech szpitali w Wuhan i Shenzhen uważa się, że grupa krwi A zwiększa ryzyko choroby zakaźnej COVID-19, podczas gdy grupa krwi 0 je zmniejsza.
Zjadliwość i wskaźniki śmiertelności.
Do marca 2020 roku z powodu zakażenia wirusem SARS-CoV-2 zmarło znacznie więcej osób niż z powodu zakażenia wirusami SARS i MERS łącznie. Mimo niższej śmiertelności w porównaniu z poprzednimi wirusami, na wynik ten wpływa wyższa zakaźność wirusa.
Światowa Organizacja Zdrowia, na podstawie danych zebranych do lutego 2020 roku głównie z Chin, oszacowała śmiertelność pandemii wywołanej wirusem SARS-CoV-2 na 3,4%.
Na uwagę zasługuje wyjątkowo niski wskaźnik śmiertelności dzieci poniżej 9 lat, a także wyższy wśród mężczyzn (4,7%) niż kobiet (2,8%). 22 marca 2020 roku poinformowano o pierwszej śmierci zakażonego niemowlęcia (Illinois).
Mutageneza.
Z perspektywy etiologii wirulencja patogenu czasami zwiększa się podczas przeskoku na nowego gospodarza. Inne badania pokazują natomiast, że wirulencja pasożytów zmniejsza się podczas długotrwałych interakcji pasożytów z jednym gospodarzem. Koronawirusy mogą jednak dokonywać mutacji w celu lepszej adaptacji do organizmów ludzkich i zwiększenia wirulencji, tak jak to historycznie miało miejsce w latach 2002–2004 w przypadku SARS. Drobne mutacje i rekombinacje są naturalne u koronawirusów i stanowią część ich naturalnego cyklu życiowego. Ponieważ wirusy te wykorzystują podatną na błędy replikacji RNA polimerazę, ich genom ma skłonność do gromadzenia mutacji podczas każdego cyklu kopiowania. Naturalna selekcja odrzuca zmiany niekorzystne, a promuje zmiany, które dają wirusom korzyści ewolucyjne. Z powyższych powodów istotne jest zrozumienie ryzyka mutacji wirusa SARS-CoV-2 i ich wpływu na wirulencję. Dostępne są wyniki wstępnych badań w tym zakresie.
W okresie od grudnia 2019 do lutego 2020 zaobserwowano 8 drobnych mutacji aminokwasów w badaniach 55 genomów, co jednak nie przełożyło się na duże zmiany funkcjonalne w zachowaniu wirusa SARS-CoV-2. Alarmujące są zmiany w obrębie glikoproteiny S w położeniu 28144 (obszar genu ORF8). Inna analiza szczepów wirusa z różnych części świata opublikowana 17 marca 2020 roku wykazała mutacje w 10 z 244 badanych szczepów. Zaobserwowano zmiany w domenie wiążącej receptor białka S, co przypuszczalnie wiąże się z dalszą adaptacją wirusa do organizmów ludzkich. Istnieją również dowody, że wirus SARS-CoV-2 ma już przynajmniej 3 podtypy genetyczne. W jednym z badań porównawczych 160 ludzkich sekwencji koronawirusa SARS-CoV-2 pozyskanych w okresie od grudnia 2019 do marca 2020 zawierało dokładnie 100 różnych szczepów filogenetycznych przy stosunkowo dużej dystrybucji geograficznej kladów, co sugeruje, że warianty mutacyjne mogą wpływać na obraz kliniczny i rozprzestrzenianie choroby w różnych krajach. Badania pokazują też, że różne mutacje wykazują znaczącą zmienność w odniesieniu do wywoływanego efektu cytopatycznego oraz miana wirusa, co stanowi dowód na to, że SARS-CoV-2 może dokonywać mutacji powodujących znaczącą zmianę patogeniczności.
Inna analiza 220 kompletnych genomów z różnych części świata dostępnych w bazie danych GISAID datowanych na okres od grudnia 2019 do 13 marca 2020 pokazuje różne mutacje punktowe, wyraźnie rozróżnialne w różnych obszarach geograficznych – szczególnie od lutego 2020, kiedy zarejestrowano pierwsze przypadki lokalnej transmisji poza Azją. Na tle pozostałych mutacji szczególnie wyróżnia się mutacja RNA-zależnej polimerazy RNA (RdRp), zlokalizowana w położeniu 14408 i obecna w genomach na obszarze Europy po 20 lutego 2020. Polimeraza ta pełni istotną rolę w procesie replikacji wirusowego RNA. Wspomniana mutacja RdRp powiązana jest ze zwiększeniem liczby mutacji punktowych w porównaniu z genomami z Azji oraz jest uznawana przez naukowców za przyczyniającą się do zaburzenia aktywności korekcyjnej egzonukleazy wirusa. Mutacje w obszarze RdRp zaobserwowano również w innym badaniu 908 genomów z Ameryki Północnej. Wykres "Częstość mutacji SARS-CoV-2 w różnych obszarach geograficznych" pokazuje, że genomy wirusa od pacjentów z Europy i Ameryki Północnej prezentują zwiększoną częstość mutacji w porównaniu z genomami z Azji. Można również zaobserwować, że Europa i Ameryka Północna wykazują odmienne wzorce mutacyjne: mutacja 14408 (czerwona), 23403 (czarna), 28881 (ciemnoniebieska) i 26143 (jasnozielona) występują głównie w Europie, natomiast 18060 (różowa), 17857 (fioletowa) i 17746 (jasnoniebieska) są obecne głównie w Ameryce Północnej.
Prawdopodobieństwo mutacji znacząco zwiększa się w grupach o statystycznie mniejszym ryzyku infekcji, takich jak kobiety i osoby młode. Może to oznaczać, że nasilenie mutacji jest rezultatem zwiększonej konkurencyjności w interakcji wirus-organizm gospodarza, co zmusza wirusa do mutacji w celu uzyskania przewagi nad układem immunologicznym gospodarza.
Okres inkubacji.
Okres inkubacji określa czas od zakażenia wirusem do momentu wystąpienia choroby i wynosi do 14 dni. Istnieją pojedyncze dowody, że wirus jest zakaźny podczas inkubacji, co odróżniałoby go od SARS, chociaż nie ma ogólnej zgodności naukowców, jaka jest rola pacjentów asymptomatycznych i przed-symptomatycznych w transmisji wirusa. Miano wirusa u pacjentów osiąga najwyższy poziom w pierwszym tygodniu choroby, a następnie stopniowo opada w drugim tygodniu, co sugerowałoby, że wczesne etapy choroby są najbardziej transmisyjne.
Patogeneza.
Mechanizmy fuzji komórkowej i replikacji.
Białko fuzyjne S wirusa (ang. "Spike") odgrywa kluczową rolę w procesie wnikania wirusa do komórek gospodarza. Podczas gdy glikoproteina S1 odpowiada za pierwszy etap wnikania wirusa do komórki, glikoproteina S2 może być wykorzystywana podczas drugiej fazy fuzji osłonki wirusa oraz komórki gospodarza
Eksperymenty modelowania z użyciem białka S, bazujące na przewidywaniu struktury białek (ang. "protein structure prediction"), bardzo wcześnie sugerowały, że SARS-CoV-2 posiada odpowiednie powinowactwo do białka receptorowego ACE2 (enzymu konwertaza angiotensyny 2), które może zostać wykorzystane jako mechanizm wnikania do komórek gospodarza. Do 22 stycznia 2020 r. grupa naukowców pracująca nad pełnym genomem wirusa w Chinach oraz grupa naukowców stosująca metody genetyki odwrotnej w Stanach Zjednoczonych wykazały niezależnie i eksperymentalnie, że ACE2 może działać jako receptor dla SARS-CoV-2. Potwierdziły to dalsze prace. Badania wykazały, że SARS-CoV-2 posiada większe powinowactwo do ludzkiego enzymu ACE2 niż wcześniejszy szczep wirusa SARS. W eksperymencie z komórkami HeLa, które zawierały enzym ACE2 ludzi, nietoperzy z gatunku "Rhinolophus sinicus", łaskunów, świń i myszy, SARS-CoV-2 był w stanie wykorzystać odpowiednie białko receptorowe ACE2 w celu wniknięcia do komórki. Wirus wyjątkowo nie był w stanie wykorzystać mysiego ACE2 ani łączyć się z komórkami HeLa, które nie tworzyły ACE2. Eksperyment wykazał również, że SARS-CoV-2 nie korzysta z innych receptorów typowych dla innych koronawirusów, takich jak aminopeptydaza N (APN) czy dipeptylopeptydaza IV (DPP4). Kolejne badania wykazały, że SARS-CoV-2 przedostaje się do komórek 293/hACE2 głównie poprzez endocytozę. Enzym PIKfyve, TPC2 i katepsyna L (lecz nie B) odgrywają krytyczną rolę w procesie ich połączenia.
ACE2 jest receptorem występującym tkankach płuc i innych narządów organizmu człowieka. Wykazano eksperymentalnie, że wirus może namnażać się nie tylko w obrębie płuc, ale również w komórkach nabłonka jelit (enterocytach), nerkach oraz naczyniach krwionośnych.
Badania wykazały, że pomimo silniejszego powinowactwa domeny wiążącej receptor (RBD) wirusa SARS-CoV-2 do wiązania z hACE2 w porównaniu z SARS, białko S SARS-CoV-2 nie wykazuje silniejszego powinowactwa do hACE2 niż białko S wirusa SARS. Wynika to z dynamicznych własności domeny RBD, która może przyjmować pozycję stojącą lub leżącą. Podczas gdy w SARS domena RBD jest zazwyczaj w pozycji stojącej, w przypadku SARS-CoV-2 znajduje się ona najczęściej w pozycji leżącej, co uniemożliwia wiązanie z receptorem gospodarza. Pozycja leżąca czyni domenę RBD mniej dostępną, co pozwala unikać nadzoru immunologicznego. Aby zachować wysoką zakaźność przy ograniczonej dostępności domeny RBD, wirus SARS-CoV-2 wykorzystuje drugą strategię: aktywację za pomocą proteaz organizmu gospodarza. Białko ACE2 nie jest jedynym receptorem, które wirus wykorzystuje do fuzji komórkowej.
Oprócz białka ACE2 istotnym czynnikiem patogenezy CoV-2 jest enzym seryna 2 (TMPRSS2), który obok ACE2 został przez naukowców uznany za kluczowy w procesie wnikania do komórek gospodarza. Proteaza TMPRSS2 aktywuje proces fuzji komórkowej z białkiem S wirusa SARS-CoV-2 oraz indukuje zależną od aktywności receptora formację syncytium. Mimo że trypsyna jest w stanie również aktywować glikoproteinę S i wyindukować dużą formację syncytium, wirus SARS-CoV-2 może najprawdopodobniej bez udziału trypsyny utworzyć syncytium niezależną od proteazy, lecz zależną od aktywności receptora. Sugeruje się, że blokowanie TMPRSS2 może być kluczową strategią leczenia pacjentów z COVID-19.
Niezależne zespoły naukowców z Chin oraz Francji i Kanady, a w dalszej kolejności innych zespołów wykazały obecność pomiędzy podjednostkami S1 i S2 wirusa CoV-2 genów furynopodobnych. Sugeruje to, że SARS-CoV-2 oprócz receptora ACE2 może wykorzystywać enzym furyny (ang. "furin") do aktywacji procesu fuzji osłonki wirusa i komórek organizmu. Wspomniana mutacja genu w obrębie glikoproteiny S1/S2 nie jest obecna w betakoronawirusach linii B, lecz jest podobna do genów występujących w innych wirusach (HIV, Ebola) oraz betakoronawirusach linii A (HKU1, HCoV-OC43) i C (MERS-CoV). Powoduje to w porównaniu z SARS zwiększenie tropizmu tkankowego oraz zwiększenie transmisyjności i patogeniczności wirusa. Niniejsze odkrycie oznacza, że sposób infekcji wirusa SARS-CoV-2 jest odmienny i groźniejszy niż w przypadku SARS. Mechanizm mediacji procesu fuzji z komórkami gospodarza za pomocą furyny może implikować potencjalną strategię przeciwwirusową opartą na hamowaniu tego enzymu. Wykazano, że wstępna aktywacja za pomocą furyny zwiększa wnikanie SARS-CoV-2 do różnych rodzajów linii komórkowych z ekspresją hACE2, w tym komórek nabłonka płuc i fibroblastów płucnych. Udowodniono również skumulowany wpływ TMPRSS2, katepsyn lizosomalnych i furyny na wnikanie komórkowe SARS-CoV-2. Wstępna aktywacja za pomocą furyny zmniejsza zależność SARS-CoV-2 od komórek docelowych, rozszerzając jego tropizm, w szczególności na komórki z relatywnie niską ekspresją TMPRSS2 i/lub lizosomalnych katepsyn.
14 marca 2020 chińska grupa badaczy przedstawiła publikację, a której stwierdziła, że SARS-CoV-2 może wykorzystywać receptor białkowy CD147 jako dodatkową drogę inwazji komórek gospodarza. W badaniach in vitro naukowcy zaobserwowali, że przeciwciała monoklonalne skierowane przeciw CD147 (lek przeciwmalaryczny meplazumab) blokuje interakcję pomiędzy receptorem CD147 a glikoproteiną S wirusa SARS-CoV-2. Lek meplazumab aktualnie poddawany jest ocenie klinicznej.
Postuluje się także, że białka GRP78 i ADAM17 również mogą pełnić funkcję receptorów dla SARS-CoV-2.
Replikacja wirusa.
Reasumując, wykazano, że glikoproteina S1 wirusa SARS-COV-2 łączy się z receptorem ACE2 znajdującym się w wielu tkankach, głównie płucach, nerkach i w jelicie cienkim, oraz że proces wewnątrzkomórkowej fuzji wymaga aktywacji glikoproteiny S2 za pomocą cięcia enzymatycznego przez proteinę TMPRSS2, katepsynę lub furynę. Dalszych badań wymaga jednak wciąż udział innych protein (np. CD147, GRP78, ADAM17) w procesie fuzji, co postulują naukowcy.
W powyżej opisany sposób wirion wnika do komórki poprzez endocytozę i uwalnia RNA do cytoplazmy.
Po uwolnieniu wirusowego RNA do cytoplazmy komórki gospodarza, realizowana jest synteza poliprotein 1a/1ab (pp1a/pp1ab), produkowanych przez białka ORF1a i ORF1b. Transkrypcja realizowana jest przez kompleks RCT, zorganizowany w pęcherzyki z podwójną błoną, i poprzez syntezę sekwencji subgenomowego RNA (sgRNA). Zakończenie transkrypcji występuje w sekwencjach regulatorowych, zlokalizowanych między otwartymi ramkami odczytu (ORF), które działają jako matryce do produkcji subgenomowych mRNA. Wszystkie białka strukturalne (N, S, M, E) i pomocnicze są translowane ze sgRNA koronawirusa. Szesnaście białek niestrukturalnych powstaje poprzez cięcie za pomocą proteaz 3CLpro, Mpro i jednej lub dwóch proteaz z rodziny papainy.
Nowo uformowane glikoproteiny płaszcza (E) są wstawiane do otoczki siateczki śródplazmatycznej lub aparatu Golgiego i przez połączenie genomowego RNA i białka nukleokapsydu (N) powstaje nukleokapsyd. Następnie cząstki wirusa łączą się w kompartment ERGIC (ang. "endoplasmic reticulum-Golgi intermediate compartment"). W końcu od wewnątrz komórki następuje fuzja pęcherzyków zawierających cząstki wirusa z błoną komórkową (egzocytoza) w celu uwolnienia nowego wirionu.
Słabo poznany jest sam proces egzocytozy wirusa.
Immunopatologia.
Swoista odpowiedź immunologiczna odgrywa istotną rolę w infekcji SARS-CoV-2. Wirus może z jednej strony unikać nadzoru immunologicznego w organizmie, z drugiej wywołać w ciężkich przypadkach burzę cytokin.
Osłabienie układu odpornościowego.
SARS-CoV-2 wytwarza co najmniej trzy czynniki wirulencji, które promują rozprzestrzenianie się nowych wirionów z komórek gospodarza i hamują odpowiedź immunologiczną: Nsp1, Nsp3c oraz ORF7a.
Ze względu na podobieństwo do SARS, słuszne wydaje się założenie, że wirus SARS-CoV-2 może infekować limfocyty, szczególnie typu T, oraz inicjować lub promować śmierć komórek limfocytów, co zostało udowodnione w przypadku SARS. Hipoteza ta wyjaśnia, dlaczego u pacjentów zainfekowanych SARS-CoV-2 po fazie prozapalnej następuje etap supresji immunologicznej związany z trwałym i znaczącym zmniejszeniem liczby limfocytów obwodowych, głównie typu T CD4 i CD8, czyli stan znany jako limfopenia. Ponieważ limfocyty nie wykazują ekspresji ACE2, w celu udowodnienia tej hipotezy konieczne są jednak badania potencjalnego mechanizmu, dzięki któremu wirus mógłby atakować limfocyty.
Indukcja burzy cytokin.
Spośród białek strukturalnych glikoproteina S (zwłaszcza domena A białka S1 oraz domena wiążąca receptor RBD) i N są najważniejszymi immunogenami.
Grupa naukowców z Melbourne pod kierownictwem Katherine Kedzierskiej dokonała studium przypadku pacjentki z łagodnym przebiegiem COVID-19 i przeanalizowała przebieg jej odpowiedzi immunologicznej, wskazując na podobieństwa do reakcji immunologicznej organizmu na wirusa grypy, będącej przedmiotem wcześniejszych badań tego zespołu. Badacze wykazali podwyższenie poziomu komórek wydzielających swoiste przeciwciała ASC, limfocytów pomocniczych grudkowych TFH, aktywowanych limfocytów CD4+ i CD8+ wraz z przeciwciałami IgM i IgG wiążącymi koronawirusa SARS-CoV-2. Schemat odpowiedzi immunologicznej może być przydatny przy prognozowaniu przebiegu choroby, opracowaniu szczepionki lub leków łagodzących przebieg choroby. Autorzy postulują jednak kontynuację badań na większej grupie pacjentów o różnych stopniach zaostrzenia choroby COVID-19.
Chińscy naukowcy wykazali, że infekcja wirusem SARS-CoV-2 wywołuje w organizmie aktywację limfocytów T CD4+, które następnie różnicują się w komórki limfocytów Th1 i wydzielają czynnik GM-CSF. Cytokiny te indukują inicjujące procesy zapalne monocyty CD14+CD16+ z wysoką ekspresją cytokin IL-6, co przyspiesza rozwój zapalenia płuc i odgrywa rolę w zwiększeniu ryzyka śmiertelności. Mając na uwadze, że u pacjentów z ciężkim przebiegiem COVID-19 zaobserwowano dużą liczbę nacieków zapalnych w płucach, naukowcy sugerują, że wspomniane wcześniej nieprawidłowe patogenne komórki Th1 i monocyty zapalne mogą dostać się w ogromnej liczbie do krążenia płucnego i odgrywać szkodliwą rolę immunologiczną, prowadząc do zaburzeń czynności płuc, a nawet śmierci klinicznej. Z tego powodu autorzy badania sugerują, że przeciwciała monoklonalne skierowane przeciw GM-CSF lub IL-6 mogą skutecznie blokować burzę zapalną i stanowić obiecującą terapię pacjentów z ostrym przebiegiem COVID-19.
Główną przyczyną śmierci u pacjentów w przebiegu COVID-19 jest zespół ostrej niewydolności oddechowej (ARDS). Spośród 41 pacjentów zakażonym wirusem SARS-CoV-2 we wczesnej fazie pandemii w Wuhan 6 zmarło właśnie na skutek ARDS. Jednym z głównych mechanizmów występujących w ARDS jest niekontrolowana systemowa odpowiedź zapalna w postaci burzy cytokin (IFN-α, IFN-γ, IL-1β, IL-6, IL-12, IL-18, IL-33, TNF-α, TGFβ itp.) oraz chemokin (CCL2, CCL3, CCL5, CXCL8, CXCL9, CXCL10), co prowadzi w konsekwencji do niewydolności oddechowej oraz niewydolności wielu organów i śmierci.
Przeciwciała SARS-CoV a SARS-CoV-2.
Podczas testów na komórkach zwierzęcych (u myszy) badania wykazały, że przeciwciała monoklonalne mAb mogą rozpoznawać fragmenty glikoproteiny S wirusa SARS-CoV-2. W środowisku laboratoryjnym zastosowano cztery mysie przeciwciała mAb: 2B2, 1A9, 4B12 i 1G10 na komórkach COS-7. Wyniki pokazały, że wspomniane cztery przeciwciała monoklonalne swoiste wobec SARS mogą reagować krzyżowo także z białkiem S (aa1048-1206) wirusa SARS-CoV-2. Natomiast w osobnym eksperymencie zaobserwowano jedynie umiarkowaną reakcję krzyżową pomiędzy serum z przeciwciałami T62 specyficznymi wobec wirusa SARS, a wirusem SARS-CoV-2, co sugeruje, że przejście infekcji SARS nie chroni w pełni przed infekcją wirusem SARS-CoV-2, i vice versa.
Kolejny eksperyment ujawnił, że pomimo częstych reakcji krzyżowych pomiędzy przeciwciałami swoistymi wobec białka S lub domeny RBD wirusa SARS-CoV-2 oraz odpowiednich białek wirusa SARS (a także reakcji odwrotnych), neutralizacja krzyżowa wirusów występuje rzadko. Przykładem jest reaktywne krzyżowo przeciwciało CR3022 SARS, które pomimo silnego wiązania białek nie mogło zneutralizować SARS-CoV-2 in vitro. Implikuje to konieczność dalszych badań in vivo w celu określenia, czy nieneutralizujące odpowiedzi przeciwciał mogą powodować zależne od przeciwciał wzmocnienie replikacji wirusa, jak to zaobserwowano u innych koronawirusów. Identyfikacja epitopów ochronnych wobec szerszego spektrum białek S koronawirusów jest istotna do opracowania bardziej uniwersalnej szczepionki. Opisywane badanie sugeruje jednak, że tak szeroko ochronne epitopy reagujące krzyżowo nie występują w ludzkim organizmie.
Leczenie.
Światowa Organizacja Zdrowia wprowadziła tymczasowy termin „ostra choroba układu oddechowego 2019-nCoV” na określenie choroby wywołanej przez wirusa. Nazwa ta później została zmieniona na COVID-19 (choroba koronawirusowa 2019, ang. Coronavirus Disease 2019). Obecnie nie istnieje leczenie przyczynowe, zalecane jest leczenie objawowe.
Poniżej opisano leczenie eksperymentalne, leki dopuszczone warunkowo oraz leki w trakcie badań.
W celu lepszego monitorowania i porównywania wyników badań najbardziej obiecujących eksperymentalnych leków przeciw wirusowi SARS-CoV-2 i chorobie COVID-19 w wielu krajach Światowa Organizacja Zdrowia wraz z partnerami podjęła w marcu 2020 roku współpracę na globalnym projektem „SOLIDARITY trial”, polegającym na koordynacji badań leków na całym świecie.
Szczepionka.
Trwają prace nad szczepionkami przeciwko wirusowi SARS-CoV-2. Część krajów zatwierdziła już jednak pierwsze szczepionki do obrotu w tym Rosja, USA, UK, EU.
Ponieważ SARS-CoV-2 używa tego samego receptora, ACE2, jak SARS, możliwe było wykorzystanie wyników wcześniejszych badań nad SARS.
Rodzaje szczepionek.
W trwających pracach nad szczepionkami próbuje się wytworzyć szczepionki typu:
Szczepionki wymagają badań dotyczących bezpieczeństwa i skuteczności ich stosowania. Jednym z najważniejszych wyzwań, zwłaszcza przy opracowywaniu szczepionek opartych na pojedynczych białkach wirusa jest zapewnienie, aby szczepionka nie wywoływała zależnego od przeciwciał wzmocnienia replikacji wirusa (ADE, ang. "antibody-dependent enhancement") oraz uzyskanie dłuższej niezawodności. Po opracowaniu szczepionki proces badania bezpieczeństwa i skuteczności trwa około 18 miesięcy.
Zobacz też: Badania nad szczepionką SARS-CoV-2.
Przeciwwskazania do szczepienia.
Według informacji dla pracowników brytyjskiej służby zdrowia, przeciwwskazaniem dla stosowania szczepionki Pfizer-BioNTech jest nadwrażliwość na substancję czynną lub na którąkolwiek substancję pomocniczą. Według wskazówek National Health Service szczepionki nie należy podawać osobom:
Przeciwwskazaniem nie są:
Brak jest wystarczających danych dotyczących szczepień kobiet w ciąży. W badaniach na zwierzętach nie stwierdzono jej szkodliwości, jednak przed podaniem należy rozważyć potencjalne ryzyko i korzyści.
Z kolei amerykańskie CDC nieco inaczej ustaliła przeciwwskazania. Ogólne, nawet poważne reakcje alergiczne na leki czy pokarmy nie stanowią przeciwwskazania. W wypadku występowania w przeszłości takich reakcji alergicznych na leki konieczne jest jedynie zachowanie szczególnej ostrożności, ale nie jest to jednak przeciwwskazanie do podania szczepionki. Jednoznacznym przeciwwskazaniem według CDC jest tylko poważna reakcja alergiczna na składniki szczepionki Pfizer-BioNTech lub Moderny.
Komisja Europejska przyjęła podobne zalecenia i przeciwwskazania jak CDC. W wypadkach podawanych przez NHS należy jedynie zachować ostrożność i obserwować pacjenta lub pacjentkę.
Leki przeciwwirusowe.
Niektóre istniejące środki przeciwwirusowe, które są stosowane na przykład przeciwko MERS-CoV i HIV, mogą być skuteczne przy zakażeniu SARS-CoV-2. Należą do nich inhibitory proteazy, takie jak indynawir, sakwinawir, lopinawir / rytonawir oraz interferon beta i remdesiwir. Narodowa Komisja Zdrowia ChRL zaleca łączenie inhibitorów proteazy HIV lopinawiru i rytonawiru oraz rybawiriny z wziewnym interferonem alfa. Badania z wykorzystaniem komórek Vero E6 wykazały, że w porównaniu z wirusem SARS nowy wirus SARS-CoV-2 wykazuje znacznie większą wrażliwość na terapię interferonami typu I, co skutkuje ograniczeniem jego replikacji. Według doniesień mediów, pierwszy pacjent w Hiszpanii zarażony wirusem SARS-CoV-2 po terapii lopinawirem / rytonawirem powrócił do pełni zdrowia. Należy zauważyć, że istnieją wyniki badań na 199 pacjentach w Chinach, które nie wykazały zadowalającej skuteczności lopinawiru/rytonawiru, jednak autorzy podkreślili krytyczny stan większości badanych pacjentów i fakt późnego wdrożenia leczenia. Jak podała Polska Agencja Prasowa 13 marca 2020 roku, polscy pacjenci hospitalizowani w Wojewódzkim Szpitalu Specjalistycznym im. J. Gromkowskiego we Wrocławiu będą mieli możliwość leczenia lekami na HIV i malarię. Ze względu na eksperymentalny charakter leczenia, prof. Krzysztof Simon, ordynator szpitala, poinformował, że uzyskał zgodę komisji bioetycznej, a leki będą podawane za zgodą pacjenta.
Chińskie Centrum Kontroli i Prewencji Chorób testuje istniejące metody leczenia zapalenia płuc pod kątem skuteczności w leczeniu zapalenia płuc związanego z SARS-CoV-2. Oprócz remdesiwiru aktualnie przeprowadzane są w Chinach testy fawipirawiru i chlorochiny (leku stosowanego przeciwko malarii) z udziałem ludzi. Fawipirawir – lek przeciwko wirusowi grypy – jest testowany na 70 pacjentach w Shenzhen, a 16 lutego 2020 roku został dopuszczony w Chinach na 5 lat pod nową nazwą Favilavir jako eksperymentalny lek przeciw COVID-19 i natychmiast wdrożony do produkcji.
W badaniu 138 pacjentów w Chinach zastosowanie środka przeciwwirusowego oseltamiwir nie wykazało znaczących efektów leczniczych. Również badanie in vitro nie wykazało działania przeciwwirusowego leków takich jak: velpatasvir, ledypaswir, litonavir, lopinawir, favilavir, sofosbuwir.
W badaniach in vitro obiecujące rezultaty związane były ze stosowaniem remdesiwiru, lopinawiru, emetyny oraz homoharringtoniny, które przyczyniały się do hamowania replikacji wirusa w hodowlach komórkowych Vero E6.
Chlorochina.
Chlorochina została przetestowana na ponad 100 pacjentach w szpitalach w Pekinie oraz w prowincji Guangdong i znajduje się od 20 lutego 2020 roku wraz z umifenowirem (nazwa handlowa Arbidol) – dopuszczonym w Rosji i Chinach lekiem przeciwgrypowym – na liście leków zalecanych. W eksperymencie klinicznym 27 lutego 2020 roku została potwierdzona skuteczność chlorochiny. Pierwsze wyniki zostały opublikowane w czasopiśmie BioScienceTrends, gdzie uznano leczenie chlorochiną jako „bardziej skuteczne” niż leczenie z użyciem placebo. Od 13 marca 2020 roku decyzją Urzędu Rejestracji Produktów Leczniczych, Wyrobów Medycznych i Produktów Biobójczych lek z cholorochiną został dopuszczony do leczenia wspomagającego w leczeniu wirusa w Polsce. Produkuje go polska firma Adamed pod nazwą Arechin.
Pomimo sygnałów o pozytywnym wpływie chlorochiny, wyniki pierwszych eksperymentów klinicznych 81 pacjentów z Brazylii sugerują, że wysokie dawki chlorochiny (to znaczy dawka całkowita 10-12g na cykl leczenia trwający 10 dni, według wcześniejszych zaleceń chińskiej Komisji Zdrowia w Prowincji Guangdong) mogą skutkować wydłużeniem QTc u pacjentów, a nawet zwiększonymi wskaźnikami śmiertelności.
Remdesiwir.
Remdesiwir wydaje się jednym z najbardziej obiecujących leków eksperymentalnych w leczeniu koronawirusa SARS-CoV-2. Potwierdzono skuteczność remdesiwiru in vitro
Naukowcy z University of Alberta w Kanadzie oraz z USA na podstawie badań in vitro odkryli mechanizm hamowania przez remdesiwir syntezy RNA u koronawirusów, z uwzględnieniem SARS-CoV-2. Lek ten należy do klasy analogów nukleotydów i wykazywał w poprzednich badaniach in vitro oraz in vivo szerokie spektrum działania wobec wirusów takich jak Ebola, wirus Nipah, SARS, MERS i innych koronawirusów.
Replikacja SARS-CoV-2 jest oparta na wirusowej polimerazie RNA zależnej od RNA (białka Nsp7, Nsp8, Nsp12). Badacze wykazali, że RNA-zależna polimeraza RNA włącza remdesiwir w formie farmakologicznie czynnego trifosforanu (RDV-TP) do RNA. Włączenie RDV-TP w pozycji "i" powoduje terminację syntezy RNA w pozycji "i+3". RDV-TP wykazuje wysoką selektywność w porównaniu z odpowiednikiem Adenozyno-5′-trifosforanem (ATP) i lekami takimi jak sofosbuwir, fawipirawir, rybawiryna.
Przedstawiony mechanizm prowadzi do konkluzji, że remdesiwir jest środkiem o bezpośrednim działaniu przeciwwirusowym (DAA, ang. "Direct-Acting Antiviral").
Rysunek obrazuje biochemiczny mechanizm hamowania syntezy RNA-zależnej polimerazy RNA przez RDV-TP u koronawirusów SARS-CoV, MERS-CoV i SARS-CoV-2, który składa się z kilku etapów:
W randomizowanym, wieloośrodkowym, kontrolowanym placebo badaniu prowadzonym metodą podwójnie ślepej próby na 237 pacjentach w dziesięciu szpitalach w chińskiej prowincji Hubei (z czego 158 było leczonych remdesiwirem), leczenie remdesiwirem nie wiązało się ze znaczącymi statystycznie korzyściami klinicznymi.
Remdesiwir pozostaje wciąż środkiem eksperymentalnym, ponieważ wymaga dalszych badań na modelach zwierzęcych i eksperymentów klinicznych na ludziach. Obecnie w Stanach Zjednoczonych, Chinach i Włoszech trwa 3 faza badań klinicznych, sprawdzających skuteczność tego leku – publikacja wyników spodziewana jest do końca kwietnia 2020 roku. Lek nie jest dopuszczony do obrotu w żadnym kraju.
1 maja 2020 amerykańska FDA, bazując na wstępnych wynikach badań klinicznych z USA, dopuściła remdesiwir do interwencyjnego stosowania w ciężkich przypadkach zakażenia wirusem SARS-CoV-2.
Tocilizumab.
W styczniu 2021 brytyjski "National Institute for Health Research" zalecił użycie tocilizumabu (8 mg/kg) dla krytycznie chorych pacjentów z COVID-19 w ciągu pierwszych 24 godzin od rozpoczęcia intensywnej terapii podtrzymującej funkcjonowanie organów. Zalecenie sformułowano na podstawie wstępnych wyników badań kierowanych przez Imperial College London i obejmujących 353 chorych, wśród których – w porównaniu do kontrolnej grupy 402 pacjentów – śmiertelność była niższa o 24%, a intensywna terapia krótsza średnio o 10 dni.
Zapobieganie burzy cytokin.
Burza cytokin, zagrażająca życiu reakcja immunologiczna, może być powikłaniem choroby COVID-19, wywoływanej przez SARS-CoV-2.
Istnieją dowody, że hydroksycholorochina posiada właściwości hamujące burzę cytokin. Niektórzy naukowcy proponują jako potencjalną terapię łączenie hydroksychlorochiny z w celu zwiększenia skuteczności.
Narodowa Komisja Zdrowia ChRL na podstawie badań na małych grupach osób włączyła tocilizumab do wytycznych w zakresie leczenia pacjentów. Lek ten jest przeciwciałem monoklonalnym przeciw IL-6. Aktualnie znajduje się w 2 fazie badań klinicznych we Włoszech po wykazaniu pozytywnych efektów u osób z ciężkim przebiegiem choroby. W Stanach Zjednoczonych lek funkcjonuje pod nazwą Actemra i został dopuszczony przez FDA do leczenia innych chorób.
Terapia przeciwciałami.
Obiecującą potencjalną terapią ciężkich przypadków zakażenia może być leczenie specjalnie spreparowanym osoczem krwi, zawierającym swoiste przeciwciała zwalczające wirusa SARS-CoV-2 pozyskane od ozdrowieńców po COVID-19 (infekcji wywołanej tym gatunkiem koronawirusa). Skuteczność tego rodzaju immunizacji została ogłoszona przez chiński koncern National Biotec Group.
Inne.
Inhibitory proteazy Mpro.
Podstawą do poszukiwania leku przeciw wirusowi SARS-CoV-2 są badania grupy naukowców, w skład której wchodzi Marcin Drąg z Politechniki Wrocławskiej. Badacze, opierając się na doświadczeniach z wirusem SARS, zidentyfikowali enzym Mpro (lub 3CLpro, czyli główną proteazę), który jest kluczowy w procesie cięcia białek wirusa i jego replikacji. Autorzy sugerują, że zahamowanie tego enzymu jest kluczową formą terapii przeciwwirusowej. Podobne stanowisko zajął zespół naukowców z Niemiec, którzy w późniejszej publikacji potwierdzają znaczenie proteazy Mpro w leczeniu. Obydwie grupy badaczy podkreślają, że ponieważ proteaza ta nie występuje w organizmie człowieka, potencjalny lek będący jej inhibitorem cechowałby się brakiem skutków ubocznych i małą toksycznością dla człowieka. Jak poinformowały media, badacze z Politechniki Śląskiej, University of Alberta z Kanady i Politechniki Turyńskiej utworzyły międzynarodowy zespół Tunnelling Group, badający enzym Mpro i potencjalne leki.
Zespół naukowców z Chińskiej Akademii Nauk wykorzystując metody teoretyczne 3D, bazujące na integracji technik modelowania homologicznego struktury Mpro, dokowania molekularnego cząsteczek wybranych leków i obliczeniach energii wiązania wskazał jako potencjalny inhibitor głównej proteazy (Mpro) wirusa SARS-CoV-2.
Grupa naukowców z Brazylii przedstawiła wyniki badań, w których wskazała, że lek atazanawir może być skutecznym środkiem równocześnie hamującym proteazę Mpro, jak i zapobiegającym burzy cytokin.
Inhibitory wiązania z ACE2.
Prof. Krzysztof Pyrć i grupa naukowców z Uniwersytetu Jagiellońskiego opracowali inhibitory polimerowe HTCC, które bazują na modyfikowanym kationowo chitozanie. W oparciu o badania in vitro i ex vivo wirusa SARS-CoV-2 oraz innych koronawirusów badacze stwierdzili wysoką skuteczność hamowania wiązania glikoproteiny S z receptorem komórkowym ACE2 () za pomocą HTCC. Co więcej, naukowcy sugerują, że inhibitory HTCC mogą być dostosowane do hamowania dowolnego z wirusów z rodziny "Coronaviridae" (historyczne badania wykazały efektywność względem HCoV-NL63, HCoV-OC43, HCoV-229E, HCoV-HKU1, MERS oraz SARS-CoV-2), a w badaniach nie zaobserwowano toksyczności. Ponieważ nowa substancja nie jest dopuszczona do stosowania u ludzi, konieczne są jednak dalsze eksperymenty.
Inhibitory TMPRSS2.
Grupa niemieckich naukowców pod przewodnictwem Christiana Drostena przedstawiła w publikacji, że enzym TMPRSS2 (seryna 2), wymagany do rozmnażania wirusa, może być skutecznie hamowany za pomocą leku stosowanego w leczeniu przewlekłego zapalenia trzustki. Lek Camostat jest dopuszczony w Japonii i może zostać poddany bezpośrednio eksperymentom klinicznym.
Innym inhibitorem TMPRSS2 jest dostępna powszechnie bromheksyna, która jest poddawana klinicznej ocenie skuteczności leczenia u pacjentów z chorobą COVID-19.
Proteina Ly6e.
Interesujące pod kątem potencjalnego leczenia SARS-CoV-2 są odkrycia naukowców pod przewodnictwem "Johna Schogginsa" z University of Texas Southwestern, które następnie zostały podjęte i kontynuowane przez grupę naukowców pod przewodnictwem "Stephanie Pfaender" ze Szwajcarii. Grupa "Johna Schogginsa" odkryła, że ludzkie białko Ly6e zwiększa wirulencję (wnikanie i mnożenie) niektórych wirusów osłonkowych RNA, takich jak HIV-1, wirusa Gorączki Zachodniego Nilu, wirusa dengi czy wirusa Zika. Paradoksalnie, podczas testów na myszach naukowcy zauważyli, że po usunięciu genu Ly6e zwierzęta stały się niezwykle podatne na infekcje różnego rodzaju koronawirusami, co sugerowało odwrotny wpływ białka Ly6e na ten rodzaj wirusów. Potwierdziły to badania grupy "Stephanie Phaender", która wykazała in vitro oraz in vivo na myszach, że Ly6e silnie powstrzymuje infekcje wywołane różnymi typami koronawirusów, takimi jak HCoV-229E, MERS-CoV, SARS-CoV czy SARS-CoV-2, jednocześnie wywołując odwrotny efekt (tj. sprzyjając infekcji) podczas badania wirusów grypy typu A, flawiwirusów i HIV-1. W szczególności Ly6e powstrzymywała mediowaną przez glikoproteinę S fuzję osłonki wirusa z komórkami gospodarza. Wykazano również, że Ly6e bezpośrednio chroni limfocyty B i komórki dendrytyczne przed infekcją CoV u myszy. Podejście terapeutyczne naśladujące mechanizm działania Ly6e może zapewnić pierwszą linię obrony przed infekcjami koronawirusowymi.
Procedura triażu i leczenia pacjentów w Wuhanie.
W centrum medycznej segregacji w Wuhanie schemat diagnostyki i leczenia pacjentów z podejrzeniem zakażenia zakłada stosowanie przeciwwirusowego umifenowiru i antybiotykoterapię linezolidem, nemonoksacyną lub fluorochinolonami. Leczenie antybiotykami jest uzasadnione oczekiwaniem wtórnego zakażenia bakteryjnego tkanki płucnej uszkodzonej przez infekcję wirusową. Autorzy podkreślają znaczenie rozpoczęcia terapii przed potwierdzeniem diagnozy za pomocą testu RT-PCR, na podstawie wyników badań przedmiotowych, laboratoryjnych i diagnostycznych. Pacjenci bez obniżonej liczby limfocytów we krwi, bez wirusowego zapalenia płuc, bez duszności i bez zmniejszenia saturacji krwi tlenem poniżej 93% powinni zostać wypisani do opieki domowej bez badania RT-PCR. Dla tych pacjentów przeznaczona jest doustna azytromycyna lub amoksycylina. Pacjenci z zapaleniem płuc o innej niż CoV-2 patogenezie powinni być leczeni systematycznie i, jeśli to możliwe, w warunkach ambulatoryjnych. Kobiety w ciąży i osoby powyżej 65. roku życia powinny być traktowane podczas leczenia hospitalizacyjnego jako grupy szczególnego ryzyka. Autorzy badania uzasadniają swoje podejście przeciążeniem systemu opieki zdrowotnej w Wuhanie. Leczenie jak największej liczby pacjentów w domach wiąże się z ryzykiem, ale jest konieczne w celu równoczesnego leczenia wielu przypadków krytycznych.
Profilaktyka.
Zalecenia profilaktyczne:
Jednym ze środków prewencyjnych jest kwarantanna osób zakażonych podejrzanych o zakażenie wirusem, oraz mających kontakt z zakażonymi oraz przebywających w miejscach gdzie występuje epidemia.
Pojawienie się wirusa zwróciło uwagę na wirusy odzwierzęce. Przeniesieniu się wirusa sprzyjają takie obecne w Chinach czynniki, jak wzrost liczebności populacji, wylesianie, urbanizacja, zmiana klimatu, aspekty związane z produkcją żywności i trzymaniem zwierząt, a w końcu mutacja. Po poprzednich epidemiach zoonoz wirusowych rząd Chin podjął działania przeciwdziałające powtórzeniu się sytuacji. Li i współpracownicy zwracają uwagę na ograniczony charakter dotychczas podjętych działań mających zapobiec przenoszeniu się chorób wirusowych z innych gatunków zwierząt na człowieka.
Epidemiologia.
Ze względu na dużą epidemiologię nowego wirusa 11 marca 2020 roku Światowa Organizacja Zdrowia sklasyfikowała rozprzestrzenianie się wirusa SARS-CoV-2 jako pandemię.

</doc>
<doc id="4702452" url="https://pl.wikipedia.org/wiki?curid=4702452" title="Rithy Panh">
Rithy Panh

Rithy Panh, (ur. 18 kwietnia 1964 w Phnom Penh) – kambodżański reżyser, scenarzysta i producent filmowy, mieszkający na stałe we Francji. Twórca wielokrotnie nagradzanych filmów dokumentalnych i fabularnych.
Życiorys.
Autor filmu "Brakujące zdjęcie" (2013), który zdobył Nagrodę Główną w sekcji „Un Certain Regard” na 68. MFF w Cannes. Obraz ten był również nominowany jako oficjalny reprezentant Kambodży do Oscara dla najlepszego filmu nieanglojęzycznego.
Zasiadał w jury sekcji „Cinéfondation” na 54. MFF w Cannes (2001). Przewodniczył obradom jury Złotej Kamery na 72. MFF w Cannes (2019).

</doc>
<doc id="4702463" url="https://pl.wikipedia.org/wiki?curid=4702463" title="Kazimierz Kowalski (podoficer)">
Kazimierz Kowalski (podoficer)

Kazimierz Kowalski (ur. 10 lutego 1896 w Łaszewie, zm. 5 lipca 1978 w Łodzi) – podoficer Wojska Polskiego w II Rzeczypospolitej, kawaler Orderu Virtuti Militari. 
Życiorys.
Urodził się w rodzinie Józefa i Anieli z Wróblewskich. 
Absolwent szkoły powszechnej. Po ukończeniu nauki pracował w fabryce sznurowadeł.
Był członkiem Polskiej Organizacji Wojskowej.
W 1918 wstąpił do odrodzonego Wojska Polskiego i w szeregach 5 kompanii 28 pułku Strzelców Kaniowskich walczył na frontach wojny polsko-ukraińskiej, a następnie polsko-bolszewickiej.
W maju 1920 pod Biełkami, "zaatakował placówkę bolszewicką i zdobył sprzęt oraz jeńców".
Za bohaterstwo w boju został odznaczony Krzyżem Srebrnym Orderu Virtuti Militari.
Po zakończeniu wojny, w stopniu sierżanta został zdemobilizowany. Początkowo pracował w przemyśle, a następnie zajął się handlem. 
W 1939 walczył w obronie Warszawy.
W kwietniu 1940 aresztowany przez Niemców i osadzony w obozie koncentracyjnym.
Po wojnie wrócił do handlu, a w 1968 przeszedł na emeryturę.
Zmarł w Łodzi i spoczywa na miejscowym cmentarzu.
Był żonaty z Janiną z Jurgielewiczów, dzieci: Kazimierz (ur. 1925), Irena (ur. 1926) i Wanda (ur. 1929).

</doc>
<doc id="4702471" url="https://pl.wikipedia.org/wiki?curid=4702471" title="Santa Maria in Cosmedin">
Santa Maria in Cosmedin



</doc>
<doc id="4702473" url="https://pl.wikipedia.org/wiki?curid=4702473" title="Kościół Santa Maria in Cosmedin">
Kościół Santa Maria in Cosmedin



</doc>
<doc id="4702475" url="https://pl.wikipedia.org/wiki?curid=4702475" title="I Got You Babe">
I Got You Babe

I Got You Babe – singel amerykańskiego duetu Sonny &amp; Cher promujący ich debiutancki album pt. "Look at Us". Twórcą tekstu oraz producentem utworu jest Sonny Bono. Utwór został wydany 9 lipca 1965 jako pierwszy singel z albumu, a w sierpniu tego samego roku spędził trzy tygodnie na pierwszym miejscu notowania Billboard Hot 100 w Stanach Zjednoczonych. 
„I Got You Babe” często pojawiał się w filmie i telewizji, w tym w "Sonny and Cher Comedy Hour", jak również był coverowany przez takich artystów jak Etta James, Tiny Tim w 1968 roku, David Bowie z Marianne Faithfull w 1973 roku oraz Chrissie Hynde (1985 rok).
W 1993 roku Cher nagrała nową wersję utworu z animowanymi postaciami z kreskówki "Beavis i Butt-head", która znalazła się na albumie "The Beavis and Butt-Head Experience". Krążek ten osiągnął duży sukces komercyjny otrzymując status dwukrotnej platyny za sprzedaż ponad dwóch milionów egzemplarzy w USA. 

</doc>
<doc id="4702483" url="https://pl.wikipedia.org/wiki?curid=4702483" title="Piwoksyl tebipenemu">
Piwoksyl tebipenemu

Piwoksyl tebipenemu () – wielofunkcyjny organiczny związek chemiczny, bakteriobójczy antybiotyk beta-laktamowy z grupy karbapenemów, prolek, pierwszy doustny antybiotyk z tej grupy, oporny na działanie większości β-laktamaz w tym β-laktamaz o rozszerzonym spektrum działania i β-laktamaz chromosomalnych. 
Mechanizm działania.
Piwoksyl tebipenemu jest prolekiem i po wchłonięciu ulega szybkiej hydrolizie do aktywnej formy tebipenemu. Tebipenem jest antybiotykiem bakteriobójczym, hamującym syntezę ściany komórkowej bakterii Gram-ujemnych oraz Gram-dodatnich poprzez unieczynnianie białek wiążących penicylinę. Cefepim jest oporny na działanie większości β-laktamaz w tym β-laktamaz o rozszerzonym spektrum działania oraz β-laktamaz chromosomalnych.
Zastosowanie.
Piwoksyl tebipenemu jest zarejestrowany jedynie w Japonii w leczeniu zapalenia płuc, zapalenia ucha środkowego i zapalenia zatok przynosowych u dzieci.
Tebipenem wykazuje większą aktywność niż penicyliny oraz cefalosporyny wobec większości Gram-dodatnich i Gram-ujemnych szczepów bakterii takich jak gronkowiec złocisty oporny na metycylinę (MRSA), metycylinooporny szczep bakterii "Staphylococcus epidermidis" (MRSE), "Streptococcus pyogenes", "Enterococcus faecalis", pałeczka okrężnicy, pałeczka zapalenia płuc, "Enterobacter aerogenes", pałeczka ropy błękitnej. 
Badania kliniczne.
Pochodna bromowodorkowa piwoksylu tebipenemu jest aktualnie w trakcie badań klinicznych w leczeniu powikłanego zapalenia pęcherza moczowego oraz odmiedniczkowego zapalenia nerek.
Wykazano również aktywność tebipenemu w leczeniu gruźlicy wielolekoopornej (MDR-TB). 
Działania niepożądane.
Tebipenem powoduje u 20% pacjentów luźne stolce lub krótkotrwałą biegunkę, o niewielkim nasileniu.

</doc>
<doc id="4702484" url="https://pl.wikipedia.org/wiki?curid=4702484" title="Tebipenem">
Tebipenem



</doc>
<doc id="4702485" url="https://pl.wikipedia.org/wiki?curid=4702485" title="Bromowodorek piwoksylu tebipenemu">
Bromowodorek piwoksylu tebipenemu



</doc>
<doc id="4702487" url="https://pl.wikipedia.org/wiki?curid=4702487" title="Orapenem">
Orapenem



</doc>
<doc id="4702488" url="https://pl.wikipedia.org/wiki?curid=4702488" title="Fluorochrom">
Fluorochrom



</doc>
<doc id="4702490" url="https://pl.wikipedia.org/wiki?curid=4702490" title="Mistrzostwa Świata w Saneczkarstwie 2020">
Mistrzostwa Świata w Saneczkarstwie 2020

49. Mistrzostwa świata w saneczkarstwie 2020 odbyły się w dniach 14–16 lutego w rosyjskim Soczi. Rozegranych zostało siedem konkurencji: sprint jedynek kobiet, jedynki kobiet, sprint jedynek mężczyzn, jedynki mężczyzn, sprint dwójek mężczyzn, dwójki mężczyzn oraz zawody drużynowe.

</doc>
<doc id="4702491" url="https://pl.wikipedia.org/wiki?curid=4702491" title="Mieczysław Kowalski (oficer)">
Mieczysław Kowalski (oficer)

Mieczysław Kowalski (ur. 1 października 1884 w Nietrzanowie, zm. 4 lipca 1920) – podoficer armii niemieckiej, powstaniec wielkopolski, oficer Wojska Polskiego w II Rzeczypospolitej, kawaler Orderu Virtuti Militari. Pośmiertnie mianowany porucznikiem.
Życiorys.
Urodził się w rodzinie Antoniego i Ewy z Rzymkowskich. 
Absolwent gimnazjum w Środzie i kursu w akademii handlowej w Berlinie. Po zakończeniu nauki pracował jako kupiec zbożowy.
W 1914 został powołany do armii niemieckiej i w jej szeregach walczył na frontach I wojny światowej.
W 1919 wstąpił do oddziałów powstańczych i w stopniu wachmistrza walczył w na froncie zachodnim powstania wielkopolskiego.
W odrodzonym Wojsku Polskim mianowany podporucznikiem i do lipca 1919 był oficerem broni i amunicji przy Dowództwie Okręgu Wojskowego nr II. 
W tym też miesiącu został wyznaczony na stanowisko dowódcy 12 kompanii 155 pułku piechoty i na jej czele walczył na froncie polsko-bolszewickim.
W maju 1920, "na czele swojej kompanii atakował silnie umocnioną w okolicach miejscowości Borejki. Pomimo dużych strat wytrzymał na zdobytych stanowiskach przez cały dzień, do chwili przybycia oddziałów obwodowych".
Za bohaterstwo w boju został odznaczony Krzyżem Srebrnym Orderu Virtuti Militari.
W kolejnych dniach, broniąc swojej pozycji, został ciężko ranny i wzięty do niewoli, gdzie zmarł. Miejsce pochówku nie jest znane.
Pośmiertnie został awansowany na stopień porucznika.
Był żonaty z Zofią, dzieci: Janina (ur. 1912), Zdzisław (ur. 1913) i Roman (ur. 1915).

</doc>
<doc id="4702499" url="https://pl.wikipedia.org/wiki?curid=4702499" title="Chejroskopia">
Chejroskopia

Chejroskopia – dział techniki kryminalistycznej, pokrewny do daktyloskopii, zajmujący się badaniem linii papilarnych znajdujących się na krawędziach palców oraz na wewnętrznych częściach dłonii.

</doc>
<doc id="4702503" url="https://pl.wikipedia.org/wiki?curid=4702503" title="Podoskopia">
Podoskopia

Podoskopia, pelmatoskopia – dział techniki kryminalistycznej, pokrewny do daktyloskopii, zajmujący się badaniem linii papilarnych znajdujących się na stopach.

</doc>
<doc id="4702504" url="https://pl.wikipedia.org/wiki?curid=4702504" title="Pelmatoskopia">
Pelmatoskopia



</doc>
<doc id="4702508" url="https://pl.wikipedia.org/wiki?curid=4702508" title="Ewa Gargulińska">
Ewa Gargulińska

Ewa Gargulińska (ur. 27 sierpnia 1941 w Krakowie) – polska i brytyjska malarka. 
Życiorys.
Pochodzi z rodziny krakowsko-lwowskiej, wczesne dzieciństwo spędziła w Warszawie. Po zakończeniu II wojny światowej zamieszkała w Sopocie, po rozwodzie rodziców razem z matką zamieszkała ponownie w Krakowie. Mając 17 lat przebywała przez trzy miesiące w Paryżu, tam podjęła decyzję o zmianie wyboru kierunku studiów, zamiast filologii francuskiej postanowiła studiować malarstwo. Po egzaminie dojrzałości studiowała przez rok na krakowskiej Akademii Sztuk Pięknych, a następnie przeniosła się na Akademię Sztuk Pięknych w Warszawie. Studiowała pod kierunkiem prof. Henryka Tomaszewskiego, wybitnego twórcy malarstwa, czołowego autora plakatów. Uważano wówczas, że plakat stał się nową futurystyczną formą sztuki, przewyższającą tradycyjną sztukę plastyczną pod względem pomysłowości. W 1966 uzyskała tytuł magistra sztuki, jej prace z tego okresu uczestniczyły w wystawie młodych talentów, która odbyła się w Galerii Foksal w Warszawie. W 1971 jej prace wystawiono na wystawie zbiorowej ICA w Londynie, rok później wyjechała tam, aby pracować jako scenograf i projektantka tkanin. W 1973 wygasła jej wiza i zmuszona była powrócić do Warszawy, po niepokojącym incydencie ze służbami wewnętrznymi postanowiła na stałe opuścić Polskę. Znajomy pomógł jej przedostać się przez granicę, a następnie w oczekiwaniu na angielską wizę przebywała w Hamburgu. Tam sprzedała kilka swoich obrazów oraz plakatów filmowych, które stworzyła na zamówienie. Po zamieszkaniu w Londynie rozwinęła swoje możliwości twórcze. Od 1982 przez rok wykładała w School of Visual Arts w Nowym Jorku, po powrocie do Londynu w 1984 rozpoczęła trwającą do 2011 pracę dla Central Saint Martins.
Prace Ewy Gargulińskiej znajdują się w kolekcjach wielu muzeów i galerii m.in. National Museum of Women in the Arts w Waszyngtonie i Narodowej Galerii Sztuki Zachęta w Warszawie. Największy zbiór jej prac zgromadził dr. Arthur Sackler (1913-1987), pojedyncze egzemplarze posiadają John Cusack, Jeremy Irons, Michael Scott i Vernon Ellis. Ewa Gargulińska malowała portrety w Nowym Jorku, tworzyła kostiumy dla Gate Theatre w Dublinie oraz plakaty dla Madame Tussauds w Londynie.

</doc>
<doc id="4702515" url="https://pl.wikipedia.org/wiki?curid=4702515" title="Stefan Niewitecki">
Stefan Niewitecki

Stefan Niewitecki (ur. 17 sierpnia 1895 r. w Szubinie, zm. 25 maja 1967 r. w Szczecinie) – sierżant pilot Wojska Polskiego, kawaler Orderu Virtuti Militari.
Życiorys.
Syn Józefa i Apolonii z domu Marten. Po wybuchu I wojny światowej został powołany do odbycia służby wojskowej w armii cesarstwa niemieckiego. Został skierowany na szkolenie lotnicze do Grudziądza i Poznania, po jego ukończeniu walczył na froncie zachodnim. Podczas lotu bojowego 3 maja 1918 roku został zestrzelony i znalazł się w niewoli brytyjskiej.
Po uwolnieniu wstąpił do armii Hallera, w składzie której powrócił do Polski. Zgłosił się do służby w polskim lotnictwie, otrzymał przydział do 2 eskadry wywiadowczej. W jej składzie brał udział w walkach podczas powstania wielkopolskiego, następnie został skierowany na front wojny polsko-bolszewickiej. 20 kwietnia 1920 roku, podczas lotu z ppor. obs. Janem Żardeckim, został zestrzelony w okolicach Żytomierza. Udało im się zbiec i po kilku tygodniach powrócić do macierzystej jednostki.
Został przeniesiony do 14 eskadry wywiadowczej. Podczas lotu 22 września 1920 roku, w załodze z pchor. obs. Mieczysławem Serdeckim, przeprowadzał rozpoznanie rejonu Szepietówki dla sztabu 13 Dywizji Piechoty 3 Armii. Na drodze Annopol-Ostróg napotkali oddziały 1 Armii Konnej Siemiona Budionnego, które zaatakowali i rozproszyli. Pomimo zranienia pilota w rękę i 14-krotnego trafienia samolotu zdołali powrócić na lotnisko.
10 listopada 1920 roku został przeniesiony do rezerwy. Zamieszkał w Bydgoszczy gdzie prowadził kilka przedsiębiorstw (m.in. kręgielnię, firmę przewozową oraz restaurację). Był członkiem i prezesem Polskiego Towarzystwa Gimnastycznego „Sokół”, członkiem Stronnictwa Narodowego i Bractwa Kurkowego w Żninie.
Po wybuchu II wojny światowej został zmobilizowany i walczył w kampanii wrześniowej a następnie w oddziałach Polskich Sił Zbrojnych na Zachodzie. W 1946 roku został zdemobilizowany i powrócił do Polski. Zamieszkał w Szczecinie, gdzie zmarł 25 maja 1967 i został pochowany na Cmentarzu Centralnym (kwatera 40A, rząd 7, grób 16).
Ordery i odznaczenia.
Za swą służbę w polskim lotnictwie otrzymał odznaczania:

</doc>
<doc id="4702518" url="https://pl.wikipedia.org/wiki?curid=4702518" title="Pomnik Osadników Wojskowych w Lwówku Śląskim">
Pomnik Osadników Wojskowych w Lwówku Śląskim

Pomnik Osadników Wojskowych w Lwówku Śląskim – stworzony na bazie pomnika Ottona von Bismarcka ze „Szkolnej Górki” (Góra Szpitalna) pomnik odsłonięty w połowie lat osiemdziesiątych XX wieku.
Pomnik Ottona von Bismarcka w Lwówku Śląskim powstał prawdopodobnie w przedziale lat 1868–1914. Pomnik ów składał się z głazu narzutowego z przytwierdzonym doń metalowym medalionem z wizerunkiem niemieckiego polityka. Sam głaz znajdował się na kamiennej podstawie, która do dziś znajduje się na szczycie Szpitalnej Góry. Jeszcze w latach 70. XX wieku, a prawdopodobnie nawet do 1984 roku kamień kanclerza stał na swoim pierwotnym miejscu, choć co prawdopodobne, niedługo po II wojnie światowej mogła zostać usunięta tablica z wizerunkiem Bismarcka. Krótko po zakończeniu II wojny światowej wzdłuż zachodnich granic Polski utworzono pas osadnictwa wojskowego. Na terenie tego pasa z okolic Lwówka Śląskiego znalazły się m.in. następujące powiaty: lwówecki, lubański, zgorzelecki i żagański. Wynagrodzenie żołnierzom trudu bojowego zaczęło przybierać formę w postaci rozkazów o organizacji osadnictwa wojskowego. Powiat lwówecki przydzielony został żołnierzom 10 Sudeckiej Dywizji Piechoty. W osadnictwie wojskowym nie pominięto również rodzin żołnierzy poległych. W celu praktycznej realizacji osadnictwa dowództwo wojskowe kierowało w teren komendantów wojennych, którzy, między innymi, byli również odpowiedzialni za sprawne przeprowadzenie osadnictwa. Sierpniem 1945 roku takim komendantem wojennym na powiat lwówecki został mianowany podpułkownik Ludwik Dmyszewicz, a jego zastępcą został Henryk Żuchowski. Do 11 września 1945 roku w powiecie lwóweckim osiadło 730 osadników wojskowych. W trakcie kontynuowania różnych form osiedleńczych liczba osadników wojskowych systematycznie wzrastając osiągnęła jesienią 1947 roku na terenie powiatu lwóweckiego liczbę 5200.
Na cmentarzu komunalnym, w niewielkiej odległości od kaplicy cmentarnej, znajduje się pomnik ku czci i pamięci osadników wojskowych, do którego dostać się można kierując się w linii prostej na południe od bramy głównej cmentarza (północnej, obok kaplicy). Do znajdującego się w dolnej części nekropolii pomnika prowadzi wybrukowana alejka, a następnie kilka kamiennych schodów. Za pomnikiem ustawione są dwa maszty flagowe. Dziewiętnastego maja 1984 roku odsłonięto piaskowcowy głaz ozdobiony dwoma nagimi, grunwaldzkimi mieczami krzyżackimi oraz tablicą z inskrypcją:
"„W hołdzie"
"osadnikom wojskowym"
"kombatantom II wojny światowej"
"w roku 40-lecia PRL"
"19 maja 1984"
"Społeczeństwo"
"miasta i gminy"
"Lwówka Śl.”"

</doc>
<doc id="4702522" url="https://pl.wikipedia.org/wiki?curid=4702522" title="Primer-dimer">
Primer-dimer



</doc>
<doc id="4702526" url="https://pl.wikipedia.org/wiki?curid=4702526" title="Rajd Dolnośląski 1967">
Rajd Dolnośląski 1967

11. Rajd Dolnośląski – 11. edycja Rajdu Dolnośląskiego. Był to rajd samochodowy rozgrywany od 19 do 21 maja 1967 roku. Była to druga runda Rajdowych Samochodowych Mistrzostw Polski w roku 1967. Rajd składał się z następujących prób sportowych: 5 odcinków specjalnych, próby szybkości górskiej, próby przyśpieszenia, próby szybkości płaskiej i próby zwrotności. Został rozegrany na nawierzchni asfaltowej. Zwycięzcą rajdu został Antoni Weiner.

</doc>
<doc id="4702527" url="https://pl.wikipedia.org/wiki?curid=4702527" title="Puchar Króla (2019/2020)">
Puchar Króla (2019/2020)

Puchar Króla 2019/2020 – 118. edycja Pucharu Króla. Rozgrywki rozpoczęły się 13 listopada 2019 a zakończyły się finałem rozgrywanym na Estadio La Cartuja w Sewilli 3 kwietnia 2021. Tytułu z poprzedniego sezonu bronił klub Valencia CF. W finale Real Sociedad pokonał Athletic Bilbao 1:0 i zdobył Puchar Króla.
Początkowo finał miał się odbyć 18 kwietnia 2020 roku, jednak z powodu pandemii COVID-19 i zawieszeniu rozgrywek w Hiszpanii w marcu 2020 roku został on przełożony. Po wznowieniu rozgrywek finaliści Athletic Bilbao i Real Sociedad naciskały federację, aby finał mógł odbyć się z udziałem kibiców. W związku z tym finał był przekładany, gdyż sytuacja pandemiczna nie pozwalała na rozegranie meczu z kibicami. Ostatecznie finał odbył się 3 kwietnia 2021 roku.
Zakwalifikowane drużyny.
Poniższe drużyny zakwalifikowały się do udziału w Copa del Rey 2019/2020:
4 półfinalistów Superpucharu Hiszpanii 2019/2020:
16 drużyn z Primera División (2018/2019):
21 zespołów z Segunda División (2018/2019):
28 zespołów z Segunda División B (2018/2019). Zespoły z pięciu najlepszych miejsc z czterech grup (oprócz drużyn rezerw) oraz pięć drużyn z największą liczbą punktów (nie wliczając drużyn rezerw):
32 drużyny z Tercera División (2018/2019). Zwycięzcy każdej z osiemnastu grup (oprócz drużyn rezerw):
4 półfinalistów Copa Federación z sezonu 2018/2019:
20 drużyn z zakwalifikowanych do piątego poziomu hiszpańskich rozgrywek z sezonu 2018/2019:
Sezon i format rozgrywek.
29 kwietnia 2019 roku Hiszpańska Federacja Piłkarska ogłosiła nowy format rozgrywek.
Ten format powoduje, że do etapu ćwierćfinałów będzie rozgrywany jeden mecz, a od półfinału dwumecz.
Hiszpańska Federacja Piłkarska zatwierdziła ten format 31 lipca 2019.
Runda wstępna.
Zespoły zostały rozlosowane według kryteriów geograficznych, tak, aby zespoły miały jak najmniej odległości do przebycia przed meczem. Losowanie odbyło 17 października 2019 roku. 
Mecze zostały rozegrane były 13 listopada 2019 roku (rozegrany został jeden mecz).
Pierwsza runda.
W tej rundzie udział wzięły drużyny zwycięskie z Rundy wstępnej a także wszystkie pozostałe drużyny z wyjątkiem półfinalistów Superpucharu Hiszpanii. Zespoły zostały rozlosowane tak, aby drużyny z Primera División zmierzyły się z drużynami z niższych dywizji. Losowanie odbyło 17 listopada 2019 roku. 
Mecze zostały rozegrane były pomiędzy 11 grudnia 2019 roku a 8 stycznia 2020 roku (rozegrany został jeden mecz).
Druga runda.
Zespoły zostały rozlosowane tak, aby drużyny z Primera División zmierzyły się z drużynami z niższych dywizji. Losowanie odbyło 20 grudnia 2019 roku. 
Mecze zostały rozegrane były pomiędzy 11 a 12 stycznia 2020 roku (rozegrany został jeden mecz).
1/16 finału.
Cztery drużyny uczestniczące w Superpucharze Hiszpanii 2019–2020 zostały najpierw wylosowane z drużynami z najniższej kategorii. Po nich wszystkie pozostałe drużyny z najniższych kategorii zmierzyły się z resztą drużyn La Liga. Losowanie odbyło się 14 stycznia 2020 roku.
Mecze zostały rozegrane były pomiędzy 21 a 23 stycznia 2020 roku (rozegrany został jeden mecz).
1/8 finału.
Sześć drużyn La Liga zostało dolosowanych do sześciu zespołów z niższych lig. Pozostałe zespoły La Liga zostały rozlosowane między sobą. Losowanie odbyło się 24 stycznia 2020 roku. 
Mecze zostaną rozegrane pomiędzy 28 a 30 stycznia 2020 roku (rozegrany zostanie jeden mecz).
Ćwierćfinały.
Jedna drużyna La Liga została dolosowana do zespołu z niższej ligi. Pozostałe zespoły La Liga zostały rozlosowane między sobą. Losowanie odbyło się 31 stycznia 2020 roku. 
Mecze zostaną rozegrane pomiędzy 4 a 6 lutego 2020 roku (rozegrany zostanie jeden mecz).
Półfinały.
Losowanie odbyło się 7 lutego 2020 roku.
Mecze zostały rozegrane w dniach 12-13 lutego i 4-5 marca 2020 roku (rozegrany został dwumecz).
Najlepsi Strzelcy.
"Źródło:"

</doc>
<doc id="4702531" url="https://pl.wikipedia.org/wiki?curid=4702531" title="Anna Pólkowska">
Anna Pólkowska



</doc>
<doc id="4702533" url="https://pl.wikipedia.org/wiki?curid=4702533" title="Stanisław Manczarski">
Stanisław Manczarski

Stanisław Manczarski (ur. 7 marca 1901 w Pszczonowie, zm. 16 listopada 1963 w Gdańsku) – polski lekarz, specjalista medycyny sądowej, wykładowca uniwersytecki, rektor Akademii Medycznej w Gdańsku (1956-1962)
Życiorys.
W 1926 uzyskał stopień doktora na Uniwersytecie Warszawskim. W latach 1926-1938 pracował na Zakładzie Medycyny Sądowej UW. W 1938 po habilitacji otrzymał tytuł docenta medycyny sądowej. Podczas powstania warszawskiego służył jako internista w szpitalu polowym w budynku Gimnazjum im. Cecylii Plater-Zyberkówny przy ulicy Piusa XI 24 (obecnie Piękna) oraz w szpitalu Zgrupowania "Chrobry II") przy ulicy Mariańskiej 1. Po powstaniu przebywał w Stalagu IV B Zeithain i leczył w jego lazarecie (numer obozowy 299378).
Od 1946 pracował w Akademii Lekarskiej, w 1950 przemianowanej na Medyczną w Gdańsku. Zorganizował i kierował Katedrą Medycyny Sądowej. W latach 1948-1951 pełnił funkcję dziekana Wydziału Lekarskiego, zaś 1956-1962 - rektora. Był członkiem Międzynarodowej Akademii Medycyny Sądowej i Społecznej w Brukseli oraz Komisji Medycyny Sądowej przy Radzie Naukowej Ministerstwa Zdrowia. Należał do członków założycieli Polskiego Towarzystwa Medycyny Sądowej i Kryminalnej. Od 1949 do śmierci zasiadał w jego Zarządzie Głównym, pełnił także obowiązki sekretarza redakcji organu PTMSiK "Czasopisma Sądowo-Lekarskiego". Został pochowany na cmentarzu Srebrzysko w Gdańsku (rejon IX, kwatera profesorów, rząd 2).
Działalność naukowa.
W latach międzywojennych zajmował się głównie konsekwencjami uszkodzeń postrzałowych, ran kłutych, tężca, uduszenia oraz problematyką samobójstw. Po 1945 roku główne przedmioty jego zainteresowań to organizacja orzecznictwa sądowo-lekarskiego i ubezpieczeniowego, opracowywanie projektu nauczania medycyny sądowej w Polsce oraz analiza sądowo-lekarska przyczyn wypadków drogowych.

</doc>
<doc id="4702534" url="https://pl.wikipedia.org/wiki?curid=4702534" title="Sin Sang-sik">
Sin Sang-sik

Sin Sang-sik (kor. 신상식 ;ur. 12 października 1941) – południowokoreański zapaśnik walczący w stylu klasycznym. Dwukrotny olimpijczyk. Zajął ósme miejsce w Tokio 1964 i Meksyku 1968, w kategorii do 52 kg.

</doc>
<doc id="4702536" url="https://pl.wikipedia.org/wiki?curid=4702536" title="Sin Sang-Sik">
Sin Sang-Sik



</doc>
<doc id="4702540" url="https://pl.wikipedia.org/wiki?curid=4702540" title="Kim Ik-jong">
Kim Ik-jong

Kim Ik-jong (kor. 김익종 ;ur. 10 maja 1941) – południowokoreański zapaśnik walczący w stylu klasycznym. Dwukrotny olimpijczyk. Zajął czternaste miejsce w Tokio 1964 i dziewiąte w Meksyku 1968. Walczył w kategorii 63–70 kg.

</doc>
<doc id="4702546" url="https://pl.wikipedia.org/wiki?curid=4702546" title="Gang Du-man">
Gang Du-man

Gang Du-man (kor. 강두만 ;ur. 12 kwietnia 1933) – południowokoreański zapaśnik walczący w obu stylach. Olimpijczyk z Tokio 1964, gdzie zajął dwunaste i piętnaste miejsce. Walczył w kategorii 87–97 kg.

</doc>
<doc id="4702547" url="https://pl.wikipedia.org/wiki?curid=4702547" title="Strefa wolna od ideologii LGBT">
Strefa wolna od ideologii LGBT

Strefa wolna od ideologii LGBT, także strefa wolna od LGBT – obszar w Polsce, objęty uchwałą organu samorządu terytorialnego deklarującą, że jest to teren wolny od tzw. ideologii LGBT. W szerszym znaczeniu jest to obszar objęty jedną z uchwał anty-LGBT, która przez część źródeł jest wprost określana jako homofobiczna, m.in.: lobbowaną przez Ordo Iuris Samorządową Kartą Praw Rodzin czy Rezolucją przeciwko „ideologii LGBT” oraz innymi deklaracjami wprost lub pośrednio wykluczającymi osoby LGBT i ich rodziny.
Oponenci uchwał w sprawie stref wolnych od LGBT twierdzą, że są one próbą stygmatyzacji, wykluczenia członków społeczności LGBT oraz nie chronią ich rodzin. Zwolennicy twierdzą natomiast, że uchwały nie uderzają w ludzi, lecz są jedynie wyrazem sprzeciwu wobec tzw. ideologii LGBT, która ma w ich opinii dążyć do zniszczenia ich wartości, takich jak tradycyjna rodzina, którą w ich rozumieniu jest tylko związek kobiety i mężczyzny. 
Niezależnie od odbioru społecznego działań samorządów, w przypadku uchwał przeciwko ideologii LGBT polskie sądy administracyjne uznały, że ingerują one w godność i życie prywatne tej grupy mieszkańców, które identyfikują się jako osoby LGBT, wskazując przy tym, że niezależnie jakie były intencje radnych, społecznym skutkiem uchwały jest naruszenie godności, czci i dobrego imienia oraz ściśle związanego z tymi dobrami życia prywatnego określonej grupy mieszkańców".
Uchwały przeciwko ideologii LGBT zostały uznane przez polskie sądy za mające charakter normatywny, uważane są jednak przede wszystkim za symboliczne. Wybrane źródła wskazują, że nadały one homofobii oficjalny status i radni samorządów interpretują ją jako podstawę homofobicznej dyskryminacji lub też zatrzymania inicjatyw mających na celu zaadresowanie problemu homofobii i dyskryminacji mniejszości. Parlament Europejski w rezolucji stwierdził, że "utworzenie stref wolnych od LGBTI, nawet jeśli nie polega na wprowadzaniu fizycznych barier, stanowi środek skrajnie dyskryminujący, który ogranicza przysługującą obywatelom UE swobodę przemieszczania się".
W styczniu 2020 łącznie regiony, w których przyjęto Samorządową Kartę Praw Rodzin bądź uchwałę ustanawiającą strefę wolną od LGBT zajmowały ponad 30% obszaru Polski.
Kontekst.
W lutym 2019 prezydent Warszawy Rafał Trzaskowski podpisał deklarację popierającą poszanowanie praw osób LGBTQ oraz zapowiedział, że zamierza stosować się do wytycznych Światowej Organizacji Zdrowia i włączyć tematykę LGBT do szkolnych programów edukacji seksualnej w Warszawie. Prezes partii PiS Jarosław Kaczyński odpowiedział na tę deklarację, nazywając prawa LGBT „importem”, który zagraża Polsce. Deklaracje „stref wolnych od ideologii LGBT” są uważane za reakcję na deklarację warszawską. Inni politycy partii takich jak Prawo i Sprawiedliwość czy Konfederacja wyrazili sprzeciw wobec programu edukacji seksualnej, twierdząc, że będzie on służył „seksualizacji dzieci”. Analizując termin „seksualizacja dzieci”, Katarzyna Kłosińska i Michał Rusinek wskazują, że słowo „seksualizacja” nie występuje w polszczyźnie ogólnej i że stosowane jest jako straszak.
Według zwolenników stref wolnych od ideologii LGBT są one deklaracjami, mającymi wyrazić sprzeciw wobec „promocji i afirmacji” tzw. ideologii LGBT lub ideologii ruchów LGBT. Kontrowersje wśród tej grupy osób wzbudziło przyjęcie w Warszawie Deklaracji LGBT+ w której pojawił się punkt o wprowadzeniu w szkołach edukacji opartej na wytycznych Światowej Organizacji Zdrowia (WHO) Standardy Edukacji Seksualnej WHO a szczególnie zawarta w nich matryca wiekowa także budziła kontrowersje. Rzecznik Praw Dziecka Mikołaj Pawlak skierował do prezydenta Warszawy Rafała Trzaskowskiego pytania dotyczące deklaracji i stwierdził, że standardy WHO "niosą ze sobą stwierdzenia, które są wątpliwe dla wielu rodziców". Prezydent Warszawy Rafał Trzaskowski w odpowiedzi na krytykę powiedział, że zajęcia w szkołach zgodnie z tekstem podpisanej deklaracji będą dobrowolne "a rodzice będą mogli się na nie zgodzić bądź nie".
Innym programem, który wzbudził kontrowersje wśród osób o poglądach prawicowo-konserwatywnych i niektórych stowarzyszeń rodzicielskich był gdański program "Zdrovve Love". Kontrowersje wzbudzały zarówno wydawane broszury programu, jak i jego przyjęcie w Gdańsku w lutym 2018. W lutym 2020 kilkanaścioro gdańskich licealistów wzięło udział w proteście przeciwko programowi, a jedno ze stowarzyszeń rodziców w Gdańsku stwierdziło, że jest to próba indoktrynacji i zachęcenia dzieci do uprawiania seksu. Kontrowersje wywołało wiele punktów programu, który, według konserwatystów, otwarcie zachęca młodzież do podejmowania aktów seksualnych, także między osobami tej samej płci. Zwolennicy uchwał w sprawie stref wolnych od LGBT argumentują, że deklaracje mają być sprzeciwem wobec niektórych tego rodzaju programów tzw. ideologii LGBT i służyć promowaniu chrześcijańsko-tradycjonalistycznych wartości.
Z kolei według oponentów uchwał anty-LGBT oraz wielu źródeł zagranicznych, takich jak „The Daily Telegraph” konserwatywny establishment obawia się liberalnej transformacji, która może zburzyć władzę Kościoła katolickiego w Polsce w sposób podobny do transformacji związanej z Kościołem irlandzkim. Według gazety spadająca frekwencja w Kościele, nasilająca się sekularyzacja i skandale związane z wykorzystywaniem seksualnym wywierają presję na środowisko konserwatywne. W maju 2019 polska policja aresztowała aktywistkę na rzecz praw obywatelskich Elżbietę Podleśną za wywieszenie plakatów przedstawiających Obraz Matki Boskiej Częstochowskiej z aureolą pomalowaną na tęczowe kolory, pod zarzutem obrażania uczuć religijnych, co jest w Polsce nielegalne. Także w maju, dwa tygodnie przed wyborami do Parlamentu Europejskiego w 2019, w Internecie ukazał się dokument o wykorzystywaniu seksualnym dzieci w Kościele. Według "Balkan Insight" dokument ten mógł zaszkodzić nastawionemu na Kościół elektoratowi PiS, co skłoniło prezesa PiS-u Kaczyńskiego do ostrej wypowiedzi na temat narodu polskiego i dzieci jako atakowanych przez zboczone obce idee, co z kolei doprowadziło konserwatywnych wyborców do mobilizacji poparcia dla PiS-u. Według badaczki feministycznej Agnieszki Graff, „atak na osoby LGBT został wywołany przez Deklarację Warszawską, ale to była tylko mile widziana wymówka”, ponieważ PiS starał się pobudzić wiejską tradycyjną społeczność i potrzebował kozła ofiarnego na miejsce imigrantów.
W sierpniu 2019 arcybiskup Krakowa Marek Jędraszewski powiedział, że „ideologia LGBT” jest jak „tęczowa zaraza” w kazaniu upamiętniającym powstanie warszawskie. Wkrótce potem, w jednym z poznańskich nocnych klubów, drag queen symulowała jego morderstwo na scenie. Prokuratura odmówiła wszczęcia śledztwa w sprawie wypowiedzi arcybiskupa. Po złożeniu przez osobę prywatną pozwu do sądu przeciw Markowi Jędraszewskiemu, o naruszenie ww. słowami dóbr osobistych, Sąd Okręgowy w Krakowie w grudniu 2020 oddalił pozew, stwierdzając w uzasadnieniu, iż wypowiedź arcybiskupa mieści się "w granicach dopuszczalnej obrony wiary" oraz powołał się na Konkordat z 1993 roku, który, zdaniem SO w Krakowie, "zezwala duchownym na używanie nawet ostrych sformułowań". Ponadto, sąd stwierdził, iż "Arcybiskup Marek Jędraszewski, mówiąc o "tęczowej zarazie", działał w szeroko pojętym interesie społecznym". Takie uzasadnienie wyroku wywołało kontrowersje w środowisku prawniczym – w mediach pojawiły się zarzuty podważające bezstronność sądu w tej sprawie, a także o sądową aprobatę homofobii.
Na stan obecny w lutym 2020, osoby LGBT nie są chronione prawnie przed wykluczeniem, jak również przestępcami nienawiści lub naruszeniem ich dóbr osobistych, w przeciwieństwie do mniejszości etnicznych i grup wyznaniowych, co jest uznawane za jeden z powodów rozprzestrzeniania się deklaracji.
Naklejki.
24 lipca 2019 konserwatywna „Gazeta Polska” wydała naklejki „Strefa wolna od LGBT”. Potępili je dyplomaci akredytowani w Warszawie i wielu polityków polskiej opozycji. Ambasadorka USA w Polsce Georgette Mosbacher napisała: „Jestem rozczarowana i zaniepokojona, że niektóre grupy używają naklejek w celu promowania nienawiści i nietolerancji”. Na krytykę redaktor naczelny Gazety Polskiej Tomasz Sakiewicz odpowiedział: „to, co się dzieje, jest najlepszym dowodem na to, że LGBT to ideologia totalitarna”.
Sąd Okręgowy w Warszawie, rozpatrując wniosek o zabezpieczenie w sprawie z powództwa Bartosza Staszewskiego przeciwko Gazecie Polskiej, nakazał wstrzymanie dystrybucji naklejek do czasu rozpatrzenia sprawy przez sąd (w sprawie pełnomocniczką była Sylwia Gregorczyk-Abram). Jednak redaktor gazety nie zgodził się z orzeczeniem, twierdząc, że są to „fake news” i cenzura oraz że gazeta będzie kontynuować dystrybucję naklejek. Dodał również, że: „jeżeli gdzieś specjalnie będą chować gazetę lub naklejkę zgłoszą sprawę do prokuratury”. Gazeta kontynuowała dystrybucję naklejek, jednak zmodyfikowała naklejkę tak, aby brzmiała ona „Strefa wolna od ideologii LGBT”. Tygodnik nie wycofał także ze sprzedaży edycji zawierających pierwszą wersję naklejki.
W lipcu polska sieć sklepów Empik odmówiła dystrybucji „Gazety Polskiej” po jej wydaniu z naklejkami. Również sieć stacji benzynowych BP zadeklarowała wycofanie „Gazety Polskiej” ze sprzedaży. Natomiast Newsweek i Kampania przeciw Homofobii dystrybuowali swoje wersje naklejek z napisem „Strefa wolna od nienawiści”, a ASZdziennik przygotował naklejki z napisem „strefa wolna od stref wolnych”.
Demonstracje.
W Rzeszowie, po złożeniu przez aktywistów LGBT wniosku o przeprowadzenie parady równości, radni PiS przygotowali projekt uchwały o uczynieniu Rzeszowa strefą wolną od LGBT i zakazania tego wydarzenia. Do władz miasta wpłynęło 29 wniosków o kontrdemonstracje, w wyniku czego wywodzący się z opozycyjnego Sojuszu Lewicy Demokratycznej prezydent miasta Tadeusz Ferenc zakazał marszu ze względów bezpieczeństwa. Zakaz ten został następnie uchylony orzeczeniem sądu. Projekt stanowiska przedstawiony przez PiS został odrzucony dwoma głosami.
Po burzliwych wydarzeniach podczas pierwszego marszu równości w Białymstoku i nalepkach „Gazety Polskiej” odbyła się w Gdańsku 23 lipca 2019 demonstracja tolerancji pod hasłem „strefa wolna od stref”. W Szczecinie i Łodzi odbyły się demonstracje pod hasłem „Strefa wolna od nienawiści”.
W marcu 2020 w Berlinie odbyła się również demonstracja przeciwko „Strefom bez LGBT” w Polsce.
Lista jednostek samorządowych, w których przyjęto uchwały, deklaracje lub stanowiska dotyczące „ideologii LGBT”.
Do 30 września 2019 różnego rodzaju uchwały, deklaracje i stanowiska dotyczące „ideologii LGBT” przyjęły: 24 gminy, 18 powiatów oraz 4 województwa. Większość z nich znajduje się w historycznie konserwatywnej południowo-wschodniej części kraju.
Samorządowa Karta Praw Rodzin.
Pozarządowa Fundacja Instytut na rzecz Kultury Prawnej Ordo Iuris przygotowała w marcu 2019 Samorządową Kartę Praw Rodzin, której współautorami oprócz niej są: Centrum Życia i Rodziny, CitizenGO Polska, Fundacja Mamy i Taty, Ruch 4 Marca, Stowarzyszenie Rodzin Wielodzietnych „Szczęśliwy Dom” w Gdańsku, Stowarzyszenie „Dar Życia”, Stowarzyszenie Pedagogów „Natan”, Stowarzyszenie Rodzice Chronią Dzieci. Dokument jest wzorem uchwały samorządowej, która może być przyjęta zarówno na szczeblu gminy, powiatu, jak i województwa. Karta zawiera bezpośrednie wytyczne, między innymi uniemożliwienie przeznaczania środków publicznych na projekty podważające zapisaną w konstytucji RP identyfikację małżeństwa, które w konserwatywnym rozumieniu art. 18 Konstytucji oznacza związek kobiety i mężczyzny, a także zrezygnowanie z usług i świadczeń przeznaczonych wyłącznie dla rodziców samotnie wychowujących dzieci. Przez twórców strony "Atlas nienawiści" przyjęcie przez samorząd tego dokumentu zostało zrównane z przyjęciem uchwały, deklaracji lub stanowiska dotyczącego tzw. ideologii LGBT. Choć dokument ma za zadanie chronić instytucję rodziny, nie uwzględnia rodzin osób LGBT.
Samorządową Kartę Praw Rodzin do 24 lutego 2020 podpisało 36 samorządów: 
Reakcje.
Poparcie.
Do poparcia Samorządowej Karty Praw Rodzin namawiał ks. Przemysław Drąg, dyrektor Krajowego Ośrodka Duszpasterstwa Rodzin: „jako katolicy mamy obowiązek dbać o naszą małą ojczyznę, nie tylko przez modlitwę, ale przez konkretne działania na polu samorządowym”.
Partia PiS zachęcała do przyjęcia lokalnych deklaracji, a jej przedstawiciel Przemysław Czarnek wręczał medale w Lublinie lokalnym politykom, którzy poparli te deklaracje. W jednym z wywiadów Czarnek powiedział, że "porównywanie osób homoseksualnych w Polsce i naszego sprzeciwu wobec ideologii LGBT do stref wolnych od Żydów to błazenada i działanie na szkodę państwa". Stwierdził też, że uchwały nie mają na celu nikogo dyskryminować, lecz sprzeciwiają się tzw. ideologii LGBT.
Prawicowi protestujący domagający się “stref wolnych od LGBT” otrzymali poparcie katolickiej hierarchii. Według konserwatywno-wolnościowego portalu NCzas.com, "rezolucje anty-LGBT mają jasny przekaz, sprzeciwiający się finansowaniu imprez LGBT oraz niepromowanie ich działań, a strona lewicowa błędnie odbiera ich przekaz jako uderzający w osoby o innej orientacji niż heteroseksualna".
Robert Tekieli na łamach portalu Tysol, komentując słowa przedstawicieli polskiej opozycji na temat stref wolnych od LGBT stwierdził, że ideologia LGBT spełnia wszystkie zasady definicji ideologii i nazwał w nim osoby, które według niego, promowały na łamach dziejów tę ideologię "oszustami", dając do zrozumienia, że popiera strefy wolne od ideologii LGBT.
Adwokat i szef Ordo Iuris Jerzy Kwaśniewski, w odpowiedzi na oskarżenia organizacji "Akcja Demokracja" pod adresem samorządów, które przyjęły wydaną przez Ordo Iuris Samorządową Kartę Praw Rodzin, stwierdził, że jest to manipulacja, gdyż w tym dokumencie nie pada nawet ani jedno słowo "LGBT" i ma na celu jedynie promowanie tradycyjnych wartości, oskarżając aktywistów LGBT o manipulację.
Krytyka.
Atlas nienawiści.
W odpowiedzi na działania samorządów powstała oddolna inicjatywa, której celem jest gromadzenie informacji o przyjmowanych uchwałach oraz o działaniach lobbingowych w tym zakresie. Efektem tych działań jest strona internetowa atlasnienawisci.pl, na której prezentowane są zgromadzone informacje w postaci interaktywnej mapy, której towarzyszą szczegółowe tabele w arkuszu kalkulacyjnym. Twórcami Atlasu są aktywiści: Jakub Gawron, Paulina Pająk, Paweł Preneta i Kamil Maczuga. Jakub Gawron, Paulina Pająk i Paweł Preneta zostali pozwani za swoją działalność związaną z projektem Atlas nienawiści za naruszenie dóbr osobistych przez pięć samorządów, które przyjęły uchwały zaznaczone na mapie. Założyciele strony Atlas Nienawiści zostali we wrześniu 2020 nominowani do Nagrody Sacharowa.
Reakcje polityczne.
Politycy i media oraz działacze na rzecz praw człowieka porównywali te deklaracje do nazistowskich deklaracji o obszarach będących judenfrei (wolne od Żydów). Włoska lewicowa gazeta „la Repubblica” nazwała to „koncepcją, która przywołuje na myśl określenie "Judenfrei"”. Dyrektor Kampanii Przeciw Homofobii Slava Melnyk zestawił te deklaracje z tymi z „1933 roku, kiedy to również istniały strefy wolne od określonych grup ludzi”.
Według ekspertyzy prawnej Polskiego Towarzystwa Prawa Antydyskryminacyjnego zaprezentowanej 19 lipca 2019 „przyjmowane przez niektóre sejmiki województw oraz rady gmin i powiatów uchwały przeciwko osobom LGBT+ rażąco naruszają szereg powszechnie obowiązujących w Polsce aktów prawa krajowego, unijnego oraz międzynarodowego. Choć uchwały nie tworzą bezpośrednio nowych praw ani obowiązków i mają rangę wyłącznie deklaracji politycznych, to ze względu na sprzeczność z art. 7 i 32 Konstytucji powinny zostać uznane za nieważne ze względu na naruszenie zasad legalizmu, praworządności i zakazu dyskryminacji”.
18 grudnia 2019 Parlament Europejski przyjął (463 głosy za,107 przeciw) rezolucję "w sprawie dyskryminacji osób LGBTI i nawoływania do nienawiści do nich w sferze publicznej, w tym stref wolnych od LGBTI" wzywającą Polskę do potępienia dyskryminacji osób LGBTI oraz do unieważnienia uchwał samorządów o „strefach wolnych od ideologii LGBT” i inne uchwały uderzające w prawa osób LGBTI.
W lutym 2020 Lewica wystąpiła do organów europejskich, by zbadały uchwały anty-LGBT.
„Strefy wolne od ideologii LGBT” zostały również wymienione jako element „trwających i nasilających się prześladowań ludzi LGBTI w Polsce” w oświadczeniu prasowym agencji UNAIDS, działającej w ramach ONZ, wydanego w dniu 14 sierpnia 2020 w związku z zatrzymaniami uczestników protestu przeciwko zastosowaniu tymczasowego aresztu wobec aktywistki LGBT posługującej się pseudonimem „Margot”.
Działania Rzecznika Praw Obywatelskich.
Rzecznik Praw Obywatelskich, Adam Bodnar, korzystając ze swoich uprawnień, skierował do pięciu wojewódzkich sądów administracyjnych skargi na wybrane uchwały rad gmin o przeciwdziałaniu „ideologii LGBT”. Skargi dotyczą uchwał gmin: Istebna (woj. śląskie), Lipinki (woj. małopolskie), Klwów (woj. mazowieckie), Serniki (woj. lubelskie), Niebylec (woj. podkarpackie). W ocenie Rzecznika akty te:
W ocenie Rzecznika wszystkie uchwały (w tym określane jako stanowiska, deklaracje i inne formy wypowiedzi) organów władzy publicznej, które ingerują w prawa i wolności człowieka, zapowiadając „przeciwdziałanie ideologii LGBT”, są niezgodne z prawem, natomiast ze względów organizacyjnych wybrano na początek po jednej gminie dla każdego z województw. Prace nad kolejnymi skargami do sądów administracyjnych, w tym na uchwały organów stanowiących jednostek samorządowych innych szczebli (powiatu, województwa), są kontynuowane.
W marcu 2020 Rzecznik uzupełnił złożone skargi o dodatkowe zarzuty naruszenia prawa europejskiego, a także zaskarżył kolejne uchwały: Rady Miejskiej w Osieku (woj. świętokrzyskie), Rady Powiatu Ryckiego (woj. lubelskie), Rady Powiatu Tarnowskiego (woj. małopolskie) oraz Sejmiku Województwa Lubelskiego (woj. lubelskie).
23 czerwca 2020 Wojewódzki Sąd Administracyjny w Krakowie odrzucił skargę na uchwałę Rady Gminy Lipinki, stwierdzając, że zaskarżona uchwała nie została podjęta w sprawie z zakresu administracji publicznej, a tym samym nie może być przedmiotem kontroli sądu administracyjnego. Sąd nie badał zatem zasadności skargi pod względem merytorycznym – nie oceniał postawionych w skardze zarzutów, nie wypowiadał się na temat dyskryminującego charakteru uchwały i nie stwierdził czy jest lub nie jest ona zgodna z prawem. Identyczną decyzję ten sam sąd podjął 24 czerwca 2020 w sprawie skargi RPO na uchwałę Rady Powiatu Tarnowskiego. Rzecznik Praw Obywatelskich zaskarżył oba postanowienia WSA w Krakowie do Naczelnego Sądu Administracyjnego. NSA uwzględnił skargi kasacyjne RPO w tych sprawie i zwrócił sprawy do merytorycznego zbadania
14 lipca 2020 Wojewódzki Sąd Administracyjny w Gliwicach uwzględnił wszystkie zarzuty skargi Rzecznika na uchwałę Rady Gminy Istebna i stwierdził jej nieważność, z kolei 15 lipca 2020 Wojewódzki Sąd Administracyjny w Warszawie, Delagatura w Radomiu, uwzględnił skargę Rzecznika na analogiczną uchwałę Rady Gminy Klwów, także ją unieważniając.
6 sierpnia 2020 Wojewódzki Sąd Administracyjny w Lublinie uwzględnił skargę Rzecznika Praw Obywatelskich i unieważnił uchwałę Rady Gminy Serniki o nazwie „Gmina Serniki wolna od ideologii LGBT”. W ustnym uzasadnieniu sąd stwierdził, że uchwała „posiada charakter władczy oraz ingeruje w prawa i wolności człowieka i obywatela”. Podobną argumentację przedstawił Wojewódzki Sąd Administracyjny w Kielcach, unieważniając uchwałę gminy Osiek.
8 września 2020 Wojewódzki Sąd Administracyjny w Rzeszowie odrzucił skargę Rzecznika Praw Obywatelskich na uchwałę Rady Gminy Niebylec. Postanowienie zostało zaskarżone do NSA, który w 2021 uwzględnił skargę kasacyjną i zwrócił mu sprawę do merytorycznego zbadania. Ponownie rozpatrując skargę RPO, WSA w Rzeszowie unieważnił uchwałę, stwierdzając, że wykracza ona poza zakres zadań i właściwość gminy. Wskazał ponadto, że kwestia osób LGBT jest kwestią ogólnopolską, a uchwała kreuje pozaustawowe zadanie Rady Gminy w postaci obrony przed „ideologią LGBT”, przy czym sąd uznał, że nie ma czegoś takiego jak ideologia (osób) LGBT, tak jak nie ma ideologii osób heteroseksualnych.
9 maja 2022 r. Wojewódzki Sąd Administracyjny w Lublinie unieważnił uchwałę Rady Powiatu w Rykach oraz uchwałę Sejmiku Województwa Lubelskiego.
28 czerwca 2022 r. NSA rozpatrzył pierwsze skargi kasacyjne na unieważnienie uchwał anty-LGBT przez wojewódzkie sądy administracyjne po skargach RPO. Sprawę z Sernik zbadał na rozprawie, a sprawy uchwał rad gmin w Istebnej, Osieku i Klwowie - na posiedzeniach niejawnych. W motywach ustnych wyroku NSA wskazał m.in., że "zaskarżona uchwała ingeruje w godność i życie prywatne tej grupy mieszkańców, które identyfikują się jako osoby LGBT. Niezależnie jakie były intencje radnych, społecznym skutkiem uchwały jest naruszenie godności, czci i dobrego imienia oraz ściśle związanego z tymi dobrami życia prywatnego określonej grupy mieszkańców".
Pozostałe orzeczenia nie są prawomocne.
Projekt „Strefy wolne od LGBT”.
Działacz społeczny Bartosz Staszewski w odpowiedzi na dyskryminacyjne uchwały realizuje projekt fotograficzny, w ramach którego robi zdjęcia znaków oznaczających wjazd do miejscowości z dołączonym do nich, przygotowanym na potrzeby akcji, znakiem „Strefa wolna od LGBT” nawiązującym wyglądem do prawdziwych znaków drogowych. Zdjęcia były szeroko komentowane przez media tradycyjne na całym świecie. Wiele osób uwierzyło, że tabliczki zostały zainstalowane tam oficjalnie. 
W 2020 gminy: Zakrzówek, Tuszów Narodowy i Niebylec, które Staszewski uwzględnił na swoich zdjęciach, pozwały go o naruszenie dóbr osobistych. Wyrokiem z dnia 27 kwietnia 2022 r. Sąd Okręgowy w Rzeszowie oddalił powództwo gminy Niebylec. Pozostałe dwie sprawy są nadal w toku.
Zrywanie partnerstwa z polskimi samorządami.
14 lutego 2020 francuska gmina Saint-Jean-de-Braye zerwała partnerstwo z gminą Tuchów jako odpowiedź na przyjęcie przez tuchowski samorząd uchwały o strefie wolnej od ideologii LGBT. Burmistrz Tuchowa, Magdalena Marszałek, stwierdziła: „Nie byłam inicjatorem i nie popierałam tej uchwały. Nie jestem zwolennikiem radykalnych działań w samorządzie. Inicjatywę uchwałodawczą podjęli radni Prawa i Sprawiedliwości”. Colette Martin-Chabbert, doradczyni mera gminy Saint-Jean-de-Braye ds. międzynarodowych określiła działania polskich samorządowców „lekceważeniem praw człowieka”. W uzasadnieniu przedstawiciele francuskiej gminy przywołali fakt, że w czasie II wojny światowej w departamencie Loiret mieściły się trzy miejsca internowania, a w w Jargeau więziono Romów i osoby homoseksualne.
19 lutego 2020 redakcja OKO.press wysłała 52 listy do europejskich partnerów 13 polskich władz samorządowych, które przyjęły uchwały „Przeciwko ideologii LGBT”, w których nawołują do zerwania lub zawieszenia współpracy z tymi samorządami. 20 lutego francuska gmina Nogent-sur-Oise zawiesiła partnerstwo z gminą Kraśnik, a 28 lutego o zawieszeniu współpracy z Puławami poinformował mer Douai.
5 marca 2020 rada powiatowa Fermoy ogłosiła intencję zerwania współpracy z Nową Dębą.
17 maja 2020 burmistrz Schwerte poinformował o zawieszeniu partnerstwa z miastem Nowy Sącz.
Podobne kroki podjęły inne samorządy partnerskie, m.in. Weimar i Nieuwegein.
Apel o zachowanie współpracy.
25 lutego 2020 redaktorka portalu Queer.pl Magda Dropek zasugerowała, że zachowanie współpracy i zaapelowanie do miast partnerskich o wsparcie, współpracę, szkolenia antydyskryminacyjne dla urzędników z samorządów z, jej zdaniem, homofobicznymi uchwałami, zaproszenie ich na wydarzenie, konferencję o prawach LGBT, przyjechanie do Polski, by okazać wsparcie społeczności LGBT mogłoby być lepszym rozwiązaniem sytuacji niż zrywanie współpracy.
Utrata środków z funduszy Unii Europejskiej i Funduszy Norweskich.
28 lipca 2020 komisarz UE ds. równości Helena Dalli poinformowała, że 6 wniosków o uzyskanie grantów w ramach działania „Partnerstwo Miast” programu Komisji Europejskiej „Europa dla Obywateli” zostało odrzuconych z powodu przyjęcia uchwał „o strefach wolnych od LGBT lub o prawach rodziny”. W pierwszej rundzie programu zakwalifikowano natomiast wnioski ośmiu innych jednostek samorządu terytorialnego w Polsce.
14 września 2020 norweska Minister Spraw Zagranicznych Ine Eriksen Soreide w pisemnej odpowiedzi na pytanie jednej z posłanek o przyznawanie funduszy samorządom, które przyjęły uchwały o „strefach wolnych od ideologii LGBT”, stwierdziła, że „Kraśnik i gminy z podobnymi deklaracjami nie otrzymały wsparcia projektowego w bieżącym okresie finansowania i nie otrzymają takiego wsparcia, dopóki te deklaracje będą ważne. Dotyczy to również wszystkich instytucji znajdujących się pod kontrolą władz miejskich”. Chodzi o fundusze Mechanizmu Finansowego Europejskiego Obszaru Gospodarczego, czyli tak zwane fundusze norweskie.
Na początku lutego 2021 r. ujawniono, że co najmniej 2 projekty, które zakwalifikowano do dofinansowania z funduszy norweskich są zagrożone. W przypadku projektu Szlak Karpacki, którego liderem było województwo podkarpackie, podjęto decyzję o nieprzyznaniu mu dofinansowania, natomiast w przypadku projektu „Utworzenie Muzeum Kultury Wilamowskiej w Wilamowicach – Budowa budynku Muzeum Kultury Wilamowskiej”, którego beneficjentem miała być m.in. Gmina Wilamowice, podjęto decyzję o zawieszeniu finasowania.
Zgodnie z Umową Partnerstwa dla realizacji Polityki Spójności 2021-2027 fundusze unijne muszą być przyznawane w zgodzie zasady równości szans i niedyskryminacji, w tym dostępności dla osób z niepełnosprawnościami, co oznacza m.in. że samorządy z uchwałami anty-LGBT nie mogą być beneficjentami takich funduszy. Przykładowo w Programie Fundusze Europejskie dla Lubelskiego 2021-2027 zawarto klauzulę: „Fundusze polityki spójności będą przyznawane wyłącznie projektom i beneficjentom, którzy przestrzegają przepisów antydyskryminacyjnych”, co wg Urzędu Marszałkowskiego Województwa Lubelskiego oznacza wyłączenie możliwości ubiegania się takiego samorządu o wsparcie dla projektów ze środków UE..
Bojkot festiwalu w Zwierzyńcu.
Wielu spodziewanych gości Letniej Akademii Filmowej w Zwierzyńcu zapowiedziało jej bojkot ze względu na przyjętą przez samorząd deklarację. Mieszkańcy Zwierzyńca przygotowali projekt uchwały w sprawie wycofania się przez Radę Miasta w Zwierzyńcu z przyjętego stanowiska.
Propozycje tworzenia stref przyjaznych i wolnych od nienawiści.
Wiceprezydent Wrocławia, Sebastian Lorenc, w reakcji na materiał brytyjskiej telewizji Channel 4 o „strefach wolnych od LGBT” w Polsce napisał na Twitterze, że ma ochotę zaproponować radzie miasta przyjęcie uchwały „Wrocław – strefa przyjazna LGBT”. Podobną propozycje w Wilamowicach zasugerował np. badacz języka wilamowickiego. Radni Poznania z partii Nowoczesna również zasugerowali uczynienie go miastem wolności i tolerancji.
Zainteresowanie społeczności międzynarodowej sytuacją osób LGBT w Polsce.
Przyjmowanie przez samorządy uchwał o tzw. strefach wolnych spotkało się też z zainteresowaniem mediów, które zwróciły uwagę na pogarszającą się sytuację osób LGBT w Polsce, np. BBC, CNN, Channel 4 oraz DW. Komisarz do spraw równości Helena Dalli wyraziła zaniepokojenie wysokim stopniem dyskryminacji osób LGBT+ w UE, przywołując między innymi przyjmowanie deklaracji o strefach wolnych od tzw. ideologii LGBTI, czy ataki na marsze równości.
W marcu 2020 pod Instytutem Polskim w Berlinie odbył się protest przeciw „strefom wolnym”.
BBC Radio 4 opublikował dokument na temat mobilizacji przeciw tzw. strefom wolnym ze strony społeczności LGBT w Polsce. Również londyńska organizacja Pride in London zaapelowała do sekretarza spraw zagranicznych odnośnie do interwencji ws. „ciągłego łamania praw LGBT+ w Polsce”.
Propozycje wdrożenia w innych miejscach.
W marcu 2020 radny z Karoliny Południowej zasugerował referendum, by uczynić hrabstwo Greenville, strefą wolną od LGBT podobną, zdaniem niektórych mediów, do polskich stref tego typu.

</doc>
<doc id="4702549" url="https://pl.wikipedia.org/wiki?curid=4702549" title="Jang I-hyeon">
Jang I-hyeon

Jang I-hyeon (kor. 장이현 ;ur. 4 września 1943) – południowokoreański zapaśnik walczący w stylu klasycznym. Olimpijczyk z Tokio 1964, gdzie zajął siedemnaste miejsce w kategorii do 57 kg.

</doc>
<doc id="4702550" url="https://pl.wikipedia.org/wiki?curid=4702550" title="Kim Bong-jo">
Kim Bong-jo

Kim Bong-jo (kor. 김봉조 ;ur. 29 maja 1942) – południowokoreański zapaśnik walczący w stylu klasycznym. Olimpijczyk z Tokio 1964, gdzie zajął 22. miejsce w kategorii do 63 kg.

</doc>
<doc id="4702552" url="https://pl.wikipedia.org/wiki?curid=4702552" title="Sin Dong-ui">
Sin Dong-ui

Sin Dong-ui (kor. 신동희 ;ur. 28 maja 1941) – południowokoreański zapaśnik walczący w stylu klasycznym. Olimpijczyk z Tokio 1964, gdzie zajął siedemnaste miejsce w kategorii do 78 kg.

</doc>
<doc id="4702553" url="https://pl.wikipedia.org/wiki?curid=4702553" title="Lee Gi-yeol">
Lee Gi-yeol

Lee Gi-yeol (kor. 이기열 ;ur. 29 lutego 1940) – południowokoreański zapaśnik walczący w stylu klasycznym. Olimpijczyk z Tokio 1964, gdzie zajął osiemnaste miejsce w kategorii do 87 kg.

</doc>
<doc id="4702554" url="https://pl.wikipedia.org/wiki?curid=4702554" title="Chang Chang-sun">
Chang Chang-sun

Chang Chang-sun (kor. 장창선 ;ur. 12 czerwca 1942) – południowokoreański zapaśnik walczący w stylu wolnym. Wicemistrz olimpijski z Tokio 1964 w kategorii do 52 kg.
Złoty medalista mistrzostw świata w 1966. Wicemistrz igrzysk azjatyckich w 1962 roku.

</doc>
<doc id="4702555" url="https://pl.wikipedia.org/wiki?curid=4702555" title="Jang Chang-seon">
Jang Chang-seon



</doc>
<doc id="4702556" url="https://pl.wikipedia.org/wiki?curid=4702556" title="Choi Yeong-gil">
Choi Yeong-gil

Choi Yeong-gil (kor. 최영길 ;ur. 6 marca 1942) – południowokoreański zapaśnik walczący w stylu wolnym. Olimpijczyk z Tokio 1964, gdzie zajął piąte miejsce w kategorii do 57 kg.
Brązowy medalista igrzysk azjatyckich w 1962 i czwarty w 1966 roku.

</doc>
<doc id="4702557" url="https://pl.wikipedia.org/wiki?curid=4702557" title="Yun Dae-gi">
Yun Dae-gi

Yun Daek-gi (kor. 윤대기 ;ur. 22 września 1940) – południowokoreański zapaśnik walczący w stylu wolnym. Olimpijczyk z Tokio 1964, gdzie zajął dwunaste miejsce w kategorii do 63 kg.

</doc>
<doc id="4702558" url="https://pl.wikipedia.org/wiki?curid=4702558" title="Yun Daek">
Yun Daek



</doc>
<doc id="4702563" url="https://pl.wikipedia.org/wiki?curid=4702563" title="Washitsu">
Washitsu

 – „pokój, pomieszczenie w tradycyjnym stylu japońskim”. 
Inną nazwą "washitsu" jest słowo "nihon-ma". Pomieszczenie, sala, pokój w stylu zachodnim nazywa się "yōshitsu" lub "yōma". 
Historia.
W przeszłości tylko ludzie majętni i wyższych stanów posiadali w swoich domostwach "tatami" w postaci pojedynczej maty. Rozpowszechniły się one w okresie Muromachi (1336–1573), a w następnych stuleciach stawały się stopniowo niezbędnym elementem wnętrza.
Tradycyjne pomieszczenia "washitsu" istniejące do dziś są skonstruowane głównie w dwóch podstawowych stylach: "shoin-zukuri" i "sukiya-zukuri". 
Według pierwszego z nich pomieszczenia aranżowano np. jako gabinety w świątyniach. Zazwyczaj były w nich niskie stoliki służące do pisania i czytania, wnęki i wbudowane półki. Stały się popularne w rezydencjach, gdzie ich funkcje zostały rozszerzone do przyjmowania gości. Stopniowo pojawiały się w nich podłogi w postaci "tatami" szczelnie przylegających i wypełniających całą przestrzeń oraz przesuwane panele "fusuma" i "shōji" umożliwiające dowolną organizację przestrzeni mieszkalnej.
Styl "sukiya-zukuri" odróżnia się skromnością i szczegółami artystycznymi. Powstał pod wpływem ceremonii parzenia i picia zielonej herbaty ("matcha") i jest spotykany m.in. w herbaciarniach. Pomieszczenia (i specjalne pawilony herbaciane) mają charakter rustykalny, zgodny z zasadami tej ceremonii: niezdobione, gliniane ściany, sufity ze słomy lub bambusu, surowe drewno i niezdobione "fusuma".
Elementy "washitsu".
Podłogę tworzą maty "tatami". Mają one standardowe wymiary 90 × 180 cm i służą także jako jednostka miary powierzchni wnętrz.
Pomieszczenia wewnętrzne mogą być oddzielone przesuwnymi panelami (ruchomymi ściankami) "fusuma". Są one wykonane z drewnianych ram pokrytych grubym, nieprzezroczystym papierem. Umożliwia to oddzielenie pomieszczeń lub ich otwarcie i utworzenie wspólnej przestrzeni. W bogatych domach, rezydencjach i świątyniach są one często wypełnione malowidłami. W zwykłych domach, "ryokanach", są zwykle bez ozdób. Ponad "fusuma" umieszczane są często, wykonane z drewna, "ranma", które pełnią podobną funkcję, jak nadświetla w zachodniej architekturze wnętrz. Mogą być misternie zaprojektowane i rzeźbione, służą do przepuszczania powietrza i światła pomiędzy pokojami.
Innym rodzajem przesuwanych drzwi lub ścianek działowych są "shōji" wykonane z drewnianych listew w postaci kratek pokrytych półprzezroczystym papierem japońskim "washi". Znajdują się one z reguły od strony zewnętrznej budynku, co pozwala na przepuszczanie światła. 
W "washitsu" znajduje się także – o stopień wyżej ponad "tatami" – "tokonoma", wnęka służąca prezentacji "kakemono", "ikebany", ozdobnej ceramiki. Dekoracje są zazwyczaj zmieniane zgodnie z rytmem pór roku. Goście powinni zwrócić na nie uwagę i wyrazić uznanie dla gospodarzy. 
W tradycyjnych pokojach w japońskim stylu istnieje wiele rodzajów sufitów ("tenjō"): w zwykłych domach – płaski i prosty, w wielkich salach przyjęć, w rezydencjach i świątyniach – podniesione wyżej, kasetonowane i ozdobione obrazami.
"Chigaidana" to wbudowane, schodkowe półki ścienne, które zwykle znajdują się obok wnęki "tokonoma" i służą m.in. do prezentowania dekoracji, takich jak wazony i palniki kadzideł.
Umeblowanie, wyposażenie.
W "washitsu" może znajdować się niski stolik ("tsukue", "zataku"), przy którym spożywa się posiłki, czyta lub pisze. Do siedzenia przy nim wykorzystuje się płaską poduszkę "zabuton" lub rodzaj krzesełka bez nóg ("za-isu"). 
W pomieszczeniu może znajdować się także "kotatsu". W dawnych czasach było to palenisko, poniżej poziomu podłogi, służące do gotowania potraw i ogrzewania ("irori"), obecnie jest to elektryczne urządzenie grzewcze umieszczone pod stolikiem "tsukue", połączonym z "kotatsu-buton", rodzajem koca lub kołdry przykrywającej nogi.
Do dzielenia pomieszczeń, kącików tworzących prywatność i blokowania przeciągów używa się dwóch rodzajów parawanów. Jeden z nich, składany, o nazwie "byōbu" jest ustawiany w sposób zygzakowaty, aby stał bez dodatkowego wsparcia. Natomiast "tsuitate" jest pojedynczym panelem na nóżkach. Oba typy są w różnych rozmiarach, od bardzo prostych po wyrafinowane, wypełnione wzorami lub malowidłami. 
W nocy wygląd "washitsu" zmienia się. Ze ściennej szafy "oshiire" wyjmuje się futony, tradycyjne posłania, które rozkłada się do snu na "tatami". 
Współcześnie w nowoczesnych mieszkaniach i domach, budowanych w stylu zachodnim, z szacunku dla tradycji właściciele często aranżują jeden pokój jako "washitsu".

</doc>
<doc id="4702568" url="https://pl.wikipedia.org/wiki?curid=4702568" title="Najbrówka">
Najbrówka

Najbrówka – część wsi Rozdziele w Polsce, położona w województwie małopolskim, w powiecie bocheńskim, w gminie Żegocina. Wchodzi w skład sołectwa Rozdziele.
W latach 1975–1998 Najbrówka należała administracyjnie do województwa tarnowskiego.
Nazwa tego przysiółka wywodzi się od przezwiska "Najber", które ma swoje źródło w języku angielskim ("neighbour" – sąsiad).

</doc>
<doc id="4702573" url="https://pl.wikipedia.org/wiki?curid=4702573" title="Za Dworem">
Za Dworem



</doc>
<doc id="4702579" url="https://pl.wikipedia.org/wiki?curid=4702579" title="Górna Wieś (powiat limanowski)">
Górna Wieś (powiat limanowski)



</doc>
<doc id="4702580" url="https://pl.wikipedia.org/wiki?curid=4702580" title="Skoki do wody na Światowych Wojskowych Igrzyskach Sportowych 2003">
Skoki do wody na Światowych Wojskowych Igrzyskach Sportowych 2003

Skoki do wody na Światowych Wojskowych Igrzyskach Sportowych 2003 rozgrywane były w ramach dyscypliny sportu, pływania w dniach 6–9 grudnia 2003 we włoskiej Katanii podczas światowych igrzysk wojskowych.
Zawody były równocześnie traktowane jako konkurencja 40 Wojskowych Mistrzostw Świata w pływaniu.
Klasyfikacja medalowa.
"Źródło:"

</doc>
<doc id="4702581" url="https://pl.wikipedia.org/wiki?curid=4702581" title="Kalety (województwo małopolskie)">
Kalety (województwo małopolskie)



</doc>
<doc id="4702583" url="https://pl.wikipedia.org/wiki?curid=4702583" title="Łabuzówka (powiat limanowski)">
Łabuzówka (powiat limanowski)



</doc>
<doc id="4702587" url="https://pl.wikipedia.org/wiki?curid=4702587" title="Jeong Dong-gu">
Jeong Dong-gu

Jeong Dong-gu (kor. 정동구 ;ur. 20 marca 1942) – południowokoreański zapaśnik walczący w stylu wolnym. Olimpijczyk z Tokio 1964, gdzie zajął szóste miejsce w kategorii do 70 kg.

</doc>
<doc id="4702588" url="https://pl.wikipedia.org/wiki?curid=4702588" title="Choi Byeong-seop">
Choi Byeong-seop

Choi Byeong-seop (kor. 최병섭 ;ur. 25 lutego 1938) – południowokoreański zapaśnik walczący w stylu wolnym. Olimpijczyk z Tokio 1964, gdzie zajął szóste miejsce w kategorii do 70 kg.

</doc>
<doc id="4702590" url="https://pl.wikipedia.org/wiki?curid=4702590" title="An Cheon-yeong">
An Cheon-yeong

An Cheon-yeong (kor. 안천영 ;ur. 1 lipca 1944) – południowokoreański zapaśnik walczący w stylu klasycznym. Dwukrotny olimpijczyk. Zajął dziesiąte miejsce w Meksyku 1968 i siedemnaste w Monachium 1972. Startował w kategorii do 57 kg.

</doc>
<doc id="4702591" url="https://pl.wikipedia.org/wiki?curid=4702591" title="Seo Hun-gyo">
Seo Hun-gyo

Seo Hun-gyo (kor. 서훈교 ;ur. 16 czerwca 1944) – południowokoreański zapaśnik walczący w stylu klasycznym. Olimpijczyk z Meksyku 1968, gdzie zajął dziesiąte miejsce w kategorii do 70 kg.

</doc>
<doc id="4702592" url="https://pl.wikipedia.org/wiki?curid=4702592" title="Cubryński Śnieżnik">
Cubryński Śnieżnik

 
Cubryński Śnieżnik (, ) – śnieżnik w Dolinie za Mnichem w polskich Tatrach. Znajduje się pod ścianą Cubryny w górnej części Doliny Za Mnichem – Zadniej Galerii Cubryńskiej. Jest to jeden z najbardziej trwałych śnieżników w Tatrach Polskich. We wrześniu 1982 roku miał powierzchnię około 3000 m2. Jego powierzchnia ulega jednak znacznym zmianom w poszczególnych latach.
W Polsce śnieżnikami są jeszcze Lodowczyk Mięguszowiecki i śnieżnik na piargach ponad Czarnym Stawem pod Rysami. Żaden z nich jednak nie jest lodowczykiem.

</doc>
<doc id="4702593" url="https://pl.wikipedia.org/wiki?curid=4702593" title="Jan Miłosz">
Jan Miłosz

Jan Miłosz – polski historyk, dr hab. nauk humanistycznych, adiunkt Instytutu Historii Wydziału Historii Uniwersytetu im. Adama Mickiewicza w Poznaniu.
Życiorys.
W 1988 ukończył studia historyczne na Uniwersytecie im. Adama Mickiewicza, 11 kwietnia 1994 obronił pracę doktorską "Rada Narodowa miasta Poznania w latach 1945 - 1973. Organizacja, kompetencje działalność", 5 marca 2019 habilitował się na podstawie pracy zatytułowanej "Władze komunistyczne wobec legalnych i nielegalnych związków wyznaniowych działających w Polsce w latach 1944-1989". Pracował w Instytucie Pamięci Narodowej – Komisji Ścigania Zbrodni przeciwko Narodowi Polskiemu, a także w Naczelnej Dyrekcji Archiwów Państwowych.
Został zatrudniony na stanowisku adiunkta w Instytucie Historii na Wydziale Historii Uniwersytetu im. Adama Mickiewicza w Poznaniu.

</doc>
<doc id="4702595" url="https://pl.wikipedia.org/wiki?curid=4702595" title="Mota">
Mota



</doc>
<doc id="4702597" url="https://pl.wikipedia.org/wiki?curid=4702597" title="Andrzej Krzysztof Lewiński">
Andrzej Krzysztof Lewiński



</doc>
<doc id="4702598" url="https://pl.wikipedia.org/wiki?curid=4702598" title="Lodowczyk">
Lodowczyk

 
Lodowczyk – niewielki lodowiec. W środowisku polskich naukowców już od lat międzywojennych pojawiają się czasami entuzjaści zaliczania śnieżników w Tatrach do niewielkich lodowców, czyli lodowczyków. Większość naukowców jednak uważa, że nie są to lodowce. Większość tatrzańskich śnieżników jest czymś pośrednim między prawdziwymi lodowcami a zanikającymi płatami śniegu. Witold Henryk Paryski uważa, że lepiej używać dla nich nazwy śnieżnik. 

</doc>
<doc id="4702600" url="https://pl.wikipedia.org/wiki?curid=4702600" title="Andrzej Lewiński">
Andrzej Lewiński



</doc>
<doc id="4702601" url="https://pl.wikipedia.org/wiki?curid=4702601" title="Liliowa Drabina">
Liliowa Drabina

Liliowa Drabina (, , ) – bardzo stromy zachód w masywie Cubryny nad Morskim Okiem w polskich Tatrach Wysokich. Znajduje się na północnym (prawym) filarze Turni Zwornikowej i opada z Liliowej Płaśni do zatoki Ucho powyżej Kosowinowego Piargu nad Morskim Okiem.
Liliowa Drabina tworzy umowną granicę między ścianami Liliowej Kazalnicy i Cubryńskiej Kazalnicy. Ma kilkanaście metrów szerokości i 80 m długości. Jest kosówkowo-trawiasto skalista. Prowadzą nią drogi wspinaczkowe, w tym bardzo popularna Zetka. Przejście Liliową Ławką to II stopień trudność w skali tatrzańskiej.

</doc>
<doc id="4702605" url="https://pl.wikipedia.org/wiki?curid=4702605" title="Kopytki">
Kopytki



</doc>
<doc id="4702607" url="https://pl.wikipedia.org/wiki?curid=4702607" title="Sportowe ratownictwo wodne na Światowych Wojskowych Igrzyskach Sportowych 2003">
Sportowe ratownictwo wodne na Światowych Wojskowych Igrzyskach Sportowych 2003

Sportowe ratownictwo wodne na Światowych Wojskowych Igrzyskach Sportowych 2003 rozgrywane były w ramach dyscypliny sportu, pływania w dniach 6-9 grudnia 2003 we włoskiej Katanii podczas światowych igrzysk wojskowych.
Zawody były równocześnie traktowane jako konkurencja 40 Wojskowych Mistrzostw Świata w pływaniu.
Klasyfikacja medalowa.
"Źródło:"

</doc>
<doc id="4702610" url="https://pl.wikipedia.org/wiki?curid=4702610" title="Przymiarki (województwo małopolskie)">
Przymiarki (województwo małopolskie)



</doc>
<doc id="4702612" url="https://pl.wikipedia.org/wiki?curid=4702612" title="Mieczysław Brykczyński">
Mieczysław Brykczyński

Mieczysław Brykczyński herbu Gwiaździcz (ur. 1865, zm. 1913 we Lwowie) – ziemianin, działacz gospodarczy i społeczny.
Życiorys.
Urodził się w rodzinie ziemiańskiej, syn Stanisława (1841-1912) i Idy ze Światopełk-Czetwertyńskich (1840-1867). 
Początkowo pracował jako urzędnik w C. K. Namiestnictwie we Lwowie. Potem zajął się gospodarowaniem na roli. Ziemianin, właściciel dóbr Gwoździec, Pacyków, Zagwoźdź w powiecie stanisławowskim.
Detaksator (1902-1913) i prezes Wydziału w Stanisławowie (1902-1913) i delegat na Walne Zgromadzenie (1904-1913) Galicyjskiego Towarzystwa Kredytowego Ziemskiego. Członek (1894-1913) i działacz Galicyjskiego Towarzystwa Gospodarskiego, prezes oddziału stanisławowsko-bohorodczańskiego (1906-1913). Członek Komitetu GTG (13 czerwca 1912 – 28 czerwca 1913). Prezes zarządu powiatowego w Stanisławowie Towarzystwa Kółek Rolniczych we Lwowie (1905-1908). Członek rady nadzorczej Banku Melioracyjnego we Lwowie (1908-1912).
Członek Rady Powiatu (1902-1912) i prezes (marszałek) Wydziału Powiatowego (1902) w Stanisławowie
Ożenił się w 1898 z Olgą z Jabłonowskich (1871-1929), z którą miał trójkę dzieci: syna Benedykta (1895-1970) i dwie córki Wandę (1896-1943) i Marię (1900-1995).
W sierpniu 1913 popełnił samobójstwo w hotelu „Imperial” we Lwowie, strzelając do siebie z broni palnej.

</doc>
<doc id="4702613" url="https://pl.wikipedia.org/wiki?curid=4702613" title="Liszki (powiat limanowski)">
Liszki (powiat limanowski)



</doc>
<doc id="4702614" url="https://pl.wikipedia.org/wiki?curid=4702614" title="Cubryński Żleb">
Cubryński Żleb

 
Cubryński Żleb (, ) – duży żleb w masywie Cubryny nad Morskim Okiem w polskich Tatrach Wysokich. Opada spod Hińczowej Przełęczy (2323 m) do Hińczowej Zatoki położonej powyżej górnego końca Zielonego Piargu nad Morskim Okiem. Tworzy granicę oddzielająca masyw Wielkiego Szczytu Mięguszowieckiego (2438 m) od Cubryny (2376 m).
Cubryński Żleb ma początek w wielkiej depresji poniżej Hińczowej Przełęczy. W najwyższej części ma szerokie koryto wypełnione czerwonawym piargiem i kilka niewielkich i łatwych do ominięcia progów. Na tym odcinku śnieg w żlebie utrzymuje się do połowy lata. Wielką Galerię Cubryńską przecina po orograficznie prawej stronie płytkim i piarżystym korytem. Pomiędzy nią a niżej położonym Małym Bańdziochem (Małym Kotłem Mięguszowieckim) tworzy głęboki i wąski kanion o stromych ścianach i kilku niewielkich progach. W obrębie trawiastego Małego Bańdziocha wrzyna się piarżystym korytem na głębokość kilku metrów. Do Hińczowej Zatoki opada wielkim i pionowym progiem o wysokości około 60 m. W zimie na progu tym powstają jedne z najdłuższych nad Morskim Okiem lodospadów. Są bardzo atrakcyjne dla wspinaczy lodowcowych, jednak ich użyteczność wspinaczkowa jest niewielka z powodu występującego prawie bez przerwy zagrożenia lawinowego. Cubryńskim Żlebem schodzą zarówno lawiny śnieżne, jak i kamienne. Latem na progu po większych opadach tworzy się ogromny wodospad. Stale osuwające się Cubryńskim Żlebem okruchy skalne spowodowały powstanie u jego wylotu wielkiego Zielonego Piargu. Miejsce to znane jest także ratownikom TOPR-u – Cubryńskim Żlebem czasami spadają turyści i taternicy.
Cubryński Żleb ma jedną tylko odnogę. Podchodzi ona pod ostrze wschodniego filara Turni Zwornikowej. Do Cubryńskiego Żlebu opada gładkim progiem o wysokości 30 m. Zimą na progu tym tworzy się lodospad.

</doc>
<doc id="4702620" url="https://pl.wikipedia.org/wiki?curid=4702620" title="Epidemia nowego koronawirusa (2019-2020)">
Epidemia nowego koronawirusa (2019-2020)



</doc>
<doc id="4702629" url="https://pl.wikipedia.org/wiki?curid=4702629" title="Kazimierz Belina-Brzozowski">
Kazimierz Belina-Brzozowski

Kazimierz Jan Belina-Brzozowski (ur. w Honorówce, zm. 21 lutego 1953 w Kielcach) – major obserwator pilot Wojska Polskiego, kawaler Orderu Virtuti Militari.
Życiorys.
Syn Emeryka Stefana i Marii z Tarnowskich. Ukończył 6-letnią Szkołę Handlową oraz rok wyższego kursu języków wschodnich. Po wybuchu I wojny światowej 15 listopada 1914 jako ochotnik zgłosił się do I Legionu Polskiego, gdzie służył od listopada 1914 roku do maja 1915. 2 listopada 1915 został przeniesiony do II batalionu Brygady Strzelców Polskich i brał udział w walkach z Niemcami na Nowogródczyźnie.
Po rozformowaniu Brygady został wcielony do armii rosyjskiej. 20 listopada 1916 roku został skierowany do szkoły wojskowej w Tyflisie, którą ukończył w kwietniu 1917. Od maja pełnił funkcję dowódcy obozu jeńców w 3 syberyjskim pułku zapasowym. Następnie w kwietniu 1918 roku otrzymał przydział do 40 pułku syberyjskiego, a w maju do II Korpusu Polskiego w Rosji. Brał udział w bitwie pod Kaniowem, gdzie 11 maja 1918 roku został ranny i dostał się do niewoli niemieckiej.
13 listopada 1918 roku wstąpił do odrodzonego Wojska Polskiego, otrzymał przydział do Kierownictwa Transportów Wojskowych. 31 października 1919 roku został skierowany na kurs do Oficerskiej Szkoły Obserwatorów Lotniczych w Toruniu. Po jego ukończeniu w marcu 1920 został przydzielony do 2 eskadry wywiadowczej. Wyróżnił się podczas lotu wywiadowczego przeprowadzonego 6 lipca 1920 roku w rejonie Brześcia. Pomimo ciężkiego postrzału w brzuch, wykonał zadanie do końca, a dopiero później pozwolił pilotowi na powrót na lotnisko.
Do marca 1922 roku był leczony i przechodził rekonwalescencję w szpitalach w Warszawie i w Częstochowie. 20 lutego 1922 po 2–letniej rekonwalescencji otrzymał przydział do 1 pułku lotniczego w Warszawie, skąd 3 kwietnia został przeniesiony na stanowisko kierownika filii Centralnych Zakładów Lotniczych. 8 kwietnia 1922 otrzymał awans na stopień kapitana. Pracował tam do 13 czerwca 1924 (m.in. na stanowiskach kierownika kancelarii, kierownika warsztatów w Składach CZL), następnie został kierownikiem referatu personalnego w Departamencie IV Żeglugi Powietrznej Ministerstwa Spraw Wojskowych. 1 września 1924 roku został skierowany na III kurs doskonalący przy Doświadczalnym Centrum Wyszkolenia w Rembertowie.
16 stycznia 1925 roku został mianowany dowódcą 12 eskadry lotniczej w 1 pułku lotniczym, 17 kwietnia 1925 został skierowany na kurs pilotażu w Bydgoskiej Szkole Pilotów. Po jego ukończeniu 9 października 1925 został mianowany dowódcą 14 eskadry lotniczej w 1 pl, pełnił tę funkcję w okresie listopad-grudzień 1925 roku. Następnie został przeniesiony na stanowisko Komendanta Portu Lotniczego Oficerskiej Szkoły Lotniczej w Grudziądzu. W październiku 1927 roku został przeniesiony do 4 pułku lotniczego, również na stanowisko Komendanta Portu Lotniczego, a następnie na stanowisko kwatermistrza 4 pl. 28 lutego 1928 został awansowany na stopień majora. Z dniem 31 grudnia 1930 roku został przeniesiony w stan spoczynku.
Zmarł 21 lutego 1953 w Kielcach, został pochowany na Cmentarzu Starym (kwatera 9-C).
Ordery i odznaczenia.
Za służbę w lotnictwie Wojska Polskiego otrzymał odznaczenia:

</doc>
<doc id="4702630" url="https://pl.wikipedia.org/wiki?curid=4702630" title="Marifé de Triana">
Marifé de Triana

María Felisa Martínez López (ur. 13 września 1936 w Burguillos, zm. 16 lutego 2013 w Torremolinos) – hiszpańska aktorka i piosenkarka, wykonująca muzykę z gatunku copla, hiszpańskiej poezji śpiewanej. 
Biografia.
María Felisa Martínez López urodziła się 13 września 1936 w mieście Burguillos w prowincji Sewilla. Pierwsze lata swojego życia spędziła na zaludnionym przedmieściu Triana w Sewilli, od nazwy którego przyjęła później swój pseudonim artystyczny. 
Jej ojciec zmarł gdy miała dziewięć lat. Trzy lata później, Marifé porzuciła edukację, by stawiać pierwsze kroki w świecie sztuki. Rodzina przeniosła się do Madrytu, gdzie młoda artystka zaczęła interesować się wokalistyką. Po krótkim czasie studiów w Akademii Maestro Alcántara, zadebiutowała w hiszpańskiej stacji radiowej Davida Cubedo. 
Występowała w całej Hiszpanii, biorąc udział w przedsięwzięciach artystycznych rozmaitych gatunków, np. od roku 1950, przez dwa lata, była aktorką Teatru Chińskiego Manolita Chen, wykonywała również muzykę ludową i poezję śpiewaną. 
Została zauważona przez impresario Juana Carcellé, który postanowił otoczyć ją artystyczną opieką, po tym gdy zobaczył jej występ w jednej z miejscowości pod Madrytem. "Nikt nigdy nie śpiewał tak jak ta kobieta. Jest absolutną odnową pieśni andaluzyjskiej," miał powiedzieć o niej Carcellé. Dzięki jego protekcji, została aktorką Coliseo de Price, odnosząc znaczny sukces. 
Piosenkarka stała się jedną z najbardziej rozpoznawalnych wykonawczyń copli w Hiszpanii. W 1956 nagrała swój pierwszy album, "Torre de arena", który zajmował pierwsze miejsce na listach najlepiej sprzedających się płyt lat pięćdziesiątych i sześćdziesiątych.
Sukces albumu zachęcił artystkę do założenia własnej grupy rewiowej „Torre de Arena”, z którą przez ponad dwa lata koncertowała w najważniejszych hiszpańskich teatrach. 
Komercyjny sukces, jaki odniosła w rodzimej Hiszpanii, przełożył się na popularność międzynarodową. Artystka z powodzeniem koncertowała w Meksyku, Wenezueli, Argentynie, Peru, Chile, Francji, Belgii, Niemczech, Holandii, Szwajcarii, Anglii i Stanach Zjednoczonych, występując w najbardziej prestiżowych teatrach i sieciach telewizyjnych tych krajów. Grała też w filmach, m.in. i „Canto para ti” i „Bajo el cielo cielo andaluz”. 
Marifé de Triana otrzymała w swoim życiu wiele nagród krajowych i międzynarodowych, została wyróżniona przez Sociedad General de Autores de España jako jedna z najwybitniejszych hiszpańskich artystek. W 2011 roku otrzymała również Medalla de Oro al Mérito en el Trabajo (Złoty Medal Zasługi za pracę twórczą).
Była aktywna zawodowo do 2011 roku. Zmarła 16 lutego 2013 na skutek choroby nowotworowej. Została pochowana na Cementerio Municipal de Torremolinos, obok swojego męża, José Maríi Alonso Calvo (1923–2008), z którym związana była przez 45 lat. W 2017 roku, w Muzeum Flamenco Andaluzji w Jerez de la Frontera, otworzono wystawę poświęconą życiu i twórczości artystki.

</doc>
<doc id="4702633" url="https://pl.wikipedia.org/wiki?curid=4702633" title="Kaplica grobowa Habermannów w Sanoku">
Kaplica grobowa Habermannów w Sanoku

Kaplica grobowa Habermannów w Sanoku – zabytkowa kaplica grobowa na Cmentarzu Centralnym w Sanoku.
Historia.
Kaplica powstała w ramach tworzenia w 1895 nowego cmentarza komunalnego w Sanoku przy ulicy Rymanowskiej, według projektu architekta miejskiego, inż. Władysława Beksińskiego (projekt wraz z planem i strukturą nekropolii został opublikowany w „Czasopiśmie Technicznym” w 1896). Według zamysłu twórcy kaplica została ulokowana w centralnym punkcie prostokątnego obszaru cmentarza u zbiegu głównych alei, dzielących cztery dzielnice cmentarza. Inżynier W. Beksiński był jednocześnie projektantem kaplicy, wzniesionej w stylu neogotyckim.
Sprawa budowy kaplicy była omawiana na posiedzeniu Rady Miejskiej w Sanoku w dniu 6 czerwca 1895. Ówcześnie kaplica była przeznaczona dla zmarłej niedawno Józefy Habermann, a w perspektywie także dla jej rodziny oraz miała zostać wybudowana na koszt tejże. Tego dnia radni zgodzili się na postawienie kaplicy według planu magistratu z zastrzeżeniem, że rodzina Habermann "złoży 250 złr. jako jednorazowy wieczysty legat na koszta utrzymania grobowca". Do podjętej uchwały przez Radę Miejską przyjęto także poprawki mówiącą, iż „gmina zastrzegła sobie zarząd nad kaplicą jako kaplicą mszalną, podczas gdy grobowiec należeć ma wyłącznie do użytku i zarządu rodziny Habermannów”. Do końca lipca 1895 kaplica została wybudowana i zadaszona. Nowy cmentarz został konsekrowany w Dzień Zaduszny, 2 listopada 1895. Od początku istnienia kaplicy na jej fasadzie były umieszczone napisy w języku niemieckim (celem ich usunięcia składano interpelacje w Radzie Miejskiej, w tym kilkakrotnie uwagi zgłaszał radny dr Jan Gaweł).
Pod kaplicą zostali pochowani:
Kaplica służyła za dom przedpogrzebowy, zaś po wybudowaniu nowej kaplicy i domu przedpogrzebowego na Cmentarzu Centralnym w Sanoku pod koniec XX wieku pozostaje nieczynna. W drugiej połowie XX wieku w uroczystość Wszystkich Świętych 1 listopada sprawowana była uroczysta msza święta obrządku rzymskokatolickiego przy kaplicy.
Budynek kaplicy zostały wpisany do gminnego rejestru zabytków miasta Sanoka, założonego w 2014.

</doc>
<doc id="4702638" url="https://pl.wikipedia.org/wiki?curid=4702638" title="Krzysztof Marchlewicz">
Krzysztof Marchlewicz

Krzysztof Marchlewicz (ur. 1971) – polski historyk, profesor nauk humanistycznych, profesor na Wydziale Historii Uniwersytetu im. Adama Mickiewicza w Poznaniu.
Życiorys.
7 czerwca 1999 obronił pracę doktorską "Polonofil doskonały. Propolska działalność społeczna i polityczna lorda Dudleya Coutts Stuarta (1803-1854)", 6 kwietnia 2009 habilitował się na podstawie pracy zatytułowanej "Wielka Emigracja na Wyspach Brytyjskich (1831-1863)". Otrzymał nominację profesorską. Został zatrudniony na stanowisku adiunkta w Instytucie Historii na Wydziale Historycznym Uniwersytetu im. Adama Mickiewicza. 21 lipca 2020 roku decyzją Prezydenta RP otrzymał tytuł naukowy profesora.
Objął funkcję profesora na Wydziale Historii Uniwersytetu im. Adama Mickiewicza w Poznaniu, oraz członka Komisji do Badań Diaspory Polskiej; Międzywydziałowej Komisji Interdyscyplinarnego Polskiej Akademii Umiejętności.

</doc>
<doc id="4702646" url="https://pl.wikipedia.org/wiki?curid=4702646" title="Todd Phillips">
Todd Phillips

Todd Phillips, właśc. Todd Bunzl (ur. 20 grudnia 1970 w Nowym Jorku) – amerykański reżyser, scenarzysta i producent filmowy. Znany z licznych przebojów kinowych, m.in. "Kac Vegas" (2009), "Zanim odejdą wody" (2010) czy "Rekiny wojny" (2016). Był również współautorem scenariusza do komedii "" (2006) Larry'ego Charlesa.
Jego największym zawodowym osiągnięciem jest jak dotychczas psychologiczny thriller "Joker" (2019) z brawurową kreacją Joaquina Phoenixa. Film zdobył m.in. Złotego Lwa na 76. MFF w Wenecji oraz 11 nominacji do Oscara, w tym za najlepszy film i reżyserię. 

</doc>
<doc id="4702658" url="https://pl.wikipedia.org/wiki?curid=4702658" title="Roman Kostórkiewicz">
Roman Kostórkiewicz



</doc>
<doc id="4702659" url="https://pl.wikipedia.org/wiki?curid=4702659" title="South Africa Women’s Sevens">
South Africa Women’s Sevens

South Africa Women’s Sevens – oficjalny międzynarodowy turniej żeńskich reprezentacji narodowych w rugby 7 rozgrywany od 2019 roku pod egidą World Rugby wchodzący w skład World Rugby Women’s Sevens Series.
Informacje ogólne.
Zawody w oficjalnym kalendarzu World Rugby pojawiły się w związku z ogłoszeniem w marcu 2019 roku rozszerzenia światowego cyklu World Rugby Women’s Sevens Series do ośmiu turniejów od sezonu 2019/2020, co potwierdzono na początku sierpnia tegoż roku. Turniej był rozgrywany wraz z męskim South Africa Sevens i brało w nim udział dwanaście reprezentacji.

</doc>
<doc id="4702667" url="https://pl.wikipedia.org/wiki?curid=4702667" title="Strzępiak szaroliliowy">
Strzępiak szaroliliowy

Strzępiak szaroliliowy ("Inocybe griseolilacina" J.E.Lange) – gatunek grzybów należący do rodziny strzępiakowatych ("Inocybaceae").
Systematyka i nazewnictwo.
Pozycja w klasyfikacji według Index Fungorum: "Inocybe, Inocybaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonim: "Inocybe griseolilacina" var. "furcaticystidiata" E. Ludw. 2017
Nazwę polską zaproponował Władysław Wojewoda w 2003 r. Andrzej Nespiak w 1990 r. opisał ten gatunek pod nazwą strzępiak szarolila
Morfologia.
Średnica 2–3,5 cm, dzwonkowato–wypukły z niewielkim i tępym garbkiem, czasami bez garbka, z resztkami osłony. Powierzchnia bladoszara z lekkim fioletowym odcieniem, lub jasnoochrowa, jednolita, sucha, włókienkowato–zamszowata, na szczycie nieco łuseczkowata.
Gęste, cienkie, zatokowato wykrojone, białawe z odcieniem ochrowym i fioletowym. Ostrza jaśniejsze i orzęsione.
Wysokość 3–6 cm, grubość 0,3–0,5 cm, walcowaty, bez bulwki w podstawie. Powierzchnia delikatnie włókienkowata, jasnoszara z fioletowym odcieniem, u starszych owocników może być fioletowa.
Brudnożółtawy, w trzonie z fioletowym odcieniem. Smak niewyraźny, zapach ziemisty.
Zarodniki migdałkowate bez dzióbków, o wymiarach 8–10,5 × 5–6 µm z 8-10 µm. Podstawki 30 × 9 µm. Metuloidy 60–75 × 13–18 µm, wrzecionowate, smukłe, często bez kryształków, cienkościenne, pod wpływem wodorotlenku amonu nieżółknące.
Występowanie i siedlisko.
Podano występowanie strzępiaka szaroliliowego w Europie, Ameryce Północnej i Japonii. W piśmiennictwie naukowym na terenie Polski do 2003 r. podano na 4 stanowiskach. Nowsze stanowiska tego gatunku w Polsce podaje internetowy atlas grzybów. Znajduje się na "Czerwonej liście roślin i grzybów Polski". Ma status R – gatunek rzadki.
Grzyb mikoryzowy. Rośnie na ziemi, w lasach i zaroślach, głównie w buczynach.
Gatunki podobne.
W buczynach podano także występowanie gatunku "Inocybe personata" Kühner. Według A. Nespiaka jest on prawdopodobnie identyczny z "I. griseolilacina". Cechy, na podstawie których wyróżniono gat. "I. personata" są tak nieistotne, że nie kwalifikują do utworzenia nowego gatunku. Biorąc pod uwagę, że występuje on w takich samych siedliskach (buczyny), może to być co najwyżej odmiana "I. griseolilacina".

</doc>
<doc id="4702674" url="https://pl.wikipedia.org/wiki?curid=4702674" title="Wiesław Pyzalski">
Wiesław Pyzalski

Wiesław Pyzalski (ur. 26 października 1962 w Wieluniu) – polski muzyk, multiinstrumentalista, popularyzator muzyki.
Życiorys.
Szkołę podstawową i średnią ukończył w rodzinnej Praszce. W wieku 13 lat rozpoczął naukę gry na instrumentach muzycznych. Maturę zdał w 1982. Był zatrudniony w Zakładach Sprzętu Motoryzacyjnego w Praszce na stanowisku referenta (1982–1985). Podczas zatrudnienia został powołany do odbycia zasadniczej służby wojskowej w charakterze muzyka w zespole estradowym i orkiestrze wojskowej (1982–1984).
Był instruktorem muzyki w Młodzieżowym Domu Kultury w Wieluniu (1986–1987). Ukończył Studium Muzyczne i Studium Pedagogiczne zorganizowane przez Instytut Kształcenia Nauczycieli im. W. Spasowskiego w Warszawie (1988). Pracował jako nauczyciel muzyki w szkołach podstawowych w Praszce (1987–2002). Był uczniem prof. Mirosława Niziurskiego (1992–1993). Ukończył studia w Instytucie Edukacji Muzycznej Wyższej Szkoły Pedagogicznej w Kielcach na podstawie pracy magisterskiej pt. "Stosunek dzieci klas 1–8 szkoły podstawowej do muzyki jazzowej" (1998). Wpisany do Złotej Księgi Absolwentów UJK w Kielcach za osiągnięcia naukowe i aktywność naukowo-społeczną (2018). Jest członkiem Stowarzyszenia Polskich Artystów Muzyków w Warszawie. Został wyróżniony dyplomem uznania SPAM (2019)
Prowadzi działalność gospodarczą związaną z wystawianiem przedstawień artystycznych (od 1993). Wystąpił w ponad 1700 placówkach oświatowych na terenie całej Polski popularyzując, wśród dzieci i młodzieży, muzykę poważną, jazzową, filmową, patriotyczną, innych narodów, ludową, poezję i kolędy.
Wyróżnienia i odznaczenia.
Otrzymał Srebrny Krzyż Zasługi (2011), Srebrny Medal za Długoletnią Służbę (2011), Medal Komisji Edukacji Narodowej (2014), Złoty Krzyż Zasługi (2014), Brązowy Medal „Zasłużony Kulturze Gloria Artis” (2017) oraz Krzyż Kawalerski Orderu Odrodzenia Polski za wybitne zasługi w upowszechnianiu kultury muzycznej wśród dzieci i młodzieży, za działalność społeczną i charytatywną(2022). Ponadto został wyróżniony nagrodą specjalną Ministra Kultury i Dziedzictwa Narodowego za zasługi dla kultury polskiej (2009) oraz za zasługi dla polskiej kultury muzycznej (2015), nagrodą Marszałka Województwa Opolskiego dla animatorów i twórców kultury (2019), a także odznaką Towarzystwa Przyjaciół Dzieci „Przyjaciel Dziecka” za pracę społeczną dla dobra dzieci (2010).
Życie prywatne.
W związku małżeńskim z Małgorzatą Krykwińską od 1990 r., z którą ma córkę Agnieszkę (ur. 1995).

</doc>
<doc id="4702680" url="https://pl.wikipedia.org/wiki?curid=4702680" title="Pływanie na Światowych Wojskowych Igrzyskach Sportowych 2003">
Pływanie na Światowych Wojskowych Igrzyskach Sportowych 2003

Pływanie na Światowych Wojskowych Igrzyskach Sportowych 2003 – zawody w pływaniu, które były organizowane przez CISM dla sportowców-żołnierzy, odbywały się w dniach 6-9 grudnia 2003 we włoskiej Katanii podczas światowych igrzysk wojskowych. Reprezentanci Wojska Polskiego nie wystartowali w poszczególnych konkurencjach tej dyscypliny sportu.
Zawody były równocześnie traktowane jako 40 Wojskowe Mistrzostwa Świata w Pływaniu, a ratownictwo wodne oraz skoki do wody zostały zaliczono jako konkurencje do tej dyscypliny sportu (pływania).
Uczestnicy.
Do zawodów zgłoszonych zostało 200 zawodników reprezentujących 26 kraje. 
Konkurencje.
W ramach dyscypliny sportu pływania rozegrano 54 konkurencje;
Klasyfikacja medalowa.
"Źródło:"

</doc>
<doc id="4702681" url="https://pl.wikipedia.org/wiki?curid=4702681" title="Kościół św. Zofii we Lwowie">
Kościół św. Zofii we Lwowie



</doc>
<doc id="4702682" url="https://pl.wikipedia.org/wiki?curid=4702682" title="Phrynomantis">
Phrynomantis



</doc>
<doc id="4702685" url="https://pl.wikipedia.org/wiki?curid=4702685" title="Przewozy Regionalne">
Przewozy Regionalne



</doc>
<doc id="4702688" url="https://pl.wikipedia.org/wiki?curid=4702688" title="Epiphany (album)">
Epiphany (album)



</doc>
<doc id="4702690" url="https://pl.wikipedia.org/wiki?curid=4702690" title="Ryan Rossiter">
Ryan Rossiter

Ryan Francis Rossiter (ur. 14 września 1989 w Nowym Jorku) – amerykański koszykarz, występujący na pozycji silnego skrzydłowego, posiadający także japońskie obywatelstwo (od grudnia 2019), obecnie zawodnik Utsunomiya Brex.

</doc>
<doc id="4702691" url="https://pl.wikipedia.org/wiki?curid=4702691" title="Kaplica św. Jana Chrzciciela &quot;Tal-Għargħar&quot; w San Ġwann">
Kaplica św. Jana Chrzciciela &quot;Tal-Għargħar&quot; w San Ġwann



</doc>
<doc id="4702693" url="https://pl.wikipedia.org/wiki?curid=4702693" title="Epiphany (ujednoznacznienie)">
Epiphany (ujednoznacznienie)



</doc>
<doc id="4702694" url="https://pl.wikipedia.org/wiki?curid=4702694" title="Brama Warciana w Poznaniu">
Brama Warciana w Poznaniu

Brama Warciana ("niem". Warthe Thor) – zbudowana nad brzegiem Warty w latach 1845-46 na końcu ciągu umocnień prawobrzeżnych Twierdzy Poznań. Droga z bramy prowadziła do dzielnicy Miasteczko (obecnie Św. Roch) oraz w stronę Rataj. Bramę otaczały dwie kaponiery – prostokątna od strony fosy oraz półokrągła od strony rzeki. W pobliżu znajdowała się przeprawa promowa (w późniejszym czasie zastąpiona mostem Św. Rocha).

</doc>
<doc id="4702695" url="https://pl.wikipedia.org/wiki?curid=4702695" title="Piotr Garstecki">
Piotr Garstecki

Piotr Garstecki (ur. w 1975 r.) – polski profesor nauk chemicznych, specjalista w dziedzinie chemii fizycznej.
Biografia.
W 1998 r. ukończył studia w Szkole Nauk Ścisłych (obecnie Uniwersytet Kardynała Stefana Wyszyńskiego) na kierunku fizyka, otrzymując tytuł magistra. W 2002 r. obronił pracę doktorską pt. "The Scattering Patterns from Periodic Surfaces (Widma rozpraszania na powierzchniach periodycznych)" i uzyskał stopień doktora chemii w Instytucie Chemii Fizycznej PAN. W latach 2002–2005 odbył staż podoktorski na Wydziale Chemii Uniwersytetu Harvarda w grupie badawczej profesora George’a Whitesides’a. W 2007 r. w IChF PAN uzyskał stopień doktora habilitowanego na podstawie pracy pt. "Emulsje w układach mikroprzepływowych". W 2014 r. otrzymał tytuł profesora.
Jest kierownikiem Grupy Badawczej Mikroprzepływów i Płynów Złożonych w Instytucie Chemii Fizycznej PAN. Jego prace dotyczą zautomatyzowanych technik mikroprzepływowych wykorzystywanych w badaniach chemicznych, biochemicznych i mikrobiologicznych. W 2011 r. uzyskał grant Europejskiej Rady ds. Badań Naukowych ("ERC Starting Grant") pt. „Zautomatyzowane urządzenia mikroprzepływowe: platforma technologiczna dla wysokoprzepustowych badań w chemii i biotechnologii”.
Na początku 2020 r. był współautorem 135 publikacji w czasopismach międzynarodowych, cytowanych ponad 7 tys. razy; jego wskaźnik Hirscha wynosił 41.
Działalność pozanaukowa.
Piotr Garstecki prowadzi grupę spółek Scope Fluidics. Od 2017 r. Scope Fluidics S.A. jest spółką notowaną na rynku NewConnect Giełdy Papierów Wartościowych w Warszawie.

</doc>
<doc id="4702699" url="https://pl.wikipedia.org/wiki?curid=4702699" title="Mota (gmina Ljutomer)">
Mota (gmina Ljutomer)



</doc>
<doc id="4702700" url="https://pl.wikipedia.org/wiki?curid=4702700" title="Rajd Wisły 1967">
Rajd Wisły 1967

17. Rajd Wisły – 17. edycja Rajdu Wisły. Był to rajd samochodowy rozgrywany od 29 do 30 września 1967 roku. Była to czwarta runda Rajdowych Samochodowych Mistrzostw Polski w roku 1967. Rajd składał się z 4 odcinków specjalnych i 3 prób szybkości górskiej. Został rozegrany na nawierzchni asfaltowej. Zwycięzcą rajdu został Sobiesław Zasada.

</doc>
<doc id="4702702" url="https://pl.wikipedia.org/wiki?curid=4702702" title="Naukometria">
Naukometria

Naukometria – ilościowe badania rozwoju nauki jako procesu informacyjnego.

</doc>
<doc id="4702705" url="https://pl.wikipedia.org/wiki?curid=4702705" title="Udręka i ekstaza">
Udręka i ekstaza



</doc>
<doc id="4702707" url="https://pl.wikipedia.org/wiki?curid=4702707" title="XIX Puchar Gordona Bennetta (balonowy)">
XIX Puchar Gordona Bennetta (balonowy)

XIX Puchar Gordona Bennetta – zawody balonów wolnych o Puchar Gordona Bennetta zorganizowane w 1930 roku w Cleveland.
Historia.
Dzięki wygranej Warda van Ormana podczas wyścigów organizowanych w 1929 roku przez USA w St. Louis, w 1930 roku zawody odbyły się po raz kolejny w tym kraju. Początek zawodów zaplanowano na 1 września 1930 roku. Ernest Demuyter przyjechał na zawody już 18 sierpnia. Stany Zjednoczone zgłosiły 3 balony z bardzo silnymi załogami. Był wśród nich dwukrotny zwycięzca (1926, 1929) Ward T. van Orman i zwycięzcy w 1927 roku Edward J. Hill z Arthurem G. Schlosserem.
Przebieg zawodów.
Start z lotniska w Cleveland zaplanowano na godzinę 16.30 i obserwowało go 150 000 widzów. Pierwsza wystartowała "Belgica", którą pilotował zdobywca pierwszego pucharu, ufundowanego przez Gordona Bennetta Ernest Demuyter. Po niej w odstępach 5 minutowych startowały: "Barmen", "City of Cleveland", "Goodyerar VIII" i na końcu "Pierre Fisbach" pilotowany przez Boitarda.
Nagrody.
Na nagrody przeznaczono 3000$. Zwycięzca miał otrzymać 1000$, za drugie miejsce 800$, trzecie 600$, czwarte 400$ i piąte 200$. 

</doc>
<doc id="4702708" url="https://pl.wikipedia.org/wiki?curid=4702708" title="Marek Mikołajczyk">
Marek Mikołajczyk

Marek Mikołajczyk – polski historyk, dr hab. nauk humanistycznych, profesor nadzwyczajny Instytutu Historii Wydziału Historii Uniwersytetu im. Adama Mickiewicza w Poznaniu Wydziału Zarządzania i Ekonomii Wyższej Szkoły Komunikacji i Zarządzania w Poznaniu.
Życiorys.
26 czerwca 1996 obronił pracę doktorską "Polityka Francji wobec ZSRR w latach 1944-1955", 5 marca 2012 habilitował się na podstawie pracy zatytułowanej "Rola Francji w procesie integracji europejskiej w latach 1946-1958". Otrzymał nominację profesorską. Został zatrudniony na stanowisku adiunkta w Instytucie Historii na Wydziale Historii Uniwersytetu im. Adama Mickiewicza w Poznaniu.
Objął funkcję profesora nadzwyczajnego w Instytucie Historii na Wydziale Historii Uniwersytetu im. Adama Mickiewicza w Poznaniu, a także na Wydziale Zarządzania i Ekonomii w Wyższej Szkole Komunikacji i Zarządzania w Poznaniu.

</doc>
<doc id="4702712" url="https://pl.wikipedia.org/wiki?curid=4702712" title="Wał Lwówecko – Rakoniewicki">
Wał Lwówecko – Rakoniewicki



</doc>
<doc id="4702714" url="https://pl.wikipedia.org/wiki?curid=4702714" title="Eggs Benedict">
Eggs Benedict



</doc>
<doc id="4702716" url="https://pl.wikipedia.org/wiki?curid=4702716" title="Jaja po benedyktyńsku">
Jaja po benedyktyńsku



</doc>
<doc id="4702718" url="https://pl.wikipedia.org/wiki?curid=4702718" title="O Jeong-ryong">
O Jeong-ryong

O Jeong-ryong (kor. 오정용 ;ur. 9 lutego 1944) – południowokoreański zapaśnik walczący w stylu wolnym. Olimpijczyk z Meksyku 1968, gdzie zajął dziewiąte miejsce w kategorii do 52 kg.
Brązowy medalista mistrzostw świata w 1967 roku.

</doc>
<doc id="4702719" url="https://pl.wikipedia.org/wiki?curid=4702719" title="Oh Jung-yong">
Oh Jung-yong



</doc>
<doc id="4702720" url="https://pl.wikipedia.org/wiki?curid=4702720" title="Wojciech Święcicki (agronom)">
Wojciech Święcicki (agronom)

Wojciech Krzysztof Święcicki (ur. 16 marca 1950 w Poznaniu) – polski agronom, profesor nauk rolniczych. Specjalizuje się w zagadnieniach z zakresu genetyki i hodowli roślin. Członek korespondent Wydziału Nauk Biologicznych i Rolniczych Polskiej Akademii Nauk od 2007, członek rzeczywisty tej instytucji od 2019. Wykładowca i profesor zwyczajny w Instytucie Genetyki Roślin PAN.
Absolwent Uniwersytetu Przyrodniczego w Poznaniu (ówcześnie pod nazwą Akademia Rolnicza w Poznaniu, rocznik 1972). Doktoryzował się w 1977 roku na Uniwersytecie Technologiczno-Przyrodniczym im. Jana i Jędrzeja Śniadeckich w Bydgoszczy (Akademia Rolniczo-Techniczna). Habilitację uzyskał w 1984 w Instytucie Hodowli i Aklimatyzacji Roślin. Tytuł profesora nauk rolniczych nadano mu w 1991 lub 1992 roku.
Pracował w spółce Poznańska Hodowla Roślin w Tulcach, od 1991 w Instytucie Genetyki Roślin. Był tam między innymi zastępcą dyrektora i dyrektorem, a obecnie kieruje Zespołem Genomiki Porównawczej Roślin Strączkowych w Zakładzie Genomiki IGR PAN.
Jest członkiem licznych towarzystw naukowych i komitetów redakcyjnych uznanych czasopism naukowych. Prowadzi badania nad roślinami strączkowymi (w tym grochem i łubinem).
Współautor książki zatytułowanej "Kto jest kim w polskiej hodowli roślin: praca zbiorowa".
Nagrody i wyróżnienia.
Uhonorowany m.in.:

</doc>
<doc id="4702721" url="https://pl.wikipedia.org/wiki?curid=4702721" title="Jang Gyeong-mu">
Jang Gyeong-mu

Jang Gyeong-mu (kor. 장경무 ;ur. 4 grudnia 1944) – południowokoreański zapaśnik walczący w stylu wolnym. Olimpijczyk z Meksyku 1968, gdzie zajął czternaste miejsce w kategorii do 57 kg.
Czwarty na mistrzostwach świata w 1967. Brązowy medalista igrzysk azjatyckich w 1966 roku.

</doc>
<doc id="4702724" url="https://pl.wikipedia.org/wiki?curid=4702724" title="Australian Open 2020 (turniej legend kobiet)">
Australian Open 2020 (turniej legend kobiet)

Australian Open 2020 – turniej legend kobiet – zawody deblowe legend kobiet, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 25–30 stycznia na twardych kortach Melbourne Park w Melbourne.

</doc>
<doc id="4702726" url="https://pl.wikipedia.org/wiki?curid=4702726" title="Choi Jeong-hyeok">
Choi Jeong-hyeok

Choi Jeong-hyeok (kor. 최정혁 ;ur. 1940) – południowokoreański zapaśnik walczący w stylu wolnym. Olimpijczyk z Meksyku 1968, gdzie zajął dziewiąte miejsce w kategorii do 63 kg.

</doc>
<doc id="4702727" url="https://pl.wikipedia.org/wiki?curid=4702727" title="Zespół przyrodniczo-krajobrazowy “Rzeka Babant i jezioro Białe”">
Zespół przyrodniczo-krajobrazowy “Rzeka Babant i jezioro Białe”



</doc>
<doc id="4702728" url="https://pl.wikipedia.org/wiki?curid=4702728" title="Seo Yong-seok">
Seo Yong-seok

Seo Yong-seok (kor. 서용석 ;ur. 28 lutego 1942) – południowokoreański zapaśnik walczący w stylu wolnym. Olimpijczyk z Meksyku 1968, gdzie zajął dziesiąte miejsce w kategorii do 78 kg.
Brązowy medalista igrzysk azjatyckich w 1966 roku.

</doc>
<doc id="4702729" url="https://pl.wikipedia.org/wiki?curid=4702729" title="Justin Robinson (ur. 1995)">
Justin Robinson (ur. 1995)

Justin DeVaughn Robinson (ur. 12 kwietnia 1995 w Kingston) – amerykański koszykarz, występujący na pozycji rozgrywającego, obecnie zawodnik Brose Bamberg.
Kariera sportowa.
W 2016 wziął udział w turnieju Adidas Nations Counselors.
W 2017 reprezentował Miami Heat, podczas rozgrywek letniej ligi NBA w Orlando i Las Vegas. 
8 lipca 2021 został zawodnikiem niemieckiego Brose Bamberg.

</doc>
<doc id="4702730" url="https://pl.wikipedia.org/wiki?curid=4702730" title="Alicja Szemplińska">
Alicja Szemplińska

Alicja Maria Szemplińska, występująca jako Alicja (ur. 29 kwietnia 2002 w Ciechanowie) – polska piosenkarka, autorka tekstów i kompozytorka.
Zwyciężczyni trzech programów typu talent show: "Hit, Hit, Hurra!" (2016), "The Voice of Poland" (2019) oraz "Szansa na sukces. Eurowizja 2020" (2020).
Życiorys.
Jest córką Izabeli Nadratowskiej i Radosława Szemplińskiego. Ma siostrę, Aleksandrę. W dzieciństwie uczęszczała na zajęcia wokalne do Powiatowego Centrum Kultury i Sztuki im. Marii Konopnickiej w Ciechanowie i śpiewała w chórze kościelnym, poza tym brała udział w ogólnopolskich konkursach, festiwalach i przeglądach wokalnych. W wieku 12 lat zapisała się na profesjonalne lekcje śpiewu. Uczyła się w I Liceum Ogólnokształcącym im. Zygmunta Krasińskiego w Ciechanowie.
W 2016 zwyciężyła w finale programu rozrywkowego TVP1 "Hit, Hit, Hurra!", w nagrodę otrzymała zaproszenie do udziału w zajęciach śpiewu u Setha Riggsa. W 2019 uczestniczyła w przesłuchaniach do 10. edycji programu rozrywkowego TVP2 "The Voice of Poland". Dołączyła do drużyny prowadzonej przez Tomsona i Barona, pod których kierownictwem pomyślnie przeszła przez wszystkie rundy eliminacyjne i dotarła do finału, w którym zwyciężyła po zdobyciu największego poparcia telewidzów. W nagrodę otrzymała czek na 50 tys. zł i podpisała kontrakt płytowy z wytwórnią Universal Music Polska. Po udziale w programie wydała teledysk do debiutanckiego singla „Prawie my”, który to w ciągu 10 dni od premiery przekroczył próg 1 mln wyświetleń na YouTube.
W styczniu 2020 wzięła udział w programie "Szansa na sukces. Eurowizja 2020", wyłaniającym reprezentanta Polski w 65. Konkursie Piosenki Eurowizji. Po zaśpiewaniu coveru piosenki „To nie ja!” Edyty Górniak zakwalifikowała się do finału, w którym wykonała m.in. autorski utwór „Empires”, za który otrzymała największe poparcie telewidzów oraz jurorów, dzięki czemu została reprezentantką Polski w Konkursie Piosenki Eurowizji, który jednak 18 marca został odwołany z powodu pandemii COVID-19. Do końca roku wydała jeszcze kilka singli: „Gdzieś”, „Pusto”, „Kolęda dla nieobecnych” (we współpracy z Piotrem Walickim) i „Na pamięć”. 29 listopada wystąpiła gościnnie z utworem „Empires” podczas finału 18. Konkursu Piosenki Eurowizji dla Dzieci w Warszawie. W kwietniu 2021 wydała akustyczną wersję piosenki „Pusto (#OnePerformeSession)”. 14 maja zaśpiewała gościnnie w piosence „Growing Up” Fiedlerskiego. 21 maja wraz z Walt Disney Records wydała singiel „Każda z nas”. 28 października artystka wydała singiel „Ej, stop!”, a krótko po nim – utwór „Spójrz", który nagrała w duecie z Hodakiem.
W 2022 zaczęła współpracę z wytwórnią płytową Island Records Polska oraz wydała single: „IDK”, „Movin’ On", „W moim garażu” i „Sekret". Od października 2022 prowadzi audycję "21 grams of soul" w radiu Newonce. 18 listopada 2022 roku zaprezentowano śpiewaną przez nią, oficjalną piosenkę odbywających się w Polsce i Szwecji Mistrzostw Świata w Piłce Ręcznej Mężczyzn 2023 – utwór zatytułowany „Stick Together”, który wprost nawiązuje do hasła towarzyszącego mistrzostwom. Został on stworzony w 2022 roku przez polsko-szwedzki duet. Jego producentem jest Joakimem Buddee, a autorką tekstu – Jade El. W 2023 roku z utworem „New Home” zakwalifikowała się do finału programu "Tu bije serce Europy! Wybieramy hit na Eurowizję!".

</doc>
<doc id="4702734" url="https://pl.wikipedia.org/wiki?curid=4702734" title="Kim Young-jun (ur. 1948)">
Kim Young-jun (ur. 1948)

Kim Young-jun (kor. 김영준 ;ur. 21 marca 1948) – południowokoreański zapaśnik walczący w stylu wolnym. Olimpijczyk z Monachium 1972, gdzie zajął jedenaste miejsce w kategorii do 52 kg.
Brązowy medalista igrzyskach azjatyckich w 1970; piąty w 1974 roku.

</doc>
<doc id="4702735" url="https://pl.wikipedia.org/wiki?curid=4702735" title="Kim Yeong-jun">
Kim Yeong-jun



</doc>
<doc id="4702736" url="https://pl.wikipedia.org/wiki?curid=4702736" title="Wiktor Maringe">
Wiktor Maringe

Wiktor Feliks Maringe (ur. 6 marca 1827, zm. 15 stycznia 1912 w Warszawie) – właściciel hotelu Maringe. Członek Towarzystwa Rolniczego w Królestwie Polskim (adres: Jasieniec, poczta: Sochaczew, powiat Łowicki), urzędnik Królestwa Polskiego (1860–1862). W latach 60. XIX wieku właściciel dworu w Kuznocinie. Po śmierci został pochowany na cmentarzu Powązkowskim w Warszawie (kwatera 4-1-29).

</doc>
<doc id="4702737" url="https://pl.wikipedia.org/wiki?curid=4702737" title="An Jae-won">
An Jae-won

An Jae-won (kor. 안재원 ;ur. 24 kwietnia 1948) – południowokoreański zapaśnik walczący w stylu wolnym. Olimpijczyk z Monachium 1972, gdzie zajął szesnaste miejsce w kategorii do 57 kg.
Srebrny medalista mistrzostw świata w 1970, a także igrzyskach azjatyckich w 1970;

</doc>
<doc id="4702739" url="https://pl.wikipedia.org/wiki?curid=4702739" title="Kwak Gwang-ung">
Kwak Gwang-ung

Kwak Gwang-ung (kor. 곽광웅; znany także jako Riki Chōshū jap. 長州 力 lub Mitsuo Yoshida jap. 吉田 光雄 ;ur. 3 grudnia 1951) – południowokoreański zapaśnik, pochodzenia japońskiego, walczący w stylu wolnym, a także zawodnik New Japan Pro-Wrestling. Olimpijczyk z Monachium 1972, gdzie zajął piętnaste miejsce w kategorii do 90 kg.

</doc>
<doc id="4702740" url="https://pl.wikipedia.org/wiki?curid=4702740" title="Riki Choshu">
Riki Choshu



</doc>
<doc id="4702741" url="https://pl.wikipedia.org/wiki?curid=4702741" title="Michał Kotkowski">
Michał Kotkowski

Michał Kotkowski (ur. 8 grudnia 1998 r. w Poznaniu) – polski niepełnosprawny lekkoatleta specjalizujący się w biegach krótkich, brązowy medalista mistrzostw świata, dwukrotny mistrz Europy.
Życiorys.
Michał urodził 8 grudnia 1998 roku w Poznaniu z dziecięcym porażeniem mózgowym objawiającym się niedowładem prawej strony ciała. Po tej diagnozie rodzice szybko rozpoczęli jego rehabilitację poprzez pływanie. W wieku 13 lat zaczął trenować pływanie przez pięć lat, po czym w 2016 roku, z pomocą Andrzeja Wróbla, zajął się bieganiem. Skończył Szkołę Podstawową nr 75, Gimnazjum nr 5 i Liceum nr 5. Obecnie studiuje teleinformatykę na Wydziale Elektroniki i Telekomunikacji Politechniki Poznańskiej.
W 2017 roku zadebiutował na mistrzostwach świata w Londynie. W biegu na 400 metrów (T37) zdobył brązowy medal, bijąc swój rekord życiowy. Był zarazem najmłodszym zawodnikiem w stawce finalistów i najlepszym zawodnikiem z Europy. Następnego roku został dwukrotnym mistrzem Europy w Berlinie. Złote medale zdobył w biegi na 200 i 400 metrów (T37). Na koniec tych mistrzostw otrzymał również brązowy medal w biegu na 100 metrów (T37).
Podczas mistrzostw świata w 2019 roku w Dubaju w biegu na 400 metrów (T37) zajął czwarte, poprawiając swój rekord życiowy. Ten wynik dał awans Michałowi na igrzyska paraolimpijskie.

</doc>
<doc id="4702743" url="https://pl.wikipedia.org/wiki?curid=4702743" title="Australian Open 2020 (gra pojedyncza chłopców)">
Australian Open 2020 (gra pojedyncza chłopców)

Australian Open 2020 – gra pojedyncza chłopców – zawody singlowe chłopców, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 25 stycznia–1 lutego na twardych kortach Melbourne Park w Melbourne.

</doc>
<doc id="4702748" url="https://pl.wikipedia.org/wiki?curid=4702748" title="Bugaj (Częstochowa)">
Bugaj (Częstochowa)

Bugaj – osiedle w Częstochowie należące do dzielnicy Błeszno.
Bugaj jest położony nad Wartą, w jego obrębie od rzeki odgałęzia się Kucelinka. Na rozwidleniu obu rzek znajduje się system dwóch jazów. W pobliżu Bugaja znajduje się Kręciwilk, od pozostałej części Błeszna oba osiedla oddziela aleja Wojska Polskiego.
W XVI wieku Bugaj był jednym z dóbr należących do rozległego majątku Błeszno. W 1782 roku Bugaj był wsią należącą do parafii św. Zygmunta w Częstochowie, przy czym miejscowość obsługiwania była przez kościół w Konopiskach, gdzie funkcjonowała filia parafii. Pod koniec XIX wieku była to osada należąca do gminy Huta Stara.

</doc>
<doc id="4702754" url="https://pl.wikipedia.org/wiki?curid=4702754" title="Beata Wieczorek">
Beata Wieczorek

Beata Wieczorek, z domu Adamus (ur. 1965) – polska koszykarka, multimedalistka mistrzostw Polski.

</doc>
<doc id="4702755" url="https://pl.wikipedia.org/wiki?curid=4702755" title="Beata Adamus">
Beata Adamus



</doc>
<doc id="4702756" url="https://pl.wikipedia.org/wiki?curid=4702756" title="Kasia Dereń">
Kasia Dereń

Katarzyna Dereń (ur. 1985) – polska piosenkarka.
Życiorys.
Wychowała się w Sulejówku. Uczyła się śpiewu w Studium Wokalnym Grażyny Alber. W 2004 wystąpiła na 40. Studenckim Festiwalu Piosenki w Krakowie.
Była chórzystką wykonawców, takich jak Ania Szarmach i Frank McComb, Kasia Cerekwicka, Andrzej Piaseczny, Paulina i Natalia Przybysz, Natalia Kukulska, Marcin Nowakowski, Justyna Steczkowska czy Edyta Górniak.
W 2012 brała udział w drugiej edycji programu TVP2 "Bitwa na głosy", będąc członkinią chóru prowadzonego przez Natalię Kukulską. Zespół zajął siódme miejsce. Również w 2012 wraz z Dominikiem Skrzyniarzem zaśpiewała utwór „Ktoś między nami” podczas koncertu upamiętniającego Annę Jantar i Jarosława Kukulskiego „Życia mała garść” na 49. Krajowym Festiwalu Polskiej Piosenki w Opolu. Koncert został również zarejestrowany i wydany w formie albumu CD+DVD pt. "Życia mała garść – koncert dedykowany Annie Jantar i Jarosławowi Kukulskiemu".
W 2013 wzięła udział w drugiej edycji programu TVP2 "The Voice of Poland". W trakcie tzw. „przesłuchań w ciemno” zaśpiewała piosenkę zespołu Gossip „Move in the Right Direction”, który zdobył uznanie muzyków grupy, którzy po emisji programu spotkali się z Dereń. Będąc członkinią drużyny Tomsona i Barona, pomyślnie przeszła przez wszystkie etapy eliminacje i ostatecznie dotarła do półfinału. Również w 2013 zagrała koncerty w ramach cyklu „Love My Polish Artists” i „Secret Sunday”, a także zaśpiewała utwór „Nie ma kraju” na potrzeby projektu radiowej „Czwórki” "tuwiMiasto" upamiętniającego twórczość Juliana Tuwina. W 2015 wraz z Mateuszem Krautwurstem nagrała singel „Something Special”, do którego nagrali teledysk w Rio de Janeiro. W 2017 zaśpiewała podczas koncertu papieskiego w Świątyni Opatrzności Bożej w Warszawie. W 2018 wydała debiutancki, solowy singel „Just a Few Words”, do którego zrealizowała teledysk. W maju wystąpiła w chórkach podczas półfinałowego występu Gromee’ego i Lukasa Meijera, reprezentantów Polski w 63. Konkursie Piosenki Eurowizji w Lizbonie. W latach 2018–2019 śpiewała z zespołem RBand w teleturnieju TVP2 "Koło Fortuny".
W styczniu 2020 wzięła udział w programie "Szansa na sukces. Eurowizja 2020", wyłaniającym reprezentanta Polski w 65. Konkursie Piosenki Eurowizji. Wygrała pierwszy odcinek konkursu poświęcony repertuarowi zespołu ABBA, w którym wykonała utwór „Mamma Mia” i tym samym zakwalifikowała się do finału zaplanowanego na 23 lutego 2020. Zaprezentowała w nim autorski utwór „Count on Me” i zajęła ostatnie, trzecie miejsce.
12 listopada 2021 nakładem wytwórni muzycznej Music Mind wydała debiutancki album studyjny pt. "Moje historie".

</doc>
<doc id="4702757" url="https://pl.wikipedia.org/wiki?curid=4702757" title="Naukometryka">
Naukometryka



</doc>
<doc id="4702761" url="https://pl.wikipedia.org/wiki?curid=4702761" title="Panet Jezechiel">
Panet Jezechiel

Panet Jezechiel (ur. w 1783 r. w Bielsku, zm. w 1845 r. w Karlsburgu) – naczelny rabin Siedmiogrodu w latach 1823-1845.
Młodość.
Urodził się w bogatej żydowskiej rodzinie, jego ojciec Josef był dzierżawcą ziemskim na włościach Charsesa Von Haugwitza. Jako młodzieniec, Panet został wysłany, by pobierać nauki w Czechach i Morawach. Spędził tam dwa lata na studiowaniu w Lipnickiej żydowskiej szkole, jesziwie, a następnie w latach (1799-1802) uczył się w jesziwie w Pradze.
Ślub i dalsza nauka.
Po osiągnięciu dorosłości, Panet, w wyniku praw familianckich, musiał opuścić Bielsko. Jego ojciec zaaranżował ślub Paneta z Chają Rachel, córką bogatej rodziny z Liska. W 1802 r. Jezechiel przybył do tego miasta i kontynuował swoją naukę w Liskiej Klojzie.
Chasydyzm Paneta.
W przeciągu roku Jezechiel dołączył do ruchu chasydzkiego, przyjmując jako głównego nauczyciela Menachema Mendela, cadyka z Frysztaka. Decyzja ta wywołała niezadowolenie ojca Jezechiela, który kwestionował znajomość Talmudu przez cadyka. Tłumacząc słuszność swojego wyboru oraz podając istotne argumenty, Panet odpowiedział ojcu w 1805 r. długim listem, który w późniejszym czasie osiągnął święty status pośród chasydów.
Dalsza Kariera.
Jezechiel był rabinem Ustrzyków Dolnych w latach od 1807 do 1813 r., a następnie w Tarcalu, wsi w pobliżu miasta Tokaj (miasto), na Węgrzech w latach 1813-1823.
Szczyt Kariery i Śmierć.
W 1823 r. Panet został naczelnym rabinem Karslburga w Siedmiogrodzie (obecnie Alba Iulia w Rumunii). Wędrował wówczas przez cały kraj, starając się pogłębić wiarę i przestrzeganie zasad religijności wśród ludu. Zmarł w 1845 r. Na łożu śmierci nadal zajmował się zagadnieniami dotyczącymi halachy. W 1879 r. nad jego grobem zbudowano ohel, mauzoleum dla świętych osobistości.

</doc>
<doc id="4702769" url="https://pl.wikipedia.org/wiki?curid=4702769" title="Mikko Lehtonen (ur. 1994)">
Mikko Lehtonen (ur. 1994)

Mikko Lehtonen (ur. 16 stycznia 1994 w Turku) – fiński hokeista, reprezentant Finlandii, dwukrotny olimpijczyk.
Jego brat Matias (ur. 1995) także został hokeistą.
Kariera.
Wychowanek klubu Kiekko-67. Od juniorskich kategorii wiekowych rozwijał karierę w klubie TPS. Występował w seniorskiej drużynie klubu oraz był zawodnikiem fińskich zespołów TuTo i KooKoo. W lutym 2017 przeszedł do szwedzkiego klubu HV71. W maju 2017 został zaangażowany przez Tapparę, a rok później ponownie trafił do HV71. W kwietniu 2019 został zatrudniony przez stołeczny fiński klub Jokerit z Helsinek, występujący w rosyjskich rozgrywkach KHL. W maju 2020 ogłoszono jego transfer do kanadyjskiego zespołu Toronto Maple Leafs w NHL. 1 sierpnia 2020 poinformowano, że został wypożyczony z tego klubu do Jokeritu na sezon KHL (2020/2021). 20 listopada 2020 ogłoszono rozwiązanie jego umowy w Jokericie przy zastrzeżeniu, że klub zachowuje jego prawa zawodnicze w ramach KHL.
18 stycznia 2021 zadebiutował w NHL w barwach drużyny z Toronto i zagrał w niej dziewięć spotkań w rozpoczętym z opóźnieniem sezonie NHL (2020/2021). Niespełna dwa miesiące później, 12 marca został zawodnikiem amerykańskiego klubu Columbus Blue Jackets, w toku wymiany za swojego rodaka, bramkarza Veiniego Vehviläinena. W pierwszej połowie października 2021 został umieszczony na liście "waivers". Kilka dni później ogłoszono jego powrót do SKA Sankt Petersburg w KHL. W maju 2022 podpisał dwuletni kontrakt ze szwajcarskim ZSC Lions.
W barwach reprezentacji juniorskich Finlancii uczestniczył w turniejach mistrzostw świata juniorów do lat 17 edycji 2011, mistrzostw Europy juniorów do lat 18 edycji 2012, mistrzostw świata juniorów do lat 20 edycji 2014. Z reprezentacją Finlandii seniorów uczestniczył w turniejach mistrzostw świata edycji 2017, 2019, 2022 oraz zimowych igrzysk olimpijskich 2018, 2022.
Jako zawodnik zyskał przydomek "Bobi".

</doc>
<doc id="4702772" url="https://pl.wikipedia.org/wiki?curid=4702772" title="František Štraus">
František Štraus

František Štraus (ur. 7 lipca 1933 w Kružlovskej Hute, zm. 27 kwietnia 2008 w Bratysławie) – słowacki literaturoznawca i poeta. 
Studia słowacystyczne ukończył w 1957 r. na Wydziale Filologicznym Wyższej Szkoły Pedagogicznej w Preszowie, gdzie został zatrudniony jako asystent. Stanowisko to piastował do 1959 r., później przyznano mu posadę asystenta naukowego. W latach 1959–1971 kierował Katedrą Języka i Literatury Słowackiej na Wydziale Pedagogicznym Uniwersytetu Pavla Jozefa Šafárika w Preszowie, gdzie wykładał teorię i historię literatury słowackiej. W 1967 r. uzyskał stopień kandydata nauk na podstawie pracy "Trochejské formy verša v slovenskej poézii od najstarších čias po Hviezdoslava". Był także pracownikiem naukowym w Państwowej Bibliotece Narodowej w Preszowie oraz w Instytucie Krytyki Literackiej i Dokumentacji Teatralnej. W 1991 r. został mianowany docentem, a w 1994 r. profesorem na Wydziale Pedagogicznym Uniwersytetu Komeńskiego w Bratysławie. W latach 1989–1997 był prezesem Słowackiego Towarzystwa Literaturoznawczego.
Otrzymał nagrodę Stowarzyszenia Pisarzy Słowackich (1995) za pracę "Strofa a metrum v poézii P. O. Hviezdoslava" oraz nagrodę Funduszu Literatury (2002) za publikację "Príručný slovník literárnovedných termínov".
Debiutował w 1992 r. zbiorem poetyckim "Podobu seba hľadám". W 1995 r. wydał drugi zbiór zatytułowany "Úzkosť". Ogłosił także szereg publikacji literaturoznawczych.
Wybrana twórczość.
Opracowano na podstawie źródła:

</doc>
<doc id="4702775" url="https://pl.wikipedia.org/wiki?curid=4702775" title="Australian Open 2020 (gra pojedyncza dziewcząt)">
Australian Open 2020 (gra pojedyncza dziewcząt)

Australian Open 2020 – gra pojedyncza dziewcząt – zawody singlowe dziewcząt, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 25 stycznia–1 lutego na twardych kortach Melbourne Park w Melbourne.

</doc>
<doc id="4702777" url="https://pl.wikipedia.org/wiki?curid=4702777" title="Józef Kręgielski">
Józef Kręgielski

Józef Kręgielski (ur. 18 marca 1881 w Koźminie, zm. 2 grudnia 1954 w Poznaniu) – polski działacz śpiewaczy, krawiec.
Życiorys.
Był synem krawca Józefa i Marii (Marianny) z Zachweyskich (Zachwiejskich). Od młodych lat śpiewał w chórach amatorskich, np. w Kole Śpiewackim w Koźminie od 1898. W 1901 przeprowadził się do Berlina, gdzie udzielał się w ruchu polonijnym. Od 1914 pełnił funkcję prezesa Polskiego Towarzystwa Śpiewackiego "Harmonia". Od 1906 był członkiem XII Okręgu Brandenburskiego Związku Kół Śpiewackich na Wielkie Księstwo Poznańskie, a od 1918 był prezesem zarządu tego okręgu. W 1920 działał w komitecie pomocy internowanym Polakom i Rosjanom oraz jeńcom polskim na terenie Niemiec. W grudniu 1921 przeprowadził się na stałe do Poznania. Prowadził zakład krawiecki przy ul. Szewskiej 20. Integrował reemigrujących z Niemiec śpiewaków w struktury Koła Śpiewackiego Polskiego. Był w nim członkiem zarządu w latach 1922-1939. Od 1926 do 1939 był też sekretarzem okręgu poznańskiego oraz członkiem zarządu Wielkopolskiego Związku Śpiewaczego. Po zakończeniu II wojny światowej był wiceprezesem, a od 1949 prezesem Poznańskiego Towarzystwa Muzycznego. Czynnie śpiewał aż do śmierci. Pochowano go na Cmentarzu Junikowskim na koszt państwa (pole 7-1-1-150).
Rodzina.
Ożenił się z Marią Woner, a którą miał trzech synów: Zbigniewa (ur. 1911, architekta), Mariana (ur. 1913, kolejarza) i Adama (ur. 1923, inżyniera).
Odznaczenia.
Otrzymał m.in.:

</doc>
<doc id="4702780" url="https://pl.wikipedia.org/wiki?curid=4702780" title="Józef Rączkowski">
Józef Rączkowski

Józef Rączkowski (ur. 19 lutego 1885 w Siarach, zm. 6 maja 1951 w Poznaniu) – literat, działacz ruchu ludowego, poseł na Sejm.
Życiorys.
Urodził się w rodzinie wiejskiego krawca Wincentego i jego żony Wiktorii Piotrowskiej. Wykształcenie zdobywał na uniwersytetach w Krakowie (filozofia i polonistyka) i Monachium (historia sztuki). Pracował kolejno w redakcjach: Ilustracji Polskiej, Nowinach, Gazecie Poniedziałkowej i Nowej Reformie. W latach 1914–1924 był redaktorem tygodnika Piast, redagując go w duchu niepodległościowym i proalianckim. W 1919 został wybrany posłem na Sejm (1919–1922). W 1924 zerwał z polityką i zamieszkał we wsi Piątkowo, gdzie zorganizował Kasę Stefczyka i został członkiem jej zarządu. Od 1933 pracował jako dziennikarz w Rolniku Wielkopolskim i Rolniku Polskim w latach 1936–1939 i 1947–1951. W czasie II wojny światowej przebywał w Warszawie i Krakowie gdzie pracował nad popularną encyklopedią dla wsi, której nie ukończył. Pochowany na cmentarzu św. Jana Vianneya w Poznaniu (kwatera św. Michała-7-2).

</doc>
<doc id="4702781" url="https://pl.wikipedia.org/wiki?curid=4702781" title="Jacek Radwan">
Jacek Radwan

Jacek Władysław Radwan (ur. 14 czerwca 1962 w Siemianowicach Śląskich) – polski profesor nauk biologicznych, członek korespondent Polskiej Akademii Nauk. Specjalizuje się w zagadnieniach z zakresu biologii ewolucyjnej, w szczególności immunologii ewolucyjnej i doboru płciowego.
Życiorys.
W 1987 ukończył studia biologiczne na Uniwersytecie Jagiellońskim. Od 1989 pracował na macierzystej uczelni, w Zakładzie Zoopsychologii i Etologii Zwierząt, kierował nim od 2003 do 2012 (od 2007 pod nazwą Zakład Ekologii Molekularnej i Behawioralnej). Doktoryzował się w 1992 na podstawie pracy "Andropolimorfizm a rozpoznawanie osobników spokrewnionych i sukces reprodukcyjny samców roztocza Caloglyphus berlesei". Habilitację uzyskał w 1998 dzięki rozprawie pt. "Przyczyny występowania zmienności fenotypowej, behawioralnej i zróżnicowanego sukcesu reprodukcyjnego samców roztocza Rhizoglyphus robini".
W latach 1999–2001 był także zatrudniony jako profesor nadzwyczajny w Instytucie Biologii Akademii Pedagogicznej w Krakowie. W latach 2000–2001 był stypendystą Programu Fulbrighta na University of New Mexico-Albuquerque (USA). W 2005 uzyskał tytuł profesora nauk biologicznych.
Od 2012 pracuje na Wydziale Biologii Uniwersytetu im. Adama Mickiewicza w Poznaniu, w Pracowni Biologii Ewolucyjnej Instytutu Biologii Środowiska. W 2020 został wybrany członkiem korespondentem Wydziału Nauk Biologicznych i Rolniczych Polskiej Akademii Nauk od 2019.
Od 2016 jest zastępcą przewodniczącego Komitetu Biologii Środowiskowej i Ewolucyjnej PAN, jest członkiem Rady Naukowej Instytutu Systematyki i Ewolucji Zwierząt Polskiej Akademii Nauk.
W 2020 otrzymał nagrodę Fundacji na rzecz Nauki Polskiej w obszarze nauk o życiu i o Ziemi „za wykazanie roli ewolucyjnego mechanizmu optymalizacji zmienności genetycznej w kształtowaniu odporności na patogeny i tolerowaniu własnych antygenów”. W 2022 odznaczony Krzyżem Kawalerskim Orderu Odrodzenia Polski.

</doc>
<doc id="4702785" url="https://pl.wikipedia.org/wiki?curid=4702785" title="Faustyna Kotłowska">
Faustyna Kotłowska

Faustyna Kotłowska (ur. 24 marca 2001 r. w Kościerzynie) – polska niepełnosprawna lekkoatletka specjalizująca się w konkurencjach rzutowych, srebrna i brązowa medalistka mistrzostw świata, brązowa medalistka mistrzostw Europy. Występuje w klasyfikacji F64.
Życiorys.
Faustyna urodziła się 24 marca 2001 roku w Kościerzynie. W marcu 2016 roku uległa wypadkowi, który spowodował poważne obrażenia lewej kończyny dolnej.

</doc>
<doc id="4702787" url="https://pl.wikipedia.org/wiki?curid=4702787" title="Marian Kozłowski (podoficer)">
Marian Kozłowski (podoficer)

Marian Kozłowski (ur. 25 marca 1897 w Łodzi, zm. 24 listopada 1968 w Łodzi) – żołnierz Legionów Polskich, Polskiej Siły Zbrojnej, podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Antoniego i Marii z Piotrowskich. Absolwent szkoły realnej.
W 1915 wstąpił do Legionów Polskich i otrzymał przydział do 6 pułku piechoty. Po kryzysie przysięgowym internowany w Szczypiornie i Łomży. Żołnierz 1 pułku piechoty Polskiej Siły Zbrojnej. W styczniu 1919 przeniesiony do 6 batalionu strzelców i w jego składzie walczył na froncie polsko-ukraińskim. Za bohaterstwo w walkach w obronie Lwowa został odznaczony Krzyżem Srebrnym Orderu Virtuti Militari. Walczył też w wojnie polsko-bolszewickiej. Po zakończeniu działań wojennych pozostał w zawodowej służbie wojskowej. W 1925 przeniesiony do 31 pułku Strzelców Kaniowskich, a w 1927 mianowany sierżantem. W składzie macierzystego pułku walczył w kampanii wrześniowej. Po klęsce wojsk polskich mieszkał w okolicach Opoczna.
W 1945 powrócił do Łodzi i podjął pracę w handlu. Zmarł w Łodzi, pochowany na cmentarzu świętego Antoniego.
Był żonaty z Zofią z Łęgowskich, syn Jerzy (ur. 1924).

</doc>
<doc id="4702789" url="https://pl.wikipedia.org/wiki?curid=4702789" title="René Matlovič">
René Matlovič

René Matlovič (ur. 31 lipca 1967 w Preszowie) – słowacki geograf.
Jest absolwentem Uniwersytetu Komeńskiego w Bratysławie, gdzie ukończył studia z zakresu geografii i kartografii na Wydziale Nauk Przyrodniczych. W 1990 r. został zatrudniony na Uniwersytecie Preszowskim (PU). Doktoryzował się w 1997 r. na Wydziale Biologii i Nauk o Ziemi Uniwersytecie Łódzkim, gdzie przedstawił pracę "Struktura przestrzenna miasta. Metodologia badań. Przykład miasta Preszowa". Habilitację uzyskał w 2000 r. na Uniwersytecie Komeńskiego, a w 2007 r. został profesorem na Uniwersytecie Preszowskim.
Jego dorobek obejmuje pięć monografii oraz 190 publikacji.
Od 2007 do 2015 roku Rektor Uniwersytetu Preszowskiego.

</doc>
<doc id="4702795" url="https://pl.wikipedia.org/wiki?curid=4702795" title="Borys Kierdaszuk">
Borys Kierdaszuk

Borys Kierdaszuk (ur. 1955, zm. 25 czerwca 2017) – polski biofizyk, prof. dr hab.
Życiorys.
18 lutego 1985 obronił pracę doktorską "Dynamiczna równowaga tautomeryczna i konformacja przestrzenna grup egzocyklicznych N4-metoxycytydy i N6-metoxyadenozyny oraz ich związek z mutagenezą indukowaną metoxyaminą i hydroxyloaminą", 1 lutego 1999 habilitował się na podstawie pracy zatytułowanej "Właściwości emisyjne białek i ich wykorzystanie w charakterystyce oddziaływań z ligandami". 30 grudnia 2009 nadano mu tytuł profesora w zakresie nauk fizycznych.
Objął funkcję profesora nadzwyczajnego w Instytucie Fizyki Doświadczalnej im. Stefana Pieńkowskiego na Wydziale Fizyki Uniwersytetu Warszawskiego.
Zmarł 25 czerwca 2017.

</doc>
<doc id="4702798" url="https://pl.wikipedia.org/wiki?curid=4702798" title="Cmentarz jeńców radzieckich w Sanoku–Olchowcach">
Cmentarz jeńców radzieckich w Sanoku–Olchowcach

Cmentarz jeńców radzieckich w Sanoku–Olchowcach – cmentarz w Sanoku.
Cmentarz jest położony w sanockiej dzielnicy Olchowce w obrębie ulicy Mariana Zaremby i ulicy Wschodniej.
Na cmentarzu spoczęli jeńcy radzieccy, pochodzący z założonego podczas II wojny światowej w 1941 przez Niemców Stalagu (327) w Olchowcach, który istniał do 1944. Śmierć poniosło tysiące przetrzymywanych tam osób, wskutek głodu, chorób, a także w wyniku rozstrzelań, dokonywanych u kresu istnienia tej placówki w obliczu nadchodzącego frontu wschodniego. Wedle szacunków liczba ofiar wynosiła 20 000. Zmarli byli grzebani nieopodal stalagu na wzgórzu, gdzie potem założono cmentarz.
Według stanu z 1951 cmentarz miał powierzchnię około 3400 m² i było tam pochowanych około 1000 zwłok. Według późniejszych opracowań w 1956 ustanowiono cmentarz, w którym spoczywa ok. 10 000 ciał. Zostały ustanowione mogiły zbiorowe. Pośrodku cmentarza postawiono pomnik w formie obelisku, na którym według stanu z 1985 była tabliczka o treści "1944". Później umieszczono tablicę o treści: "Pamięci pomordowanych radzieckich jeńców wojennych 1941–1944". Obszar nekropolii jest porośnięty wysokimi tujami.
W wyniku porozumienia oddziału miejskiego ZBoWiD z Lwowskim Komitetem Weteranów Wojny w 1974 została pobrana symbolicznie ziemia z cmentarza, umieszczona w urnie wykonanej w Sanockiej Fabryce Autobusów „Autosan” i przekazana stronie radzieckiej (z propozycją upamiętnienia wystąpiła pierwotnie szkoła średnia w Drohobyczu).
W okresie PRL opiekę nad cmentarzem sprawowała młodzież z Olchowiec. W 2003 cmentarz był remontowany. Cmentarz został wpisany do gminnego rejestru zabytków miasta Sanoka, opublikowanego w 2015.

</doc>
<doc id="4702799" url="https://pl.wikipedia.org/wiki?curid=4702799" title="Róża Kozakowska">
Róża Kozakowska

Róża Maria Kozakowska (ur. 26 sierpnia 1989 w Zduńskiej Woli) – polska lekkoatletka z niepełnosprawnością. Mistrzyni paraolimpijska i rekordzistka świata w rzucie maczugą oraz wicemistrzyni w pchnięciu kulą kobiet w kategorii F32.
Życiorys.
Była ofiarą przemocy domowej. Choruje na neuroboreliozę stawowo-mózgową, a także na endometriozę.
W 2019 na swoich pierwszych mistrzostwach świata w Dubaju zajęła czwarte miejsce w skoku w dal (T38). Do podium zabrakło jej 23 centymetrów.
W 2021 została zwyciężczynią konkurencji rzutu maczugą kobiet na igrzyskach paraolimpijskich 2020 w Tokio, odległością 28,74 m ustanowiła rekord świata.
W 2021 została odznaczona Krzyżem Oficerskim Orderu Odrodzenia Polski.
W 2022 podczas gali 87. Plebiscytu Przeglądu Sportowego na 10 najlepszych sportowców Polski w 2021 roku, została laureatką w kategorii „Sport bez barier”.

</doc>
<doc id="4702801" url="https://pl.wikipedia.org/wiki?curid=4702801" title="Feliks Drużbacki">
Feliks Drużbacki

Feliks Drużbacki, herbu własnego Lew – prawnik, ziemianin, działacz gospodarczy.
Ukończył I Gimnazjum w Przemyślu (1884), a następnie wydział prawa na Uniwersytecie Lwowskim, z tytułem doktora prawa.
Ziemianin, właściciel dóbr Prałkowce i Kruhel Mały pod Przemyślem. Członek (1897-1914) i działacz Galicyjskiego Towarzystwa Gospodarskiego, prezes oddziału przemysko-birczańskiego (1912), potem przemysko-dobromilskiego (1913-1914). Członek Komitetu GTG (13 czerwca 1912 – 20 czerwca 1914). Detaksor (1907-1914) i delegat (1913) Wydziału Powiatowego w Przemyślu Galicyjskiego Towarzystwa Kredytowego Ziemskiego. Członek i delegat Galicyjskiego Towarzystwa Łowieckiego (1914).
Radny miast Przemyśla. Członek Rady Powiatu (1898-1914) oraz zastępca członka (1899) i członek Wydziału Powiatowego (1900-1914) w Przemyślu, sympatyzował z narodową demokracją.
Jako porucznik rezerwy c.k. Armii, zmobilizowany po wybuchu I wojny światowej, pełnił służbę w twierdzy w szpitalu Czerwonego Krzyża, po zdobyciu Przemyśla przez wojska rosyjskie trafił do niewoli, skąd powrócił po wybuchu w Rosji rewolucji. Członek Polskiej Rady Narodowej i jej Wydziału w Przemyślu (1918-1919). W latach 20. XX wieku członek Prezydium Krakowskiego Towarzystwa Wzajemnych Ubezpieczeń. W latach trzydziestych współpracował z organizacją Ligi Morskiej i Kolonialnej w Przemyślu.
Rodzina.
Urodził się w rodzinie ziemiańskiej, syn Franciszka. Ożenił się z Marią Wandą z Kowerskich, z którą miał syna Józefa Maurycego (1906-1940), zamordowanego przez NKWD w Starobielsku.

</doc>
<doc id="4702802" url="https://pl.wikipedia.org/wiki?curid=4702802" title="Studnia w Kazalnicy Miętusiej">
Studnia w Kazalnicy Miętusiej



</doc>
<doc id="4702804" url="https://pl.wikipedia.org/wiki?curid=4702804" title="Inocybe griseolilacina">
Inocybe griseolilacina



</doc>
<doc id="4702808" url="https://pl.wikipedia.org/wiki?curid=4702808" title="Alexander Bergs">
Alexander Bergs

Alexander Thomas Bergs (ur. 30 marca 1974 w Mönchengladbach) – niemiecki językoznawca, anglista. Do jego zainteresowań badawczych należą: zmienność języka, konstrukcyjne podejścia do języka, rola kontekstu w języku, interfejs składniowo-pragmatyczny oraz poetyka kognitywna.
W latach 1993–1999 studiował język angielski, język niemiecki, chemię, edukację oraz filozofię na Uniwersytecie Heinricha Heinego w Düsseldorfie. W okresie od 1996 do 1997 kształcił się w zakresie języka angielskiego, języka szkockiego oraz lingwistyki ogólnej na Uniwersytecie Edynburskim. W 1996 r. uzyskał magisterium na Uniwersytecie w Düsseldorfie. Podjął tamże studia podyplomowe, które ukończył doktoratem w 2002 r. Habilitował się w 2006 r.
Wykładał na uczelniach w Bonn, Düsseldorfie, Osnabrücku, Santiago de Compostela, Wisconsin-Milwaukee, Katanii i Salonikach. Obecnie jest zatrudniony na Uniwersytecie w Osnabrücku. W swoim dorobku ma szereg książek lingwistycznych (autorskich bądź objętych redakcją) oraz ponad pięćdziesiąt artykułów w czasopismach naukowych i wydawnictwach zbiorowych.

</doc>
<doc id="4702809" url="https://pl.wikipedia.org/wiki?curid=4702809" title="Brosimum">
Brosimum

Brosimum, mlekowiec ("Brosimum" Swartz) – rodzaj roślin z rodziny morwowatych ("Moraceae"). Obejmuje 15 gatunków. Są to zimozielone drzewa z sokiem mlecznym rosnące w tropikach obu kontynentów amerykańskich – od Meksyku i Kuby na północy po Boliwię, Paragwaj i południową Brazylię. Jako rośliny introdukowane przedstawiciele tego gatunku rosną także na Florydzie i w Wietnamie. Występują one głównie w wilgotnych lasach równikowych.
Drzewa z tego rodzaju dostarczają cenionego drewna (zwłaszcza "B. guianense", ale też "B. alicastrum" i "B. rubescens"), używanego do wyrobu mebli i instrumentów muzycznych (np. do produkcji smyczków). Brosimum darzymlecznia "B. alicastrum" w starożytności było ważnym drzewem owocowym dla Majów – owoce tego gatunku są słodkie i pożywne (jadalne po ugotowaniu lub upieczeniu). Współcześnie gatunek wykorzystywany jest głównie jako pastewny (ceniony ze względu na odporność na suszę) oraz leczniczo (jako lek mlekopędny, stosowanych w chorobach serca i układu oddechowego). Brosimum mleczodrzew wytwarza sok mleczny o smaku podobnym do mleka krowiego, spożywanego jako napój i wykorzystywanego jako surowiec do wyrobu gum do żucia oraz świec (jadalny sok wytwarza także darzymlecznia).
Systematyka.
Rodzaj klasyfikowany do plemienia "Dorstenieae" z rodziny morwowatych "Moraceae".

</doc>
<doc id="4702810" url="https://pl.wikipedia.org/wiki?curid=4702810" title="Mlekowiec">
Mlekowiec



</doc>
<doc id="4702811" url="https://pl.wikipedia.org/wiki?curid=4702811" title="X.com">
X.com

X.com – bank internetowy założony w 1999 roku przez Elona Muska.
Historia.
X.com był jednym z pierwszych banków internetowych. Depozyty były ubezpieczane przez Federal Deposit Insurance Corporation. Część funduszy na założenie przedsiębiorstwa Musk otrzymał od Grega Kouriego, swojego biznesowego mentora, który pomógł mu sfinansować także Teslę oraz SpaceX. W marcu 2000 roku doszło do fuzji X.com z jednym z najzagorzalszych konkurentów – Confinity, a Elon Musk został CEO, jak również największym akcjonariuszem powstałej spółki. W roku 2000 Peter Thiel, współzałożyciel Confinity, zastąpił Muska na stanowisku CEO. W czerwcu 2001 X.com zmieniło nazwę na PayPal.
W 2017 r. Elon Musk odkupił domenę X.com, tłumacząc, że „ma ona dla niego wartość sentymentalną”.

</doc>
<doc id="4702812" url="https://pl.wikipedia.org/wiki?curid=4702812" title="PCR z odwrotną transkryptazą">
PCR z odwrotną transkryptazą



</doc>
<doc id="4702813" url="https://pl.wikipedia.org/wiki?curid=4702813" title="Alexander T. Bergs">
Alexander T. Bergs



</doc>
<doc id="4702814" url="https://pl.wikipedia.org/wiki?curid=4702814" title="Alexander Thomas Bergs">
Alexander Thomas Bergs



</doc>
<doc id="4702815" url="https://pl.wikipedia.org/wiki?curid=4702815" title="Julie Myhre">
Julie Myhre

Julie Myhre (ur. 29 lipca 1996) – norweska biegaczka narciarska, zawodniczka klubu Byaasen IL.
Kariera.
Po raz pierwszy na arenie międzynarodowej pojawiła się w 4 stycznia 2013 roku, podczas zawodów juniorskich w norweskiej miejscowości Steinkjer, gdzie uplasowała się na 7. pozycji w biegu na dystansie 5 km stylem dowolnym.
W Pucharze Świata zadebiutowała 30 grudnia 2017 roku w Beitostølen, w biegu na 15 km stylem dowolnym uplasowała się na 43. pozycji. Pierwsze pucharowe punkty wywalczyła podczas 11 stycznia 2020 w Dreźnie, gdzie uplasowała się na 7. pozycji w sprincie stylem dowolnym.

</doc>
<doc id="4702817" url="https://pl.wikipedia.org/wiki?curid=4702817" title="Zofia Seidlerowa">
Zofia Seidlerowa

Zofia Seidlerowa (ur. 25 kwietnia 1859 w Warszawie, zm. 27 sierpnia 1919 tamże) – polska publicystka, tłumaczka, redaktorka czasopisma „Bluszcz” w latach 1906–1918. 
Życiorys.
Początki kariery.
Ukończyła pensję Jadwigi Sikorskiej w Warszawie. Wkrótce zaczęła zajmować się przekładami z angielskiego, francuskiego i niemieckiego. Tłumaczone przez nią utwory, podpisywane kryptonimem „Z.S.”, publikowano jako dodatek do czasopisma „Bluszcz” – ilustrowanego tygodnika dla kobiet ukazującego się w Warszawie od 1865 roku. 
Z czasem zajęła się także działalnością publicystyczną. Pisywała do „Kuriera Warszawskiego” oraz „Wieku”, głównie jednak dla „Bluszczu”, z którym nawiązała bliższą współpracę. W swoich artykułach skupiała się przede wszystkim na kwestiach związanych z tematyką kobiecą oraz równouprawnieniem. Pisała także sprawozdania i reportaże, rzadziej opowiadania czy nowele. Z czasem została kierowniczką literacką czasopisma. 
Redakcja czasopisma „Bluszcz”.
W 1906 roku Zofia Seidlerowa objęła stanowisko redaktorki naczelnej czasopisma „Bluszcz”, zastępując na tym stanowisku Mariana Gawalewicza. W 1908 roku została współwłaścicielką tygodnika, a rok później – jego jedyną właścicielką oraz wydawczynią. Przyczyniła się do rozkwitu pisma oraz zwiększenia jego popularności. W 1908 roku nakład „Bluszczu” wzrósł z 3 do 5 tysięcy egzemplarzy.
W jubileuszowym numerze z 1935 roku Anna Paradowska tak charakteryzowała ten okres w historii tygodnika:"Lata następne – niespełna dziesięciolecie – aż do wybuchu wojny w r. 1914, są okresem najbujniejszego rozwoju „Bluszczu” – wysoki poziom literacki pisma, dobór prac w każdym z poszczególnych działów, powierzonych najcelniejszym autorkom i autorom owej doby – stawia „Bluszcz” w rzędzie najlepszych pism polskich""." „Bluszcz” pod redakcją Seidlerowej współpracował z czołowymi literatami, regularnie publikując dzieła takich autorów, jak m.in. Władysław Reymont, Eliza Orzeszkowa, Kazimierz Przerwa-Tetmajer i Maria Rodziewiczówna. Miała również duże zaufanie do młodych twórców i bardzo dobrą intuicję:"Specjalną życzliwością i opieką otaczała ówczesna redaktorka" "„Bluszczu” pokolenie młodych autorek i autorów – niejednokrotnie na łamach „Bluszczu” ukazywały się prace nowych talentów, podpisane nieznanym nazwiskiem, które dziś opromienia sława""." Umożliwiała mniej doświadczonym pisarkom i pisarzom wkroczenie w środowisko literackie dzięki organizowanym przez nią spotkaniom czwartkowym o charakterze salonu literackiego. Należała także do Towarzystwa Literatów i Dziennikarzy Polskich założonego w 1909 roku. 
Równocześnie nie zaniedbywała innych działów pisma, związanych np. z recenzjami teatralnymi, poradami domowymi, przepisami kulinarnymi czy modą. W każdym sezonie osobiście jeździła do Paryża po najmodniejsze wykroje. 
Seidlerowa nie przerwała wydawania czasopisma po wybuchu I wojny światowej, lecz w 1918 roku działalność redakcji została tymczasowo zawieszona z powodu problemów finansowych. Wznowiono ją już po śmierci redaktorki, w 1921 roku. 
„Bluszcz” a ruch kobiecy.
Pod redakcją Seidlerowej „Bluszcz” obrał wyraźniejszy kurs emancypacyjny. Czasopismo prezentowało umiarkowany feminizm, starając się być platformą dla różnych środowisk kobiecych – a nie radykalnym głosem, jak np. otwarcie feministyczny „Ster” założony w 1907 roku przez Paulinę Kuczalską-Reinschmit. „Bluszcz” zasadniczo trafiał do bardziej tradycyjnej i zamożnej części społeczeństwa. 
„Bluszcz” głosił więc ideę solidarności kobiet i budowania wspólnoty, prezentował różne stronnictwa kobiece i dbał o wartości patriotyczne. „O wszystkich ważnych wydarzeniach w ruchu kobiecym starała się redakcja w «Bluszczu» informować, pozostając neutralnym, ale życzliwym obserwatorem, przedstawiając szczegółowo w kronikarskiej formie wszelkie przejawy społecznej działalności kobiet” – podsumowuje Teresa Kulak. 
Na łamach tygodnika poruszano zagadnienia związane m.in. z uzyskaniem przez kobiety praw wyborczych, równym dostępem do edukacji i pracy zawodowej, organizacjami kobiecymi, partnerskimi relacjami w małżeństwie, nowoczesnym wychowaniem dzieci; przedstawiano także sylwetki działaczek społecznych, oświatowych i feministycznych (np. Marii Wysłouchowej). 
Z pismem współpracowały autorki znane z aktywności feministycznej, m.in. Justyna Budzińska-Tylicka, Zofia Daszyńska-Golińska oraz Cecylia Walewska, działaczki ludowe, ale także przedstawicielki ziemiaństwa i konserwatywne zwolenniczki roli kobiety jako „kapłanki ogniska domowego”. 
Sama Seidlerowa należała do stowarzyszeń kobiecych, m.in. Stowarzyszenia Umysłowo Pracujących Kobiet, którego przewodniczącą została wybrana w 1907 roku. W tym samym roku brała udział w organizacji Zjazdu Kobiet Polskich połączonego z jubileuszem działalności literackiej Elizy Orzeszkowej. „Bluszcz” wydał z tej okazji specjalny numer poświęcony pisarce. 
Jeszcze przed objęciem redakcji Seidlerowa poświęcała tematyce kobiecej większość swoich tekstów. Prowadziła np. stały dział "Kronika działalności kobiecej", w którym w skrócie informowała o działalności emancypantek z całego świata, np. o prestiżowych funkcjach obejmowanych przez kobiety, pionierkach w kolejnych zawodach czy nowych szkołach dla dziewcząt. 
Teksty o sztuce.
Wśród tekstów publikowanych w „Bluszczu” przez Seidlerową warto wyróżnić sprawozdania z wystaw oraz artykuły poświęcone sztuce stosowanej (użytkowej). Jej działalność na tym polu została odnotowana w antologii "Emancypantki i modernistki. Teksty kobiet o sztuce 1879–1914". 
Teksty Seidlerowej wpisywały się jednak w szerszą tematykę, jaką było równouprawnienie. Nie była to więc właściwie krytyka artystyczna, lecz bardziej zapis działalności kobiecej i sukcesów pionierek na kolejnym polu: "Sztuka stosowana, przesiąknięta nowym kierunkiem, zbratana potężnie z przemysłem i zdobywająca w całej Europie coraz szersze pole, i u nas też coraz liczniejszych znajduje przedstawicieli, pomiędzy tymi zaś większość kobiet-artystek. Najpoważniej pomiędzy niemi zaznacza się swą działalnością pani Bronisława Poświkowa, artystka-malarka, kierowniczka szkoły rysunkowej i malarskiej dla kobiet. Wystawa, urządzona w jednym z pokojów u Krywulta jest prawie wyłączną wystawą prac tej artystki". W tym kontekście zajmowała ją również np. edukacja artystyczna kobiet: "Wielce przyjemną niespodzianką była dla mnie wystawa sztuki dekoracyjnej, złożona z okazów, wyszłych spod rąk uczennic szkoły, założonej przed rokiem przez pannę Duninównę przy współdziałaniu specjalnie w sztuce dekoracyjnej wykształconej artystki, panny Chalus. Panna Duninówna, sama doświadczona już artystka-malarka, studiując w Paryżu dział sztuki dekoracyjnej, zapoznała się z panną Chalus, powzięła myśl założenia przy jej pomocy odpowiedniej szkoły w Warszawie i zamiar swój przed rokiem doprowadziła do skutku""." 
Życie prywatne.
Przyszła na świat 25 kwietnia 1859 roku w Warszawie jako córka Eleonory Józefy z Seidlerów i Wincentego Kwiecińskiego. Wyszła za mąż za spokrewnionego z nią Teofila Józefa Seidlera, z którym miała trzy córki: Zofię (1877–1879), Stefanię (1883–1890) oraz Annę (1896–1967, żonę Czesława Peche, dyrektora Departamentu Górniczo-Hutniczego Ministerstwa Przemysłu i Handlu). Zmarła na tyfus 27 sierpnia 1919 roku w Warszawie. Pochowano ją na cmentarzu Powązkowskim (aleja katakumbowa, grób 125/126).

</doc>
<doc id="4702818" url="https://pl.wikipedia.org/wiki?curid=4702818" title="Reynard 883">
Reynard 883

Reynard 883 – samochód Formuły 3, skonstruowany przez Reynarda.
Projektantem samochodu był Adrian Reynard. Pojazd był napędzany silnikiem Volkswagena Golfa o pojemności 1,6 litra, sprzężonym z pięciobiegową skrzynią Hewland. Pojazdem tym mistrzostwo zdobywali:

</doc>
<doc id="4702819" url="https://pl.wikipedia.org/wiki?curid=4702819" title="Laurel J. Brinton">
Laurel J. Brinton

Laurel J. Brinton (ur. 18 czerwca 1953) – amerykańska językoznawczyni, autorka prac z zakresu języka angielskiego.
Bakalaureat z zakresu literatury angielskiej uzyskała w 1975 r. na Uniwersytecie Kalifornijskim w Davis. Doktoryzowała się w 1981 r. na Uniwersytecie Kalifornijskim w Berkeley, gdzie przedstawiła pracę lingwistyczną "The Historical Development of Aspectual Periphrases in English". Została zatrudniona na Uniwersytecie Kolumbii Brytyjskiej, gdzie w 1995 r. objęła stanowisko profesora.
Należy do rad redakcyjnych czasopism: „Journal of Historical Pragmatics”, „Journal of English Linguistics”, „English Language and Linguistics”, „Anglia”, „Atlantis”.

</doc>
<doc id="4702821" url="https://pl.wikipedia.org/wiki?curid=4702821" title="Kate Burridge">
Kate Burridge

Kathryn „Kate” Burridge (ur. 1957) – australjska językoznawczyni, germanistka.
Kształciła się w zakresie lingwistyki i języka niemieckiego na Uniwersytecie Australii Zachodniej. Odbyła także trzyletnie studia podyplomowe na Uniwersytecie Londyńskim. W 1983 uzyskała doktorat. Obecnie (2020) jest zatrudniona na Uniwersytecie Monasha. Jest także członkinią Australijskiej Akademii Nauk Humanistycznych.
Jej dorobek obejmuje ponad 25 książek (autorskich bądź objętych redakcją) oraz 100 artykułów i rozdziałów książkowych na temat rozmaitych aspektów językowych. Jest regularną prezenterką lingwistyczną w audycjach radiowych. Wygłosiła przemówienie TED pt. "Telling it like it isn’t".

</doc>
<doc id="4702823" url="https://pl.wikipedia.org/wiki?curid=4702823" title="Cezary Sławiński">
Cezary Sławiński

Cezary Feliks Sławiński (ur. 24 sierpnia 1960)– polski profesor nauk rolniczych, agronom, członek korespondent PAN. 
Życiorys.
Absolwent studiów fizycznych na Uniwersytecie Marii Curie-Skłodowskiej w Lublinie (rocznik 1984). Doktoryzował się w 1997 roku w Instytucie Agrofizyki PAN na podstawie pracy zatytułowanej "Modelowe badania preferencyjnego przepływu wody w ośrodku glebowym""." Habilitację uzyskał w 2004 roku na tej samej uczelni na podstawie rozprawy pt". Wpływ fizycznych parametrów gleby na wartości współczynnika przewodnictwa wodnego (badania modelowe)""." Tytuł profesora nauk rolniczych nadano mu w 2012 roku"."
Specjalizuje się w zagadnieniach z zakresu agrofizyki, fizyki gleby oraz środowiska i ochrony środowiska. Członek korespondent Wydziału Nauk Biologicznych i Rolniczych Polskiej Akademii Nauk od 2019 roku. Wykładowca i profesor w Instytucie Agrofizyki im. Bohdana Dobrzańskiego PAN oraz Instytucie Nauk Rolniczych Państwowej Wyższej Szkoły Zawodowej w Chełmie.
Jeden z wykonawców pracy badawczej na temat wpływu stanu natlenienia na proces tworzenia i pochłaniania podtlenku azotu w glebach ornych Polski na tle wybranych gleb Centralnej Europy.
Współredaktor materiałów konferencyjnych z 11. i 12. Międzynarodowej Konferencji Agrofizycznej. Autor artykułu "Hysteresis in soil" opublikowanego w Encyklopedii Agrofizyki, współautor książki "Review of current problems in agrophysics".

</doc>
<doc id="4702826" url="https://pl.wikipedia.org/wiki?curid=4702826" title="Hińczowa Zatoka">
Hińczowa Zatoka

Hińczowa Zatoka (, , ) – skalna zatoka wcinająca się w skały masywu Cubryny nad Morskim Okiem, a dokładniej między orograficznie prawy filar Turni Zwornikowej i północny filar Mięguszowieckiego Szczytu Wielkiego. Znajduje się na górnym przedłużeniu wielkiego Zielonego Piargu. Po prawej stronie (patrząc od dołu) Hińczową Zatokę ogranicza najniższa część grzędy opadająca z Niżniej Galerii Cubryńskiej i ściana wschodniego filara Turni Zwornikowej, po lewej Gruszka, na wprost pionowy próg Małego Kotła Mięguszowieckiego o wysokości około 60 m. W zimie na progu tym powstają jedne z najdłuższych nad Morskim Okiem lodospadów. Są bardzo atrakcyjne dla wspinaczy lodowcowych, jednak ich użyteczność wspinaczkowa jest niewielka z powodu występującego prawie bez przerwy zagrożenia lawinowego. Na progu ma bowiem wylot wielki Cubryński Żleb, którym schodzą zarówno lawiny śnieżne, jak i kamienne. Latem na progu po większych opadach tworzy się ogromny wodospad. Stale osuwające się Cubryńskim Żlebem okruchy skalne spowodowały powstanie u jego wylotu wielkiego Zielonego Piargu. Miejsce to znane jest także ratownikom TOPR-u – do Hińczowej Zatoki czasami spadają turyści i taternicy.
Nazwę Hińczowej Zatoki wprowadził Władysław Cywiński w 8 tomie przewodnika „Tatry”.
Wieczny cień panujący w Hińczowej Zatoce oraz duże lawiny śnieżne powodują, że w Hińczowej Zatoce stale utrzymuje się Hińczowy Śnieżnik. Późnym latem, po częściowym stopieniu śniegu w Hińczowej Zatoce odsłania się skalny próg o wysokości do 15 m.
Z prawej strony Hińczowej Zatoki łatwo można wejść na poziomy zachód przecinający ścianę Kazalnicy Cubryńskiej.
Drogi wspinaczkowe.
Z Hińczowej Zatoki wychodzą dwie drogi wspinaczkowe. Punktem docelowym obydwu jest Przełączka za Turnią Zwornikową.

</doc>
<doc id="4702828" url="https://pl.wikipedia.org/wiki?curid=4702828" title="Luando">
Luando

Luando – miasto w Angoli, w prowincji Bié.

</doc>
<doc id="4702831" url="https://pl.wikipedia.org/wiki?curid=4702831" title="Lúbia">
Lúbia

Lúbia – miasto w Angoli, w prowincji Bié.

</doc>
<doc id="4702833" url="https://pl.wikipedia.org/wiki?curid=4702833" title="Dorota Koriat">
Dorota Koriat

Dorota Koriat – polska koszykarka, multimedalistka mistrzostw Polski.

</doc>
<doc id="4702835" url="https://pl.wikipedia.org/wiki?curid=4702835" title="Mumbué">
Mumbué

Mumbué – miasto w Angoli, w prowincji Bié.

</doc>
<doc id="4702836" url="https://pl.wikipedia.org/wiki?curid=4702836" title="Munhango">
Munhango

Munhango – miasto w Angoli, w prowincji Bié.

</doc>
<doc id="4702838" url="https://pl.wikipedia.org/wiki?curid=4702838" title="Sande (Angola)">
Sande (Angola)

Sande – miasto w Angoli, w prowincji Bié.

</doc>
<doc id="4702839" url="https://pl.wikipedia.org/wiki?curid=4702839" title="Soma Cuanza">
Soma Cuanza

Soma Cuanza – miasto w Angoli, w prowincji Bié.

</doc>
<doc id="4702843" url="https://pl.wikipedia.org/wiki?curid=4702843" title="Umpulo">
Umpulo

Umpulo – miasto w Angoli, w prowincji Bié.

</doc>
<doc id="4702844" url="https://pl.wikipedia.org/wiki?curid=4702844" title="Flaga Gryfowa Śląskiego">
Flaga Gryfowa Śląskiego



</doc>
<doc id="4702849" url="https://pl.wikipedia.org/wiki?curid=4702849" title="Belize (ujednoznacznienie)">
Belize (ujednoznacznienie)



</doc>
<doc id="4702850" url="https://pl.wikipedia.org/wiki?curid=4702850" title="Edmund Gunsch">
Edmund Gunsch

Edmund Gunsch (ur. 1941 w Sępólnie Krajeńskim, zm. 25 października 2013 w Berlinie) – polski i niemiecki malarz, grafik, rysownik i rzeźbiarz tworzący w Berlinie. 
Życiorys.
Wychował się w Stargardzie. Studiował malarstwo na Akademii Sztuk Pięknych w Gdańsku pod kierunkiem prof. Stanisława Teisseyre oraz prof. Jacka Żuławskiego. W 1981 zamieszkał w Berlinie, rok później wyjechał do Paryża, gdzie kontynuował naukę, w 1986 zamieszkał w Berlinie na stałe. Jego prace były prezentowane na wystawach w Polsce, Niemczech, Bułgarii, Francji, na Węgrzech i Litwie. Zmarł w Berlinie, został pochowany na cmentarzu w Stargardzie.
Twórczość.
Edmund Gunsch był artystą wszechstronnym, poza malarstwem uprawiał grafikę, rysunek, kolaż i rzeźbę. Posługiwał się farbami olejnymi, akwarelą, akrylem, a nawet farbami i lakierami stosowanymi do malowania podwozi samochodowych. Najczęstszym motywem były: miasto, natura i pejzaże. Często malował bukiety kwiatów w wazonach, które przedstawiał w stylu impresjonizmu; bywało, że obrysowywał jej mocnym, ekspresjonistycznym konturem nadając mu cechy witrażu. Rysunki tworzył przy pomocy tuszu, kredki, pędzla, czasami ołówka lub długopisu. Tworząc grafiki posługiwał się techniką mieszaną, przedstawiały surrealistyczne kompozycje. Kolaże tworzył z rysunków otoczonych geometrycznymi formami, które pokrywał zalakierowaną folią. Rzeźby Edmunda Gunscha powstawały poprzez łączenie drewna ze szkłem, rzadziej z metalami szlachetnymi, często ich elementem były zapalone świece. 

</doc>
<doc id="4702851" url="https://pl.wikipedia.org/wiki?curid=4702851" title="Ełektrozawodśka (stacja szybkiego tramwaju)">
Ełektrozawodśka (stacja szybkiego tramwaju)

Ełektrozawodśka (ukr. "Електрозаводська") – podziemna stacja szybkiego tramwaju w Krzywym Rogu na Ukrainie. Została otwarta 27 maja 2000 r. w 200. rocznicę nadania Krzywemu Rogowi praw miejskich.
Konstrukcja.
Ełektrozawodśka jest płytką stacją kolumnową. Stacja zbudowana jest z dwóch poziomów. Część naziemna składa się z holu, natomiast w części podziemnej położone są perony. Tory tramwajowe rozgraniczono ścianą z łukowatymi otworami. Ściany stacji wykończono niewielkimi kaflami ceramicznymi, natomiast podłogi wyłożono kamiennymi płytkami o nieregularnych kształtach. Oświetlenie peronów stanowią lampy fluorescencyjne.

</doc>
<doc id="4702856" url="https://pl.wikipedia.org/wiki?curid=4702856" title="Hińczowy Śnieżnik">
Hińczowy Śnieżnik

 
Hińczowy Śnieżnik (, , ) – śnieżnik nad Morskim Okiem w Tatrach Polskich. Znajduje się w Hińczowej Zatoce powyżej górnej części Zielonego Piargu. Ma tu wylot wielki Cubryński Żleb opadający spod Hińczowej Przełęczy. Spada nim duża ilość śniegu lawinowego tworząc lawinisko o miąższości do 30 m. Stałe zaciemnienie utrudnia jego topnienie, wskutek czego część śniegu utrzymuje się tutaj przez cały rok.
Nazwę śnieżnika wprowadził Władysław Cywiński w 8 tomie przewodnika „Tatry”. 
W Polsce śnieżnikami są jeszcze Lodowczyk Mięguszowiecki, Cubryński Śnieżnik i śnieżnik na piargach ponad Czarnym Stawem pod Rysami. Żaden z nich jednak nie jest lodowczykiem.

</doc>
<doc id="4702857" url="https://pl.wikipedia.org/wiki?curid=4702857" title="Instytut Polski w Tokio">
Instytut Polski w Tokio

 – polska placówka kulturalna w stolicy Japonii podlegająca Ministerstwu Spraw Zagranicznych RP.
Instytut został założony 17 listopada 2011. Głównym jego zadaniem jest wypełnianie zadań z zakresu dyplomacji publicznej, tj. utrzymywanie dobrych stosunków społecznych, naukowych i kulturalnych między Polską a Japonią. Instytut organizuje wystawy, koncerty, pokazy filmów, promocje książek, przekłady książek, koordynuje wymianę naukową i kulturową. Celem Instytutu jest poszerzanie wiedzy na temat Polski: kultury, sztuki, nauki, historii, gospodarki, polityki, socjologii.

</doc>
<doc id="4702859" url="https://pl.wikipedia.org/wiki?curid=4702859" title="Małgorzata Szumacher">
Małgorzata Szumacher

Małgorzata Joanna Szumacher-Strabel (ur. 1969) – polska profesor nauk rolniczych, zootechnik. Specjalizuje się w zagadnieniach z zakresu żywienia zwierząt gospodarskich. Członek korespondent Wydziału Nauk Biologicznych i Rolniczych Polskiej Akademii Nauk od 2019 roku. Wykładowca i profesor w Katedrze Żywienia Zwierząt i Gospodarki Paszowej na Wydziale Medycyny Weterynaryjnej i Nauk o Zwierzętach Uniwersytetu Przyrodniczego w Poznaniu. Przewodnicząca Rady Naukowej Instytutu Fizjologii i Żywienia Zwierząt im. Jana Kielanowskiego Polskiej Akademii Nauk, członek Komitetu Nauk Zootechnicznych i Akwakultury WNBiR PAN.
Doktoryzowała się w 1998 roku na Akademii Rolniczej w Poznaniu pisząc pracę zatytułowaną "Wpływ dodatków tłuszczu na syntezę białka mikroorganizmów, aktywność celulolityczną i inne wskaźniki przemiany żwaczowej""." Habilitację otrzymała w 2006 roku na tej samej uczelni na podstawie rozprawy pt. "Wpływ dodatku tłuszczów do dawek pokarmowych dla owiec i kóz na zawartość nienasyconych kwasów tłuszczowych w płynie żwaczowym i mleku, ze szczególnym uwzględnieniem izomerów sprzężonego kwasu linolowego".
Tytuł profesora nauk rolniczych nadano jej w 2013 roku.
Publikacje naukowe.
Wybrane publikacje naukowe:

</doc>
<doc id="4702864" url="https://pl.wikipedia.org/wiki?curid=4702864" title="Monety Augusta II Mocnego">
Monety Augusta II Mocnego

Monety Augusta II Mocnego (1697–1733) – monety bite za panowania Augusta II Mocnego na tronie polskim i wielkoksiążęcym litewskim oraz monety saskie, na których umieszczano polsko-litewską tytulaturę monarchy lub symbolikę Rzeczypospolitej Obojga Narodów. 
W okresie panowania obydwu Wettinów (Augusta II i Augusta III) nad systemem monetarnym Rzeczypospolitej zapadła „"noc saska"”. Działalność emisyjna nosiła znamiona fałszerstwa, a marazm gospodarki nadal pogłębiała dominacja miedziaków. Z jednej strony to okres postępującego upadku państwa, połączonego z niegodnym nieraz zachowaniem jego władców (złożona przez Augusta II propozycja rozbiorów Rzeczypospolitej), z drugiej jednak – oznaki poprawy gospodarczej. 
Bite w Saksonii monety sasko-polskie, choć oznaczone jako polsko-litewskie, były w rzeczywistości walorami saskimi, usankcjonowanymi prawnie jedynie na terenie elektoratu, de iure bez prawa obiegu w Koronie i w Wielkim Księstwie. 
Panowanie Augusta II to w sztuce medalierskiej i w mennictwie okres stopniowego przeżywania się późnobarokowych form, sięgania po motywy rokoka i zwracania się ku rozwiązaniom klasycystycznym. 
Zastój monetarny w Rzeczypospolitej.
Choć przed elekcją August II obiecał uporządkowanie spraw monetarnych, nie przeprowadził żadnej emisji ani w Koronie, ani na Litwie. Nie była to jednak wina władcy. Raz po raz proponował na sejmy
ale sejmy "nie dochodziły". 
Wybijał natomiast w Saksonii monety dostosowane do systemu monetarnego Rzeczypospolitej mniej więcej tak, jak Zygmunt II August przed półtora wiekiem na Litwie. Jednakże, jak i poprzednio, wyróżnienie monet dla Polski w mennictwie saskim nie jest proste – podstawowe wyznaczniki:
nie zawsze były zgodne. 
Unia personalna z Polską nie oznaczała unii monetarnej, choć niektóre standardy były wspólne dla obu krajów. Polski tytuł królewski i polsko-litewskie herby pojawiły się na monetach saskich. Z drugiej strony oznaczało to, że również wojenna inflacja, za której pomocą król spłacił elekcję i koszta pierwszych lat III wojny północnej, spadła na Saksonię.
Ponieważ w całym okresie panowania Augusta II mennice państwowe Rzeczypospolitej były zamknięte, nie można jednoznacznie opisać systemu monetarnego. 
System monetarny Saksonii.
Na przełomie XVII i XVIII w. kraje Rzeszy dzieliły się w zasadzie na dwie strefy:
Sto lat wcześniej, tzn. na przełomie XVI i XVII w., gospodarka strefy talarowej została zniszczona przez wielki kryzys monetarny (kipper i wipper). Do końca XVII w. poradzono sobie z tą sytuacją wprowadzając zespół unormowań respektowanych przez państwa niemieckie. W Saksonii ukształtował się system oparty na trzech filarach: 
W szczegółach saski system monetarny w czasach Augusta II przedstawiono w tabeli: 
Monety o tej samej wartości mogły być wybijane wedle różnych systemów monetarnych. W szczególnej sytuacji znalazł się "gulden", który chociaż nie występował w oficjalnych nazwach, to miał aż trzy różne desygnaty: 
W przeciwieństwie do Rzeczypospolitej, emisja pieniądza w Elektoracie Saksonii w tym okresie była oparta na przekonaniu, że: 
Uniwersał Przebendowskiego.
Sejm niemy 1 lutego 1717 r. upoważnił podskarbiego koronnego do uporządkowania pieniądza. 2 marca 1717 r. Jan Jerzy Przebendowski wydał
który z jednej strony rewidował starą, wydaną jeszcze w czasie panowania Jana III Sobieskiego, taryfę z 1677 r, uwzględniając zużycie starych monet w obiegu i pojawienie się nowych gatunków (zwłaszcza pruskich), a z drugiej – uzgadniał system monetarny polski i saski.
Uniwersał bardziej opisywał rzeczywistość niż ją tworzył:
Grosz w miedzi to równowartość 3 szelągów miedzianych, a złoty polski w miedzi to 90 takich szelągów. Półtorak zniknął z obiegu. Szóstak stracił związek z trojakiem (wyceniono go wyraźnie wyżej niż dwa trojaki), za to odzyskał – z "tymfem-ortem" (znów był trzecią częścią orta). W ten sposób "tymf-ort" zmienił swoje miejsce z systemu monety miedzianej na system monety srebrnej, opartej na szóstaku.
Ustalone zależności, choć nieproste, okazały się trwałe tak długo, aż pojawiły się monety o innych standardach.
Relacje pomiędzy poszczególnymi gatunkami pieniądza po uniwersale Przebendowskiego przedstawiono w tabeli:
1 – monet nie bito
Relacje pomiędzy monetami polskimi i saskimi po uniwersale Przebendowskiego wyglądały następująco:
Uniwersał Przebendowskiego nie dotyczył Litwy, ale osobno ogłoszono wzajemne "Coequatio monetae".
Tymczasem w Wielkim Księstwie, zwłaszcza we wschodniej części, od drugiego dziesięciolecia XVIII w. powszechnie obiegały monety rosyjskie, w tym miedziane. Fałszowano je też często, a gdy komisarz Rzeczypospolitej w Mohylewie, Ignacy Rudakowski, zażądał w 1724 r. od władz miejskich ich zakazania, otrzymał odpowiedź,
Rosyjskie Kolegium Spraw Zagranicznych posłało do Mohylewa tysiąc rubli miedzią. Zależność od monety rosyjskiej na tamtym obszarze z czasem się utrwalała.
Monety.
Polskie.
Spośród monet Augusta II wybitych w Lipsku, poza próbnymi, do polskich de facto, choć nie de iure, zaliczyć można orta z 1698 r., z legendą 
i czysto polsko-litewskim tytułem władcy. 
Nie budzą też wątpliwości talary bankowe na stopę burgundzką (czyli patagony) z 1702 r. Wybito je w celu opłacenia żołdu oficerów wojska koronnego, a wybór standardu "talara bankowego", a nie cesarskiego, związany był z opanowaniem polskiego rynku przez monety Południowych i Północnych Niderlandów o tej właśnie stopie. Wybito aż trzy typy tych talarów. Na dwóch z nich z krzyża św. Andrzeja zwisało insygnium duńskiego Orderu Słonia, którego August był kawalerem. Pojawił się tu po raz pierwszy tytuł: 
jako nieprzetłumaczalna kalka tytułu doży weneckiego ("Dux Venetiarum)""." Trzeci talar miał krzyż skomponowany z inicjałów „A II”, a w środku krzyż łaciński w promieniach, wysadzany brylantami. Była to gwiazda również duńskiego Orderu Dannebroga. Król nie był kawalerem tego orderu, był nim natomiast odpowiedzialny za tę emisje jego kanclerz, hrabia Wolf Dietrich von Beichlingen, który za tę ekstrawagancję trafił na sześć lat do Königsteinu.
Bito również:
z Lipska z polską tytulaturą, otaczającą popiersie króla na postumencie.
W latach 1702, 1704 i 1706 bito w Lipsku szóstaki polskiego typu z napisem
natomiast analogiczne orty (1704) miały napis jak poprzednio.
Miejskie.
W Prusach Królewskich jedynym bijącym monetę miastem był Gdańsk (szeląg elbląski Augusta II jest fałszerstwem antykwarycznym, dukat toruński z 1702 r. – efemerydą lub próbą).
W pierwszych latach panowania Augusta II wybito:
które nie odegrały w obrocie żadnej roli.
Na podstawie obiegających w mieście monet starych i obcych uformowała się osobna waluta, tzw. "kurant gdański", z "guldenem" równym 30 groszom i jednocześnie ⅓ talara.
Sasko-polskie.
Wstąpienie na tron polski Augusta II, a przede wszystkim nadanie elektorowi tytułu królewskiego, znalazło odbicie na pieniądzach emitowanych w Saksonii. W numizmatyce monety saskie z elementami polskimi nazywane są czasami:
Monety te można podzielić na dwie grupy:
Masowo napływający do Rzeczypospolitej pieniądz saski był bardzo dobrej jakości, z wyjątkiem sześciofenigówek z 1701 i 1702 r., które z racji dużej domieszki miedzi nazywano „"czerwonym westchnieniem"”.
Monety wyróżniały się swoją szatą plastyczną opracowaną przez medalierów:
Monety elektorskie Augusta II bito do śmierci króla w 1733 r.
Pieniądze saskie przyjmowano w obrocie chętnie, tym bardziej, że przyczyniły się do stabilizacji rynku pieniężnego. W Rzeczypospolitej popularność tych walorów znalazła wyraz prawny w uniwersale Przebendowskiego z 1717 r.
Okolicznościowe.
W zależności od ujęcia, pewnych elementów „polskich” można dopatrzeć się w popularnych w tym okresie emisjach okolicznościowych. W katalogach z drugiej połowy XX w. opisano następujące grupy takich numizmatów:
Nietypowymi emisjami z okresu panowania Augusta II były dukat i półtalar upamiętniające śmierć w 1721 r. wiernego sojusznika Augusta II, prymasa Stanisława Szembeka. Nieznani są zleceniodawcy i wykonawcy tych numizmatów, raczej prowincjonalnej klasy.
Bite w Moskwie.
Pod koniec 1705 r. "Generalność Konfederacji Sandomierskiej" w Grodnie upoważniła podskarbiego litewskiego Ludwika Konstantego Pocieja do otworzenia mennicy. Nie udało się to jednak ani w Wielkim Księstwie, opanowanym przez Szwedów i stronników antykróla Stanisława I, ani w Koronie. Na mocy porozumienia z carem Piotrem I, zawartego jeszcze 28 czerwca 1703 r. w Neuenschanz, wsparcie rosyjskie dla Augusta II zostało wypłacone częściowo w szóstakach (1706–1707) bitych w Rosji. Wykonała je na prasach walcowych "Mennica Admiralicji" (Kadaszewska) w Moskwie, a autoryzował Pociej. Ich zawartość kruszcu oceniana jest na około połowę przepisanej obowiązującą ordynacją z 1658 r. Monety te jeszcze pod koniec XX w. były katalogowane jako produkty litewskie mennicy grodzieńskiej.Ponieważ na szóstakach umieszczono podobiznę Augusta II, który w 1706 r. abdykował, gdy sytuacja znalazła się pod kontrolą Stanisława Leszczyńskiego monety bite w Moskwie wywołano z obiegu (unieważniono), jednak po ponownym objęciu tronu przez Augusta II w 1709 r. znowu stały się prawnym środkiem płatniczym.
Niepewny jest natomiast trojak jakoby też z emisji moskiewskiej, zaprojektowany jak trzykrajcarówka, niewymieniany w źródłach z epoki – może być fantazją kolekcjonerską.
Gdy car Piotr I dowiedział się o pokoju z Altranstädt, zawartym przez Augusta II z Karolem XII, gdzie Wettyn zrezygnował z tronu polskiego, kazał zamiast monet Augusta wybijać swoje szóstaki i tymfy (1706–1709) skierowane do obrotu wyłącznie na okupowanych ziemiach Rzeczypospolitej. Powstały one również w Moskwie, w mennicach Kadaszewskiej i Czerwonej (skarbowej).
Do początku XXI w. nie udało się jednoznacznie ocenić wiarygodności informacji ambasadora angielskiego z początku 1707 r., o wybiciu w Królewcu z moskiewskiego srebra tymfów na stopę polską. Najprawdopodobniej miały one po prostu formę tymfów pruskich, które w Koronie i na Litwie krążyły również w obrocie.

</doc>
<doc id="4702868" url="https://pl.wikipedia.org/wiki?curid=4702868" title="Belize (Angola)">
Belize (Angola)

Belize – miasto w Angoli, w prowincji Kabinda.

</doc>
<doc id="4702870" url="https://pl.wikipedia.org/wiki?curid=4702870" title="Buco-Zau">
Buco-Zau

Buco-Zau – miasto w Angoli, w prowincji Kabinda.

</doc>
<doc id="4702877" url="https://pl.wikipedia.org/wiki?curid=4702877" title="Morta (królowa)">
Morta (królowa)

Morta (zm. 1263) była żoną Mendoga, pierwszego władcy Wielkiego Księstwa Litewskiego. Była wielką księżną litewską (do 1253), a później królową Litwy (1253 - 1262). Bardzo mało informacji jest o jej życiu. Prawdopodobnie była drugą żoną Mendoga, ponieważ ich najstarszy syn Wojsiełk był już dorosły, i uczestniczył w polityce międzynarodowej, gdy jej synowie byli jeszcze młodzi i zależni od rodziców. Po jej śmierci Mendog, ożenił się z jej siostrą, która była też żoną Dowmunta. W zemście Dowmunt razem z Treniotą zabili Mendoga i jego dwóch synów w 1263 roku.
Pochodzenie.
Jej pogańskie imię jest nieznane. Jedyną informacją o jej pochodzeniu lub jej miejscu urodzenia jest traktat podpisany w 1219 r. między książętami litewskimi a Galicją i Wołyniem. Traktat mówi, że Mendog zabił wielu członków rodziny Bulaičiai w tym Vismantasa. Kodeks Hipacki wyjaśnia, że Vismantas został zabity w 1251 lub 1253 podczas ataku na zamek Vykintasa. Ogólnie przyjmuje się, że Morta była żoną Vismantasa. Historyk litewski Edvardas Gudavičius przeanalizował toponimy i ustalił, że rodzina Bulaičiai najprawdopodobniej pochodzi z miasta Szawle. Na podstawie tej informacji mieszkańcy Szawli nazywają miasto domem Morty.
Życie.
Jej życie zostało krótko opisane w „Livonian Rhymed Chronicle”. Kronika opisuje zdolną kobietę, która doradzała mężowi w sprawach politycznych i kobietę, która była miła dla swojego męża. Według Kroniki popierała nawrócenie Litwy na chrześcijaństwo, sprzeciwiała się Treniocie i broniła chrześcijan, gdy Mendog powrócił do pogaństwa. Biorąc pod uwagę jej poparcie dla chrześcijan i fakt, że jej pogańskie imię jest nieznane, Rimvydas Petrauskas zaproponował, że być może Morta została ochrzczona wcześniej niż Mendog.
Rodzina.
Źródła zawierają niewiele informacji o rodzinie Morty i nie jest całkowicie jasne, ile miała dzieci. Dwóch synów: Replysa i Gerstukasa, wymieniono w akcie z dnia 7 sierpnia 1261 r. Akt, na mocy którego Mendog oddał całą Selonię Zakonowi Liwońskiemu, jest być może średniowiecznym fałszerstwem, stworzonym przez Zakon. Według Kodeksu Hipackiego, dwaj synowie, Rūklys i Rupeikis, zostali zamordowani razem z Mendogiem w 1263 roku. Jest to jedyna dostępna informacja i historycy nie zgadzają się, czy byli to ci sami dwaj synowie, których imiona zostały zniekształcone przez średniowiecznych skrybów, czy też byli czterej synowie.

</doc>
<doc id="4702890" url="https://pl.wikipedia.org/wiki?curid=4702890" title="Alrosa (przedsiębiorstwo)">
Alrosa (przedsiębiorstwo)

Alrosa (ros. АЛРОСА) to rosyjska grupa skupiająca przedsiębiorstwa zajmujące się poszukiwaniem złóż, wydobyciem, obróbką i sprzedażą diamentów. Jest jednym z największych producentów diamentów odpowiadając za 27% światowej podaży tego surowca. Kopalnie spółki znajdują się w Zachodniej Jakucji oraz Obwodzie Archangielskim, ponadto w posiada ona 32,8% udziałów w kopalni Catoca zlokalizowanej w północno-zachodniej Angoli.
Historia.
Historia Alrosy sięga 1954 roku kiedy to na terenie Związku Radzieckiego stwierdzone zostały pierwsze złoża diamentów. W 1955 roku odkryto kominy kimberlitowe w pobliżu miejscowości Mirny oraz Udacznyj.
W 1957 podjęto decyzję o rozpoczęciu eksploatacji złóż oraz osadów aluwialnych w Jakucji. W celu zarządzania budową obiektów przemysłowych oraz rozwojem inwestycji powołano grupę Jakutałmaz z siedzibą w Mirnym. Pierwsze przemysłowej jakości diamenty zostały wydobyte jeszcze w tym samym roku. Dwa lata później Związek Radziecki sprzedał pierwszą partię tych minerałów na rynku światowym.
Przez większą część okresu radzieckiego przemysł wydobywczy koncentrował się w okolicach kopalni odkrywkowej Mirny i otaczających ją aluwiów. W tych latach otwarto główne kopalnie odkrywkowe oraz zrealizowano większość inwestycji takich jak budowa zakładów przetwórstwa surowców czy elektrowni. 
W 1963 Związkowi Radzieckiemu udało się podpisać kontrakt na sprzedaż diamentów z grupą De Beers. Lukratywna kooperacja międzynarodowego giganta z rosyjskią Alrosą trwała aż do 2009, kiedy to została przerwana przez Komisję Europejską działającą w oparciu o Politykę konkurencji w Unii Europejskiej.
Intensywny rozwój trwał przez całe lata 80. owocując między innymi budową kopalni nieopodal miasta Udacznyj. Dziś Trubka Udacznaja jest jedną z największych kopalni odkrywkowych na świecie.
Alrosa została utworzona dekretem prezydenta Federacji Rosyjskiej 19 lutego 1992 roku w oparciu o radzieckie przedsiębiorstwo państwowe NPO Jakutałmaz. 
W 2011 Alrosa stała się spółką akcyjną a w 2013 złożyła pierwszą ofertę publiczną. Rosyjski rząd wraz z rządem Republiki Sacha zdecydowały się na sprzedaż łącznie 14% akcji przedsiębiorstwa podczas gdy sama Alrosa zaoferowała 2% akcji własnych. Najwięcej - bo około 60% dostępnych udziałów zakupili inwestorzy z USA (Europejczycy - 24%, Rosjanie - 14%). Fundusze inwestycyjne takie jak Oppenheimer Funds Inc. oraz Lazard Ltd. również wzięły udział w IPO stając się właścicielami łącznie 2% całej puli wyemitowanych papierów wartościowych. Zysk Alrosy ze sprzedaży akcji wyniósł 1,3 mld USD.
Struktura.
Alrosa jest drugą pod względem wielkości publiczną spółką zajmującą się wydobyciem diamentów na świecie. 34% jej akcji znajduje się w wolnym obrocie, z czego 33% jest aktualnie w posiadaniu rządu Federacji Rosyjskiej. Kapitalizacja giełdowa przedsiębiorstwa w 2017 roku wyniosła 9,6 mld USD. Prezesem spółki od 13 marca 2017 roku jest Siergiej Iwanow.
Działalność.
Główne zakłady produkcyjne są obecnie skoncentrowane głównie w Zachodniej Jakucji i w Obwodzie Archangielskim. Wydobycie opiera się o 11 złóż głównych oraz 13 złóż okruchowych. Zgrupowane są one w cztery "jednostki wydobycia i przetwórstwa" (ros: горно-обогатительный комбинат - ГОК): Udaczninskij, Ajchalskij, Mirninskij i Niurbinskij. Oprócz wymienionych funkcjonują również dwa przedsiębiorstwa zależne: Almazy Anabara oraz Severalmaz. W skład każdej z jednostek wchodzi kilka kopalni, zakładów przetwórczych oraz wyposażenie. 

</doc>
<doc id="4702892" url="https://pl.wikipedia.org/wiki?curid=4702892" title="Efekt buba-kiki">
Efekt buba-kiki

Efekt buba-kiki – przykład niearbitralnego asocjowania dźwięków mowy z wizualnym kształtem obiektów. Efekt ten wykazano po raz pierwszy w drodze eksperymentów psychologicznych przeprowadzonych przez niemieckiego badacza Wolfganga Köhlera. Przebywając na Teneryfie, Köhler zaprezentował uczestnikom eksperymentu obiekty podobne do tych przedstawionych po prawej stronie i zapytał ich, który kształt to „takete”, a który to „baluba” („maluma” w wersji z 1947 roku). Chociaż nie zostało to wyraźnie stwierdzone, Köhler sugeruje, że istniała zdecydowana tendencja do asocjowania postrzępionego kształtu z wyrazem „takete”, a zaokrąglonego kształtu ze słowem „baluba”.
W 2001 roku Vilayanur S. Ramachandran i Edward Hubbard powtórzyli eksperyment Köhlera; posłużyli się jednak wyrazami „kiki” i „buba”. Poprosili oni studentów amerykańskich uczelni oraz użytkowników języka tamilskiego (Indie) o określenie, który z przedstawionych kształtów to „buba”, a który to „kiki”. W obu grupach od 95% do 98% uczestników określiło okrągły obiekt jako „buba”, a postrzępiony jako „kiki”, co sugeruje, że ludzki mózg w pewien konsekwentny sposób przypisuje kształtom i dźwiękom abstrakcyjne znaczenia. Efekt kiki/buba jest potencjalnie istotny w kontekście ewolucji języka, ponieważ sugeruje, że nazewnictwo obiektów nie jest całkowicie arbitralne, konwencjonalne. Zjawisko to może stymulować rozwój początkowego zasobu słownego języka.
Wykazano również, że efekt pojawia się, gdy słowa do sparowania są istniejącymi imionami, co sugeruje, że pewna znajomość bodźców językowych nie eliminuje efektu. Badanie wykazało, że osoby będą kojarzyć nazwy takie jak „Molly” z okrągłymi sylwetkami oraz imiona takie jak „Kate” z ostrymi sylwetkami. Co więcej, osoby będą kojarzyć różne cechy osobowości z dowolną grupą nazw (np. niefrasobliwość z „okrągłymi imionami”; determinację z „ostrymi imionami”). Może to wskazywać na rolę abstrakcyjnych koncepcji w efekcie.

</doc>
<doc id="4702900" url="https://pl.wikipedia.org/wiki?curid=4702900" title="Izydorczyk">
Izydorczyk



</doc>
<doc id="4702902" url="https://pl.wikipedia.org/wiki?curid=4702902" title="Harald Hammarström">
Harald Hammarström

Harald Hammarström (ur. 4 sierpnia 1977 w Västerås) – szwedzki językoznawca. Jego zainteresowania obejmują lingwistykę komputerową, lingwistykę historyczną oraz typologię języków.
Zajmuje się badaniem szerokiej gamy języków (w tym języków bantu). Prowadzi działania w zakresie dokumentacji językowej, klasycznej pracy analitycznej oraz tworzenia baz typologicznych. Jest jednym z twórców witryny internetowej Glottolog.
Wniósł wkład w badania nad językami papuaskimi. Był także badaczem w .
Posiada wykształcenie w zakresie informatyki oraz lingwistyki.

</doc>
<doc id="4702904" url="https://pl.wikipedia.org/wiki?curid=4702904" title="Dorota Witrowa-Rajchert">
Dorota Witrowa-Rajchert

Dorota Maria Witrowa-Rajchert (ur. 1959) – polska profesor nauk rolniczych. Specjalizuje się w zagadnieniach z zakresu technologii żywności i żywienia, w tym inżynierii żywności, suszarnictwa, właściwościach fizycznych żywności. Zajmuje się też badaniem innowacyjnych technik przetwarzania produktów żywnościowych pulsacyjnym polem elektrycznym i ultradźwiękami. Członek honorowy Polskiego Towarzystwa Technologów Żywności, członek korespondent Wydziału Nauk Biologicznych i Rolniczych Polskiej Akademii Nauk od 2019 roku. Wykładowca i profesor na Wydziale Technologii Żywności Szkoły Głównej Gospodarstwa Wiejskiego w Warszawie, członek rady naukowej Instytutu Agrofizyki im. Bohdana Dobrzańskiego PAN, Instytutu Genetyki i Biotechnologii Zwierząt PAN (kadencja 2023-2026) , Instytutu Rozrodu Zwireząt i Badań Żywności PAN (kadencja 2023-2026) oraz Rady Naukowej przy Polskiej Federacji Producentów Żywności.
Absolwentka Wydziału Technologii Żywności SGGW, na tej uczelni uzyskała również wszystkie stopnie naukowe. Doktoryzowała się w 1990 roku na podstawie pracy zatytułowanej "Wpływ procesu suszenia konwekcyjnego na właściwości rekonstrukcyjne uzyskanego suszu na przykładzie marchwi". Habilitację uzyskała w 2000 roku pisząc rozprawę pt. "Rehydracja jako wskaźnik zmian zachodzących w tkance roślinnej w czasie suszenia".
Tytuł profesora nauk rolniczych nadano jej w 2006 roku.
Autorka i współautorka ponad 250 oryginalnych prac naukowych
Książki.
Jest współautorką następujących pozycji książkowych:
Nagrody i wyróżnienia.
Uhonorowana m.in.:

</doc>
<doc id="4702905" url="https://pl.wikipedia.org/wiki?curid=4702905" title="Gale Schisler">
Gale Schisler

Darwin Gale Schisler (ur. 2 marca 1933 w Indian Point Township w hrabstwie Knox, zm. 2 lutego 2020) – amerykański polityk, członek Partii Demokratycznej.
Działalność polityczna.
W okresie od 3 stycznia 1965 do 3 stycznia 1967 przez jedną kadencję był przedstawicielem dziewiętnastego okręgu wyborczego w stanie Illinois w Izbie Reprezentantów Stanów Zjednoczonych.

</doc>
<doc id="4702906" url="https://pl.wikipedia.org/wiki?curid=4702906" title="Roddy Ricch">
Roddy Ricch

Rodrick Wayne Moore, Jr. (ur. 22 października 1998 r. w Compton), znany głównie jako Roddy Ricch – amerykański raper, piosenkarz, autor tekstów i producent muzyczny.
W listopadzie 2017 roku Moore wydał swój pierwszy mixtape, "Fed Tha Streets", natomiast jego następca wypuszczony rok później dotarł na pozycję 67. listy "Billboard" 200. 6 grudnia 2019 r. raper wydał swój debiutancki album studyjny, "Please Excuse Me for Being Antisocial" nakładem wytwórni Atlantic Records, z czego pochodzący z niego utwór „The Box” stał się jego pierwszym singlem, które objęło szczyt notowania "Billboard" Hot 100. Jest on także zdobywcą nagrody Grammy, w tym przypadku podczas 62. ceremonii w 2020 roku w kategorii za najlepszy występ hip-hopowy i utwór „Racks in the Middle” wraz z Nipseyem Hussle'em i Hit-Boyem.
Singiel „The Box” w Polsce uzyskał status dwukrotnie platynowej płyty.

</doc>
<doc id="4702909" url="https://pl.wikipedia.org/wiki?curid=4702909" title="Peter Gyllan">
Peter Gyllan

Peter Gyllan (ur. 1950 w Toruniu) – duński grafik i designer polskiego pochodzenia.
Życiorys.
Urodził się w Toruniu jako Piotr Gąsiorowski. Studiował historię sztuki na Uniwersytecie Warszawskim, w 1971 podczas wakacji wyjechał do Londynu, postanowił wówczas pozostać na emigracji. Rok później przeprowadził się do Danii, gdzie ukończył studia w zakresie grafiki użytkowej na The Royal Danish Art Academy’s School of Architecture w Kopenhadze. W latach 1978–1985 pracował jako projektant systemów identyfikacji w koncernie A/S Modulex (Lego). W 1985 otworzył własną pracownię graficzną "Gyllan Studio" w Kopenhadze, gdzie projektował plakaty dotyczące przedstawień baletowych i filmowych oraz grafiką przemysłową dla firmy B&amp;O Company. Tworzył też layouty kalendarzy i czasopism m.in. "Rum &amp; Form" oraz systemy identyfikacji wizualnej. Od prowadzonych w 1988 wykładów gościnnych w The Nova Scotia College of Art &amp; Design w Kanadzie skupił się na pracy dydaktycznej, w latach 1989–1992 był dziekanem Wydziału Projektowania Graficznego w Danmarks Design Skole (Royal Danish Art Academy’s School of Design), obecnie nadal tam wykłada. Ponadto zajmuje się typografią i projektowaniem znaków graficznych. Jest wykładowcą Danmarks Designskole w Kopenhadze, regularnie publikuje na temat grafiki na łamach ukazującego się w Monachium miesięcznika "Novum", którego jest korespondentem. Jego felietony ukazują się również w czasopismach Creative Review (Wielka Brytania), Designmatters (Dania) oraz polskiego magazynu "2+3D". Jest również autorem książek dotyczących projektowania i grafiki, laureat wielu włoskich i duńskich nagród w zakresie wzornictwa.
Twórczość.
Tworzy grafikę użytkową, jego prace znajdują się w Design Museum Danmark, Muzeum Narodowym w Poznaniu i Archiwum Emigracji w Toruniu. 

</doc>
<doc id="4702912" url="https://pl.wikipedia.org/wiki?curid=4702912" title="Czips">
Czips



</doc>
<doc id="4702914" url="https://pl.wikipedia.org/wiki?curid=4702914" title="Sanktuarium Matki Bożej „Tal-Mensija” w San Ġwann">
Sanktuarium Matki Bożej „Tal-Mensija” w San Ġwann

Sanktuarium Matki Bożej "Tal-Mensija", formalnie Kościół pod wezwaniem Zwiastowania Pańskiego i świętego Leonarda (, ) – rzymskokatolickie sanktuarium w miejscowości San Ġwann na Malcie. Główna część kościoła znajduje się w podziemnej grocie.
Historia.
Kościół ten po raz pierwszy wspomniany jest w raporcie z wizytacji parafii Birkirkara przez apostolskiego wizytatora Pietro Dusinę w 1575. Był pod wezwaniem św. Leonarda, miał ołtarz i drewniane drzwi, w tym czasie jego opiekunem był ks. Leonard Micallef.
W tym samym raporcie podano, że kościół został zbudowany trzy lata wcześniej, tj. w 1572 przez Ġwanni Micallefa z Birkirkary. Raporty z wizyt pastoralnych w późnym XVI, i wczesnym XVII wieku wspominają wezwanie kościoła "San Leonardu tal-Ġebel" (św. Leonard na skale), i jego położenie „Il-Ħofra tal-Għar” (nad otworem jaskini). W 1618 biskup Baldassare Cagliares zdekonsekrował kościół z powodu jego porzucenia i zapomnienia. W 1636 potwierdził to biskup Balaguer. Kolejne potwierdzenie dekonsekracji miało miejsce w 1645 oraz 1659. W 1690, po latach zapomnienia, kaplica, wraz ze starym drewnianym tryptykiem, przedstawiającym św. Leonarda, Matkę Bożą oraz archanioła Gabriela, została „odkryta” ponownie.
Mówi się, że wtedy właśnie powstała legenda, związana z kaplicą. "Il-Minsija" w języku maltańskim znaczy „zapomniana”. Przekaz mówi, że na początku XV wieku miejscowy rolnik zobaczył blask światła bijący ze skalnej szczeliny. Po powiększeniu wejścia ujrzał w głębi lampkę oliwną o trzech knotach, palącą się przed świętym obrazem na ścianie. Trzykrotne zabranie obrazu, najpierw przez miejscowego proboszcza, a później przez biskupa, za każdym razem powodowało jego „cudowny” powrót do jaskini. Uznano zatem, że "Madonna" wybrała jaskinię na swoje miejsce. Oczyszczono więc grotę, i urządzono tam kaplicę. Niestety, z czasem została ona porzucona i zapomniana.
Ponowne poświęcenie kaplicy nastąpiło 17 kwietnia 1691. Wierni z całej wyspy zaczęli odwiedzać to miejsce, i z datków, które zostawiali naziemna część budowli została odbudowana, dobudowano dwa pomieszczenia, do przechowywania przedmiotów liturgicznych, oraz dla księdza, sama zaś grota z kaplicą zachowała swoją oryginalną strukturę. Z czasem kościół stał się jednym z popularniejszych sanktuariów maryjnych na wyspie. Około 1877 ks. Ġorġ Debono z Birkirkary, wraz ze swoim bratankiem Michaelem, zbudowali za kaplicą pomieszczenia, gdzie zamieszkali. Ks. Debono odprawiał codziennie mszę świętą. 20 grudnia 1879 papież Leon XIII nadał ołtarzowi w kaplicy status "ołtarza uprzywilejowanego". Pod koniec XIX, i na początku XX wieku Michael Debono zbudował naziemną konstrukcję kaplicy w formie widocznej dziś. Powstały też, prowadzące do groty, czterdziestostopniowe schody, które w latach 30. XX wieku upiększone zostały przez Luigiego Micallefa z Balzan rzeźbami dwunastu apostołów, ustawionych po ich obu stronach.
Architektura.
Wygląd zewnętrzny.
Fasada widoczna dziś pochodzi z końca XIX wieku. Duża brama wejściowa nie przywodzi na myśl małej wiejskiej kaplicy, lecz coś dużo większego. Wejście otoczone jest wysokimi prostymi pilastrami, na których wspiera się trójkątny fronton z krzyżem. Nad całością góruje wysoka, kwadratowa dzwonnica, zwieńczona hełmem, z rzeźbą archanioła Gabriela na szczycie.
Na placu przed wejściem, na kamiennej kolumnie, znajduje się statua "Wniebowzięcia Matki Bożej", przeniesiona kiedyś z kościoła w Balzan.
Wnętrze.
Od drzwi wejściowych, w dół do groty prowadzą schody. Ponad nimi sklepienie kolebkowe wsparte na łukach. Na tylnej ścianie na wysokości wejścia, nad łukiem okalającym wejście do właściwej groty, znajduje się figura Matki Bożej z Lourdes.
Główna część kościoła rozciąga się na lewo od wejścia. Znajduje się tam ołtarz, po którego lewej stronie, w wykutej w skale niszy umieszczony jest oryginalny tryptyk, pochodzący prawdopodobnie z XIV wieku. Przedstawia on Matkę Bożą po prawej stronie, archanioła po lewej, zaś św. Leonard znajduje się w centrum. Obecny obraz tytularny, przedstawiający scenę Zwiastowania oraz św. Leonarda, powstał około 1780, i pochodzi prawdopodobnie ze szkoły Francesco Zahry lub Rocco Buhagiara. Obraz być może został wykonany jako "ex-voto".
Na wprost schodów stoi boczny ołtarz z figurą Chrystusa Zbawiciela. Na prawo od schodów, naprzeciw ołtarza głównego, para barokowych drzwi, prowadzących do zakrystii; ponad nimi balkon organowy.
Kościół dziś.
Dziś w kościele odprawiana jest codziennie msza święta; udzielany jest też sakrament małżeństwa.
Ochrona dziedzictwa kulturowego.
Od 27 sierpnia 2012 budynek umieszczony jest na liście National Inventory of the Cultural Property of the Maltese Islands pod nr. 00781, jest również zabytkiem kulturalnym 1. klasy.

</doc>
<doc id="4702915" url="https://pl.wikipedia.org/wiki?curid=4702915" title="Sanktuarium Matki Bożej „Tal-Mensija” w San Gwann">
Sanktuarium Matki Bożej „Tal-Mensija” w San Gwann



</doc>
<doc id="4702918" url="https://pl.wikipedia.org/wiki?curid=4702918" title="Podły, okrutny, zły">
Podły, okrutny, zły

Podły, okrutny, zły (ang. "Extremely Wicked, Shockingly Evil and Vile") – amerykański film fabularny z 2019 roku w reżyserii Joego Berlingera. Główne role w filmie zagrali Zac Efron, Lily Collins, Kaya Scodelario i John Malkovich.
Premiera filmu odbyła się 26 stycznia 2019 podczas Sundance Film Festival. Cztery miesiące później, 3 maja, film pojawił się w Stanach Zjednoczonych na platformie internetowej Netflix.
Fabuła.
Ukochany Liz Kendall (Lily Collins), Ted Bundy (Zac Efron) zostaje oskarżony o dokonanie serii zbrodni. Podczas procesu, pierwszego pokazywanego w amerykańskiej telewizji, twierdzi, że jest niewinny. Liz musi wybrać, czy trwać przy partnerze, czy odejść.
Odbiór.
Krytyka.
Film "Podły, okrutny, zły" spotkał się z mieszaną reakcją krytyków. W serwisie Rotten Tomatoes 55% ze stu siedemdziesięciu siedmiu recenzji filmu jest pozytywne (średnia ocen wyniosła 5,69 na 10). Na portalu Metacritic średnia ocen z 31 recenzji wyniosła 52 punkty na 100.

</doc>
<doc id="4702921" url="https://pl.wikipedia.org/wiki?curid=4702921" title="David D. Phelps">
David D. Phelps

David Dwain Phelps (ur. 26 października 1947 w Eldorado) – amerykański polityk, członek Partii Demokratycznej.
Działalność polityczna.
W latach 1984–1998 zasiadał w stanowej Izbie Reprezentantów Illinois. W okresie od 3 stycznia 1999 do 3 stycznia 2003 przez dwie kadencje był przedstawicielem dziewiętnastego okręgu wyborczego w stanie Illinois w Izbie Reprezentantów Stanów Zjednoczonych.

</doc>
<doc id="4702922" url="https://pl.wikipedia.org/wiki?curid=4702922" title="Rajd Kraków - Rzeszów 1967">
Rajd Kraków - Rzeszów 1967

Rajd Kraków - Rzeszów 1967 – był to rajd samochodowy rozgrywany od 14 do 15 grudnia 1967 roku. Była to piąta runda Rajdowych Samochodowych Mistrzostw Polski w roku 1967. Rajd składał się z 5 odcinków specjalnych i 1 próby szybkości górskiej. Został rozegrany na nawierzchni asfaltowej. Zwycięzcą rajdu został Sobiesław Zasada.

</doc>
<doc id="4702924" url="https://pl.wikipedia.org/wiki?curid=4702924" title="Mark Donohue (językoznawca)">
Mark Donohue (językoznawca)

Mark Donohue (ur. 2 czerwca 1967 w Portsmouth) – brytyjski językoznawca. Zajmuje się opisem języków austronezyjskich, papuaskich i himalajskich.
Życiorys.
Bakalaureat z językoznawstwa uzyskał na Australijskim Uniwersytecie Narodowym w Canberze. W 1996 roku obronił rozprawę doktorską pt. "The Tukang Besi language of Southeast Sulawesi, Indonesia".
W latach 2009–2017 piastował stanowisko profesora nadzwyczajnego na Australijskim Uniwersytecie Narodowym. W 2017 roku został zatrudniony w organizacji Living Tongues Institute for Endangered Languages.
Jest członkiem Linguistic Society of America.
Wybrana twórczość.
Źródło: 

</doc>
<doc id="4702925" url="https://pl.wikipedia.org/wiki?curid=4702925" title="Lyle Campbell">
Lyle Campbell

Lyle Campbell (ur. 2 października 1942) – amerykański językoznawca. Specjalizuje się w dokumentacji języków zagrożonych, lingwistyce historycznej, językach indiańskich, typologii lingwistycznej, socjolingwistyce oraz językach uralskich.
Bakalaureat z zakresu archeologii i antropologii uzyskał w 1966 roku na Brigham Young University. W 1967 roku uzyskał magisterium z językoznawstwa na Uniwersytecie Waszyngtońskim. Później odbył studia doktoranckie na Uniwersytecie Kalifornijskim w Los Angeles, gdzie obronił rozprawę pt. "Quichean Linguistic Prehistory".
Jego dorobek obejmuje ponad 20 książek oraz ok. 200 artykułów. Jest członkiem 18 rad redakcyjnych.

</doc>
<doc id="4702930" url="https://pl.wikipedia.org/wiki?curid=4702930" title="Marco Woergoetter">
Marco Woergoetter



</doc>
<doc id="4702931" url="https://pl.wikipedia.org/wiki?curid=4702931" title="Rejon monastyrszczinski">
Rejon monastyrszczinski

Rejon monastyrszczinski () – rejon w Rosji, w obwodzie smoleńskim, z siedzibą w Monastyrszczinie.
Geografia.
Powierzchnia rejonu wynosi 1513,75 km².
Terytorium jednostki graniczy z innymi rejonami obwodu smoleńskiego: krasninskim, smoleńskim, poczinkowskim i chisławiczskim oraz z Białorusią.
Głównymi rzekami rejonu są: Dniepr, Soż i Wichra.
Historia.
Ziemie obecnego rejonu monastyrszczinskiego w latach 1508–1514 i 1611–1654 znajdowały się w województwie smoleńskim, w Rzeczypospolitej Obojga Narodów. Od 1654 w granicach Imperium Rosyjskiego, co Rzeczpospolita uznała w 1667 w rozejmie andruszowskim, podpisanym w Andruszowie, który obecnie leży na terenie rejonu monastyrszczinskiego. W XIX w. w guberni smoleńskiej, w ujezdzie krasnowskim.
Rejon monastyrszczinski z siedzibą w Monastyrszczinie został utworzony w 1929 roku.
W czasie II wojny światowej od lipca 1941 rejon był okupowany przez hitlerowców. Wyzwolenie nastąpiło we wrześniu 1943 roku.
W październiku 1964 roku 22,56 km² obszaru rejonu zostało przeniesione w granice obwodu mohylewskiego.
Demografia.
W 2020 roku rejon monastyrszczinski zamieszkiwało 8691 osób.
Podział administracyjny.
W skład rejonu wchodzi 1 osiedle miejskie (Monastyrszczinskoje) i 6 osiedli wiejskich (Aleksandrowskoje, Barsukowskoje, Gogolewskoje, Nowomichajłowskoje, Sobolewskoje, Tatarskoje).

</doc>
<doc id="4702935" url="https://pl.wikipedia.org/wiki?curid=4702935" title="Lee Seung-bae">
Lee Seung-bae

Lee Seung-bae (ur. 10 maja 1971) − południowokoreański bokser kategorii średniej i półciężkiej, W 1992 na olimpiadzie w Barcelonie zdobył brązowy medal w kategorii średniej przegrywając w półfinale z Arielem Hernándezem. Jest wicemistrzem olimpijskim z Atlanty w kategorii półciężkiej. W walce o złoty medal został pokonany przez Wasilija Żyrowa.

</doc>
<doc id="4702937" url="https://pl.wikipedia.org/wiki?curid=4702937" title="ATP Tour 2020">
ATP Tour 2020

ATP Tour 2020 – sezon profesjonalnych męskich turniejów tenisowych organizowanych przez Association of Tennis Professionals w 2020 roku. ATP Tour 2020 obejmował turnieje wielkoszlemowe (organizowane przez Międzynarodową Federację Tenisową), turnieje rangi ATP Tour Masters 1000, ATP Tour 500, ATP Tour 250, drużynowe zawody ATP Cup i Pucharu Davisa (ostatnie – organizowane przez ITF) oraz kończące sezon zawody ATP Finals.
Niektóre turnieje, wliczając w to zawody podczas igrzysk olimpijskich, Puchar Lavera i finał Pucharu Davisa, zostały odwołane lub przeniesione z powodu pandemii COVID-19.
Kalendarz turniejów.
Marzec–sierpień.
Turnieje nie były rozgrywane z powodu pandemii COVID-19.

</doc>
<doc id="4702939" url="https://pl.wikipedia.org/wiki?curid=4702939" title="ATP World Tour 2020">
ATP World Tour 2020



</doc>
<doc id="4702941" url="https://pl.wikipedia.org/wiki?curid=4702941" title="Rajd Dolnośląski 1966">
Rajd Dolnośląski 1966

10. Rajd Dolnośląski – 10. edycja Rajdu Dolnośląskiego. Był to rajd samochodowy rozgrywany od 20 do 22 maja 1966 roku. Była to pierwsza runda Rajdowych Samochodowych Mistrzostw Polski w roku 1966. Rajd został rozegrany na nawierzchni asfaltowej. Zwycięzcą rajdu został Sobiesław Zasada.

</doc>
<doc id="4702944" url="https://pl.wikipedia.org/wiki?curid=4702944" title="Hydroliza kwasowa">
Hydroliza kwasowa

Hydroliza kwasowa – w chemii organicznej, kwaśna hydroliza jest procesem, w którym kwas protonowy jest katalizatorem rozszczepianie wiązania chemicznego poprzez reakcję podstawienia nukleofilowego z dodatkiem cząsteczek wody (H2O). Na przykład przy konwersji celulozy lub skrobi do glukozy. W przypadku estrów i amidów można go zdefiniować jako katalizowaną kwasem nukleofilową reakcję podstawienia acylu.
Termin ten stosuje się również do niektórych reakcji addycji nukleofilowej, takich jak katalizowana kwasem hydroliza nitryli do amidów.
Przykłady.
Metoda kumenowa otrzymywania fenolu i acetonu wykorzystuje jako jeden z etapów hydrolizę kwasową
Proces hydrolizy jest reakcją stopniową. W jej pierwszym etapie zachodzi rozpad wiązań wodorowych pomiędzy poszczególnymi łańcuchami polimeru połączony ze wstępną depolimeryzacją. Powoduje to zwiększenie rozpuszczalności polimeru, a co za tym idzie, znaczne obniżenie lepkości. Zainicjowany w ten sposób proces zaczyna przebiegać coraz szybciej z wytworzeniem produktów pośrednich o zróżnicowanej długości łańcuchów czyli dekstryn. Wielkość oraz morfologia dekstryn wynika przede wszystkim z faktu, że procesowi hydrolizy ulegają zarówno cząsteczki amylozy jak i amylopektyny. W miarę wzrostu stężenia glukozy w mieszaninie reakcyjnej, pod wpływem kationów wodorowych, zaczynają zachodzić także różnego rodzaju reakcje wtórne i uboczne, niekorzystnie wpływające na proces hydrolizy. Wśród nich niewątpliwie najważniejsze to rewersja oraz tworzenie 5-hydroksymetylofurfuralu wraz z produktami jego rozkładu lub polimeryzacji. Szybkość procesu hydrolizy zależna jest przede wszystkim od stężenia czynnika katalizującego (kwasu) oraz temperatury procesu.

</doc>
<doc id="4702945" url="https://pl.wikipedia.org/wiki?curid=4702945" title="Efekt bouba/kiki">
Efekt bouba/kiki



</doc>
<doc id="4702947" url="https://pl.wikipedia.org/wiki?curid=4702947" title="Dubowce">
Dubowce



</doc>
<doc id="4702948" url="https://pl.wikipedia.org/wiki?curid=4702948" title="Autostrady i drogi ekspresowe w Wielkiej Brytanii">
Autostrady i drogi ekspresowe w Wielkiej Brytanii



</doc>
<doc id="4702951" url="https://pl.wikipedia.org/wiki?curid=4702951" title="Autostrada M22 (Irlandia Północna)">
Autostrada M22 (Irlandia Północna)

Autostrada M22 () – autostrada znajdująca się w hrabstwie Antrim, w Irlandii Północnej, o długości – zależnie od źródła – około 5 lub 5,6 mil (ok. 8 lub 9 km). Łączy drogę A6 z autostradą M2. Stanowi część nieoznakowanego odcinka trasy europejskiej E16.
Historia.
W 1964 roku rząd Irlandii Północnej ogłosił plany rozległej sieci autostrad. W jej skład miała wchodzić arteria M22, której przebieg zaplanowano od M2 niedaleko Antrim do Castledawson w hrabstwie Londonderry. Wraz z wybuchem konfliktu znanego jako „The Troubles” oraz wprowadzeniem projekt został prawie całkowicie zaniechany, zaś M22 po dziś dzień istnieje jako „ogryzek” zbudowany na początku lat 70.
Trasę otwarto dwuetapowo:
W 2019 roku przebudowano jednopoziomowy węzeł nr 3 z drogą A6 na węzeł typu WB, w ramach rozbudowy odcinka A6 od M22 do Castledawson do postaci dwujezdniowej.
Przebieg trasy.
Arteria rozpoczyna się krótko za węzłem nr 7 autostrady M2 w miejscu rozdzielenia się jezdni drogi, około 1 mili (1,6 km) od węzła nr 1 M22, w miejscu z którego M2 miała biec na północ w stronę Ballymena. Za węzłem nr 1 – przy którym znajduje się centrum handlowe "Junction One" – trasa biegnie na zachód m.in. nad linią kolejową Belfast – Londonderry/Derry i omija przedmieścia Antrim od północy. Następnie droga znajduje się między miastem a lasem Randalstown, przekracza rzekę Main i kończy się na węźle nr 3.
Na całej długości autostrada posiada przekrój czteropasowy – po dwa pasy ruchu w każdym kierunku.

</doc>
<doc id="4702956" url="https://pl.wikipedia.org/wiki?curid=4702956" title="Dubowce (obwód grodzieński)">
Dubowce (obwód grodzieński)

Dubowce (; ) – agromiasteczko na Białorusi, w obwodzie grodzieńskim, w rejonie wołkowyskim, w sielsowiecie Roś.
Historia.
Dawniej w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś leżała w Polsce, w województwie białostockim, w powiecie grodzieńskim, w gminie Wołpa.
Według Powszechnego Spisu Ludności z 1921 roku zamieszkiwało tu 337 osób, 236 było wyznania rzymskokatolickiego, 101 prawosławnego. Jednocześnie 236 mieszkańców zadeklarowało polską przynależność narodową a 101 białoruskiego. Były tu 53 budynki mieszkalne .
Miejscowość należała do parafii prawosławnej i rzymskokatolickiej w Wołpie. Podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w Wołpie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4702957" url="https://pl.wikipedia.org/wiki?curid=4702957" title="Irène Reno">
Irène Reno

Irène Reno "(wł. Rena (Irena) Hassenberg)" (ur. 29 kwietnia 1884 w Warszawie, zm. 19 lutego 1953 w Paryżu) – francuska malarka i litografka pochodząca z Polski.
Życiorys.
Irena Janina Hassenberg była córką Fabiana Hassenberga i Flory Tennebaum. Ukończyła warszawską Szkołę Sztuk Pięknych, w 1905 wyjechała do Paryża. Szybko odnalazła się w nowym środowisku, nawiązała liczne kontakty i już w 1907 jej prace były wystawione w Salonie Jesiennym. Od ok. 1910 bywała na Korsyce, niedaleko Ajaccio, gdzie tworzyła obrazy, które wystawiała na Salonie Jesiennym w 1912, a następnie w 1920. François de Beaulieu wymieniał malarkę jako jedną z wybitnych artystów odwiedzających Zatokę Morbihan, którzy w 1911 malowali widok wyspy Moines. W tym okresie zainteresowała się kubizmem, o czym świadczy udział jej prac w odbywającym się w 1912 Salonie de la Section d'Or. Irène Reno tworzyła pejzaże morskie okolic Korsyki i Rzymu, widoki miejskie Paryża i Nowego Jorku, gdzie przebywała w 1925 oraz Biarritz. Często malowała martwe natury i kwiaty, rzadko przedstawiała postacie ludzkie. W 1926 uzyskała obywatelstwo francuskie.

</doc>
<doc id="4702963" url="https://pl.wikipedia.org/wiki?curid=4702963" title="Kościół Matki Bożej na Schodach">
Kościół Matki Bożej na Schodach



</doc>
<doc id="4702966" url="https://pl.wikipedia.org/wiki?curid=4702966" title="Kościół Santa Maria della Scala">
Kościół Santa Maria della Scala



</doc>
<doc id="4702969" url="https://pl.wikipedia.org/wiki?curid=4702969" title="Franciszek Kozub">
Franciszek Kozub

Franciszek Kozub (ur. 15 lutego 1892 w Wyciążu, zm. 12 września 1915 w Jeziernej) – żołnierz armii austriackiej, podoficer Legionów Polskich, kawaler Orderu Virtuti Militari.
Życiorys.
Urodził się w rodzinie Ignacego i Rozalii z Gierasów.
Absolwent szkoły powszechnej, uczeń gimnazjum świętego Jacka w Krakowie. Po przerwaniu nauki podjął podjął pracę zarobkową. 
Powołany do armii austriackiej, służył w 16 pułku piechoty. 
W sierpniu 1914 wstąpił do Legionów Polskich i otrzymał przydział do 4 pułku piechoty. W jego składzie walczył na froncie wschodnim I wojny światowej.
We wrześniu 1915 "prowadził patrol ośmiu zwiadowców i we wsi Jezierna został otoczony przez kawalerię rosyjską. Nie widząc szans na wycofanie, wsparty o plecy kolegi, walczył aż do śmierci".
Za bohaterstwo w walce został odznaczony Krzyżem Srebrnym Orderu Virtuti Militari.

</doc>
<doc id="4702972" url="https://pl.wikipedia.org/wiki?curid=4702972" title="Moja walka (powieść Karla Ovego Knausgårda)">
Moja walka (powieść Karla Ovego Knausgårda)

Moja walka () – powieść autobiograficzna Karla Ovego Knausgårda w sześciu księgach (dziesięciu częściach), wydana w latach 2009-2011, obejmująca treścią czas od jego dzieciństwa, przez nastoletniość, po dorosłość, napisana w swobodnym układzie chronologicznym. W polskim przekładzie obejmuje przeszło 4,5 tys. stron.
Tytuł prowokacyjnie nawiązuje do "Mein Kampf" Adolfa Hitlera, której treść, jak i biografia samego jej autora (obok analizy wiersza "Ścieśnienie" Paula Celana), stanowi temat znacznej części zawartego w książce eseju z księgi szóstej, pt. "Imię i liczba". Autor przyznaje się w nim, że na tytuł powieści wybrał "Moją walkę", nie przeczytawszy wcześniej manifestu Hitlera pod tym samym tytułem. Ruth Franklin twierdzi, że tytułowa "walka" dotyczy przede wszystkim wyzwania, jakim jest wykreowanie przez autora siebie jako artysty.
W książce ze swobodą Knausgård opisuje wstydliwe, prywatne wydarzenia życia swojego i bliskich. Część ich imion i nazwisk, a także nazwy miejscowości, w których toczą się wydarzenia, zostały zmienione lub usunięte zgodnie z sugestią prawników oraz samych zainteresowanych, którym autor przedłożył przed wydaniem tekst powieści. Nota bene groźba procesu sądowego ze strony jednego z bohaterów książki, tj. Gunnara, stryja Karla Ovego, pojawia się jako jeden z głównych tematów ostatniej księgi cyklu. Mimo że ojciec Karla Ovego jest jednym z najważniejszych bohaterów powieści, jego imię, Kai Åge Knausgård, pojawia się dopiero w ostatniej księdze cyklu. Jak sam autor mówi z jednym z wywiadów wokół swojej książki:
Ostatni tom, co nietypowe dla powieści, zamyka bibliografia cytowanych i omawianych dzieł z eseju "Imię i liczba". Wśród autorów pojawiają się m.in.: Giorgio Agamben, Hannah Arendt, Jorge Luis Borges, Hermann Broch, Paul Celan, Jacques Derrida, René Girard, Martin Heidegger, Ernst Jünger, James Joyce, Victor Klemperer, Bruno Latour, Emmanuel Levinas, Rainer Maria Rilke i Peter Sloterdijk, a w samym eseju – niewymienieni w spisie: Friedrich Hölderlin, Theodor Adorno i Max Horkheimer.
Powieść doceniona została za bezpośredniość przekazu i surowość stylu, dające poczucie – jak mówi Zadie Smith – "jakby pisanie i życie zdarzały się jednocześnie", pozwalające na immersję w takim stopniu, że "żyje się jego [Knausgårda] życiem razem z nim".
Podział treści.
Dziesięć części powieści podzielone jest między 6 tomów (ksiąg). Ostatnia księga obejmuje czas kończenia redakcji tekstu poprzednich części i ich publikacji.

</doc>
<doc id="4702973" url="https://pl.wikipedia.org/wiki?curid=4702973" title="Moja walka (Knausgård)">
Moja walka (Knausgård)



</doc>
<doc id="4702974" url="https://pl.wikipedia.org/wiki?curid=4702974" title="Franciszek Kowalski (nauczyciel)">
Franciszek Kowalski (nauczyciel)

 
Franciszek Kowalski (ur. 12 kwietnia 1897 w Berlinie, zm. 1 czerwca 1984 w Ostrowie Wielkopolskim) – polski działacz śpiewaczy, dyrygent i nauczyciel.
Życiorys.
Był synem kolejarza Franciszka oraz gospodyni domowej Pelagii z domu Woźniak. 3 listopada 1919 ukończył Państwowe Katolickie Seminarium Nauczycielskie w Libenthal. Uczęszczał też na kurs dla nauczycieli muzyki w Wyższej Szkole Muzyki Kościelnej i Szkolnej w Berlinie, a potem ukończył Państwowy Wyższy Kurs Nauczycielski w Poznaniu (24 czerwca 1925). Dyplom nauczyciela muzyki i śpiewu w szkołach średnich uzyskał w 1931. 
Pracował jako nauczyciel, najpierw w Berlinie, a od 1920 w Krępie (obecnie dzielnicy Ostrowa Wielkopolskiego). Od 1922 do 1925 nauczał w Szkole Wydziałowej w Ostrowie Wielkopolskim i doszedł do stanowiska kierownika tej placówki. Od 1925 był nauczycielem w ostrowskim Gimnazjum Męskim, a od 1952 był dyrektorem ostrowskiego Liceum Męskiego. W 1962 przeszedł na emeryturę, ale nadal pracował w III Liceum Ogólnokształcącym w Ostrowie Wielkopolskim. Pracę zakończył 18 września 1977. W trakcie swojej kariery nauczał języka polskiego, niemieckiego, historii, geografii, muzyki i śpiewu.
W latach 1920-1923 brał udział w pracach Towarzystwa Śpiewaczego i Towarzystwa Muzycznego „Moniuszko” w Ostrowie Wielkopolskim. Był współzałożycielem ostrowskiego chóru nauczycielskiego (potem „Echo”) w 1923. Przez 42 lata był dyrygentem tego chóru. W 1965 zainicjował utworzenie Chóru Nauczycielskiego im. Stanisława Wiechowicza w Ostrowie Wielkopolskim i był jego dyrygentem. Od 1966 do 1983 dyrygował Chórem Męskim „Harmonia” w Pleszewie. Działał jako juror w konkursach i zawodach śpiewaczych.
Przyczynił się do uratowania pałacu w Antoninie, jego wyremontowania i przeznaczenia na muzeum chopinowskie.
Został pochowany na cmentarzu parafialnym w Ostrowie Wielkopolskim.
Odznaczenia.
Otrzymał m.in.:

</doc>
<doc id="4702975" url="https://pl.wikipedia.org/wiki?curid=4702975" title="Primachina">
Primachina



</doc>
<doc id="4702976" url="https://pl.wikipedia.org/wiki?curid=4702976" title="Nikaraguański Język Migowy">
Nikaraguański Język Migowy

Nikaraguański język migowy, ISN () – język migowy, który w dużej mierze został spontanicznie stworzony przez głuche dzieci w szkołach w zachodniej Nikaragui w latach 70. i 80. XX wieku. Obiekt zainteresowania lingwistów z powodu możliwości zbadania początków nowego języka.
Nikaraguański język migowy jest współczesnym przykładem rozwijającego się języka migowego społeczności migowej. Uczeni opisywali ten sposób komunikacji jako pełen osobliwości, ale rządzony tą samą „uniwersalną gramatyką”, która konstruuje cały język.
Geneza.
Kiedy Sandinistowski Front Wyzwolenia Narodowego zdobył władzę po rewolucji Sandinisty w 1979 r., rozpoczął „krucjatę umiejętności czytania”. Nikaragua zaczęła zapewniać podstawowe wykształcenie wszystkim obywatelom. Jedną z inicjatyw było otwarcie w 1977 roku pierwszej publicznej szkoły dla osób niesłyszących – Melania Morales Special Education Centre w Barrio San Judas w Managui.
Ta zmiana wyciągnęła czterysta zaniedbanych, głuchych dzieci i młodzież z izolacji w domu do dwóch szkół w Managui. Po raz pierwszy uczyli się oni, jak czytać, pisać i mówić po hiszpańsku. Głuche dzieci, które wcześniej mieszkały ze swoimi słyszącymi rodzinami w odległych częściach wsi, zostały sprowadzone do miasta, aby mogły uczęszczać do tutejszej szkoły. Chociaż program nauczania wykluczał miganie, uczniowie po raz pierwszy poznali inne głuche osoby.
Przed kontaktem z innymi głuchymi dziećmi nie miały wykształconej gramatyki ani składni – jedynie prymitywne znaki gestykulacyjne (znaki domowe), które rozwinęły się w ich rodzinach. Te pantomimy, których niesłyszące dzieci używały do komunikowania podstawowych potrzeb, takich jak „jeść”, „pić” i „lody”, nazywane były po hiszpańsku mimikami. Większość dzieci przybyłych do Managui miała ich ograniczony zasób.
15-20 głuchych dzieci zapisywało się do szkoły w Managui co roku. W 1997 r. według oficjalnych danych społeczność liczyła trzy tysiące osób.
W ciągu dwóch dziesięcioleci powstał nowy wspólny język migowy poprzez przenikanie się różnych systemów znaków: domowych systemów znaków dla niesłyszących dzieci, kilku przypadków niesłyszącego rodzeństwa dzielących język migowy w rodzinie oraz ewentualnie wkładu użytkowników ustalonych języków migowych z Europy i Ameryki Północnej, którzy odwiedzili szkołę.
Nikaraguański język migowy wcale nie przypominał hiszpańskiego. Nauczyciele z Managui twierdzili, że nie pozostawili prawie żadnego śladu na improwizowanym języku dzieci – głównie dlatego, że brak doświadczenia doprowadził ich do przyjęcia złej pedagogiki: kiedy szkoły zostały otwarte, sowieccy doradcy niesłusznie nalegali na Sandinistę, by przyjęła „alfabet palcowy”. Sprowadzeni z Europy nauczyciele uczyli dzieci mowy i czytania z ust po hiszpańsku. To podejście okazało się niesłuszne, ponieważ uczniowie nie znali pojęcia słów (i liter), przez co próba porozumiewania się w ten sposób okazała się bezowocna: dzieci pozostały językowo niepowiązane ze swoimi nauczycielami.
Nauczyciele zaczęli zauważać, że chociaż dzieci ledwo potrafiły komunikować się ze swoimi instruktorami, zaczęły komunikować się między sobą, używając systemu znaków, którego żaden nauczyciel nie rozpoznał, błędnie myślano, że to pantomina lub mimika.
W czerwcu 1986 r. Ministerstwo Edukacji Nikaragui skontaktowało się z Judy Shepard-Kegl, 33-letnią wówczas amerykańską ekspertką w dziedzinie języka migowego na Northeastern University. Urzędnicy chcieli, żeby jako konsultantka ds. edukacji niesłyszących zbadała gesty, jakie widzieli u uczniów z upośledzeniem słuchu.
Badania.
„Widziałam język. Widziałam gramatykę. To było oczywiste” – powiedziała Shepard-Kegl, obecnie światowej sławy badaczka i profesorka lingwistyki na University of Southern Maine, której przełomowa praca dokumentowała pojawienie się nikaraguańskiego języka migowego w latach 80. XX wieku.
Shepard-Kegl widziała w 1986 r. połączenie podstawowych systemów znaków i gestów, które każde niesłyszące dziecko opracowało w celu komunikowania się z członkami rodziny i przyjaciółmi w domu. Zrozumiała, że obserwuje spontaniczny rozwój zupełnie nowego języka, co nigdy wcześniej nie zostało udokumentowane.
„16-latkowie sprawnie migali, a młodsze dzieci były jeszcze bardziej płynne” – wspominała Shepard-Kegl. „Te dzieci tworzyły język. W tym momencie zdałam sobie sprawę, że muszę udokumentować to, co się działo”.
Lekcja pierwsza.
Pierwszym jej przystankiem była Villa Libertad, szkoła zawodowa dla niesłyszących nastolatków. Kegl postanowiła stworzyć podstawowy słownik znaków używanych przez małą grupę nastolatek w warsztacie fryzjerskim. Niektóre znaki były dość oczywiste: przedmioty takie jak „pinceta do brwi” i „lokówki” zostały migane poprzez naśladowanie samych rzeczy. Ale pewnego dnia studentka żartobliwie przetestowała na niej bardziej skomplikowany znak. Najpierw położyła lewą dłoń płasko; następnie, używając prawej ręki, przesunęła linię od środkowego palca do podstawy dłoni, obracając prawą rękę i wskazując poniżej pasa. W wyniku chichotu dziewczyny Kegl domyśliła się, że znak ten oznacza „podpaskę higieniczną”.
Po kilku dniach Kegl opanowała znak „dom” i mógł połączyć go z typowym dla Nikaragui gestem „Co słychać?” – silnym zmarszczeniem nosa – aby zapytać niesłyszących uczniów, gdzie mieszkają. Każdy uczeń w odpowiedzi tworzył serię skomplikowanych, ale pozornie bezsensownych zawijasów dłonią. Dopiero później Kegl odkryła, że te migania były w rzeczywistości dokładnymi opisami labiryntowych tras autobusowych Managui. Gramatyka leżąca u podstaw tego tajemniczego systemu znaków całkowicie jej umykała. „Czułam się, jakbym zawiodła jako językoznawczyni. Nie mogłam znaleźć spójnych prawidłowości”.
Lekcja druga.
Trzy tygodnie później Kegl przeniosła się do szkoły podstawowej, San Judas, gdzie uczyły się młodsze dzieci. Pierwszego dnia zauważyła młodą dziewczynę, Mayelę Rivas migającą na dziedzińcu. Jej gesty były szybkie i miały rytmiczną spójność. Kegl wyczuła, że Mayela nie tylko miga prymitywne mimiki lub rodzaj miganego pidżyna praktykowanego przez starszych uczniów w Villa Libertad. Językoznawczyni stwierdziła, że ta dziewczyna używała jakiegoś zbioru zasad. Ann Senghas, asystentka Kegl, określiła to jako „sen lingwisty; jak obecność podczas Wielkiego Wybuchu”.
Lingwistyka.
Aby rozwikłać kod używany przez młodsze dzieci z San Judas, Kegl kazała im opowiadać o "Mr Koumal", popularnej czeskiej kreskówce. Aby odnieść się do zawartości książki z obrazkami, dzieci potrzebowały różnych konstrukcji składniowych i poczucia czasownika.
Młodsze dzieci używały znaków w bardziej szczegółowy sposób niż starsi uczniowie. Na przykład starsi migacze pidżin z Villa Libertad wykonywali podstawowy gest „mówić” – otwierając i zamykając cztery palce i kciuk przed ustami. Młodsze dzieci używały tego samego znaku, ale modulowały go, otwierając palce w pozycji mówcy i zamykając je w pozycji adresata – była to kongruencja czasownika.
Podobnie młodsze dzieci mogły wyrazić to, co lingwiści nazywają „porozumieniem przestrzennym” ("spatial agreement"). Kiedy używały czasownika „upaść”, wiązały upadek z tym, co spadało. Ci niuansowi migający najpierw podnosili jedną rękę w powietrze, co oznaczało „szczyt góry”, a następnie zaczynali znak „upadku” z tej wysokości, obracając dłoń w przód i w tył, przesuwając ją w dół po wyobrażonym zboczu.
Czasowniki mogą być również rozciągane w celu uwzględnienia wszystkich rodzajów rzeczowników i przyimków.
Przyimki w Nikaraguańskim Języku Migowym działają podobnie jak czasowniki. Stąd, gdy mówiący powiedziałby: „Filiżanka jest na stole” ("The cup is on the table"), migający z Nikaragui zamigałby coś w stylu „Stół filiżankę na” ("Table cup ons"). Czasowniki i przyimki są zatem zmienne w sposób, który przypomina tylko kilka języków mówionych, takich jak nawaho. 
Ewolucja.
Według teorii Kegl, pierwotna grupa, która wyniosła umiejętność migania z domu, wymyśliła między sobą elementarny pidżin, znany językoznawcom jako "Lenguaje de Signos Nicaragense". Było to stosunkowo prymitywne miganie, które zaobserwowano wśród starszych uczniów. Następnie dzieci w wieku 5 lub 6 lat wchodziły do systemu szkolnego. Szybko opanowywali pidżin od swoich starszych rówieśników, a następnie nieświadomie rozwijali go. Ta druga wersja była szybkim zorganizowanym językiem, który Kegl widziała z palców Mayeli Rivas. Stało się to znane jako "Nikaraguański Język Migowy". Te trzy zupełnie różne poziomy – znaki domowe, "lenguaje" i "ISN" – reprezentują etapy ewolucji, od pantomimy przez pidżin po język.
Kegl porównuje proces ewolucji do pola kamieni czekającego na przekształcenie w ogrodzenie. „Kamienie” w tym przypadku pochodziły z systemu gestów używanego przez nikaraguańczyków w codziennym życiu. Pierwsze znaki „jeść” i „pić” były podobne do tych używanych przez osoby słyszące: płaska ręka z palcami wyginanymi w przód i w tył przed ustami w celu „jedzenia”; gestykulacja kciukiem w kierunku ust dla „picia”. Gesty te stają się stopniowo bogatsze i bardziej zróżnicowane. Gramatyka jest wewnątrz dziecka, gdy jest ono nastawione na coraz bogatszą mieszankę szans i celów. Ta zdolność organizacji leży, według badaczki, w samym mózgu i jest stymulowana przez interakcję z innymi dziećmi.
Zaobserwowano, jak dzieci dochodzą do pewnego rodzaju nieświadomego konsensusu co do tego, które znaki zastosować, a które porzucić. Możliwe, że najmłodsze dzieci inaczej filtrują wokół siebie mieszaninę językową, a następnie przekazują swoje wynalazki, deformacje i dodatki z powrotem większej grupie. W ten sposób nowe słowa wchodzą do słownika. Nie ma dominującego samca alfa: każde dziecko tworzy swego rodzaju indywidualny dialekt, który jest następnie łączony z innymi w procesie, który nie został jeszcze zrozumiany.
„Żaden językoznawca nie byłby w stanie stworzyć języka w połowie tak złożonego, jaki mógłby stworzyć 4-latek” – stwierdziła Judy Shepard-Kegl.
Imperializm, izolacja i etyka.
Od początku swoich badań w Nikaragui w 1986 r. aż do ustanowienia nikaraguańskiego języka migowego, Judy Shepard-Kegl unikała wprowadzania języków migowych, które znała, w szczególności amerykańskiego języka migowego, wśród osób niesłyszących w Nikaragui.
Poruszano kwestię etyczną studiowania narodzin języka bez wpływania na niego. Niektórzy lingwiści i rzecznicy osób niedosłyszących skrytykowali Shepard-Kegl za to, że nie wprowadziła uczniom bardziej ugruntowanego systemu znaków, takiego jak amerykański język migowy. Krytycy tacy jak Felicia Ackerman, zakwestionowali etykę izolacji dzieci z Nikaragui. Felicia Ackerman na łamach „New York Times” porównała badaczkę do Josefa Mengele zarzucając, że Shepard-Kegl „wolała zabić perspektywy życiowe tych dzieci”. Niemniej podejście obserwacyjne badaczki nadal napędza badania terenowe w Nikaragui i Peru.
Shepard-Kegl odpiera zarzuty, że starała się stworzyć nienaturalne środowisko laboratoryjne, by rozwinąć karierę; broni swojej decyzji pozostania badaczką-purystką dokumentującą pojawienie się języka bez wpływania na niego w jakikolwiek sposób. „Nie chciałam zanieczyszczać tego, co już tam się działo” – powiedziała Shepard-Kegl. Nie chciałam brać udziału w imperializmie językowym promowania amerykańskiego języka migowego na całym świecie. Nie chciałam ingerować w rozwój ich kultury”.
Zmiany języka.
W 1992 r. nikaraguański język migowy zaczął ewoluować i rozrastać się, gdy jego użytkownicy zaczęli wchodzić w interakcje z innymi osobami niesłyszącymi i słyszącymi na całym świecie. Jak każdy język, zaczął pożyczać z innych, ostatnio dzięki komunikacji internetowej i wideo czatom.
Geopolityczna izolacja Nikaragui uniemożliwiła początkowo Amerykańskiemu Językowi Migowemu "wejście" do kraju. Pozwoliło to nie tylko na niezależne stworzenie Nikaraguańskiego Języka Migowego, ale pomogło przetrwać rodzącej się formie komunikacji.
Prace naukowe.
Język.
W pracy naukowej z dwoma współautorami, Ann Senghas z Columbia University, która spędziła lata studiując język migowy w Nikaragui, wyjaśnia, dlaczego można go teraz nazwać pełnoprawnym językiem, a nie tylko serią gestów. Autorzy porównują znaki niesłyszących użytkowników z gestami ręki, których używają słyszący Nikaraguańczycy.
Na przykład gdy słyszący Nikaraguańczyk mówi (po hiszpańsku) „staczanie się”, może zilustrować swój opis, wyznaczając dłonią opadającą spiralnym ruchem trajektorię. Jednak obyty użytkownik nikaraguańskiego języka migowego przekaże tę samą akcję za pomocą dwóch oddzielnych znaków dłoni – kolistym ruchem dla „toczenia”, a następnie ruchem ręki w dół dla stwierdzenia „w dół”. To oddzielenie dwóch części akcji – sposobu i kierunku – pozwala użytkownikom języka migowego złożyć części w celu przekazania innych znaczeń, podobnie jak mówcy mogą łączyć słowa, aby tworzyć różne frazy; właśnie z tego stworzony jest język.
Wraz ze znakami opracowano składnię. Niektórzy z najmłodszych użytkowników języka migowego w Nikaragui, którzy używają najbardziej złożonej formy języka, stosują konstrukcję A-B-A; podpisują „przewijanie w dół”, aby pokazać, że przewijanie odbywa się w dół (w przeciwieństwie do toczenia, a następnie opadania) lub „kot wspinać się kot”, aby wskazać, że kot się wspina.
Takie hierarchiczne kombinacje są kluczowe, umożliwiają tworzenie nieskończonego zestawu wypowiedzi ze skończonym zestawem elementów. Zatem pojawienie się tej konstrukcji w tym języku stanowi przejście od ekspresji gestopodobnej do ekspresji językowej.
Marie Coppola, badaczka z tytułem doktora na Uniwersytecie w Chicago, która współpracowała z Senghas przy badaniach, zaznaczyła, że dzieci, które wynalazły nikaraguański język migowy, wywodzą się z kultury, która lubi używać rąk w rozmowach.
Naukowcy nauczyli się odróżniać podstawowy system pierwszych użytkowników języka migowego w latach 80. od bardziej rozbudowanego systemu obecnego pokolenia, dzięki czemu mogą śledzić rozwój języka.
Świadomość przestrzenna a język.
Badanie Jennie Pyers z Wellesley College wyjaśniła na podstawie użytkowników ISN, jak język kształtuje myśli. Badając dzieci, które nauczyły się ISN na różnych etapach jego rozwoju, Pyers wykazała, że przyswajane przez nich słownictwo wpływa na ich sposób myślenia. W szczególności ci, którzy nauczyli się ISN przed rozwinięciem określonych gestów dla lewej i prawej strony, wypadli gorzej w teście świadomości przestrzennej niż ci, którzy dorastali, wiedząc, jak określać te kwestie. Specyficzne warunki przyswajania tego języka sprawiają, że badanie tej hipotezy jest obarczone mniejszą liczbą możliwych zakłóceń.
Rozwój kultury języka.
Pierwszy słownik ISN został opublikowany w 1996 roku, pierwsi tłumacze pojawili się w 2004.
Wnioski.
Nikaraguański Język Migowy to „pierwszy raz, kiedy rzeczywiście widzieliśmy język tworzony z niczego”, powiedział Steven Pinker w 1999 roku. Autor „The Language Instinct” użył tego języka jako dowodu do stwierdzenia, że składniki języka znajdują się w naturze, a nie w wychowaniu, przyswajanie języka jest trwale wbudowana w ludzkim mózgu.
Zdaniem autorów artykułu, nikaraguański język migowy pokazuje, że „właściwości [języka] mogą powstać naturalnie jako produkt mechanizmów uczenia się języków, nawet jeśli nie są one dostępne w otaczającym środowisku”.
Przykładowe znaki.
Znak dla prezydenta Daniela Ortegi, który nosi charakterystyczny zegarek Rolex: stukanie w nadgarstek. Fidel Castro jest migany przez apodyktyczne machanie palcem w połączeniu ze znakiem V oddalającym się od ust, jakby palił cygaro. Aby powiedzieć „Donald Trump”, wykonuje się gest wskazujący na szarfę prezydencką, a następnie wygładza włosy na czole.
Fundacja.
Mąż badaczki Shepard-Kegl, James, realizuje w ramach "Nikaraguan Sign Language Projects" organizację non-profit, która pomogła założyć i przeszkolić nauczycieli w czterech szkołach dla osób niesłyszących w Nikaragui. Teraz zapewnia uczniom i nauczycielom materiały do czytania języka migowego w Nikaragui oraz podręczniki gramatyczne, które przedstawiają ponad 1200 znaków dla artykułów gospodarstwa domowego, odzieży, technologii, transportu, emocji, rządów, potrzeb medycznych i innych terminów. „Interweniujemy, aby przynieść korzyści niesłyszącej społeczności Nikaragui. Mam nadzieję opuścić ten świat lepszym, niż go zastaliśmy” – stwierdził.

</doc>
<doc id="4702989" url="https://pl.wikipedia.org/wiki?curid=4702989" title="Józef Rudzki (żołnierz)">
Józef Rudzki (żołnierz)

Józef Rudzki (ur. 9 października 1894 w Poznaniu, zm. 14 lipca 1920 w Koczanowicach lub Kochanowicach powiat nieświeski) – żołnierz armii niemieckiej i kapitan Wojska Polskiego. Uczestnik I wojny światowej i wojny polsko-bolszewickiej. Kawaler Orderu Virtuti Militari.
Życiorys.
Urodził się 9 października 1894 w rodzinie Józefa i Pauliny z d. Schmidt. Absolwent szkoły średniej. W 1914 wcielony do armii niemieckiej, trzykrotnie ranny. Od 23 listopada 1918 ochotnik w 36 pułku Legii Akademickiej w odrodzonym Wojsku Polskim. Od 4 stycznia 1919 walczył na froncie wojny polsko-bolszewickiej. Awans na kapitana otrzymał 7 lipca 1919. 15 września 1919 przeniesiony do Dowództwa Okręgu Poznań. Absolwent Szkoły Sztabu Generalnego w Warszawie. Następnie jako adiutant w sztabie VIII Brygady Piechoty.
Szczególnie odznaczył się w walkach 24 maja 1920 pod Mińskiem, a także 27 maja dowodząc 10 pułkiem piechoty.
„14 lipca podczas przejazdu przez wieś Koczanowicze w powiecie nieświeskim, wraz z kilkoma innymi oficerami, został zamordowany przez grupę dywersyjną Armii Czerwonej”.
Pochowany na cmentarzu w Koczanowicach. W 1921 ekshumowany i pochowany w rodzinnym grobowcu w Poznaniu.
27 lipca 1922 Naczelnik Państwa i Naczelny Wódz, marszałek Polski Józef Piłsudski dekretem L. 13862/V.M. Adj. Gen. odznaczył go pośmiertnie Krzyżem Srebrnym Orderu Wojskowego Virtuti Militari oraz awansował do stopnia majora.

</doc>
<doc id="4702995" url="https://pl.wikipedia.org/wiki?curid=4702995" title="Irena Senderska-Rzońca">
Irena Senderska-Rzońca

Irena Senderska-Rzońca z domu Krzyształowska (ur. 21 lutego 1931 w Borysławiu) – Polka, Sprawiedliwa wśród Narodów Świata.
Życiorys.
Irena Senderska-Rzońca urodziła się w rodzinie kierowcy Józefa Krzyształowskiego i Heleny z d. Kryć. Miała brata Edwarda (ur. 1928) oraz siostry-bliźniaczki Grażynę i Eugenię (ur. 1934). Mieszkali w Borysławiu. Mieszkało tam także małżeństwo Eliasa i Reginy Banderów z synem Myronem (ur. 1937). Elias był lekarzem, znał Józefa jako pacjenta.
W lipcu 1941 w Borysławiu doszło do pogromu Żydów. Po wejściu Niemców do Borysławia Krzyształowscy musieli przenieść się do mieszkania składającego się z jednej izby ze strychem, gdzie Józef hodował gołębie. W przyległych komórkach przechowywano kozy i świnie. W sierpniu 1942 do obozu zagłady w Bełżcu wywieziono z Borysławia około 5000 Żydów. Utworzono tam dwa getta. Banderowie znaleźli się w jednym z nich. Irena, z racji drobnej posury, nosiła dla Eliasa paczki z lekarstwami. Na przełomie 1942/1943 w mieście utworzono obóz pracy Karpathen-Öl. Eliasowi udało się umieścić tam żonę, Myron przebywał w obozie nielegalnie. Elias, dzięki pracy poza obozem, utrzymywał kontakty z dawnymi polskimi pacjentami. Latem 1943 wymordowano pozostałych Żydów, z wyjątkiem ok. 1500 pracujących przez wydobyciu ropy naftowej. Niedługo po tym Krzyształowski przyjął Reginę i Myrona, mimo zagrożenia, jakie to ze sobą niosło. Józef przygotował strych. Pomieszczenie było na tyle małe, że można było w nim tylko leżeć. Po kilku dniach dołączył do nich również Elias. Banderowie liczyli, że w ciągu kilku tygodni nastąpi sowiecka ofensywa. Pozostali jednak od lutego do sierpnia 1944. Mimo braków żywnościowych, Kryształowscy zdobywali jedzenie dla Banderów, za co odpowiedzialna była głównie Helena. Pod koniec okupacji żywili się głównie mlekiem kozy, gołębiami i zupami z pokrzyw i lebiody. Irena nosiła im wodę i zupę, wynosiła nieczystości. Częstotliwość jej wizyt wzbudzała podejrzenia sąsiadów: Myronowi organizowano książki dziecięce. Przez cały okres ukrywania Krzyształowscy nie żądali pieniędzy ani nie sugerowali potrzeby zmiany schronienia.
W sierpniu 1944 do Borysławia weszła Armia Czerwona. Banderowie mogli opuścić kryjówkę. Krzyształowscy poprosili ich wówczas o dyskrecję, gdyż nie byli pewni reakcji sąsiadów. Józef oddał Eliaszowi własny garnitur i koszulę, gdyż jego ubranie było bardzo zniszczone. Elias Bander natychmiast zaczął w Borysławiu organizować szpital. Po kilku miesiącach Banderowie przenieśli się do Łodzi, a następnie do Niemiec. W 1949 wyjechali do Stanów Zjednoczonych. Elias nostryfikował dyplom lekarski. Zmarł w 1975, Regina w 1984. Myron ukończył fizykę na Uniwersytecie Columbia, pracował następnie jako profesor na Uniwersytecie Kalifornijskim w Irvine. Zmarł w 2012.
Krzyształowscy po kilku latach zostali repatriowani do Polski. Zamieszkali w Wałbrzychu. W 1959 Bander nawiązał kontakt z Krzyształowskimi. Zaprosił Irenę z wnukiem do Stanów Zjednoczonych.
W 2000, na wniosek Myrona, Irena Senderska-Rzońca wraz z rodzicami została odznaczona medalami Sprawiedliwych wśród Narodów Świata. W 2016 otrzymała Krzyż Komandorski Orderu Odrodzenia Polski. Od 17 listopada 2016 jest sekretarzem Zarządu Polskiego Towarzystwa Sprawiedliwych wśród Narodów Świata.

</doc>
<doc id="4702998" url="https://pl.wikipedia.org/wiki?curid=4702998" title="Fiut (syrop)">
Fiut (syrop)

Fiut (także: fjut, cyrop) – gęsty, słodki sok (syrop) otrzymywany z buraków cukrowych, którego głównym składnikiem jest sacharoza. Tradycyjny produkt charakterystyczny dla Kujaw.
Syrop produkuje się w warunkach domowych na Kujawach - w regionie, gdzie uprawa buraków cukrowych ma dużą tradycję. Tym gęstym syropem zastępowano dzieciom słodycze. Służył m.in. do smarowania chleba. Dodawano go również do placków. Obecnie jest serwowany z mlekiem, herbatą, kisielem mlecznym (budyniem), a także jako dodatek do ciast.
Fiut został wpisany na listę produktów tradycyjnych przez Ministerstwo Rolnictwa i Rozwoju Wsi. Według zapisu Ministerstwa sposób przyrządzania syropu jest następujący: "najpierw umyte buraki należy rozdrobnić, np. zetrzeć na wióry lub posiekać na niewielkie kawałki, a następnie umieścić w naczyniu, gdzie zostaną poddane parowaniu około 5 godzin. Aby zapobiec przypaleniu buraków należy dodać trochę wody. Po uparowaniu buraków zbierany jest sok, a pozostałą masę wyciska się w specjalnej prasie. Zlany oraz uzyskany z prasy sok należy razem gotować przez kolejne 12 godzin". Ze stu kilogramów buraków cukrowych można otrzymać 50 litrów soku, a z niego około 5 litrów fiutu.
Nazwa produktu wywiedziona jest prawdopodobnie od jego ciągliwej konsystencji.
Produkt zdobył wyróżnienie w kategorii "Smaki Roku" w 2011.

</doc>
<doc id="4702999" url="https://pl.wikipedia.org/wiki?curid=4702999" title="Receptory Toll-podobne">
Receptory Toll-podobne



</doc>
<doc id="4703001" url="https://pl.wikipedia.org/wiki?curid=4703001" title="Józef Kössler">
Józef Kössler

Józef Kössler (ur. 11 marca 1894 w Doroszowcach, zm. 28 lutego 1977 w Gdańsku) – kapitan piechoty Wojska Polskiego w II Rzeczypospolitej, żołnierz Legionów Polskich, kawaler Orderu Virtuti Militari.
Życiorys.
Urodził się w , w ówczesnym powiecie kocmańskim Księstwa Bukowiny, w rodzinie Jana i Stanisławy z Rusmaków. Absolwent gimnazjum, od 1912 członek Związku Strzeleckiego w Stanisławowie. W 1914 wstąpił do Legionów Polskich i otrzymał przydział do 1 pułku piechoty. W 1916 przeniesiony do 4 pułku piechoty i w jego składzie walczył pod Rawą Ruską.
W 1918 wstąpił do odrodzonego Wojska Polskiego. W szeregach 8 pułku piechoty Legionów bił się z Ukraińcami pod Lwowem. W 1919, mianowany podporucznikiem, walczył na froncie polsko bolszewickim. W sierpniu 1920 dowodził kompanią działającą wzdłuż toru kolejowego Brześć – Kowel. "Jego postawa przyczyniła się do odparcia ataku nieprzyjaciela". Za bohaterstwo w walkach został odznaczony Krzyżem Srebrnym Orderu Virtuti Militari. 
Po zakończeniu działań wojennych pozostał w zawodowej służbie wojskowej. 3 maja 1922 został zweryfikowany w stopniu kapitana ze starszeństwem z 1 czerwca 1919 i 1773. lokatą w korpusie oficerów piechoty. W 1923 przeniesiony do rezerwy. W okresie międzywojennym prowadził własną firmę.
We wrześniu 1939 bronił polskiego wybrzeża. Po kapitulacji, dostał się do niewoli i przebywał w niemieckich obozach jenieckich. 
Po wojnie pracował w przedsiębiorstwach państwowych. Zmarł w Gdańsku, pochowany na cmentarzu komunalnym w Sopocie (kwatera L2-11-12).
Był żonaty z Heleną z Żołnów, dzieci: Ryszard (ur. 1924), Barbara (ur. 1933).

</doc>
<doc id="4703003" url="https://pl.wikipedia.org/wiki?curid=4703003" title="Ford ZX2">
Ford ZX2

Ford ZX2 – samochód sportowy klasy kompaktowej produkowany pod amerykańską marką Ford w latach 1997–2003.
Historia i opis modelu.
Pod koniec 1997 roku amerykański oddział Forda zdecydował się poszerzyć swoje portfolio o niewielki, kompaktowy samochód sportowy zbudowany na platformie trzeciej i zarazem ostatniej generacji tamtejszego Escorta. Model ZX2 utrzymano w awangardowej estetyce znanej już m.in. z modelu Taurus, przez co coupé wyróżniało się dużą liczbą owalnych i krągłych kształtów. Ponadto, charakterystycznym elementem były podwójne reflektory.
Lifting.
W ostatnim etapie produkcji, samochód przeszedł gruntowną modernizację pasa przedniego. W jej ramach pojawiła się duża atrapa chłodnicy, a także bardziej konwencjonalne jednoczęściowe reflektory.
Sprzedaż.
Ford ZX2 oferowany był na rodzimym, amerykańskim rynku do 2003 roku (z Kanady i Meksyku zniknął 3 lata wcześniej). Następnie, produkcję zakończono bez następcy.

</doc>
<doc id="4703007" url="https://pl.wikipedia.org/wiki?curid=4703007" title="Julian Wałdowski">
Julian Wałdowski

Julian Wałdowski (ur. 13 listopada 1854 w Szabdzie, zm. 23 maja 1912 we Wrocławiu) – polski malarz, czynny głównie we Wrocławiu, specjalizujący się w malarstwie religijnym.
Urodził się w rodzinie chłopskiej, od 1864 r. przez dwa lata uczęszczał do gimnazjum w Kurzętniku. W 1871 r. zaczął studia malarskie w Akademii Sztuk Pięknych w Düsseldorfie, ucząc się tam do 1876 r. m.in. u Andreasa Müllera i wiążąc się z malarstwem nazarejczyków, a kończąc edukację na Akademii Sztuk Pięknych w Monachium. W latach 80. XIX w. mieszkał i tworzył w Toruniu, a na przełomie lat 80. i 90. w Berlinie. W roku 1893 przyjechał do Wrocławia, gdzie założył pracownię malarską i mieszkał do śmierci. W pracowni wrocławskiej malował obrazy o treści religijnej dla instytucji katolickich Śląska. Według szacunków na rok 1900 stworzył obrazy dla 79 kościołów na Śląsku. Był też autorem obrazów wielu kalwarii. Oprócz tego wykonywał renowacje starych obrazów oraz, w niewielkim zakresie, malował portrety. 
Życiu i twórczości Wałdowskiego poświęcono m.in. artykuł Mańkowskiego: "Julian Wałdowski, pomorsko-śląski malarz religijny : (1854-1912)" (Drukarnia i Księgarnia w Pelplinie Sp. z o.o., 1939 r.), w którym autor podaje spis dzieł artysty. 
Wybrane dzieła:

</doc>
<doc id="4703011" url="https://pl.wikipedia.org/wiki?curid=4703011" title="Willa przy ul. Sienkiewicza 10 w Iławie">
Willa przy ul. Sienkiewicza 10 w Iławie

Willa przy ul. Sienkiewicza 10 – zabytkowa willa w Iławie.
Willa została wzniesiona pod koniec XIX wieku na planie prostokąta. Składa się z dwóch podpiwniczonych kondygnacji. Posiada dwa ryzality od strony północnej oraz jeden trójboczny od południowej. Pomiędzy oknami w ryzalicie południowym znajdują się półkolumny połączone stylizowanymi balustradami, a nad oknami pierwszej kondygnacji umieszczono dekoracje akantowe. Budynek wpisany jest do rejestru zabytków pod numerem 1548 z 18.03.1987. Od 1953 roku znajduje się w nim Powiatowa Stacja Sanitarno-Epidemiologiczna.

</doc>
<doc id="4703012" url="https://pl.wikipedia.org/wiki?curid=4703012" title="Józef Rudzki">
Józef Rudzki



</doc>
<doc id="4703013" url="https://pl.wikipedia.org/wiki?curid=4703013" title="Historische Automobilrennsport Interessengemeinschaft Ostdeutschland">
Historische Automobilrennsport Interessengemeinschaft Ostdeutschland

Historische Automobilrennsport Interessengemeinschaft Ostdeutschland, w skrócie HAIGO – niemiecka organizacja promująca wyścigi samochodów historycznych pochodzących z dawnego bloku wschodniego.
Historia.
Organizacja powstała w 2004 roku i miała w założeniu stworzyć serię wyścigową wykorzystującą samochody z byłego bloku wschodniego. Pierwszym prezydentem stowarzyszenia został Hartmut Thaßler. Już na początku swojego istnienia HAIGO zorganizowało takie imprezy, jak Sachsenring Classic i Brno Grand Prix Revival. W 2014 roku HAIGO została uznana przez FIA jako jedyna organizacja tego typu.
Mistrzowie.
"Źródło: puru.de"

</doc>
<doc id="4703015" url="https://pl.wikipedia.org/wiki?curid=4703015" title="HAIGO">
HAIGO



</doc>
<doc id="4703017" url="https://pl.wikipedia.org/wiki?curid=4703017" title="Kamienica przy ul. Kościuszki 14 w Iławie">
Kamienica przy ul. Kościuszki 14 w Iławie

Kamienica przy ul. Kościuszki 14 – zabytkowa eklektyczna kamienica w Iławie z przełomu XIX i XX wieku.
Kamienica przy ul. Kościuszki 14 należy do najlepiej zachowanych i najwartościowszych kamienic w Iławie. Została wzniesiona w stylu eklektycznym na przełomie XIX i XX wieku. Kamienica o prostokątnym rzucie ma trzy kondygnacje z użytkowym poddaszem oraz czterokondygnacyjny płytki ryzalit w zachodniej części elewacji frontowej. Budynek jest częściowo podpiwniczony. Od południa znajduje się skrzydło oficyny.
Poszczególne kondygnacje fasady rozdzielone są profilowanymi gzymsami i ozdobione poziomymi pasami tynku. Okna na fasadzie mają prostokątny kształt, w trzeciej osi zastosowano okna typu portfenetr z prostymi balustradkami. W kalenicy dachu umieszczone są dekoracyjne metalowe balustradki, zaś jego połacie ozdabiają facjatki. W wejściu głównym zachowały się oryginalne drewniane drzwi o bogatych zdobieniach.
Budynek wpisany jest do rejestru zabytków pod numerem A-4358 z 17.11.2006. Po wojnie w budynku miał siedzibę Komitet Miejski i Gminny PZPR, zaś w latach 1991–2005 znajdował się w nim Urząd Skarbowy. Obecnie obiekt spełnia funkcje mieszkalne i usługowe.

</doc>
<doc id="4703019" url="https://pl.wikipedia.org/wiki?curid=4703019" title="Anna Zubrzycka">
Anna Zubrzycka

Anna Zubrzycka, także Anna Zubrzycki – polska aktorka teatralna, współzałożycielka Teatru Pieśń Kozła oraz Brave Festival, pedagog. 
Życiorys.
W latach 1978-1992 aktorka Ośrodka Praktyk Teatralnych „Gardzienice”. W 1998 wraz z Grzegorzem Bralem założyła we Wrocławiu Teatr Pieśń Kozła.
Prowadzi wykłady, pokazy i sesje warsztatowe poświęcone technikom wokalnym, aktorskim oraz emisji głosu. Stworzyła Fundację Voices, w ramach której prowadzi projekty teatralne i społeczne, oraz Anna Zubrzycki Studio oferujące szkolenia dla aktorów z Polski i z zagranicy. Jest dyrektorem Mindfulness Association Poland.
Jej ojcem był Jerzy Zubrzycki, porucznik kawalerii Wojska Polskiego, kurier polskiego podziemia, socjolog, założyciel i dziekan socjologii na Australian National University w Canberze.

</doc>
<doc id="4703020" url="https://pl.wikipedia.org/wiki?curid=4703020" title="Most Hohenzollernów">
Most Hohenzollernów



</doc>
<doc id="4703027" url="https://pl.wikipedia.org/wiki?curid=4703027" title="Willa przy ul. Ostródzkiej 2 w Iławie">
Willa przy ul. Ostródzkiej 2 w Iławie

Willa przy ul. Ostródzkiej 2 – zabytkowy budynek w Iławie z przełomu XIX i XX wieku.
Budynek na planie prostokąta został zbudowany na przełomie XIX i XX wieku. Ściany, posadowione na kamiennych fundamentach, zbudowane są z żółtej cegły. Obiekt składa się z dwóch kondygnacji nakrytych dachem dwuspadowym, obecnie blaszanym. Fasada budynku jest siedmioosiowa. W osi środkowej w dolnej części znajduje się przybudówka mieszcząca wejście do budynku, a w partii dachu - szeroka facjata. Otwory okienne i drzwiowe zamknięte są łukami odcinkowymi.
Budynek wpisany jest do rejestru zabytków pod numerem A-4501 z 22.02.2008. 
Do najsłynniejszych mieszkańców willi należał Fritz Hekkele - właściciel zakładu kamieniarskiego w Iławie, twórca pomnika poświęconego żołnierzom z iławskiego garnizonu. Pomnik w latach 1929-1945 znajdował się na koronie stadionu w Iławie

</doc>
<doc id="4703028" url="https://pl.wikipedia.org/wiki?curid=4703028" title="Józef Krzyczkowski (1892–1947)">
Józef Krzyczkowski (1892–1947)

Józef Krzyczkowski (ur. 19 marca 1892 w Winnicy, zm. 24 października 1947 w Wielkiej Brytanii) – pułkownik pilot. Uczestnik I wojny światowej, żołnierz Wojska Polskiego walczący w wojnie polsko-ukraińskiej, wojnie polsko-bolszewickiej oraz II wojnie światowej, kawaler Orderu Virtuti Militari. Jeden z organizatorów lotnictwa wojskowego II Rzeczypospolitej.
Życiorys.
Syn Wincentego i Julii. W Warszawie ukończył 6-klasową szkołę realną i w październiku 1913 roku został wcielony do armii carskiej. Otrzymał przydział do 197 pułku piechoty. W kwietniu 1914 roku przeszedł do 18 korpuśnego oddziału lotniczego, gdzie służył jako mechanik. W czasie I wojny światowej walczył na froncie galicyjskim. W grudniu 1915 roku został skierowany na kurs pilotażu do moskiewskiej szkoły pilotów, a po jego ukończeniu walczył na froncie austriackim w składzie 2 gwardyjskiego oddziału lotniczego.
14 grudnia 1917 roku jako chorąży pilot rozpoczął służbę w 1 polskim oddziale awiacyjnym II Korpusu Polskiego w Rosji. 11 maja 1918 roku trafił do niewoli niemieckiej. 15 listopada 1918 roku wstąpił do odrodzonego Wojska Polskiego i otrzymał przydział do polskiego lotnictwa wojskowego. Jako były pilot armii carskiej miał problemy z opanowaniem pilotażu maszyn niemieckich, Komisja Kwalifikacyjna Lotnicza uznała, że konieczne jest jego dalsze szkolenie. W grudniu 1918 roku wszedł w skład komisji opiniującej zakup samolotów na potrzeby polskiego lotnictwa, oceniał propozycję przedstawioną przez ostrowskiego fabrykanta Włodzimierza Wentzla. 16 grudnia znalazł się w grupie 36 lotników, którzy jako pierwsi złożyli uroczyste ślubowanie na wierność Rzeczypospolitej na lotnisku mokotowskim. Został przydzielony do 3 eskadry wywiadowczej i 24 stycznia 1919 roku został skierowany do walki na froncie polsko-ukraińskim. W marcu 1919 roku został skierowany do oddziałów armii wielkopolskiej, brał udział w tworzeniu struktur wielkopolskiego lotnictwa.
Następnie brał udział w wojnie polsko-bolszewickiej. Wyróżnił się podczas walk o Kijów. 19 kwietnia 1920 roku w samolocie Breguet XIV A2, z por. obs. Jerzym Tereszczenko, wykonał daleki lot rozpoznawczy nad Kijów. Załoga zrzuciła trzy bomby na kijowski dworzec, uszkadzając obrotnicę przed parowozownią, co doprowadziło do opóźnień w przegrupowaniu wojsk nieprzyjaciela. 22 kwietnia wraz z obs. Stanisławem Ratomskim przeprowadził rozpoznanie na trasie Berdyczów–Żytomierz. 4 i 5 maja, z por. obs. Aleksandrem Łaguną, wykonał dwa loty rozpoznawcze, które pozwoliły ustalić polskiemu dowództwu, że Armia Czerwona nie będzie bronić Kijowa. 8 maja, również z obs. Stanisławem Ratomskim, ponownie przeprowadził rozpoznanie stanu walk o Kijów. Po wylądowaniu złożyli osobiście meldunek marszałkowi Józefowi Piłsudskiemu.
19 maja, z por. Stanisławem Daszewskim, brał udział w nalocie na stację kolejową Dymirki, gdzie były zgromadzone transporty wojskowe i pociągi pancerne Armii Czerwonej. Ich samolot został uszkodzony ogniem obrony przeciwlotniczej, ale załoga zdołała powrócić na lotnisko. 23 maja, również z por. Daszewskim, wykrył koncentrację wojsk nieprzyjaciela pod Rżyszczewem. Udało im się zaatakować wrogie oddziały oraz przekazać polskim wojskom meldunek o położeniu nieprzyjaciela. 1 czerwca, z por. obs. Stanisławem Ratomskim, nawiązał łączność z odciętymi oddziałami 7 Dywizji Piechoty. W czasie ataku na oddziały bolszewickie ich samolot został uszkodzony i zmuszony do przymusowego lądowania. Pomimo zagrożenia ze strony nieprzyjaciela załodze udało się usunąć uszkodzenia silnika i wystartować.
Na przełomie maja i czerwca brał udział w lotach bojowych wspierających polskie oddziały broniące linii Dniepru. Wykonywał loty rozpoznawcze, szturmowe i bombowe oraz dostarczał meldunki sytuacyjne. Intensywność lotów bojowych i przemęczenie personelu latającego było tak wielkie, że Józef Krzyczkowski zasnął podczas jednego z lotów bojowych. 2 sierpnia, w załodze z por. obs. Stanisławem Ratomskim, wykonywał lot, którego celem było rozpoznanie rejonu Beresteczka i Stanisławczyka i przekazanie meldunków sztabowi 2 Armii. Z powodu awarii silnika załoga lądowała przymusowo w okolicy Włodzimierza Wołyńskiego. Dzięki determinacji załogi, która zdobyła środek transportu w postaci chłopskiej furmanki, udało się przetransportować uszkodzony samolot na stację kolejową we Włodzimierzu. Tam przekonali dowódcę transportu, który miał za zadanie ewakuować stację kolejową, do opróżnienia kolejowej lory z ławek zabranych z dworcowej poczekalni i załadowania na nią samolotu.
28 listopada 1920 roku został mianowany dowódcą 10 eskadry wywiadowczej, a od 5 czerwca 1921 r. był dowódcą 18 eskadry wywiadowczej. 18 ew, pod jego dowództwem, brała udział w walkach na froncie północnym.
Po zakończeniu działań wojennych pozostał w wojsku. Jako doświadczony pilot brał udział w międzynarodowych konkursach lotniczych. W 1922 roku na samolocie Bréguet XIV zajął czwarte miejsce na Międzynarodowym Mityngu Lotniczym w Zurychu. W 1924 roku był jednym z sześciu polskich pilotów, którzy jako pierwsi wykonali przelot grupowy nad Alpami.
W 1924 roku zdał dowództwo 18 eskadry i został skierowany na kurs dowódców dywizjonów. 1 marca 1925 roku objął stanowisko dowódcy dywizjonu myśliwskiego w 1 pułk lotniczym, a następnie, w listopadzie 1928 r. został przeniesiony do 4 pułku lotniczego w Toruniu na stanowisko komendanta parku lotniczego. 31 marca 1930 roku objął stanowisko zastępcą dowódcy 5 pułku lotniczego w Lidzie, a na przełomie 1930 i 1931 r. został dowódcą pułkowego dywizjonu szkolnego. 12 marca 1933 roku został mianowany podpułkownikiem ze starszeństwem z 1 stycznia 1933 roku i 1. lokatą w korpusie oficerów aeronautycznych. W kwietniu tego roku został przeniesiony do Instytutu Badań Technicznych Lotnictwa na stanowisko kierownika działu doświadczalnego. Na stopień pułkownika został mianowany ze starszeństwem z 19 marca 1938 roku i 1. lokatą w korpusie oficerów lotnictwa, grupa techniczna. W 1939 roku pełnił służbę w Dowództwie Lotnictwa Ministerstwa Spraw Wojskowych na stanowisku szefa Kontroli Technicznej.
Po kampanii wrześniowej przedostał się do Wielkiej Brytanii. Wstąpił do RAF, otrzymał numer służbowy P-1451. Po zakończeniu II wojny światowej nie zdecydował się na powrót do Polski, pozostał na emigracji w Wielkiej Brytanii.
Zmarł 24 października 1947 roku w wyniku zapalenia nerek i problemów kardiologicznych. Został pochowany na cmentarzu w Chester.

</doc>
<doc id="4703043" url="https://pl.wikipedia.org/wiki?curid=4703043" title="Janina Rafałowska">
Janina Rafałowska

Janina Felicja Rafałowska (ur. 21 kwietnia 1929 w Warszawie, zm. 30 czerwca 2017 tamże) – polska lekarka, neurolog i neuropatolog, prof. dr hab. nauk medycznych.
Życiorys.
Córka Leopolda i Balbiny. Obroniła pracę doktorską, następnie uzyskała stopień doktora habilitowanego. 26 stycznia 1989 nadano jej tytuł profesora w zakresie nauk medycznych. Pracowała w Katedrze i Klinice Neurologii na I Wydziale Lekarskim z Oddziałem Stomatologicznym Akademii Medycznej w Warszawie.
Objęła funkcję profesora zwyczajnego w Instytucie Medycyny Doświadczalnej i Klinicznej im. Mirosława Mossakowskiego Polskiej Akademii Nauk, oraz członka Komitetu Nauk Neurologicznych na VI Wydziale - Nauk Medycznych PAN.
Zmarła 30 czerwca 2017, pochowana na cmentarzu komunalnym północnym w Warszawie.

</doc>
<doc id="4703045" url="https://pl.wikipedia.org/wiki?curid=4703045" title="Piotr Okulewicz">
Piotr Okulewicz

Piotr Stefan Okulewicz (ur. 1962) – polski historyk, dr hab. nauk humanistycznych, profesor nadzwyczajny Instytutu Historii Wydziału Historii Uniwersytetu im. Adama Mickiewicza w Poznaniu.
Życiorys.
7 czerwca 1999 obronił pracę doktorską "Koncepcja "międzymorza" w myśli i praktyce politycznej obozu Józefa Piłsudskiego w latach 1918-1926", 13 kwietnia 2015 habilitował się na podstawie pracy zatytułowanej "Obóz sanacyjny w województwie poznańskim w latach 1926-1935". Otrzymał nominację profesorską. Został zatrudniony na stanowisku adiunkta w Instytucie Historii na Wydziale Historii Uniwersytetu im. Adama Mickiewicza w Poznaniu.
Objął funkcję profesora nadzwyczajnego w Instytucie Historii na Wydziale Historii Uniwersytetu im. Adama Mickiewicza w Poznaniu.

</doc>
<doc id="4703046" url="https://pl.wikipedia.org/wiki?curid=4703046" title="Kolumna Zygmunta III Wazy w Warszawie">
Kolumna Zygmunta III Wazy w Warszawie



</doc>
<doc id="4703048" url="https://pl.wikipedia.org/wiki?curid=4703048" title="Ischioceratops">
Ischioceratops

Ischioceratops – rodzaj wymarłego dinozaura, ceratopsa z rodziny leptoceratopsów. Obejmuje pojedynczy gatunek "I. zhuchengensis". Jego skamieniałości znalezione zostały w Chinach, w Zhucheng w prowincji Szantung, na stanowisku w Kugou, gdzie wcześniej znaleziono liczne skamieniałości. Leżą tam skały grupy Wangshi, powstałe w kredzie późnej. W okolicy znaleziono wcześniej pozostałości tyranozaurów i "Sinoceratops". Holotyp oznakowano jako ZCDM V00016. Pozostaje on w posiadaniu muzeum w Zhucheng. Odkrywcy rodzaju zwrócili uwagę na jego niezwykłą kość kulszową. Kość ta podobna do zgiętego łuku poszerza się w środkowej swej części, tworząc przedziurawiony eliptycznym otworem wyrostek zasłonowy. W dalszej części kość znowu poszerza się, przyjmując kształt obucha topora. Od tej kości rodzaj otrzymał swoją nazwę (podczas gdy epitet gatunkowy odnosi się do miejsca znalezienia szczątków). Prócz niej holotyp obejmuje kość krzyżową, zachowaną w całości, skostniałe ścięgna, resztę miednicy, 15 proksymalnych kręgów ogonowych oraz należące do prawej kończyny dolnej kość udową, piszczelową i strzałkową. He i współpracownicy zaliczyli nowy rodzaj do leptoceratopsów, niewielkich, czworonożnych ceratopsów, zamieszkujących dzisiejsze kontynenty azjatycki i północnoamerykański pod koniec okresu kredowego.
Historia.
Historia odkryć dinozaurów rogatych rozpoczyna się w XIX wieku. W 1888 Othniel Charles Marsh kreował pierwszy rodzaj tej grupy, który został określony jako "Ceratops". Zaliczył go do rodziny nazwanej Ceratopsidae. Na początku XX wieku Barnum Brown opisał na podstawie skamieniałości z Alberty kolejnego, mniejszego przedstawiciela grupy Ceratopsia. Nazwał go "Leptoceratops". Rozważał wyróżnienie niewielkich ceratopsów w randze nowej rodziny. W 1923 nazwano ją Leptoceratopsidae, początkowo w randze podrodziny. Kolejne znaleziska przedstawicieli tej grupy pochodziły z Montany ("Leptoceratops cerorhynchus"), a pod koniec wieku dołączyły do nich odkrycia z Azji, pierwszy z nich był "Asiaceratops". W 1992 opisano "Udanoceratops", zaliczonego pierwotnie do Protoceratopsidae. W 1998 Ryan i Currie opisali znalezione w Dinosaur Park Formation kości zębowe, pierwsze należące do Neoceratopsia szczątki niezaliczane do Ceratopsidae, początkowo zaliczone do rodzaju "Leptoceratops", potem "Unescoceratops".
W 2004 opisano "Prenoceratops" z Montany, a w 2007 pochodzący z tego samego stanu "Cerasinops". Wtedy też wspomniano szczątki z Europy. W 2010 do leptoceratopsów azjatyckich dołączył "Zhuchengceratops". W 2012 w Albercie znaleziono także pojedynczą kość zębową, którą umieszczono w rodzaju "Gryphoceratops". Rozważano też zaliczenie tu pojedynczego rodzaju z Australii.
W 2015 pojawił się opis nieznanego wcześniej rodzaju dinozaura. Jego szczątki znaleziono w Chinach w okolicy Kugou, wśród górnokredowych skał grupy Wangshi na terenie Zhuchengu i Szantungu. Wcześniej znajdywano tam szczątki dinozaurów kaczodziobych. Znaleziony materiał obejmował pozostałości tylnej części kręgosłupa i kończyny tylnej. Nie znaleziono pozostałości charakterystycznej dla ceratopsów czaszki, co nie przeszkodziło badaczom zaliczyć znaleziska do tej właśnie grupy. Holotyp oznakowano jako ZCDM V00016. Przechowywany jest w Zhucheng Dinosaur Museum. Yiming He, Peter J. Makovicky, Kebai Wang, Shuqing Chen, Corwin Sullivan, Fenglu Han i Xing Xu opisali go w pracy "A New Leptoceratopsid (Ornithischia, Ceratopsia) with a Unique Ischium from the Upper Cretaceous of Shandong Province, China" opublikowanej w czasopiśmie PLoS One.
Budowa.
Leptoceratopsy były niewielkimi, czworonożnymi dinozaurami rogatymi, osiągającymi długość około 2 m.
Przednia część szkieletu "Ischioceratops" nie jest znana. Leptoceratopsidae generalnie nie miały rogów, a ich kryza była słabo rozwinięta. Leptoceratopsy miały wydatne żuchwy o dużych zębach.
Występowało 9 kręgów krzyżowych, więcej niż u bazalnych Ceratopsia jak np. psitakozaur i więcej niż u niektórych Leptoceratopsidae jak leptoceratops o sześciu kręgach czy montanoceratops o ośmiu, ale mniej, niż u Ceratopsidae o 10 kręgach. Łączyły je dość ścisłe połączenia stawowe. Mają szerokie, dobrze zbudowane, wyrostki kolczyste, które jednak zachowały się słabo. Ich podstawy nie łączą się ze sobą, jak i u innych ceratopsów, np. "Auroraceratops". Wyrostki te zginają się w kierunku tylno-grzbietowym. Kręgi te zaopatrzone są w trapezoidalne żebra krzyżowe, grzbietowo-brzusznie spłycone, dotykające kości biodrowej, z których najdłuższe jest pierwsze.
Zachowało się również 15 połączonych stawowo proksymalnych kręgów ogonowych. Długość ich trzonów równa jest mniej więcej dwukrotności wysokości, która rośnie ku tyłowi. Wyrostki kolczyste przednich kręgów ogonowych coraz większe ku środkowi ogona. Kreatorzy rodzaju dostrzegają tu podobieństwo do "Koreaceratops", "Protoceratops", "Cerasinops" i "Montanoceratops". Opisują je jako wysokie, spłaszczone bocznie, prawie prostokątne, jak się patrzy z boku. Najwyższe są w kręgach 10 i 11, początkowo rosną więc w kierunku dystalnym jak u innych ceratopsów. Wyrostki poprzeczne podstawy mają w przekroju eliptyczne, dalej są połamane. Prezygapofyzy są dłuższe i szersze niż postzygapofyzy. Wystają nieznacznie do przodu i do tyłu poza trzon kręgu. Spośród szewronów zachowało się 11, pierwszy z nich po 4. kręgu ogonowym, z którego powierzchnią brzuszną łączy się stawowo, by następnie, jak kolejne szewrony, skręcić mocno do tyłu, pod kątem około 30°. Kształt mają prętowaty z klinowatym końcem bliższym, tylny zaś, ułamany, jest trudny do oceny, podobnie jak całkowita długość szewronu, aczkolwiek zdają się one nieco ustępować długością wyrostkom kolczystym. Kreatorzy rodzaju wskazują, że podobne stosunki występowały u "Koreaceratops", "Montanoceratops", "Udanoceratops" i protoceratopsa, a także u niektórych ornitopodów, jak edmontozaur, podczas gdy większość ceratopsów miała szewrony długości wyrostków kolczystych.
Prawdopodobnie zachowała się tylko połowa ogona zwierzęcia, o czym świadczy liczba kręgów ogonowych u innych Leptoceratopsidae. Leptoceratops miał ich od 38 do 48.
Badacze znaleźli też skostniałe ścięgna "Ischioceratops", długie, smukłe i okrągłe w przekroju. Opisują ich podłużny, równoległy w stosunku do siebie nawzajem przebieg wzdłuż bocznych powierzchni wyrostków kolczystych kości krzyżowej, kończące się przy przejściu w odcinek ogonowy kręgosłupa. Porównują je do podobnych struktur opisywanych u bazalnych ornitopodów, jak "Jeholosaurus", bardziej bazalnych ptasiomiednicznych jak lesotozaur czy innych dinozaurów rogatych. Zauważają jednak, że u części przedstawicieli tych ostatnich ścięgna sięgają dalej, do części ogona. W każdym razie skostniałe ścięgna wskazują na przynależność do ptasiomiednicznych.
Kość biodrowa, wydłużona w kierunku przednio-tylnym i nieco wklęsła na bocznej powierzchni, wysoka i o wypukłym brzegu grzbietowym jak u bazalnych Neoceratopsia, od strony grzbietowej esowata jak u protoceratopsa, ale bez istotnego wywinięcia, wyróżnia się potężnym wyrostkiem przedpanewkowym (o grubym brzegu brzusznym, mocno zagięty przyśrodkowo, przez co L-kształtny, pochylający się od poziomu o 10°; koniec nie zachował się, aczkolwiek całkowitą długość wyrostka szacuje się na 35% długości kości), a także wyrostkiem zapanewkowym długości 39% długości kości, przez co dłuższym od wyrostka przedpanewkowego. Wyrostek zapanewkowy w kierunku ogonowym najpierw zwęża się, a potem pod koniec rozszerza. Podobny stan obserwowano u leptoceratopsa. Badacze wspominają jeszcze gładką powierzchnię boczną tego wyrostka oraz odchylony przyśrodkowo brzeg brzuszny. W przednio-brzusznej części kości spotyka się jeszcze dwa wyrostki, tworzące z wyrostkiem przedpanewkowym kąt ok. 30°. Szypułka łonowa jest krótka i smukła, grzbietowo-brzusznie istotnie spłaszczona. Szypułka kulszowa ("ischiadic peduncle"), duża i dobrze zbudowana, ma kształt prostokątny, ogólnie kształtem nawiązuje do swych homologów u "Auroraceratops", "Protoceratops" i "Montanoceratops", kieruje się brzusznie.
Kość kulszowa wyróżnia się budową. Lewa kość mierzy 36,2 cm długości. Jej trzon opisują kreatorzy rodzaju jako masywny, kształtu zakrzywionego łuku, długi, spłaszczony w kierunku przyśrodkowo-bocznym. Poszerza się on stopniowo, by w środku kości utworzyć wyrostek zasłonowy, kształtem zbliżony do prostokąta. Widnieje na nim eliptyczne zagłębienie, długości 5,5 cm i wysokości 2,1 cm, zwężające się i wypłycające w kierunku przednim i tylnym, najgłębsze w środku. Stanowiło pewnie miejsce przyczepu jakiegoś mięśnia. Kreatorzy "Ischioraceratops" powołują się tutaj na analogię z lesotozaurem i pracę Maidment i Barretta z 2011. Wedle tych autorów w tym miejscu kości kulszowej przyczepiały się przywodziciele uda. U "Ischioceratops" w rzeczonym zagłębieniu mógłby zaczynać się mięsień łonowo-kulszowo-udowy zewnętrzny. Wyrostka takiego próżno szukać na kościach kulszowych innych ceratopsów, nawet u cechującego się pewnymi odmiennościami tej kości "Yinlong". Na powierzchni bocznej nosi płytki rowek podłużnego przebiegu. Tylna część kości zagina się ogonowo-brzusznie. Nosi też kolejne poszerzenie, coś w rodzaju stopki o półokrągłym kształcie i chropawej powierzchni, kontaktujące się z kręgami ogonowymi 4 i 5. Niezwykły kształt kości nasuwa pytanie, czy na pewno chodzi tu o cechę fizjologiczną, czy nie może być aby wynikiem jakiejś patologii. Badacze zastanawiali się, czy obecne w wyrostku okno nie może być skutkiem jakiegoś procesu patologicznego. Rozważali zerwanie ścięgna bądź zbiornik ropy, procesy opisywane już wcześniej w przypadku dinozaurów. Budowa ograniczeń otworu przeczy jednak takim wyjaśnieniom. Co więcej, symetryczne występowanie tej cechy na obu kościach wskazuje, że to jej naturalna budowa. Kreatorzy rodzaju zastanawiają się dalej, czy rzeczony wyrostek stanowi homolog wyrostka zasłonowego spotykanego u innych ptasiomiednicznych, w tym bazalnych ornitopodów i bazalnych cerapodów. Wyrostki obserwowane u tenontozaura czy hipsylofodonta leżą bardziej proksymalnie i brzusznie. Prócz różnicy topologicznej pozostaje jeszcze problem filogenetyczny: inne marginocefale takiego wyrostka nie mają. Wydaje się więc raczej, że powstał on niezależnie od tamtych struktur, wzbogacając różnorodność dość konserwatywnej ewolucyjnie miednicy Leptoceratopsidae. Dystalne poszerzenie kości również zdaje się stanowić autapomorfię rodzaju.
Kość udowa mierzy 29,1 cm długości i 4,41 cm średnicy pośrodku. Trzon jej oglądany z przodu wydaje się prosty, ale patrząc z boku dostrzega się zakrzywienie ku przodowi. Kość ta ma przekrój eliptyczny. Nosi ona poszerzony w kierunku przednio-tylnym krętarz większy, rozpoczynający się nieco niżej wąski krętarz mniejszy, dzielone przez głęboki karb widoczny z boku. Badacze widzą w nim cechę prymitywną, na co przytaczają występowanie podobnego u bazalnych ornitopodów, np. abriktozaura z grupy heterodontozaurów za Sereno bądź kamptozaura za Gilmorem, rodzaju zaliczanego do ornitopodów z grupy Ankylopollexia. He i inni podkreślają, że u innych dinozaurów rogatych krętarze dzieliło zaledwie drobne zagięcie, na co przytaczają stosunki anatomiczne Ceratopsidae i psitakozaura. Pozostaje jeszcze równoległoboczny krętarz czwarty, długości 5,5 cm, ulokowany w ogonowo-przyśrodkowej części kości. Proksymalnie przypomina kształtem ostrze o pomarszczonym brzegu, na swym końcu przybierając kształt trójkątny. Jego dystalny koniec tworzy swym krótkim brzegiem przednio-brzusznym z trzonem kąt 25°. Badacze porównują go do obserwowanego u montanoceratopsa.
Kość piszczelowa mierzy 32,9 cm. Stosunek rzeczonej wielkości do długości kości udowej wynosi 1,13, nie odbiegając od wartości dla zaawansowanych ewolucyjnie neoceratopsów. Bliższa powierzchnia stawowa zachowuje wklęsłość. Piszczel przód ma wypukły, a brzeg boczny wklęsły. W okolicy brzegu bocznego bliższej części kości występuje cienki, spłaszczony przyśrodowo-bocznie grzebień knemialny ("cnemial crest"). Kość kończy klinowatego kształtu kłykieć.
Strzałkę charakteryzują autorzy opisu rodzaju jako wydłużoną, smukłą, prętowatą. Rozpoczyna się ona wklęsłą powierzchnią stawową. Bliższa część kości ma obrys kształtu nerki, jak u "Auroraceratops", bliskiego krewnego Coronosauria.
Systematyka.
Nazwa rodzajowa "Ischioceratops" odnosi się do niezwykłej budowy kości kulszowej ("ischium") zwierzęcia. Drugi jej człon, "ceratops", pochodzi ze zlatynizowanej greki i oznacza rogatą twarz. W obrębie rodzaju umieszczono pojedynczy gatunek "I. zhuchengensis". Jego epitet gatunkowy odnosi się do miejsca znalezienia kości, Zhuchengu. Jako lokalizację typową podano Kugou.
Umiejscowienie nowego rodzaju na drzewie rodowym dinozaurów nie było zadaniem łatwym. Zachowała się tylna część szkieletu, w szczególności brakowało często uwzględnianej przy podawaniu synapomorfii czaszki. Pomimo tego udało się wstępnie zaliczyć zwierzę do ceratopsów. Grupę tą definiuje się jako wszystkie marginocefale bliższej spokrewnione z triceratopsem niż z pachycefalozaurem. Ceratopsy dzielono niegdyś na psitakozaury i neoceratopsy. Celem uzyskania potwierdzenia i bliższych informacji badacze dodali "Ischioceratops" do macierzy danych ptasiomiednicznych wykorzystywanej we wcześniejszych badaniach, poszerzoną jeszcze o informacje na temat "Cerasinops", "Koreaceratops", "Montanoceratops", "Udanoceratops", "Zhuchengceratops". Chociaż cała macierz uwzględniała prawie 350 cech, w przypadku nowego rodzaju ocenić można było jedynie 42. Analiza danych doprowadziła do powstania następującego kladogramu (uproszczono):
Analiza kladystyczna potwierdziła przynależność nowego rodzaju do Ceratopsia i pozwolił umiejscowić go wśród neoceratopsów, przy czym rodzaj znajduje się w nierozwikłanej politomii.
Badacze użyli zmodyfikowanej macierzy danych, którą Farke i inni wykorzystali w swym opisie dość bazalnego neoceratopsa, którego nazwali "Aquilops". Zmodyfikowali ją dodatkowo, otrzymując w rezultacie następujący kladogram otrzymany metodą największej parsymonii:
Kladogram przedstawia "Ischioceratops" w obrębie ceratopsów i neoceratopsów. Ponadto pozwala zaliczyć go rodziny Leptoceratopsidae. Grupę tą, definiowaną jako klad obejmujący taksony bliższe leptoceratopsowi niż triceratopsowi, stanowi dość bazalną grupę neoceratopsów, obejmującą równoległą do ceratopsów radiację ewolucyjną. Przedstawiony kladogram nie zalicza jej do grupy Coronosauria, definiowanej jako potomków ostatniego wspólnego przodka triceratopsa i protoceratopsa. Niekiedy również zalicza się do niej leptoceratopsy. W obrębie Leptoceratopsidae "Ischioceratops" okazał się taksonem zaawansowanym ewolucyjnie, a jego grupą siostrzaną był montanoceratops. Badacze podnoszą jednak, że nieznaczna modyfikacja mogłaby wskazać na jego takson siostrzany raczej "Zhuchengceratops". Autorzy nie wykluczają, że w przyszłości może dojść do synonimizacji obu rodzajów.
Rozmieszczenie geograficzne.
Szczątki zwierzęcia znaleziono w kamieniołomie w Kugou wśród górnokredowych skał grupy Wangshi na terenie Zhuchengu i Szantungu, w tym samym poziomie stratygraficznym, w którym wcześniej znaleziono szczątki "Zhuchengceratops", który mógł być jego bliskim krewnym lub nawet tym samym taksonem. Wcześniej znajdywano tam szczątki dinozaurów kaczodziobych. W okolicy znaleziono wcześniej pozostałości Tyrannosauridae czy "Sinoceratops".

</doc>
<doc id="4703058" url="https://pl.wikipedia.org/wiki?curid=4703058" title="Kozuby (województwo opolskie)">
Kozuby (województwo opolskie)



</doc>
<doc id="4703061" url="https://pl.wikipedia.org/wiki?curid=4703061" title="Paryż (województwo opolskie)">
Paryż (województwo opolskie)



</doc>
<doc id="4703066" url="https://pl.wikipedia.org/wiki?curid=4703066" title="Pałac w Błotnicy Strzeleckiej">
Pałac w Błotnicy Strzeleckiej

Pałac w Błotnicy Strzeleckiej – zabytkowy pałac, który znajduje się w Błotnicy Strzeleckiej.
Pałac należał przed wojną do rodziny von Possadowsky-Wehner, mieścił się w nim uniwersytet ludowy. Dziś w budynku tym znajduje się siedziba Mniejszości Niemieckiej.

</doc>
<doc id="4703071" url="https://pl.wikipedia.org/wiki?curid=4703071" title="Zamek w Karłowicach">
Zamek w Karłowicach

Zamek w Karłowicach – zabytkowy zamek, który znajduje się w Karłowicach.
Historia.
Zamek został zbudowany na siedzibę rycerską około 1350 roku na planie nieregularnego czworoboku, z cylindryczną wieżą od zachodu chroniącą bramę. W XIV wieku właścicielami Karłowic była rodzina Czamborów de Kertzendorf (von Tschammer). Zamek miał w tym okresie formę trapezu z wieżą w zachodniej części. W 1565 roku kupił go piastowski książę Jerzy II brzeski i odtąd była to książęca siedziba myśliwska. Na polecenie Piastów w XVI wieku zbudowano budynek od wschodu, podwyższono wieżę oraz zbudowano przedbramie od zachodu. W 1715 roku po północnej stronie dziedzińca zbudowano barokową kaplicę dla miejscowych katolików, gdzie msze odprawiał ks. Jan Dzierżon. W XVIII-XIX wieku powstał budynek południowy i południowo-zachodni. 
Założenie otacza częściowo zachowana fosa.

</doc>
<doc id="4703073" url="https://pl.wikipedia.org/wiki?curid=4703073" title="Magdalena Kobielusz">
Magdalena Kobielusz

Magdalena Kobielusz (ur. 8 września 2000 r.) – polska biegaczka narciarska, zawodniczka klubu SSR LZS Sokół Szczyrk.
Kariera.
Po raz pierwszy na arenie międzynarodowej pojawiła się 12 grudnia 2015 roku, podczas zawodów Pucharu Kontynentalnego "Slavic Cup" w słowackiej miejscowości Szczyrbskie Jezioro, gdzie uplasowała się na 18. pozycji w sprincie stylem dowolnym.
W Pucharze Świata zadebiutowała 25 stycznia 2020 roku w Oberstdorfie, w biegu łączonym na 15 km plasując się na ostatnim 55. miejscu. Pucharowych punktów jeszcze nie zdobyła.
Osiągnięcia.
Mistrzostwa Polski.
W tabeli przedstawiono wyłącznie pozycje medalowe. Źródło:

</doc>
<doc id="4703075" url="https://pl.wikipedia.org/wiki?curid=4703075" title="Rezerwat przyrody Rowokół">
Rezerwat przyrody Rowokół

Rowokół – zlikwidowany leśno-krajobrazowy rezerwat przyrody, położony na terenie gminy Smołdzino (województwo pomorskie, wcześniej województwo słupskie).
Obszar chroniony został utworzony 1 lipca 1984 na podstawie Zarządzenia Ministra Leśnictwa i Przemysłu Drzewnego z dnia 18 maja 1984 roku w sprawie uznania za rezerwat przyrody (Monitor Polski nr 15, poz. 108) – jednocześnie z trzema innymi rezerwatami na terenie Słowińskiego Parku Narodowego (Las Górkowski, Jałowce, Nowe Wicko). Został zlikwidowany wiosną 2004 wskutek powiększenia granic Słowińskiego Parku Narodowego i jego otuliny.
Położenie.
Rezerwat obejmował tereny południowo-wschodniego zbocza wzgórza Rowokół i jego okolic w granicach wsi Smołdzino, w tym przełomowego fragmentu rzeki Łupawy przed ujściem do jeziora Gardno. Cały teren leśny (511,76 ha) leżał w granicach eksklawy Słowińskiego Parku Narodowego (tzw. Uroczyska Rowokół). Według aktu powołującego obszar rezerwatu składał się z: obszaru lasu zarządzanego przez park narodowy – wydzielenia leśne 111–116, 120–140 (o powierzchni 511,76 ha), obszaru łąk – działki nr 4 (22,29 ha) i nr 2 (24,25 ha) oraz fragmentu rzeki Łupawy (4,51 ha).
Charakterystyka.
Celem ochrony rezerwatowej było „zachowanie zalesionego wzgórza Rowokół w równinnym krajobrazie Pobrzeża Słowińskiego, przełomowego odcinka rzeki Łupawy, odosobnionych stanowisk lasów bukowych i mieszanych oraz pozostałości słowiańskich grodzisk i miejsc kultowych”. Chronione wzgórze stanowi zalesiony fragment moreny czołowej o wysokości dochodzącej do 114,8 m n.p.m. Było ono wykorzystywane jako miejsce kultu dla Słowian i grodzisko otoczone wałem, istniejące od IX do XI wieku. Od XII do XVI wieku na szczycie znajdowało się sanktuarium maryjne (ostatecznie rozebrane w XIX wieku). Wzgórze służy także za punkt nawigacyjny. Na Rowokole postawiono wieżę widokową czynną od maja do września, przebiega przez nie ścieżka turystyczna.

</doc>
<doc id="4703076" url="https://pl.wikipedia.org/wiki?curid=4703076" title="Australian Open 2020 (turniej legend mężczyzn)">
Australian Open 2020 (turniej legend mężczyzn)

Australian Open 2020 – turniej legend mężczyzn – zawody deblowe legend mężczyzn, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 25–30 stycznia na twardych kortach Melbourne Park w Melbourne.

</doc>
<doc id="4703077" url="https://pl.wikipedia.org/wiki?curid=4703077" title="Pałac w Naroku">
Pałac w Naroku

Pałac w Naroku – zabytkowy pałac, który znajduje się w Naroku.
Historia.
Początki pałacu w Naroku sięgają XVIII w. Jego właścicielem była wówczas hrabina Luisa Eleonora von Beess z domu von Skerbrnsky. Następnie kolejnymi gospodarzami byli kolejno: Gottlob Albrecht von Saurma (ur. 1743), pan na Sadowicach; generałowa von Schmiedeberg i bracia Guradze, którzy w krótkim czasie doprowadzili do upadku majątku, w połowie XIX w. W 1858 r. kupił go Friedrich von Wichelhaus, który przebudował pałac w stylu typowym dla neogotyku angielskiego. W 1945 r. pałac zajęli żołnierze Armii Czerwonej i urządzili w nim sztab wojskowy. Po wojnie mieszkali tam pracownicy PGR-u i pałac stopniowo ulegał dewastacji. Ostatni mieszkańcy wyprowadzili się z niego w latach 90. XX w. Pierwszy prywatny właściciel nie zapobiegł jego dalszemu upadkowi, obecny przeprowadził remont.
Opis.
Od frontu w ryzalicie, między oknami na drugim piętrze kartusz z tarczą zawierającą inicjały F. W. (Friedrich von Wichelhaus) i rok 1869 oraz tarczę z herbem von Wichelhaus. 

</doc>
<doc id="4703078" url="https://pl.wikipedia.org/wiki?curid=4703078" title="Kim Young-jun">
Kim Young-jun



</doc>
<doc id="4703080" url="https://pl.wikipedia.org/wiki?curid=4703080" title="Kim Young-jun (zapaśnik)">
Kim Young-jun (zapaśnik)



</doc>
<doc id="4703087" url="https://pl.wikipedia.org/wiki?curid=4703087" title="Pałac w Turawie">
Pałac w Turawie

Pałac w Turawie – zabytkowy pałac, który znajduje się w Turawie.
Historia.
Pałac pochodzi z XVIII wieku, pierwszą budowlą tego typu w Turawie był zameczek myśliwski, który zbudowali książęta opolscy. Później właścicielką zamku była Katarzyna Kokorz von Kamenz, która sprzedała go rodowi Kochtitzki von Kochtitz w 1596 roku. Turawę od Kochtitzkich w 1629 roku nabył Jan Dombrowka z Jasieni. Kolejnym właścicielem był Jan von Blankovsky. W 1712 roku od Franciszka Blankovsky, dobra turawskie nabywa Martin Scholz von Loewenckron, który w 1730 roku rozpoczął budowę obecnego pałacu w Turawie według planów opolskiego architekta Adama Tentscherta. Budowa kolejnych skrzydeł pałacu była kontynuowana przez syna pierwszego właściciela, Józefa von Loewenkrona, który w 1751 roku zbudował kaplicę z wieżą zakończoną hełmem gontowym i z dzwonem. Kolejna rozbudowa miała miejsce w 1761 roku – zbudowano skrzydło od północy, oraz bramę wjazdową. W 1847 roku Karl hrabia von Garnier przeprowadza kolejną rozbudowę i remont nieco zaniedbanego już pałacu. W 1937 roku rodzina von Garnier przekazała pałac na sierociniec. Po II wojnie światowej, w 1949 roku, pałac oddano na siedzibę Domowi Dziecka w Turawie. Po pożarze budynku Urzędu Gminy do czasu budowy nowego budynku, w pałacu mieścił się Urząd Gminy Turawa. W latach 1964–1965 barokowy pałac z neorokokową dekoracją został przebudowany na potrzeby wychowanków Domu Dziecka. Do dziś zachowała się neorokokowa sala balowa ze złoconymi, rzeźbionymi, dębowymi drzwiami, neorenesansowy kredens, neorokokowe, marmurowe kominki, barokowe szafy biblioteczne, złocone dekoracje ścian, dekoracyjne piece kaflowe, stiuki w sali kredensowej.

</doc>
<doc id="4703088" url="https://pl.wikipedia.org/wiki?curid=4703088" title="Moja walka (powieść Knausgårda)">
Moja walka (powieść Knausgårda)



</doc>
<doc id="4703091" url="https://pl.wikipedia.org/wiki?curid=4703091" title="Zamek w Korfantowie">
Zamek w Korfantowie

Zamek w Korfantowie – zabytkowy zamek, który znajduje się w Korfantowie.
Historia.
Budowla usytuowana jest na północno-zachodnim skraju miasta, na niewielkim wzgórzu, na rzucie podkowy o trzech skrzydłach zamykających czworoboczny dziedziniec wewnętrzny, otwarty od zachodu. Od wschodu układ zamyka dziedziniec zamkowy, z budynkiem bramnym i oficynami. Współcześnie dostosowano je dla potrzeb mieszkaniowych. Po wojnie opustoszały zamek stał się łatwym łupem dla wszelkiego rodzaju szabrowników. W latach 60. XX w. była to już ruina. Przy braku wyposażenia wnętrz, na uwagę zasługują pewne elementy architektoniczne. Przede wszystkim dwa późnorenesansowe portale, wewnętrzny i zewnętrzny. Do 1945 roku był siedzibą właścicieli majątku Friedland, rodów: Beroschinsky, Schaffgotsch, Redern, Denewitz, Mettich, Buchta, Nowagk, Burghauss i Pückler. Po zakończeniu II wojny światowej mieściła się w nim siedziba polskiej grupy administracyjnej. Obecnie pałac wraz z kompleksem współczesnych budynków szpitalnych mieści Opolskie Centrum Rehabilitacji.

</doc>
<doc id="4703092" url="https://pl.wikipedia.org/wiki?curid=4703092" title="Stanisław Latour (żołnierz)">
Stanisław Latour (żołnierz)

Stanisław Latour (ur. 7 maja 1898 w Warszawie, zm. 16 września 1920 pod Bursztynem) – podporucznik piechoty Wojska Polskiego, kawaler Orderu Virtuti Militari.
Życiorys.
Urodził się 7 maja 1898 w Warszawie, w rodzinie Władysława i Katarzyny ze Zbrożków. W 1917 ukończył sześć klas w szkole realnej Rontalera w Warszawie, a następnie rok studiów w szkole rolniczej w Czernichowie.
Od 13 maja do 23 listopada 1918 był uczniem klasy „E” Szkoły Podchorążych w Ostrowi Mazowieckiej. 20 maja 1919 został mianowany z dniem 1 maja 1919 podporucznikiem w 33 pułku piechoty. W szeregach tego oddziału walczył na wojnie z bolszewikami.
Odznaczył się odwagą 8 lipca 1920 gdy na czele 10. kompanii, stanowiącej straż tylną, odparł gwałtowny atak jazdy radzieckiej. 16 września tego roku podczas działań bojowych pod Bursztynem dowodzona przez niego sekcja zdobyła most na Gniłej Lipie po czym został otoczony przez bolszewików i poległ w walce na bagnety. Za dokonane czyny męstwa uhonorowany został Krzyżem Srebrnym Orderu Virtuti Militari. 27 września 1920 został pochowany na Cmentarzu Powązkowskim w Warszawie.
Stanisław Latour nie zdążył założyć rodziny.

</doc>
<doc id="4703093" url="https://pl.wikipedia.org/wiki?curid=4703093" title="Coralie Bentz">
Coralie Bentz

Coralie Bentz (ur. 21 maja 1996 r.) – francuska biegaczka narciarska, zawodniczka klubu C.S ARGENTIERE.
Kariera.
Po raz pierwszy na arenie międzynarodowej pojawiła się w 29 listopada 2012 roku, podczas zawodów juniorskich we francuskiej miejscowości Montgenèvre, gdzie uplasowała się na 15. pozycji w biegu na dystansie 5 km stylem dowolnym.
W Pucharze Świata zadebiutowała 28 stycznia 2018 roku w Seefeld in Tirol, w biegu na 10 km stylem dowolnym ze startu wspólnego uplasowała się na 36. pozycji. Pierwsze pucharowe punkty wywalczyła podczas 18 stycznia 2020 w Nové Město na Moravě, gdzie uplasowała się na 23. pozycji w biegu na dystansie 10 km stylem dowolnym.

</doc>
<doc id="4703094" url="https://pl.wikipedia.org/wiki?curid=4703094" title="Zamek w Łapalicach">
Zamek w Łapalicach

Zamek w Łapalicach – budynek w stanie surowym w Łapalicach w pobliżu jeziora Rekowo. Powstał jako samowola budowlana. Jego forma nawiązuje do architektury rezydencjonalnej, przez co potocznie nazywany jest zamkiem.
Historia.
W 1983 r. Piotr Kazimierczak, snycerz i producent mebli, otrzymał pozwolenie na budowę domu jednorodzinnego z pracownią rzeźbiarską o powierzchni 170 m². Zamiast niego wzniósł znacznie większy budynek, o powierzchni 5 tys. m². Na początku lat 90. XX w. prace budowlane zostały przerwane z powodu problemów finansowych inwestora. W celu dalszego finansowania budowy w 2000 r. uruchomił on duży zakład meblarski w Świętym Wojciechu, który po zaledwie roku funkcjonowania został poważnie uszkodzony w trakcie powodzi.
Ponieważ budynek powstał niezgodnie z pozwoleniem na budowę, a inwestor nie wykonał dokumentacji zamiennej, w 2006 r. powiatowy inspektor nadzoru budowlanego nakazał rozbiórkę budowli. Wtedy właściciel budynku wystąpił do Wojewódzkiego Inspektora Nadzoru Budowlanego o stwierdzenie nieważności decyzji. Ten unieważnił decyzję o rozbiórce pod warunkiem dostarczenia projektu zamiennego do końca 2008 r. Inwestor dostarczył go 31 grudnia, jednak wymagał uzupełnienia, na co dano mu czas trzech miesięcy. PINB zatwierdził projekt budowlany zakładający dokończenie obiektu z przeznaczeniem na pensjonat, jednak strony postępowania administracyjnego odwołały się od tej decyzji do WINB. Ten uchylił ją ponieważ dokumentacja nie zawierała projektów branżowych, instalacji elektrycznej, kominów, klimatyzacji. Inwestor odwołał się od tego orzeczenia, sprawę przekazano do Głównego Inspektora Nadzoru Budowlanego. GINB unieważnił dotychczasowe decyzje, co dało właścicielowi kolejną szansę na legalizację budynku. Wykonano ekspertyzę stanu technicznego i projekt zamienny, który został nawet zatwierdzony, ale ponieważ wykonano go na podstawie decyzji na budowę pensjonatu, która straciła ważność, WINB uchylił ją, a PINB wydał w 2013 r. decyzję o zakazie dalszych prac budowlanych. Ani inwestor, ani strony postępowania administracyjnego nie odwołały się od tej decyzji.
W 2015 r. kupnem zamku była zainteresowana grupa fanów Harry’ego Pottera.
Architektura.
Obiekt otoczony jest betonowym murem. Na jego teren prowadzi przejazd w budynku bramnym, a w południowej części działki znajduje się sztuczny staw. Bryła głównego gmachu składa się z czterech skrzydeł połączonych ze sobą łącznikami. Nakrywają je dachy mansardowe. W narożnikach stoi dwanaście wież z hełmami, w czterech z nich znajdują się klatki schodowe. W skrzydle centralnym planowana była fontanna, winda i tarasy, a w skrzydle zachodnim basen o wymiarach 9 × 15 m i kaplica lub sala balowa. Budynek miał mieć tyle wież, ile miesięcy w roku, tyle sal, ile tygodni, a liczba okien miała odpowiadać liczbie dni w roku. Wnętrze miało być wykonane prawie w całości z drewna, łącznie ze zdobionymi stropami kasetonowymi i podłogami. Całokształt wystroju miały uzupełniać liczne rzeźbiarskie dzieła sztuki. Połowa wyposażenia wnętrz była gotowa. O przeznaczeniu obiektu inwestor chciał zadecydować dopiero po jego ukończeniu.
Studium uwarunkowań i kierunków zagospodarowania przestrzennego gminy Kartuzy przewiduje dokończenie budowy zamku, przystosowanie go do pełnienia funkcji turystycznych i stworzenie produktu o unikalnych cechach w skali regionu. 24 czerwca 2020 r. Rada Miasta w Kartuzach podjęła uchwałę o przystąpieniu do opracowania planu zagospodarowania przestrzennego części Łapalic, w której znajduje się nieukończony zamek. Uchwalenie planu pozwoli zalegalizować i ukończyć budowę z przeznaczeniem na hotel.
Stan obecny.
Obiekt nie jest zabezpieczony, a jego stan techniczny się pogarsza. Pomimo że obowiązuje zakaz wstępu na jego teren, stał się swoistą atrakcją, tłumnie odwiedzaną zarówno przez urban eksplorerów jak i turystów z całego świata. Niekontrolowany, masowy ruch turystyczny powoduje poważne problemy z odpadami i blokowaniem okolicznych dróg przez nieprawidłowo zaparkowane samochody. 
Wypadki.
Przebywanie w budynku grozi śmiercią lub kalectwem. W 2017 r. młody mężczyzna wpadł do szybu windowego i doznał poważnych obrażeń nóg. 30 października 2021 r. do tego samego szybu wpadło dwóch 15-latków, którzy z ciężkimi obrażeniami trafili do szpitala.

</doc>
<doc id="4703096" url="https://pl.wikipedia.org/wiki?curid=4703096" title="Pałac w Siestrzechowicach">
Pałac w Siestrzechowicach

Pałac w Siestrzechowicach – zabytkowy pałac, który znajduje się w Siestrzechowicach.
Pałac należał do rodu Jerin. Pochodzi z lat 1593–1594. Na sklepieniach kaplicy zamkowej znajdują się freski 79 herbów; wśród nich herb biskupa wrocławskiego Andreasa von Jerin; ukończone w 1609 r. Pałac z przyległym parkiem, pomimo nadzoru konserwatorskiego, obecnie są bardzo zaniedbane i postępuje ich dewastacja. Dach pałacu jest uszkodzony, przez co woda dostaje się do środka budynku powodując jego zawilgocenie i stanowi zagrożenie dla fresków znajdujących się w dawnej kaplicy pałacowej.

</doc>
<doc id="4703098" url="https://pl.wikipedia.org/wiki?curid=4703098" title="Polska Fundacja Kulturalna">
Polska Fundacja Kulturalna

Polska Fundacja Kulturalna (w skrócie PFK) – polska oficyna wydawnicza, założona w 1950 roku na emigracji w Londynie. Pomysłodawcą wydawnictwa był Juliusz Sakowski.
Pierwsze książki i broszury zaczęły ukazywać się w 1963 roku. Od tego czasu Polska Fundacja Kulturalna wydała prawie 500 książek, a od 1968 jest wydawcą "Dziennik Polski", jednego z najbardziej znanych dzienników polskich w Wielkiej Brytanii.
W 2003 roku ukazała się książka "Polska Fundacja Kulturalna. 40-lecie działalności wydawniczej 1963-2003" opracowana przez Marka Jastrzębskiego, w której opisano działalność PFK.

</doc>
<doc id="4703102" url="https://pl.wikipedia.org/wiki?curid=4703102" title="Pałac w Biestrzykowicach">
Pałac w Biestrzykowicach

Pałac w Biestrzykowicach – zabytkowy pałac, który znajduje się w Biestrzykowicach.
Pałac został zbudowany w połowie XVIII w. przez małżeństwo Johanny Chrystiany z domu von Gebhard i Franza Weigarta von Frankenberg–Proschlitz w stylu barokowym, w XIX w. przebudowany w stylu neoklasycyzm przez jednego z kolejnych właścicieli Hugo von Garnier aus dem Hause Turawa właściciela browaru i zamku w pobliskim Namysłowie. Dwór otaczał zespół parkowy, w którym rozmieszczono 16 rzeźb barokowych m.in. dłuta mistrza Henryka Hartmanna. Najokazalsze z nich to zespół tzw. „Czterech Pór Roku” dziś zdobiące Wzgórze Uniwersyteckie w Opolu.

</doc>
<doc id="4703105" url="https://pl.wikipedia.org/wiki?curid=4703105" title="Pałac w Jakubowicach (powiat namysłowski)">
Pałac w Jakubowicach (powiat namysłowski)

Pałac w Jakubowicach – zabytkowy pałac, który znajduje się w Jakubowicach, obecnie na terenie gminy Wilków, w powiecie namysłowskim.
Budowla została zbudowana na planie prostokąta przekryty wysokim dachem czteropołaciowym. Od frontu ryzalit ograniczony po bokach pilastrami, które znajdują się również na rogach budynku. Wejście, do którego prowadzą schody proste, znajduje się w centralnej części fasady.

</doc>
<doc id="4703106" url="https://pl.wikipedia.org/wiki?curid=4703106" title="Shin Kyung-sook">
Shin Kyung-sook

Shin Kyung-sook (; ur. 1963 niedaleko Jeongeup) – południowokoreańska pisarka, laureatka . 
Życiorys.
Urodziła się w wiosce niedaleko Jeongeup, w dzieciństwie pracowała na roli. W wieku 16 lat przeniosła się do Seulu, gdzie utrzymywała się z pracy w fabryce i uczęszczała do szkoły wieczorowej, po czym studiowała twórcze pisanie w miejscowej akademii. Po studiach pracowała m.in. w rozgłośni radiowej i wydawnictwie. W 2011 była profesorką wizytującą na Uniwersytecie Columbia.
Mieszka w Seulu z mężem, poetą i wykładowcą, Nam Jin-wo. 
Twórczość.
Jej debiutanckie opowiadanie opublikowano, gdy miała 22 lata. Rozgłos przyniosła jej powieść "" (2009), która opisuje zniknięcie matki w Seulu i jego konsekwencje z perspektywy rodziny: dorosłych dzieci i ojca, doceniających rolę matki, dopiero gdy już jej nie ma. Książka sprzedała się w Korei w dwóch milionach egzemplarzy, ukazała się w 34 krajach oraz została pierwszą i jedyną koreańską powieścią na liście bestsellerów dziennika „The New York Times” (2011). W 2010 powstała adaptacja teatralna książki. "Zaopiekuj się moją mamą" przyniosło autorce także nagrodę Man Asian Literary Prize. 
Jest laureatką licznych nagród literackich, w tym nagród Manhae (1995), Dong-in (1997), Yi Sang (2001) czy Prix de L’Inapercu (2006). W czerwcu 2012 została południowokoreańskim ambasadorem dobrej woli UNICEF. 
W 2015 została oskarżona przez pisarza o plagiat fragmentów opowiadania Yukio Mishimy z 1961 w jednym ze swoich opowiadań. Autorka przeprosiła za sytuację, lecz nie potwierdziła otwarcie zarzutu, a jej wydawnictwo wycofało kwestionowany zbiór opowiadań z dystrybucji. 
Po polsku ukazały się trzy powieści Shin Kyung-sook: "Zaopiekuj się moją mamą" (2010, tłum. Anna Diniejko-Wąs, Anna i Marzena Stefańska-Adams), "Będę tam" (2012, tłum. Marzena Stefańska-Adams) oraz "Dworska tancerka" (2020, tłum. Ewa Rynarzewska), wszystkie wydane nakładem Wydawnictwa Kwiaty Orientu.

</doc>
<doc id="4703111" url="https://pl.wikipedia.org/wiki?curid=4703111" title="Pałac w Woskowicach Małych">
Pałac w Woskowicach Małych

Pałac w Woskowicach Małych – zabytkowy pałac, który znajduje się w Woskowicach Małych.
Budowla powstała około 1800 r. na zrębie wcześniejszej. Ostatnia przebudowa w 1912 roku nadała jej styl neogotycki. Pałac wybudowano na planie prostokąta z wysoką wieżą od wschodu, obecnie znajduje się w nim Ośrodek Leczenia Odwykowego (OLO), od 1960 roku.

</doc>
<doc id="4703117" url="https://pl.wikipedia.org/wiki?curid=4703117" title="Pałac w Dąbrówce Górnej">
Pałac w Dąbrówce Górnej

Pałac w Dąbrówce Górnej – zabytkowy pałac, który znajduje się w Dąbrówce Górnej.
W latach 1907–1909 pałac został przebudowany w stylu neobarokowym. Po zajęciu tego terenu przez wojska radzieckie wnętrza pałacu służyły za stajnię i zostały mocno zdewastowane. Później urządzano w nich ośrodek szkoleniowy BHP dla pracowników PGR-u. Od połowy lat 80. XX w. pałac stał pusty. W 1993 r. kupił go prywatny właściciel z myślą o remoncie i adaptacji budynku na hotel.

</doc>
<doc id="4703122" url="https://pl.wikipedia.org/wiki?curid=4703122" title="Instytut Polski w Nowym Delhi">
Instytut Polski w Nowym Delhi

Instytut Polski w Nowym Delhi (ang. "Polish Institute in New Delhi") – polska placówka kulturalna w stolicy Indii podlegająca Ministerstwu Spraw Zagranicznych RP.
Instytut został założony w czerwcu 2012. Głównym jego zadaniem jest wypełnianie zadań z zakresu dyplomacji publicznej, tj. utrzymywanie dobrych stosunków społecznych, naukowych i kulturalnych między Polską a Indiami. Instytut organizuje wystawy, koncerty, pokazy filmów, promocje książek, przekłady książek, koordynuje wymianę naukową i kulturową. Celem Instytutu jest poszerzanie wiedzy na temat Polski: kultury, sztuki, nauki, historii, gospodarki, polityki, socjologii.
Instytut znajduje się w centrum Delhi, przy Jor Bagh 67, w pobliżu innych ważnych instytucji kultury, jak India Habitat Centre i India International Centre (IIC). Wnętrza siedziby otwartej 20 maja 2015 zaprojektowane zostały przez architekta Macieja Walczynę.

</doc>
<doc id="4703123" url="https://pl.wikipedia.org/wiki?curid=4703123" title="Pałac w Kostowie">
Pałac w Kostowie

Pałac w Kostowie – zabytkowy pałac, który znajduje się w Kostowie.
Historia.
Późnobarokowy pałac został wzniesiony pod koniec XVIII w. dla Friedricha von Strachwitz. Był to budynek dwukondygnacjowy, nakryty dachem mansardowym, z centralnie umieszczonym trzykondygnacyjnym ryzalitem, zwieńczonym trójkątnym przyczółkiem. Około 1900 pałac został przebudowany dla rodziny von Ballestrem, między innymi dobudowano ośmioboczną wieżę, zwieńczoną baniastym hełmem. W 1955 pałac został w znacznym stopniu zniszczony przez pożar. Odbudowa z lat 1957–1958 zniekształciła sylwetkę budynku, poprzez dodanie trzeciej kondygnacji oraz zatarła większość cech stylowych.

</doc>
<doc id="4703124" url="https://pl.wikipedia.org/wiki?curid=4703124" title="Shin Kyung-Sook">
Shin Kyung-Sook



</doc>
<doc id="4703128" url="https://pl.wikipedia.org/wiki?curid=4703128" title="Pałac w Krzywiczynach">
Pałac w Krzywiczynach

Pałac w Krzywiczynach – zabytkowy pałac, który znajduje się w Krzywiczynach.
Historia.
Pałac został zbudowany w 1780 roku w stylu klasycystycznym na miejscu poprzedniej konstrukcji. Wzniesiony na rzucie wydłużonego prostokąta z podjazdem od frontu, murowany, otynkowany, piętrowy, częściowo podpiwniczony piwnicami o kolebkowych sklepieniach. Ściany dzielą pilastry dźwigające profilowany gzyms koronujący. Pałac posiada dwutraktowy układ wnętrza. Obiekt posiada ok. 1100 m kw. powierzchni użytkowej. W okolicach pałacu są zachowane czworaki oraz zabudowania gospodarcze.
Park.
Zabytkowy park znajduje się w bezpośrednim otoczeniu pałacu. Park założony w stylu krajobrazowym o układzie opartym na pięknie przyrodniczych form naturalnych, nieuregulowanych układów drzew, wyeksponowanych form szkieletowych (Ogrody Polskie). Drzewa pozostawione w formie naturalnej, swobodnie rozrośniętej (płacząca forma lipy, dębu, buka, trójigliczni). Zachowała się jedyna w formie zabytkowej aleja klonowa. Najstarsze egzemplarze drzew to 2 dęby, które mają od 200 do 250 lat. Najbardziej rozpowszechnionym gatunkiem jest klon pospolity. Współdominującym gatunkiem jest grab i lipa drobnolistna. Gatunki iglaste są reprezentowane nielicznie przez cyprysik Lawsona i nutkajski, żywotnik olbrzymi. Park ma powierzchnię 3,77 ha. Od 1853 r. do 1945, posiadłość znajdowała się we władaniu rodziny Watzdorf. Z faktem przejęcia posiadłości przez tę rodzinę należy wiązać drugi etap formowania parku – wiek drzew ok. 120 lat. Park jest wpisany do rejestru zabytków województwa opolskiego pod numerem KS-A-17/77.

</doc>
<doc id="4703130" url="https://pl.wikipedia.org/wiki?curid=4703130" title="Józef Lewkiewicz">
Józef Lewkiewicz

Józef Lewkiewicz (ur. 9 kwietnia 1899 w Brzesku, poległ 16 września 1920 pod Dytiatynem) – podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Eustachego i Marii z domu Flak.
Ukończył szkołę ludową i szkołę przemysłową. Od kwietnia 1915 roku w Legionach Polskich, w których walczył na froncie rosyjskim, gdzie został ranny. Następnie pełnił służbę w warsztatach I Brygady. Po kryzysie przysięgowym (lipiec 1917 roku) w randze plutonowego służył w Dowództwie Taborów Polskiego Korpusu Posiłkowego. Po nieudanej próbie przejścia frontu pod Rarańczą został internowany w Szeklence, wcielony do armii austro-węgierskiej i skierowany na front włoski. Po upadku armii cesarskiej powrócił do Brzeska i przystąpił do organizowania oddziałów młodzieży gimnazjalnej do obrony Kresów Wschodnich. W listopadzie 1918 roku wstąpił jako ochotnik do odrodzonego Wojska Polskiego, od kwietnia 1919 r. przydzielony był do 3 kompanii zapasowej 16 pułku piechoty z Tarnowa. Uczestniczył w odsieczy Lwowa i walkach z Ukraińcami. Następnie bił się z bolszewikami podczas wojny polsko-radzieckiej. W szeregach 4 baterii 2 dywizjonu 1 pułku artylerii górskiej wziął, w dniu 16 września 1920 roku, udział w bitwie pod Dytiatynem. 
Podczas tej bitwy jego bateria uległa niemal całkowitej zagładzie po stawieniu sześciogodzinnego oporu przeważającym siłom bolszewików (w dowód uznania swego męstwa i poświęcenia 4 bateria 1 pag została później nazwana „baterią śmierci”). Ofiara polskich żołnierzy pozwoliła zatrzymać na cały dzień marsz dwóch brygad radzieckich. Starszy ogniomistrz Józef Lewkiewicz pozostał na swym stanowisku do końca i poległ śmiercią bohatera, za co odznaczony został Krzyżem Srebrnym Orderu Virtuti Militari. Nadanie to zostało następnie potwierdzone dekretem Wodza Naczelnego marszałka Józefa Piłsudskiego L.14135 z 18 sierpnia 1922 roku (opublikowanym w Dzienniku Personalnym Ministerstwa Spraw Wojskowych Nr 41 z dnia 27 października 1922 roku). 
Józef Lewkiewicz nie zdążył założyć rodziny. 

</doc>
<doc id="4703131" url="https://pl.wikipedia.org/wiki?curid=4703131" title="Cacongo">
Cacongo

Cacongo – miasto w Angoli, w prowincji Kabinda.

</doc>
<doc id="4703132" url="https://pl.wikipedia.org/wiki?curid=4703132" title="Monety Rzeczypospolitej Obojga Narodów">
Monety Rzeczypospolitej Obojga Narodów



</doc>
<doc id="4703135" url="https://pl.wikipedia.org/wiki?curid=4703135" title="Pałac w Klisinie">
Pałac w Klisinie

Pałac w Klisinie – zabytkowy pałac, który znajduje się w Klisinie.
W XVI wieku ówcześni właściciele Klisina rozpoczęli budowę renesansowego dworu, którą zakończono w połowie XVII wieku. Po pożarze dworu w 1758 r., wzniesiono w jego miejscu barokowy dwupiętrowy pałac.

</doc>
<doc id="4703139" url="https://pl.wikipedia.org/wiki?curid=4703139" title="Kocioł Morskiego Oka">
Kocioł Morskiego Oka

Kocioł Morskiego Oka (, , ) – duży kocioł lodowcowy w Dolinie Rybiego Potoku w polskich Tatrach Wysokich. Znajduje się w nim największe jezioro Tatr Polskich i w ogóle całych Tatr – Morskie Oko. Od północnej strony kocioł zamknięty jest morenowym wałem, który jest jedną z najbardziej typowych moren czołowych w Tatrach. Stoi na niej Schronisko PTTK nad Morskim Okiem. Z pozostałych trzech stron kocioł otaczają szczyty górskie. Obramowanie kotła Morskiego Oka tworzą:
Kocioł Morskiego Oka powstał na zbiegu trzech jęzorów lodowcowych spływających spod Rysów: z Bańdziocha i z Dolinki za Mnichem. W otoczeniu kotła znajdują się najwyższe szczyty Polski; ma on dobrze wykształcone cechy typowe dla kotłów lodowcowych: trójpiętrowy układ kotłów, lodowcowe podcięcia zboczy, moreny boczne i ogładzenia skał. Z otaczających go szczytów uchodzą do kotła wielkie żleby: Marchwiczny Żleb, Urwany Żleb, Szeroki Żleb, Mnichowy Żleb, Cubryński Żleb, Żleb Krygowskiego, Owczy Żleb, Żleb spod Diabłów, Apostolski Żleb, Apostolska Depresja i Żabi Żleb. Znoszony przez nie materiał skalny utworzył wielkie piargi stopniowo zasypujące jezioro. Największe znajdują się nad południowym jego brzegiem: Szeroki Piarg, Skalnisty Piarg, Zielony Piarg i Kosowinowy Piarg. Obejmowane są wspólną nazwą Wielki Piarg. Materiał skalny zniesiony Szerokim Żlebem zasypał część jeziora tworząc Półwysep Miłości, a stożek napływowy z Żabiego Żlebu na przeciwległym brzegu jeziora utworzył półwysep Biały Piarżek. W podnóża szczytów otaczających kocioł wcinają się zatoki Ucho i Hińczowa Zatoka. Badania geofizyczne wykazały, że średnia miąższość zniesionych z gór i akumulowanych na dnie kotła osadów wynosi 5,6–6,5 m, a stożek napływowy na przedłużeniu Półwyspu Miłości ciągnie się 100 m w głąb jeziora, dzieląc je na część północną i południową.
Szlaki turystyczne.
Dookoła Morskiego Oka prowadzi czerwono znakowany szlak turystyczny. Odchodzą od niego szlaki w wyższe partie Tatr:

</doc>
<doc id="4703140" url="https://pl.wikipedia.org/wiki?curid=4703140" title="Pałac w Wysokiej (powiat głubczycki)">
Pałac w Wysokiej (powiat głubczycki)

Pałac w Wysokiej – zabytkowy pałac, który znajduje się w Wysokiej.
Wybudowany w roku 1749 przez Karola Traugot Skrbenskiego, w Księstwie Krnowvskim. Przebudowany na barokowy w roku 1850. Całkowicie zdewastowany pod koniec XX wieku. Od 2010 roku twa odbudowa. Wokół znajduje się zabytkowy park, który jest wstępnie odrestaurowany; z paradnym podjazdem, i XIX wieczną aleją lipową. Na terenie pobliskiego zabytkowego folwarku płacowego. Odbywają się bardzo ciekawe wydarzenia sportowe i kulturalne, wesela i spotkania. Informacje o wydarzeniach na FB 
Historia.
Zespół pałacowo parkowy z folwarkiem
Najprawdopodobniej wieś Wysoka w dzisiejszej gminie Branice, została założona około XIII wieku. Po raz pierwszy została odnotowana w roku 1267 jako Wissoka. 
W 1450 roku jej właścicielem był Jan Havranowski, który 25 stycznia 1485 r. kupił Klimkovice, a w następnym roku majątek o nazwie Petretin. Poślubił Annę, córkę Niczki von Heide z Nowej Cerekwi, wdowę po Ulryku z Gródczan. W 1480 r. został odnotowany jako członek komisji rozgraniczającej majątki Samborowice i Pietrowice Wielkie.
W maju 1565 roku źródła wymieniają Jerzego Wysockiego z Wysokiej, który został aresztowany przez Karniowską (Krnovską ) radę margrabiego Jerzego Fryderyka Hohenzollerna i zmuszony do zapłacenia po upływie terminu kary pieniężnej w wysokości 50 florenów. Prawdziwym powodem tego aresztu była walka morawskiej szlachty księstwa Karniowskiego o uznawane przez nią prawa morawskie, które chciał zastąpić prawem niemieckim margrabia Hohenzollern. 
Według autora Herbów szlachty śląskiej, Romana Sękowskiego, w 1575 r. starosta księstwa Karniowskiego Joachim von der Dame był starostą lub właścicielem Wysokiej.
W II połowie XVI wieku właścicielem Wysokiej był Martin Kinner von Scherffenstein. Był to urodzony w 1534 roku w Głubczycach luteranin, który studiował w Wittenberdze filozofię i poezję. Jego nauczycielem i przyjacielem był słynny niemiecki humanista i grecysta Filip Melanchton. W 1557 roku po powrocie do Głubczyc Kinner został pisarzem miejskim i syndykiem. Mieszkał w domu przy dzisiejszej ul. Kozielskiej. Był kompozytorem pieśni kościelnych, napisał utwory w 2 księgach, pt. „Silvulae musicae.” Poza majątkiem Wysoka, posiadał również Bogdanowice oraz Lodenice. Zmarł w 1597 roku we wsi Broszowice koło Ząbkowic Śląskich, w drodze z Kłodzka do Wrocławia. Został pochowany w głubczyckim kościele parafialnym, gdzie do dziś zachowała się jego płyta nagrobna (w kruchcie) z renesansowym kartuszem herbowym. Miał 14 dzieci, z których równoimienny syn, Martin, został zamordowany w drodze z Wysokiej do Holasovic w 1595 roku przez własnego strzelca. Dziedzicem majątku został Chrystian Kinner von Scherffenberg.
W 1727 roku znajdujemy na Wysokiej barona Poppena, pana na Dzierżysławiu i Lubotyniu. W 1740 roku Wysoką, Dzierżysław i Lubotyń otrzymała jako posag córka Poppena, Gabriela, która poślubiła Karola Traugotta Skrbenskiego nad Hostalkovem i to właśnie oni zbudowali pałac w roku 1749 roku. Córka ich, Maksymiliana, poślubiła hrabiego Sobecka, który przejął Wysoką, Dzierżysław i Lubotyń, natomiast syn tego hrabiego, Antoni hrabia v. Sobeck, który wiódł hulaszcze kawalerskie życie, wydzierżawił w 1819 roku majątek gminie Wysoka, a gmina zakupiła go w 1821 roku za 52 tys. talarów. Ponieważ gmina okazała się niewypłacalna, majątek kupił adwokat Josef Klaps z Opawy w 1832 roku za 31 tys. tal., późniejszy właściciel majątków Branice i Michałkowice, a po nim przejęła go jego córka, Maria, w drugim małżeństwie żona barona Fryderyka v. Eickstedt na Strzybniku. Rodzina v. Eickstedt była na Wysokiej jeszcze w 1926 roku (Fritz Mordian v. Bischoffshausen - Eickstedt). 
W I poł. XVIII w., został zbudowany barokowy pałac w Wysokiej, a ...z gustem przebudowany w 1850r. Na piętrze nad sienią znajdował się piękny salon z zaokrąglonymi narożnikami. Nad wejściem do pałacu w 1850r. zamocowano balkon z żeliwną ozdobną balustradą. Dekoracje malarskie pałacu wykonał Franz Anton Sebastini w 1776r. w.
Kto był później właścicielem pałacu w Wysokiej? Wg pewnej, starszej mieszkanki tej wsi, był nim niejaki Haensel, który miał żonę Valerię, syna i córkę. Dostał się do niewoli podczas II wojny światowej. Wrócił po wojnie, został zatrzymany przez polską milicję i zmarł w obozie w Świętochłowicach. Na cmentarzu przykościelnym w Wysokiej zachował się nagrobek niejakiej Valerii Haensel, zmarłej w 1937r. Najprawdopodobniej była to właśnie żona właściciela pałacu. Z napisu na nagrobku wynika, że była członkinią NSDAP i kierowniczką miejscowej narodowo-socjalistycznej organizacji kobiet.
Pałac po wojnie przejęło państwo polskie i przeszedł on pod zarząd miejscowego PGR. Przez pewien czas mieszkało tu kilka rodzin i odbywały się tu wesela. Gdy ludzie się stąd wyprowadzili, wyposażenie zostało rozszabrowane. Zniknęły meble, obrazy, nawet posadzki i piece. Pałac ulegał powolnej dewastacji, mimo że ujęty był w rejestrze zabytków. Zniknęła wieńcząca go wieżyczka-sygnaturka z 1850r., widoczna jeszcze na zdjęciu w Katalogu zabytków z 1960 roku, zniknął też balkon zdobiący elewację frontową. Wnętrza pozbawiane okien, drzwi, wystrojów, zrujnowane schody i zawalone stropy. 
Zakupiony na licytacji sądowej barokowy pałac i park w totalnej ruinie, tylko dzięki podjęciu bezzwłocznych działań zabezpieczających, zostały uratowane przed niechybnym zapadnięciem się w niebyt. W grudniu 2013 roku podjęto działania w celu scalenia Parku, Pałacu i Folwarku. Dzięki współpracy z Wojewódzkim Konserwatorem Zabytków w Opolu, oraz Ministrem Kultury i Dziedzictwa Narodowego, Pałac powstaje z ruin, a cały Zespół Pałacowo-parkowy z Folwarkiem jest wspaniałym tłem dla organizowanych tam imprez kulturalnych, organizowanych już od roku 2010. Wydarzenia o zasięgu ponadregionalnym, w których licznie uczestniczą obywatele Polski i Czech. Planowane są imprezy których realizacja, co roku rozszerza zasięg oddziaływania zarówno po stronie polskiej, jak i po stronie czeskiej, wpisując się na stałe w kalendarz wydarzeń kulturalnych regionu.
Podczas wydarzeń obiekt jest udostępniany do zwiedzania, atrakcją jest możliwość kontaktu ze zwierzętami gospodarskimi.
Na terenie kompleksu działa Klub Jeździecki, a obiektem zarządza Fundacja "pałac Wysoka".

</doc>
<doc id="4703142" url="https://pl.wikipedia.org/wiki?curid=4703142" title="Inhuca">
Inhuca

Inhuca – miasto w Angoli, w prowincji Kabinda.

</doc>
<doc id="4703147" url="https://pl.wikipedia.org/wiki?curid=4703147" title="Malembo">
Malembo

Malembo – miasto w Angoli, w prowincji Kabinda.

</doc>
<doc id="4703149" url="https://pl.wikipedia.org/wiki?curid=4703149" title="Pałac w Janowie">
Pałac w Janowie

Pałac w Janowie – zabytkowy pałac, który znajduje się w Janowie.
Wybudowany w 1913 roku przez rodzinę Pheil, w miejscu starszej budowli, której właścicielem był von Tschirsky. Ostatnim właścicielem janowskiego pałacu, w latach 1905–1939 był Otto Moll.

</doc>
<doc id="4703150" url="https://pl.wikipedia.org/wiki?curid=4703150" title="Massabi">
Massabi

Massabi – miasto w Angoli, w prowincji Kabinda.

</doc>
<doc id="4703151" url="https://pl.wikipedia.org/wiki?curid=4703151" title="Żabki (przystanek kolejowy)">
Żabki (przystanek kolejowy)

Żabki (; ) – przystanek kolejowy w pobliżu miejscowości Żabka, w rejonie kiwereckim, w obwodzie wołyńskim, na Ukrainie. Leży na linii Lwów – Kiwerce.

</doc>
<doc id="4703153" url="https://pl.wikipedia.org/wiki?curid=4703153" title="Ebford">
Ebford

Ebford – osada w Anglii, w hrabstwie Devon. Leży 8 km od miasta Exeter. W 2011 miejscowość liczyła 391 mieszkańców.

</doc>
<doc id="4703156" url="https://pl.wikipedia.org/wiki?curid=4703156" title="Pałac w Jędrzejowie">
Pałac w Jędrzejowie

Pałac w Jędrzejowie – zabytkowy pałac, który znajduje się w Jędrzejowie.
Według niektórych podań pałac należał do zakonu krzyżackiego. W XVII wieku wraz z dobrami należał do rodziny von Gilgenheimb, a od XIX wieku do rodziny von Francken-Sierstopff. W obecnym kształcie powstał około 1882 roku w stylu neogotyckim. Obecnie w domu znajduje się dom opieki społecznej.

</doc>
<doc id="4703157" url="https://pl.wikipedia.org/wiki?curid=4703157" title="Miconge">
Miconge

Miconge (również pod nazwą Miconje, rzadziej Mikonge lub Mikonje) – gmina i miasto w Angoli, w prowincji Kabinda i dystrykcie Belize. W 2014 r. gminę zamieszkiwało 5104 osób, głównie ze społeczności Basundi z plemienia Kongo. W gminie Miconge znajduje się wysokogórski, zalesiony rejon Alto Sunde (również pod nazwą Alto-Sundi), część górskiego lasu deszczowego Mayombe.

</doc>
<doc id="4703158" url="https://pl.wikipedia.org/wiki?curid=4703158" title="Daczne (stacja kolejowa w obwodzie wołyńskim)">
Daczne (stacja kolejowa w obwodzie wołyńskim)

Daczne (; ) – stacja kolejowa w miejscowości Daczne, w rejonie kiwereckim, w obwodzie wołyńskim, na Ukrainie. Leży na linii Lwów – Kiwerce.

</doc>
<doc id="4703161" url="https://pl.wikipedia.org/wiki?curid=4703161" title="Necuto">
Necuto

Necuto – miasto w Angoli, w prowincji Kabinda.

</doc>
<doc id="4703172" url="https://pl.wikipedia.org/wiki?curid=4703172" title="Baixo Longa">
Baixo Longa

Baixo Longa – miasto w Angoli, w prowincji Cuando-Cubango.

</doc>
<doc id="4703185" url="https://pl.wikipedia.org/wiki?curid=4703185" title="Pryłuckaja">
Pryłuckaja

Pryłuckaja (; ) – przystanek kolejowy w miejscowości Pryłućke (hist. "Kiwerce"), w rejonie kiwereckim, w obwodzie wołyńskim, na Ukrainie. Leży na linii Lwów – Kiwerce.

</doc>
<doc id="4703190" url="https://pl.wikipedia.org/wiki?curid=4703190" title="Caiundo">
Caiundo

Caiundo – miasto w Angoli, w prowincji Cuando-Cubango.

</doc>
<doc id="4703194" url="https://pl.wikipedia.org/wiki?curid=4703194" title="Daczne (stacja kolejowa)">
Daczne (stacja kolejowa)



</doc>
<doc id="4703197" url="https://pl.wikipedia.org/wiki?curid=4703197" title="Półwysep Miłości">
Półwysep Miłości

Półwysep Miłości – stożek napływowy wcinający się od zachodu w Morskie Oko u wschodnich podnóży Miedzianego. Zbudowany jest z materiału skalnego znoszonego ze zboczy Miedzianego przez Szeroki Żleb. Materiał ten stopniowo zasypuje przybrzeżne partie Morskiego Oka i tworzy półwysep stopniowo zwiększający swoją powierzchnię i wysokość. Porasta go kosodrzewina.
Półwysep Miłości nosi też nazwę Mały Piarżek. Jego nadziemna część ma długość 50 m, badania geofizyczne wykazały jednak, że zbudowany ze skał zniesionych z masywu Miedzianego stożek napływowy wnika daleko w głąb Morskiego Oka. Jego podwodna część ma długość około 100 m i dzieli jezioro na dwie części; północną i południową.
Po przeciwległej stronie Morskiego Oka znajduje się drugi piarg tworzący półwysep – Biały Piarżek.
Szlaki turystyczne.
Półwysep Miłości przecina czerwony szlak turystyczny okrążający Morskie Oko.

</doc>
<doc id="4703199" url="https://pl.wikipedia.org/wiki?curid=4703199" title="Calai">
Calai

Calai – miasto w Angoli, w prowincji Cuando-Cubango.

</doc>
<doc id="4703208" url="https://pl.wikipedia.org/wiki?curid=4703208" title="Chinguanja">
Chinguanja

Chinguanja – miasto w Angoli, w prowincji Cuando-Cubango.

</doc>
<doc id="4703210" url="https://pl.wikipedia.org/wiki?curid=4703210" title="Bumar-Waryński">
Bumar-Waryński



</doc>
<doc id="4703212" url="https://pl.wikipedia.org/wiki?curid=4703212" title="Seyneb Saleh">
Seyneb Saleh

Seyneb Saleh (ur. 25 grudnia 1987 w Aalen) – niemiecka aktorka filmowa, telewizyjna i teatralna. Najbardziej znana z roli Naadirah w filmie "Bez słowa" z 2018.
Życiorys.
Jej matka jest Niemką, a ojciec ma pochodzenie irackie. Przez dwa lata mieszkała w Casablance, uczęszczając do amerykańskiej szkoły. Wychowywała się jednak głównie w Niemczech. W latach 2008–2012 studiowała aktorstwo w Universität der Künste Berlin. W 2010 otrzymała stypendium "Studienstiftung des deutschen Volkes""."
Po zdobyciu głównej roli w "Das rote Zimmer" w filmie Rudolfa Thome, pojawiła się w "Offroad", grając u boku takich aktorów jak Nora Tschirner i Elyas M’Barek. W 2012 dołączyła do zespołu teatru w Grazu. Poza małymi występami w filmach, pojawiała się głównie na scenie.

</doc>
<doc id="4703215" url="https://pl.wikipedia.org/wiki?curid=4703215" title="Promysłowa">
Promysłowa

Promysłowa (; ) – przystanek kolejowy w miejscowości Łuck, w obwodzie wołyńskim, na Ukrainie. Leży na linii Lwów – Kiwerce.

</doc>
<doc id="4703216" url="https://pl.wikipedia.org/wiki?curid=4703216" title="Cuangar">
Cuangar

Cuangar – miasto w Angoli, w prowincji Cuando-Cubango.

</doc>
<doc id="4703221" url="https://pl.wikipedia.org/wiki?curid=4703221" title="Cuchi">
Cuchi

Cuchi – miasto w Angoli, w prowincji Cuando-Cubango.

</doc>
<doc id="4703223" url="https://pl.wikipedia.org/wiki?curid=4703223" title="Cueio">
Cueio

Cueio – miasto w Angoli, w prowincji Cuando-Cubango.

</doc>
<doc id="4703224" url="https://pl.wikipedia.org/wiki?curid=4703224" title="Adam Zakrzewski (naukowiec)">
Adam Zakrzewski (naukowiec)

Adam Zakrzewski (ur. 1856 na Podolu, zm. 1 listopada 1921 w Warszawie) – publicysta, ekonomista i etnograf; propagator języka esperanto, w ostatnich latach życia członek sekcji statystycznej warszawskiego magistratu. Posługiwał się pseudonimem Z. Adam. Napisał Historio de Esperanto.
Ukończył studia na Wydziale Fizyki i Matematyki Uniwersytetu w Sankt-Petersburgu (od 1991 roku Petersburski Uniwersytet Państwowy). Początkowo uczył się volapüku, w 1894 roku zaczął zajmować się językiem esperanto. Zakrzewski studiował także inne projekty językowe i w 1896 roku zaproponował własny język sztuczny: Lingva International. Po powrocie do esperanto wziął udział w Światowym Kongresie Esperanto w 1905 roku i od tego momentu poświęcił cały swój czas na rozwój języka i ruchu esperanckiego.
Napisał wiele książek, współpracował przy polskiej „Wielkiej Encyklopedii”; należał do pierwszego warszawskiego Esperanto-Societo, a w 1908 roku był współzałożycielem Pola Esperanto-Societo. Pisał artykuły językowe na temat esperanto dla polskich gazet i prasy esperanckiej. Jest autorem pracy statystycznej: "Esperanto en sia unua jardudeko 1887-1908". Napisał broszury, publikacje, artykuły i opracowania teoretyczne na temat esperanto w językach: polskim, francuskim i esperanto. Był członkiem Komitetu językowego. Był lingwistą i tłumaczył prace Herberta Spencera na język polski. Pisał prace statystyczne i etnograficzne na temat Polski. Ze względu na swoje zasługi naukowe został wybrany na członka Akademii Umiejętności.
Zginął w wypadku samochodowym w 1921 roku.

</doc>
<doc id="4703225" url="https://pl.wikipedia.org/wiki?curid=4703225" title="Cuito Cuanavale">
Cuito Cuanavale

Cuito Cuanavale – miasto w Angoli, w prowincji Cuando-Cubango.

</doc>
<doc id="4703226" url="https://pl.wikipedia.org/wiki?curid=4703226" title="Todor Gečevski">
Todor Gečevski

Todor Gečevski (mac.: Тодор Гечевски; ur. 28 sierpnia 1977 w Kawadarci) – macedoński koszykarz, występujący na pozycjach silnego skrzydłowego lub środkowego, reprezentant kraju.
W sierpniu 2001 był na testach w polskim klubie Azoty Unia Tarnów.

</doc>
<doc id="4703228" url="https://pl.wikipedia.org/wiki?curid=4703228" title="Cutato">
Cutato

Cutato – miasto w Angoli, w prowincji Cuando-Cubango.

</doc>
<doc id="4703229" url="https://pl.wikipedia.org/wiki?curid=4703229" title="Cutuile">
Cutuile

Cutuile – miasto w Angoli, w prowincji Cuando-Cubango.

</doc>
<doc id="4703230" url="https://pl.wikipedia.org/wiki?curid=4703230" title="Gruszka (Tatry)">
Gruszka (Tatry)

Gruszka (, , ) – zbudowana z granitów skała tworząca lewe (patrząc od dołu) obramowanie Hińczowej Zatoki nad Morskim Okiem w Tatrach Polskich. Znajduje się powyżej górnego końca wielkiego Zielonego Piargu, a poniżej progu Małego Bańdziocha zwanego też Małym Mięguszowieckim Kotłem. Po północno-wschodniej stronie Gruszki znajduje się niższa i wydłużona jej część zwana Szypułką, górną zaś częścią Gruszka łączy się z progiem zamykającym od południowego zachodu Hińczową Zatokę.
Hińczowa Zatoka i opadający do niej Cubryński Żleb oddzielają masyw Mięguszowieckich Szczytów od masywu Cubryny. Gruszka należy do masywu Mięguszowieckich Szczytów. U zachodnich i północnych podnóży Gruszki znajduje się Hińczowy Śnieżnik.
Gruszka na wszystkie strony opada ścianami. Najbardziej stroma jest jej ściana zachodnia opadająca do Hińczowej Zatoki, najniższe i najbardziej porośnięte trawą ścianki tworzą prawe ograniczenie Żlebu Krygowskiego. Ściana północna opada do Skalnistego Piargu

</doc>
<doc id="4703231" url="https://pl.wikipedia.org/wiki?curid=4703231" title="Rosyjska polityka historyczna">
Rosyjska polityka historyczna

Rosyjska polityka historyczna – działania władz państwowych na rzecz kształtowania pamięci zbiorowej (świadomości historycznej) społeczeństwa Rosyjskiej Federacji.
Po rozpadzie Związku Radzieckiego postsowiecka polityka historyczna w latach 1990. adaptowała się do nowego państwa: Federacji Rosyjskiej, z jednej strony rozliczając się z okresem komunistycznym, w szczególności represjami i systemem gułagów, a z drugiej szukając nowych wartości, często nawiązując do idei okresu komunistycznego i wcześniejszej Rosji carskiej.
W okresie po roku 2000, po objęciu władzy przez Władimira Putina, w polityce tej zdecydowanie osłabił się wątek rozrachunku z okresem komunistycznym, w szczególności z okresem stalinowskim, skupiając się na państwowości rosyjskiej od czasów najdawniejszych i imperialnym charakterze rosyjskiego państwa.
Ocena Rosji carskiej.
Dekretem z 2004 roku Dzień Jedności Narodowej (ros. День народного единства) obchodzony jest w 4 listopada, czyli w dniu odbicia w 1612 roku kremla moskiewskiego opanowanego przez wojska I Rzeczypospolitej (w trakcie wojny polsko-rosyjskiej 1609–1618) przez powstańców ludowych pod przywództwem Dymitra Pożarskiego i Kuźmy Minina, w zastępstwie przypadającej na 7 listopada rocznicy wybuchu rewolucji bolszewickiej.
Z kolei w 2016 roku Putin nazwał księcia Włodzimierza, wczesnośredniowiecznego władcę Rusi Kijowskiej, „zbieraczem i obrońcą ziem ruskich” oraz „dalekowzrocznym mężem stanu, który położył fundament pod silne, jednolite, scentralizowane państwo, zapoczątkowując dzieło zjednoczenia wielkiej rodziny równych sobie narodów, języków, kultur i religii”.
Ocena Wszechrusi.
Rosyjska polityka historyczna nawiązuje do koncepcji Wszechrusi (zapoczątkowanej w 1547 roku przez koronację wielkiego księcia moskiewskiego Iwana IV Groźnego na „cara Wszechrusi”), z czym wiąże się zaprzeczenie istnienia samodzielnej narodowości ukraińskiej i białoruskiej oraz rolą Moskwy jako światowego centrum prawosławia.
Ocena okresu ZSRR.
Rosyjska polityka historyczna w dużej mierze jest wyznaczana kolejnymi wystąpieniami prezydenta Putina. W dorocznym orędziu 25 kwietnia 2005 roku wygłoszonym przed Zgromadzeniem Federalnym Rosji, połączonymi izbami parlamentu, Radą Federacji i Dumą Państwową, prezydent Putin nazwał rozpad Związku Radzieckiego w 1991 r. największą katastrofą geopolityczną XX wieku. Stanowisko to łączy się z rehabilitacją tajnych służb i dawnego NKWD i KGB.
Ocena II wojny światowej.
Okres II wojny światowej jest dalej zwany „Wielką Wojną Ojczyźnianą”, z czego wynika ograniczenie jej do lat 1941–1945 i pomijanie roli paktu Ribbentrop-Mołotow. W związku z 65. rocznicą zakończenia II wojny światowej Putin stwierdził, że to Polska jest winna wybuchu wojny, co wywołało sprzeciw Europarlamentu oraz władz polskich.
Neoimperializm i koncepcja „rosyjskiego świata (miru)”.
Politykę współczesnej Rosji charakteryzuje się często jako neoimperialną. Łączy się to ściśle z koncepcją rosyjskiego świata. Ma być on wspólnotą rosyjskiego języka i kultury, przy zachowaniu konserwatywnych wartości i konfrontacji kulturowej z rzekomo bezbożnym i rozwiązłym Zachodem. W 2007 roku Władimir Putin dał podwaliny pod budowę „rosyjskiego świata”, zakładając poza granicami Rosji sieć rosyjskich centrów kultury, o nazwie „Ruski Mir”, podobnych do brytyjskiej British Council czy chińskich Instytutów Konfucjusza.
Wedle rosyjskiego deputowanego Wiaczesława Nikonowa (prawnuka Wiaczesława Mołotowa) „rosyjski świat to niezależna cywilizacja, która jest w stanie promować określone idee”. Koncepcja „rosyjskiego świata” wspierana jest przez Rosyjski Kościół Prawosławny w samej Rosji, jak i poza jej granicami.
Euroazjatyzm.
Istotnym składnikiem rosyjskiej polityki historycznej jest separacja dziejów Rosji w ramach cywilizacji euroazjatyckiej.
Rosyjska polityka historyczna a wojna hybrydowa.
Rosyjska polityka historyczna uważana jest za istotny składnik wojen hybrydowych i wojny informacyjnej, gdyż przed aneksją Krymu przypominała ona o przynależności Krymu do Rosji Carskiej i Radzieckiej oraz o włączeniu Krymu do Ukrainy wskutek decyzji Chruszczowa dopiero w roku 1954, którą uważa ona za nielegalną.

</doc>
<doc id="4703232" url="https://pl.wikipedia.org/wiki?curid=4703232" title="Dirico">
Dirico

Dirico – miasto w Angoli, w prowincji Cuando-Cubango.

</doc>
<doc id="4703234" url="https://pl.wikipedia.org/wiki?curid=4703234" title="Puchar Słowacji w piłce siatkowej mężczyzn (2019/2020)">
Puchar Słowacji w piłce siatkowej mężczyzn (2019/2020)

Puchar Słowacji w piłce siatkowej mężczyzn 2019/2020 (słow. Slovenský pohár vo volejbale mužov 2019/2020) – 22. sezon rozgrywek o siatkarski Puchar Słowacji. Zainaugurowany został 23 października 2019 roku.
W rozgrywkach o Puchar Słowacji wzięło udział osiem drużyn z Extraligi. Rozgrywki składały się z ćwierćfinałów, półfinałów oraz finału. Finał rozegrany został 9 lutego 2020 roku w Eurovia Aréna w Bratysławie.
Puchar Słowacji zdobył , pokonując w finale . MVP finału wybrany został Rosjanin Nikołaj Pawłow.
System rozgrywek.
Rozgrywki o Puchar Słowacji w sezonie 2019/2020 składają się z ćwierćfinałów, półfinałów i finału.
W drodze losowania tworzone są pary ćwierćfinałowe. W poszczególnych parach rozgrywany jest dwumecz. O awansie decyduje większa liczba zdobytych punktów meczowych. Za zwycięstwo 3:0 lub 3:1 drużyna otrzymuje 3 punkty meczowe, za zwycięstwo 3:2 - 2 punkty, za porażkę 2:3 - 1 punkt, natomiast za porażkę 1:3 lub 0:3 - 0 punktów. Jeżeli po rozegraniu dwumeczu obie drużyny mają taką samą liczbę punktów, o awansie decyduje tzw. złoty set grany do 15 punktów z dwoma punktami przewagi jednej z drużyn.
Zwycięzcy par ćwierćfinałowych uzyskują awans do półfinału rozgrywanego na analogicznych zasadach co ćwierćfinały. Zwycięzcy w parach półfinałowych rozgrywają mecz finałowy o Puchar Słowacji. Nie jest rozgrywany mecz o 3. miejsce.

</doc>
<doc id="4703237" url="https://pl.wikipedia.org/wiki?curid=4703237" title="Fultograf">
Fultograf

Fultograf – skonstruowane w latach 20. XX wieku urządzenie do odbierania obrazów przesyłanych za pośrednictwem fal radiowych. Obraz był przenoszony na papier w procesie elektrochemicznym, poprzez zaciemnienie odpowiednich obszarów na papierze owiniętym wokół obracającego się cylindra. Urządzenie zostało skonstruowane przez i było w użyciu na przełomie lat dwudziestych i trzydziestych XX wieku do nadawania obrazów do domów drogą radiową.
W latach 1929–1932 za pomocą fultografu BBC przeprowadziło 759 transmisji. 

</doc>
<doc id="4703238" url="https://pl.wikipedia.org/wiki?curid=4703238" title="Teresa Żółkowska">
Teresa Żółkowska

Teresa Katarzyna Żółkowska – polska socjolog, pedagog, dr hab. nauk humanistycznych, profesor nadzwyczajny Instytutu Pedagogiki Uniwersytetu Szczecińskiego i Instytutu Pedagogiki Wydziału Społeczno-Inżynieryjnego Państwowej Wyższej Szkoły Zawodowej w Wałczu.
Życiorys.
W 1990 obroniła pracę doktorską "Rodzina a funkcjonowanie w klasie szkolnej ucznia upośledzonego umysłowo w stopniu lekkim", 18 listopada 2010 habilitowała się na podstawie pracy zatytułowanej "Wielowymiarowość edukacji i rehabilitacji osób z głębszą niepełnosprawnością intelektualną". Otrzymała nominację profesorską. Została zatrudniona na stanowisku profesora w Wyższej Szkole Biznesu w Gorzowie Wielkopolskim oraz w Wyższej Szkole Humanistycznej TWP w Szczecinie.
Objęła funkcję profesora nadzwyczajnego w Instytucie Pedagogiki na Wydziale Społecznym i Inżynieryjnym PWSZ w Wałczu, a także w Instytucie Pedagogiki na Uniwersytecie Szczecińskiego.
Była dyrektorem w Instytucie Pedagogiki na Wydziale Humanistycznym Uniwersytetu Szczecińskiego i kierownikiem w Katedrze Pedagogiki Społecznej, Resocjalizacyjnej i Pracy Socjalnej Wyższej Szkoły Humanistycznej TWP w Szczecinie.

</doc>
<doc id="4703239" url="https://pl.wikipedia.org/wiki?curid=4703239" title="Absolutnie prawdziwa miłość">
Absolutnie prawdziwa miłość

Absolutnie prawdziwa miłość (oryginalny tytuł - Jørgen + Anne = sant, międzynarodowy tytuł - Totally True Love) — norweski film familijny z elementami melodramatu i komedii kryminalnej w reżyserii Anne Sewitsky 2011 roku, oparty na książce Vigdis Hjorth "Jørgen + Anne er sant" (1984).
Fabuła.
Anne jest 10-letnią niegrzeczną dziewczynką, która poza tym źle się uczy i nie lubi rozmawiać o miłości. Kiedy po raz pierwszy widzi chłopaka o imieniu Jørgen, zakochuje się w nim od pierwszego wejrzenia. Nieco później Jørgen zostaje kolegą z klasy Anny, a dziewczynka zyskuje rywalkę, Ellen, która również zwraca uwagę na Jørgena. Główna bohaterka i jej najlepsza przyjaciółka Beate postanawiają napisać fałszywy list miłosny od Jørgena, nie myślą jednak o konsekwencjach...
Ścieżki dźwiękowe.
Kompozytorem muzyki do filmu jest Marcel Noll. Lista nazw oryginalnych utworów wyświetlanych w kolejności, w jakiej występują w filmie:
Nagrody i międzynarodowe uznanie.
W 2011 roku film zdobył nagrodę „Amanda“ w 4 kategoriach: Najlepsza edycja, Najlepszy film dla dzieci, Najlepsza reżyseria i Najlepsza scenografia. Także uczestniczył w Berlinale w tym samym roku.

</doc>
<doc id="4703241" url="https://pl.wikipedia.org/wiki?curid=4703241" title="Leon Kramarczyk">
Leon Kramarczyk

Leon Kramarczyk (ur. 1 maja 1896 w Głogininie, zm. 29 listopada 1984 w Janiszewie) – żołnierz armii niemieckiej, powstaniec wielkopolski, podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Andrzeja i Marianny z Szymczaków. Zdał egzamin czeladniczy – był kowalem. W 1915 wcielony do armii niemieckiej i w jej składzie walczył na frontach I wojny światowej. W styczniu 1919 aresztowany przez niemiecki „Grenzschutz” za posiadanie na czapce polskiego orła. Po zwolnieniu z aresztu wstąpił do oddziałów powstańczych.
W powstaniu wielkopolskim rozbrajał Niemców w rejonie Borka. W szeregach 1 pułku ułanów wielkopolskich walczył na froncie polsko-bolszewickim. W październiku 1920 "dostał rozkaz ubezpieczenia karabinami maszynowymi mostu przez rz. Ptycz w m. Krupicy. Z odległości 200 m. otworzył morderczy ogień do przeciwnika, zmusił ich do wycofania się, przez co umożliwił utrzymanie pozycji". Za bohaterstwo wykazane w walce odznaczony został Krzyżem Srebrnym Orderu Virtuti Militari.
22 stycznia 1921 został zdemobilizowany w stopniu kaprala i podjął pracę na kolei. W 1939 był maszynistą parowozów I klasy. W okresie okupacji ukrywał się, a po wyzwoleniu był szykanowany. W 1956 przeszedł na emeryturę. W 1971, w grupie innych powstańców wielkopolskich, mianowany podporucznikiem.
Zmarł w Janiszewie, pochowany na cmentarzu parafialnym w Poniecu.
Był żonaty z Józefą z Czolembków, nie miał dzieci.

</doc>
<doc id="4703244" url="https://pl.wikipedia.org/wiki?curid=4703244" title="Longa">
Longa

Longa – miasto w Angoli, w prowincji Cuando-Cubango.

</doc>
<doc id="4703245" url="https://pl.wikipedia.org/wiki?curid=4703245" title="Jørgen + Anne = sant">
Jørgen + Anne = sant



</doc>
<doc id="4703246" url="https://pl.wikipedia.org/wiki?curid=4703246" title="Luiana">
Luiana

Luiana – miasto w Angoli, w prowincji Cuando-Cubango.

</doc>
<doc id="4703247" url="https://pl.wikipedia.org/wiki?curid=4703247" title="Totally True Love">
Totally True Love



</doc>
<doc id="4703248" url="https://pl.wikipedia.org/wiki?curid=4703248" title="Maue">
Maue

Maue – miasto w Angoli, w prowincji Cuando-Cubango.

</doc>
<doc id="4703252" url="https://pl.wikipedia.org/wiki?curid=4703252" title="Omikuji">
Omikuji



</doc>
<doc id="4703256" url="https://pl.wikipedia.org/wiki?curid=4703256" title="Missombo">
Missombo

Missombo – miasto w Angoli, w prowincji Cuando-Cubango.

</doc>
<doc id="4703257" url="https://pl.wikipedia.org/wiki?curid=4703257" title="Budynek administracyjny Stacji Uzdatniania Wody w Iławie">
Budynek administracyjny Stacji Uzdatniania Wody w Iławie

Budynek administracyjny Stacji Uzdatniania Wody w Iławie – zabytkowy budynek w Iławie.
Obiekt, będący częścią zespołu budynków stacji wodnej, został ukończony w 1905. Wzniesiono go w stylu neogotyckim z nietynkowanej cegły na kamiennych fundamentach na planie prostokąta. Pięć środkowych osi budynku zajmuje ryzalit. Otwory okienne i drzwiowe zwieńczone są łukiem odcinkowym. Dach dwuspadowy był wcześniej kryty dachówką, zaś obecnie blachą. Szczyt budynku zdobią sterczyny.
Budynek wpisany jest do rejestru zabytków pod numerem A-4498 z 4.2.2008. 

</doc>
<doc id="4703259" url="https://pl.wikipedia.org/wiki?curid=4703259" title="Mucusso">
Mucusso

Mucusso – miasto w Angoli, w prowincji Cuando-Cubango.

</doc>
<doc id="4703261" url="https://pl.wikipedia.org/wiki?curid=4703261" title="Gibraltar Intermediate League (2019/2020)">
Gibraltar Intermediate League (2019/2020)

Gibraltar Intermediate League 2019/2020 – 2. edycja rozgrywek ligi rezerw na Gibraltarze. Bierze w niej udział 10 drużyn.
Uczestnicy.
Po rozwiązaniu Gibraltaru Phoenix i Gibraltaru United, a także St Joseph's F.C. Intermediate, który postanowił nie wracać do ligi po wycofaniu się w połowie poprzedniego sezonu, F.C. Bruno's Magpies Intermediate oraz College 1975 F.C. Intermediate po raz pierwszy zagrają w tej lidze. Ze względu na brak innych drużyn niezbędnych do konkurowania w Gibraltar Intermediate League F.C. Hound Dogs otrzymało specjalne pozwolenie od federacji na uczestnictwo w lidze rezerw.
Drużyny z poprzedniego sezonu:
Nowe drużyny:
Najlepsi strzelcy.
Stan na 25 stycznia 2020:

</doc>
<doc id="4703263" url="https://pl.wikipedia.org/wiki?curid=4703263" title="Michał Ładyżyński">
Michał Ładyżyński

Michał Jaksa (Jaxa) Ładyżyński (ur. 19 września 1867 w Stróżach Wielkich, zm. 10 grudnia 1931 w Sanoku) – doktor filozofii, c. k. profesor gimnazjalny, nauczyciel filologii klasycznej.
Życiorys.
Michał Ładyżyński urodził się 19 września 1867 w Stróżach Wielkich. Był synem Rusina Cyryla Jaksy Ładyżyńskiego (1830-1897, oficer armii austriackiej, burmistrz Sanoka) i Pulcherii z domu Borkowskiej (1836–1900). Miał braci Leona Józefa (ur. ok. 1868, zm. 1880), Mikołaja Cyryla (1870-1900, doktor praw), Aleksandra (ur. 1872, w 1896 wyświęcony na księdza greckokatolickiego). Był wyznania greckokatolickiego. W Sanoku w młodości zamieszkiwał z rodziną w murowanym domu przy ulicy Zamkowej.
W 1885 zdał z odznaczeniem egzamin dojrzałości w C. K. Gimnazjum w Przemyślu. Będąc studentem filozofii uchwałą Rady Miejskiej w Sanoku z 1886 został uznany przynależnym do gminy Sanok. 1 maja 1892 złożył egzamin nauczycielski. Rozporządzeniem C. K. Rady Szkolnej Krajowej z 25 lipca 1892 jako kandydat stanu nauczycielskiego został mianowany zastępcą nauczyciela w C. K. Gimnazjum w Sanoku. 13 sierpnia 1892 podjął pracę nauczyciela. Był nauczycielem filologii klasycznej. W sanockim gimnazjum uczył języka łacińskiego, języka greckiego, języka polskiego. Reskryptem C. K. Ministra Wyznań i Oświaty z 1 lipca 1893 został mianowany nauczycielem rzeczywistym w C. K. Gimnazjum w Buczaczu. W tej szkole uczył w kolejnych latach. 27 kwietnia 1895 otrzymał stopień doktora filozofii na Uniwersytecie Jagiellońskim. Rozporządzeniem C. K. Ministra Wyznań i Oświaty z 25 lipca 1896 został przeniesiony z buczackiego gimnazjum do C. K. Gimnazjum im. Rudolfa w Brodach. W tej placówce jako c. k. profesor także uczył języka łacińskiego, języka greckiego. Rozporządzeniem C. K. Ministra Wyznań i Oświaty z 14 czerwca 1897 jako c. k. profesor został przeniesiony ponownie do C. K. Gimnazjum w Sanoku. W sanockim gimnazjum nadal uczył języka łacińskiego, języka greckiego, a także logiki przez wiele kolejnych lat. Przebywał na urlopie z powodu choroby: w pierwszym półroczu roku szkolnego 1900/1901 od października 1900, od 15 listopada 1901 w roku szkolnym 1901/1902, w roku szkolnym 1908/1909. W 1903 otrzymał VIII rangę w zawodzie, a 30 grudnia 1913 otrzymał VII rangę. Profesorem w sanockim gimnazjum pozostawał podczas I wojny światowej oraz po odzyskaniu przez Polskę niepodległości w latach 20. II Rzeczypospolitej, gdy funkcjonowało już Państwowe Gimnazjum im. Królowej Zofii – uczył wówczas greki, łaciny oraz propedeutyki filozofii. W roku szkolnym 1925/1926 przebywał na urlopie celem poratowania zdrowia, a decyzją Kuratorium Okręgu Szkolnego Lwowskiego z 12 stycznia 1927 został przeniesiony w stały stan spoczynku. Uchodził za doskonałego i wymagającego filologa, człowieka dużej wiedzy, erudytę oraz wybitnego pedagoga. Wśród sanockich gimnazjalistów zyskał przydomek "Lunio" (wzgl. "Michalunio").
Po śmierci ojca w 1897 został wybrany radnym miejskim w Sanoku. Był członkiem Towarzystwa Nauczycieli Szkół Wyższych we Lwowie, Towarzystwa Filologicznego. Należał do sanockiego koła Towarzystwa Nauczycieli Szkół Średnich i Wyższych. Brał udział w I Polskim Zjeździe Filozoficznym we Lwowie w 1923.
Zamieszkiwał w domu przy ul. Sanowej w Sanoku (ofiarowanym jego ojcu przez miasto po przyznaniu tytułu honorowego obywatela), zaś według innych źródeł pod adresem pobliskiej ulicy Zamkowej numer 180 (rok 1922), potem numer 26 (rok 1931). Ożenił się w "późniejszym wieku". Jego żona zmarła przy porodzie ich pierwszego dziecka. Miał jedynego syna, Hilariona Mikołaja Jaxę Ładyżyńskiego (ur. 20 października 1906, absolwent sanockiego gimnazjum z 1924), doktor medycyny, lekarz w Warszawie, zm. 1969. Według Stanisława Rymara syn Michała Ładyżyńskiego w latach 20. był nauczycielem.
Michał Ładyżyński od lat 20. był częściowo sparaliżowany i przykuty do łóżka. Do śmierci zamieszkiwał w Sanoku, gdzie zmarł 10 grudnia 1931 w wieku 63 lat. Został pochowany na cmentarzu przy ul. Rymanowskiej w Sanoku w grobowcu swojego ojca Cyryla, obok miejsca spoczynku swojej matki Pulcherii.
W swoich wspomnieniach Franciszek Bielak wymienił Michała Ładyżyńskiego w gronie doskonałych nauczycieli-filologów.
Odznaczenia.
austro-węgierskie

</doc>
<doc id="4703269" url="https://pl.wikipedia.org/wiki?curid=4703269" title="Rivungo">
Rivungo

Rivungo – miasto w Angoli, w prowincji Cuando-Cubango.

</doc>
<doc id="4703273" url="https://pl.wikipedia.org/wiki?curid=4703273" title="Cubryńska Kazalnica">
Cubryńska Kazalnica

Cubryńska Kazalnica (, ) – kazalnica w masywie Cubryny nad Morskim Okiem w polskich Tatrach Wysokich. Stanowi zakończenie wschodniego filara Turni Zwornikowej, opadające do Kosowinowego Piargu i Ucha ścianą. Wysokość Cubryńskiej Kazalnicy mierzona od najniższego do najwyższego punktu dochodzi do 340 m, ale po uwzględnieniu skośnej podstawy i również skośnej górnej płaszczyzny kazalnicy, wysokość ściany nigdzie nie przekracza 260 m. Górna powierzchnia kazalnicy to prawie poziomy odcinek grani o długości kilkunastu metrów. Władysław Cywiński tak precyzuje granice Cubryńskiej Kazalnicy: "z Ucha … lewym skrajem Liliowej Drabiny na najniższą część Liliowej Płaśni, stąd skośnie w lewo w górę, wśród trawników i płyt, poniżej Wielkiego Cubryńskiego Ogrodu do najniższej części Zawieszonego Żlebu; ze żlebu wyraźną krawędzią tuż na lewo od zachodu z drogą 114 na kulminacyjny punkt Kazalnicy Cubryńskiej; z wierzchołka wzdłuż drogi 120 na podścianowe piargi i nimi do Ucha".
Najniższa część ściany Cubryńskiej Kazalnicy opada do zagłębienia między Zielonym Piargiem i Kosowinowym Piargiem. Jest to tzw. Półksiężyc. Powyżej niego znajduje się prawie pozioma Ławka pod Diabłem i Taras Vogla. Lewa część ściany nad nimi ma ekspozycję północno-wschodnią jest mniej stroma i częściowo zarośnięta kosodrzewiną. Prawa część ściany ma ekspozycję północną i znajdują się na niej wielkie i gładkie płyty i okapy. Na gzymsach i na półkach gdzieniegdzie rosną limby. Trudną wspinaczkowo część tej ściany przecina stromy, trawiasty pas zwany Małym Cubryńskim Ogrodem. W ścianie taternicy wyróżniają jeszcze kilka innych formacji skalnych: Biała Płyta, Skośna Płyta, Szara Płyta, Cygaro, Sopel, Niżnia Turnica nad Uchem, Wyżnia Turnica nad Uchem, Komin Kaskaderów. Duży udział w tworzeniu nazewnictwa miał Jacek Czyż będący autorem monografii Turni Zwornikowej.
Drogi wspinaczkowe.
Przez Kazalnicę Cubryńską prowadzi wiele dróg wspinaczkowych, niektóre z nich są bardzo trudne, niektóre wymagają biwakowania w ścianie.
Możliwy jest zjazd z Niżniego Cubryńskiego Przechodu (6–8 zjazdów).

</doc>
<doc id="4703276" url="https://pl.wikipedia.org/wiki?curid=4703276" title="Aldeia Nova">
Aldeia Nova

Aldeia Nova – miasto w Angoli, w prowincji Kwanza Północna.

</doc>
<doc id="4703281" url="https://pl.wikipedia.org/wiki?curid=4703281" title="Cmentarz wojenny z I wojny światowej w Augustowie">
Cmentarz wojenny z I wojny światowej w Augustowie

Cmentarz wojenny z I wojny światowej w Augustowie – cmentarz położony w lesie, na skraju wsi Augustów w gminie Pionki, w powiecie radomskim, kilkadziesiąt metrów od drogi wojewódzkiej nr 737 Kozienice-Radom.
Pochowano tu żołnierzy austro-węgierskich, rosyjskich i niemieckich poległych podczas zaciętych walk w Bitwie pod Warszawą i Iwanogrodem (zwaną również bitwą Dęblińską) w połowie października 1914 roku. W późniejszym okresie przeniesiono tu szczątki żołnierzy ekshumowane z innych cmentarzy. Dane dawnego Urzędu Wojewódzkiego Kieleckiego z 1938 r. zgromadzone w Archiwum Państwowym w Kielcach dotyczące ówczesnego powiatu kozienickiego świadczą o tym, że na cmentarzu tym spoczywa 796 poległych (8 z armii niemieckiej, 392 armii austro-węgierskiej i 396 armii rosyjskiej).

</doc>
<doc id="4703282" url="https://pl.wikipedia.org/wiki?curid=4703282" title="Ambaca">
Ambaca

Ambaca – miasto w Angoli, w prowincji Kwanza Północna.

</doc>
<doc id="4703284" url="https://pl.wikipedia.org/wiki?curid=4703284" title="Bindo">
Bindo

Bindo – miasto w Angoli, w prowincji Kwanza Północna.

</doc>
<doc id="4703289" url="https://pl.wikipedia.org/wiki?curid=4703289" title="Camame">
Camame

Camame – miasto w Angoli, w prowincji Kwanza Północna.

</doc>
<doc id="4703291" url="https://pl.wikipedia.org/wiki?curid=4703291" title="Budynek administracyjny dawnej rzeźni miejskiej w Iławie">
Budynek administracyjny dawnej rzeźni miejskiej w Iławie

Budynek administracyjny dawnej rzeźni miejskiej w Iławie – zabytkowy budynek w Iławie.
Budynek jest pozostałością kompleksu budynków dawnej rzeźni miejskiej, wzniesionego w 1891. Budynek administracyjny jest budowlą dwu- i półkondygnacyjną w stylu neogotyckim. Elewacja frontowa składa się z sześciu osi, z których dwie środkowe ujęte są w płytki ryzalit. Na jego szczycie znajduje się facjatka zwieńczona pazdurem. Otwory okienne i drzwiowe zwieńczone są łukiem odcinkowym. Pod oknami na drugiej kondygnacji znajdują się zdobienia w postaci płycin. Do północnej, szczytowej ściany dobudowana jest klatka schodowa. Ściany zewnętrzne nie są otynkowane.
Budynek wpisany jest do rejestru zabytków pod numerem A-4498 z 4.2.2008. 

</doc>
<doc id="4703292" url="https://pl.wikipedia.org/wiki?curid=4703292" title="Maksymilian Blassberg">
Maksymilian Blassberg

Maksymilian Mordche Blassberg (ur. 28 kwietnia 1875 we Lwowie, zm. 1945) – doktor medycyny, internista, diabetolog, praktykował i mieszkał w Krakowie. Prezes Ogólnoświatowego Związku Lekarzy Esperantystów TEKA „Tutmonda Esperantista Kuracista Asocio” i prezes Zjazdu Esperantystów w Gdańsku. Autor ponad 60 medycznych publikacji w języku polskim, niemieckim i w esperanto, oraz artykułów w przedwojennych wydawnictwach esperanckich Kuracisto, Internacia Medicina Revuo, Esperanto i Literatura Mondo.
Pracował w Krakowskiej Miejskiej Kolei Elektrycznej, podczas I Wojny Światowej kierował Szpitalem Legionów Polskich nr 2 w Krakowie, którego personel stanowili ochotnicy. Pracował w Szpitalu Wyznaniowym gminy żydowskiej w Krakowie oraz podczas II wojny światowej w getcie krakowskim, gdzie zwoływał posiedzenia naukowe do oceny trudnych przypadków, aż do likwidacji getta.

</doc>
<doc id="4703304" url="https://pl.wikipedia.org/wiki?curid=4703304" title="Canhoca">
Canhoca

Canhoca – miasto w Angoli, w prowincji Kwanza Północna.

</doc>
<doc id="4703307" url="https://pl.wikipedia.org/wiki?curid=4703307" title="Cêrca">
Cêrca

Cêrca – miasto w Angoli, w prowincji Kwanza Północna.

</doc>
<doc id="4703308" url="https://pl.wikipedia.org/wiki?curid=4703308" title="Endrychowce">
Endrychowce

Endrychowce (; ) – agromiasteczko na Białorusi, w obwodzie grodzieńskim, w rejonie wołkowyskim, w sielsowiecie Roś.
W dwudziestoleciu międzywojennym wieś i folwark Endrychowce leżały w Polsce, w województwie białostockim, w powiecie wołkowyskim, w gminie Roś.

</doc>
<doc id="4703314" url="https://pl.wikipedia.org/wiki?curid=4703314" title="Dondo (Angola)">
Dondo (Angola)

Dondo – miasto w Angoli, w prowincji Kwanza Północna.

</doc>
<doc id="4703319" url="https://pl.wikipedia.org/wiki?curid=4703319" title="Golungo Alto">
Golungo Alto

Golungo Alto – miasto w Angoli, w prowincji Kwanza Północna.

</doc>
<doc id="4703321" url="https://pl.wikipedia.org/wiki?curid=4703321" title="Lucala">
Lucala

Lucala – miasto w Angoli, w prowincji Kwanza Północna.

</doc>
<doc id="4703323" url="https://pl.wikipedia.org/wiki?curid=4703323" title="Ogrodniki (sielsowiet Roś)">
Ogrodniki (sielsowiet Roś)

Ogrodniki (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Roś.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Tereszki.

</doc>
<doc id="4703324" url="https://pl.wikipedia.org/wiki?curid=4703324" title="Sznyty">
Sznyty

Sznyty – debiutancki album studyjny Marka Dyjaka wydany w 1997 roku. W 2017 roku pojawiła się wersja zremasterowana tej płyty.
Lista utworów.
Opracowano na podstawie materiału źródłowego.

</doc>
<doc id="4703327" url="https://pl.wikipedia.org/wiki?curid=4703327" title="Samba Lucala">
Samba Lucala

Samba Lucala – miasto w Angoli, w prowincji Kwanza Północna.

</doc>
<doc id="4703330" url="https://pl.wikipedia.org/wiki?curid=4703330" title="São Pedro da Quilemba">
São Pedro da Quilemba

São Pedro da Quilemba – miasto w Angoli, w prowincji Kwanza Północna.

</doc>
<doc id="4703332" url="https://pl.wikipedia.org/wiki?curid=4703332" title="Zenza do Itombe">
Zenza do Itombe

Zenza do Itombe – miasto w Angoli, w prowincji Kwanza Północna.

</doc>
<doc id="4703334" url="https://pl.wikipedia.org/wiki?curid=4703334" title="Olchowo (Białoruś)">
Olchowo (Białoruś)

Olchowo (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Roś.
W dwudziestoleciu międzywojennym leżało w Polsce, w województwie białostockim, w powiecie wołkowyskim, do 30 grudnia 1922 w gminie Tereszki, następnie w gminie Roś.

</doc>
<doc id="4703350" url="https://pl.wikipedia.org/wiki?curid=4703350" title="Jerzy Chudek">
Jerzy Chudek

Jerzy Chudek (ur. 1966) – polski lekarz internista, profesor nauk medycznych. Specjalizuje się w zagadnieniach z zakresu angiologii, hipertensjologii i schorzeń nerek. Wykładowca i profesor zwyczajny na ŚUM w Katowicach. Kierownik Oddziału Chorób Wewnętrznych i Chemioterapii Onkologicznej Samodzielnego Publicznego Szpitala Klinicznego im. Andrzeja Mielęckiego Śląskiego Uniwersytetu Medycznego w Katowicach. Członek korespondent Polskiej Akademii Nauk od 2019 roku. Członek Narodowego Centrum Nauki oraz członek Zarządu Polskiego Towarzystwa Nefrologicznego. Należy również do Polskiego Towarzystwa Nadciśnienia Tętniczego, Polskiego Towarzystwa Ultrasonograficznego, Polskiego Towarzystwa Endokrynologicznego oraz Europejskiego Towarzystwa Nefrologicznego.
Absolwent studiów medycznych na Wydziale Lekarskim Śląskiej Akademii Medycznej w Katowicach (rocznik 1991). Doktoryzował się w 1996 roku na podstawie pracy zatytułowanej "Wpływ immersji wodnej na wydzielanie erytropoetyny u chorych na samoistne nadciśnienie tętnicze". Habilitację uzyskał w 2004 roku na podstawie rozprawy pt. "Analiza mikrosatelitarna przytarczyczek w pierwotnej i wtórnej nadczynności tych gruczołów".
Tytuł profesora nauk medycznych nadano mu w 2010 roku.
Jeden z wykonawców pracy badawczej "Zębopochodne schorzenia odogniskowe w aspekcie chorób sercowo-naczyniowych. Poszukiwanie markerów ryzyka infekcji ogólnoustrojowej", współautor książki "Type 1 Diabetic Patients Have Better Endothelial Function After Simultaneous Pancreas-kidney Transplantation Than After Kidney Transplantation with Continued Insulin Therapy".
Wybrane publikacje naukowe.
Jest autorem lub współautorem następujących prac naukowych:
Nagrody i wyróżnienia.
Uhonorowany m.in.:

</doc>
<doc id="4703360" url="https://pl.wikipedia.org/wiki?curid=4703360" title="Chips (zespół muzyczny)">
Chips (zespół muzyczny)



</doc>
<doc id="4703371" url="https://pl.wikipedia.org/wiki?curid=4703371" title="Sŏraksan Kungnip Kongwŏn">
Sŏraksan Kungnip Kongwŏn

Sŏraksan Kungnip Kongwŏn (kor. 설악산국립공원, 雪嶽山國立公園; "Seoraksan Gungnip Gongwon" (MOE)) – park narodowy w Korei Południowej obejmujący ochroną obszar górski z najwyższym szczytem gór Taebaek – Seorak-sanem (1708 m n.p.m.).
W 1994 roku park został wpisany na listę informacyjną światowego dziedzictwa UNESCO – listę obiektów, które Korea Południowa zamierza rozpatrzyć do zgłoszenia do wpisu na listę światowego dziedzictwa UNESCO.
Opis.
Park o powierzchni 398,539 km² położony jest we wschodniej części środkowego Półwyspu Koreańskiego. Obejmuje ochroną obszar górski z najwyższym szczytem gór Taebaek – Seorak-sanem (1708 m n.p.m.) oraz wieloma innymi szczytami powyżej 1200 m n.p.m. 
Park został utworzony 24 marca 1970 roku na bazie istniejącego tu od 1965 roku obszaru chronionego. W 1982 roku UNESCO utworzyło tu rezerwat biosfery. W 1994 roku park został wpisany na listę informacyjną światowego dziedzictwa UNESCO – listę obiektów, które Korea Południowa zamierza rozpatrzyć do zgłoszenia do wpisu na listę światowego dziedzictwa UNESCO.
Na terenie parku znajduje się w sumie 28 szczytów, 58 dolin, dwa gorące źródła oraz 12 świątyń buddyjskich. Pasma górskie, zbudowane z granitu i gnejsu, charakteryzują się spektakularnymi grzbietami i skałami. Charakterystyczna formacja skalna Ulsanbawi z sześcioma postrzępionymi szczytami rozciąga się na długości 4 km, przypominając grzbiet stegozaura lub skamieniałą szczękę gigantycznego krokodyla.
Odnotowano tu 822 gatunków roślin naczyniowych, w tym rzadkich "Hanabusaya asiatica" i "Abies nephrolepis". Park jest jedynym miejscem występowania w Korei sosny karłowej.
Żyje tu ponad 2000 gatunków zwierząt, w tym 90 gatunków ptaków (m.in. dzięcioł "Dryocopus javensis richardsi"), 360 gatunków owadów i 40 gatunków ryb (m.in. lenok). Spotkać tu można także piżmowca syberyjskiego i gorala długoogonowego).

</doc>
<doc id="4703375" url="https://pl.wikipedia.org/wiki?curid=4703375" title="Siółko Bożykowskie">
Siółko Bożykowskie



</doc>
<doc id="4703376" url="https://pl.wikipedia.org/wiki?curid=4703376" title="Słobódka Konkolnicka">
Słobódka Konkolnicka

 
Słobódka Konkolnicka, Słoboda Konkolnicka (ukr. Слобода Кукільницька) – dawniej szamodzielna wieś na Ukrainie, w obwodzie iwanofrankiwskim, w rejonie halickim. Obecnie stanowi wschodnią część wsi Konkolniki, położoną na wschodnim brzegu rzeki Bebełki.
Historia.
Słoboda Konkolnicka to dawna wieś. W II Rzeczypospolitej stanowiła gminę jednostkową "Słoboda Konkolnicka " w powiecie rohatyńskim w województwie stanisławowskim. 1 sierpnia 1934 roku w ramach reformy na podstawie ustawy scaleniowej weszła w skład nowej zbiorowej gminy Konkolniki, gdzie we wrześniu 1934 utworzyła gromadę "Słoboda Konkolnicka ".
Podczas II wojny światowej w gminie Bołszowce w powiecie brzeżańskim w dystrykcie Galicja, licząc 1180 mieszkańców.
Po wojnie włączona w struktury ZSRR.

</doc>
<doc id="4703377" url="https://pl.wikipedia.org/wiki?curid=4703377" title="Antoni Krauze (oficer)">
Antoni Krauze (oficer)

Antoni Krauze (ur. 19 grudnia 1900 w Częstochowie, zm. 30 lipca 1983 tamże) – oficer Wojska Polskiego w II Rzeczypospolitej i Armii Krajowej, kawaler Orderu Virtuti Militari.
Życiorys.
Urodził się w rodzinie Nikodema i Franciszki z Bugajskich. Zdał maturę w Wilnie.
W 1918 wstąpił do odrodzonego Wojska Polskiego. Od kwietnia 1919 walczył na froncie polsko-bolszewickim. "Za szczególne poświęcenie w czasie walk o Kukujewicze i ofensywy pod Warszawą" odznaczony został Krzyżem Srebrnym Orderu Virtuti Militari. W bitwie pod Włodzimierzem Wołyńskim został ranny. Służył w 22 pułku piechoty, w stopniu plutonowego. W 1922 zdemobilizowany.
Podjął pracę w sektorze bankowym. Na stopień podporucznika został mianowany ze starszeństwem z 1 lipca 1925 i 637. lokatą w korpusie oficerów rezerwy piechoty, a na stopień porucznika ze starszeństwem z 19 marca 1939 i 479. lokatą w korpusie oficerów rezerwy piechoty. W 1934, jako oficer rezerwy pozostawał w ewidencji Powiatowej Komendy Uzupełnień Częstochowa. Posiadał przydział w rezerwie do 27 pułku piechoty w Częstochowie.
W 1939, powtórnie zmobilizowany, walczył w szeregach 40 pułku piechoty(?).
Po klęsce wojsk polskich, aresztowany przez Niemców. Po ucieczce z obozu zamieszkał w Częstochowie i pracował w Biurze Handlowym Start. Działał w strukturach Armii Krajowej. Po wojnie szykanowany przez władze komunistyczne.
Zmarł w Częstochowie, spoczywa na cmentarzu świętego Rocha.
Był żonaty z Haliną Nałęcz-Gembicką, z którą miał dwie córki: Krystynę (ur. 1930) i Zuzannę (ur. 1936).

</doc>
<doc id="4703383" url="https://pl.wikipedia.org/wiki?curid=4703383" title="Ateez">
Ateez

Ateez (, zapis stylizowany: ATEEZ) – południowokoreański boysband założony w 2018 roku przez KQ Entertainment.
Nazwa ich oficjalnego fanklubu to "Atiny" (ATEEZ + Destiny).
Historia.
2018: Przed debiutem oraz debiut z "Treasure EP.1: All to Zero".
Przed debiutem Ateez byli znani jako KQ Fellaz, od nazwy ich wytwórni KQ Entertainment. Wytwórnia wydała w serwisie YouTube serię "KQ Fellaz American Training", w której pojechali trenować do Los Angeles w Kalifornii. Podczas tego programu KQ Entertainment przedstawiło dziewiątego członka grupy stażystów, Lee Jun-younga. Razem skomponowali i opracowali choreografię piosenki wyprodukowanej przez lidera Hongjoonga i trenowali w studiach tańca Movement Lifestyle oraz Millennium Dance Complex. Grupa opublikowała swoje pierwsze wideo z występu 18 maja 2018 roku. Dzięki temu wydaniu KQ Entertainment ogłosiło, że stażysta Lee Jun-young nie dołączy ostatecznie do grupy. Na zakończenie serii 3 lipca KQ Fellaz wydali piosenkę „From”.
Po zakończeniu serii, 26 czerwca, wytwórnia zapowiedziała reality show zespołu przez pierwszy z trzech zwiastunów. Drugi zwiastun został wydany 3 lipca, w którym wprowadzono oficjalną nazwę grupy: Ateez. Program ostatecznie został zatytułowany "Code Name to Ateez". Trzeci zwiastun został przesłany 13 lipca, prezentując intro. Premiera programu odbyła się 20 lipca na kanale Mnet.
2 października 2018 roku Ateez opublikowali zwiastun zdjęcia zapowiadającego datę debiutu. Dodatkowo zawierał datę i lokalizację debiutanckiego showcase'u – 24 października w Yes24 Livehall, w Seulu. Po tej zapowiedzi przesyłali zdjęcia promujące od 8 do 23 października. 24 października Ateez wydali debiutancki album "". Wraz z wydaniem płyty ukazały się także teledyski do głównych utworów „Pirate King” i „Treasure”. Ich pierwszy występ w programie muzycznym odbył się 25 października w "M Countdown".
2019: "Treasure EP.2", "Treasure EP.3", "Treasure EP.Fin", trasa "The Expedition Tour" i debiut w Japonii.
2 stycznia Ateez opublikowali zdjęcie za pośrednictwem oficjalnych mediów społecznściowych z kodem Morse'a jako podpisem. Dzień później potwierdzili swój comeback z minialbumem "". Minialbum ukazał się 15 stycznia, wraz z teledyskiem do głównego singla „Say My Name”. 24 stycznia ogłosili swoją pierwszą trasę koncertową, zatytułowaną "The Expedition Tour", z marcowymi datami występów w Brooklynie, Chicago, Dallas, Atlancie i Los Angeles.
20 lutego ogłosili dodatkowe koncerty w Europie: z kwietniowymi datami w Londynie, Lizbonie, Paryżu, Berlinie, Amsterdamie, Mediolanie, Budapeszcie, Sztokholmie, Warszawie i Moskwie. Wszystkie koncerty zostały wyprzedane.
9 maja ukazał się teledysk do utworu „Promise”. 17 maja Ateez wystąpili podczas KCON 2019 Japan w Chibie, w Japonii. 8 lipca zespół podpisał kontrakt z amerykańską wytwórnią RCA Records.
5 czerwca zapowiedzieli swoją pierwszą trasę koncertową po Australii – "The Expedition Tour In Australia", z koncertami zaplanowanymi na 9 sierpnia w Margaret Court Arena, w Melbourne i 11 sierpnia w The Big Top Sydney, w Sydney. Trzeci minialbum pt. "Treasure EP.3: One to All" ukazał się 10 czerwca. Główny singel z płyty, „Wave”, został wybrany w głosowaniu przez fanów. Tego samego dnia ukazały się teledyski do utworów „Wave” i „Illusion”. 20 czerwca zdobyli pierwszą wygraną w programie muzycznym – "M Countdown". 25 czerwca zdobyli drugą nagrodę, w programie "The Show". 6 lipca wystąpili podczas KCON 2019 NY w Nowym Jorku, a 8 lipca ukazał się teledysk do piosenki „Aurora”. 17 sierpnia wystąpili na KCON 2019 w Los Angeles, a 19 sierpnia – na KCON LA After Party.
6 lipca wystąpili podczas KCON 2019 NY w Nowym Jorku, a 8 lipca ukazał się teledysk do piosenki „Aurora”.
18 września Ateez zapowiedzieli comecack z pierwszym albumem studyjnym. Płyta ' ukazała się 8 października, wraz z teledyskiem do głównego singla „Wonderland”. 4 grudnia Ateez wystąpili na Mnet Asian Music Awards 2019 w Nagoi, gdzie otrzymali nagrodę Worldwide Fan Choice top 10. Tego samego dnia wydali swój pierwszy japoński album '.
2020: Zakończenie serii "Treasure" i rosnący krajowy sukces.
6 stycznia 2020 roku zespół wydał czwarty minialbum "", będący ostatnią częścią ich serii „Treasure”. Teledysk do głównego utworu „Answer” został wydany tego samego dnia, a Japońska wersja teledysku została wydana 29 stycznia. W 2020 roku płyta sprzedała się w liczbie fizycznych kopii w Korei Południowej.
Druga światowa trasa Ateez, "The Fellowship: Map the Treasure", miała rozpocząć się w lutym w Seulu, z kontynuacją w marcu w siedmiu europejskich miastach, a także w kwietniu do dwóch miastach w Japonii i pięciu miastach w Stanach Zjednoczonych. Koncerty w Seulu odbyły się zgodnie z planem w dniach 8–9 lutego, jednak ze względu na obawy związane z pandemią COVID-19 kolejne daty trasy zostały przesunięte na czas nieokreślony. Przed przełożeniem trasy kilka koncertów zostało już wyprzedanych, a według doniesień przystanki w Amsterdamie, Madrycie i Moskwie były wyprzedane od stycznia. Wszystkie koncerty w Stanach Zjednoczonych również zostały wyprzedane, w tym niektóre w salach będących w stanie pomieścić ponad 18 tys. osób.
8 maja Koreański Serwis Kulturalno-Informacyjny (KOCIS) – filia Ministerstwa Sportu, Kultury i Turystyki – wyznaczył Ateez jako ambasadora promocji na rok 2020, czyniąc z nich oficjalnych ambasadorów koreańskiej kultury i turystyki za granicą. Jako część ich ambasadora Ateez uczestniczyli w wyzwaniu sztafetowym „Overcome Together”, aby zachęcić do bezpiecznych nawyków w unikaniu COVID-19. Nie mogąc osobiście komunikować się z fanami Ateez zorganizowali bezpłatny, wirtualny koncert pod nazwą "Crescent Party" za pośrednictwem V Live, z ponad 1,4 miliona zarejestrowanych widzów oglądających wydarzenie na żywo 30 maja. 26 czerwca zagrali na otwarcie i zamknięcie wydarzenia KCON: TACT 2020, podczas którego odbyło się ich wirtualne spotkanie z fanami.
4 lipca grupa udostępniła harmonogram promocji piątego minialbumu "". Tak jak poprzednio główny singel z płyty został wybrany w głosowaniu przez fanów. Płyta ukazała się 29 lipca, a „Inception” został wybrany na singel. Teledysk do „Inception” ukazał się tego samego dnia, a drugi teledysk do utworu „Thanxx” został wydany 23 sierpnia. Utwór przyniósł grupie dwie nagrody w programach muzycznych "The Show" i "Show Champion". "Zero: Fever Part.1" sprzedał się w liczbie ponad 347 tys. egzemplarzy w Korei Południowej, czyniąc go pierwszym albumem Ateez, który uzyskał platynowy certyfikat z Gaon.
29 sierpnia Ateez pojawili się w programie "", w którym wykonali cover „Black Cat Nero” (kor. 검은 고양이 네로) zespołu Turbo i wygrali odcinek na podstawie głosów oddanych przez 20 jurorów. 31 października ukazał się oficjalny Halloweenowy teledysk do „Black Cat Nero”, z gościnnym występem piosenkarza Kim Jong-kooka. Podczas gali 2020 Mnet Asian Music Awards ogłoszono, że Ateez dołączą do The Boyz i Stray Kids i wystąpią w programie "Kingdom" stacji Mnet.
Od 2021: "Zero: Fever Part.2", "Into the A to Z", "Zero: Fever Part.3" i "Zero: Fever Epilogue".
6 lutrgo 2021 roku Ateez ponownie wystąpili w programie "Immortal Songs", w którym wykonali cover „It’s Raining” (kor. 검은 고양이 네로) Raina i wygrali odcinek.
1 marca został wydany szósty minialbum pt. "", razem z teledyskiem do głównego singla „Fireworks (I'm the One)”. Ateez odebrali swoją piątą nagrodę za piosenkę w programie muzycznym "The Show" 9 marca.
24 marca ukazał się ich drugi japoński album studyjny "Into the A to Z". Płyta uplasowała się na 6. pozycji listy Oricon Album Chart.
22 maja zespół wystąpił w programie "Imortal Songs: Singing the Legend", w którym wykonali cover piosenki „Right Now” Psy'a i wygrali odcinek. 28 lipca Ateez wydali swój pierwszy japoński singel „Dreamers”, który służy jako piąty ending do rebootu anime "Digimon Adventure" z 2020 roku.
4 sierpnia ogłosili kolaborację z Kim Jong-kookiem – single album zatytułowany "Season Songs", z głównym singlem pt. „Be My Lover” (kor. 바다 보러 갈래 "Bada Boreo Gallae"), który został wydany 16 sierpnia. 19 sierpnia poinformowano o współpracy zespołu z amerykańską grupą a cappella Pentatonix przy nagraniu singla „A Little Space”, który został wydany cyfrowo następnego dnia.
13 września Ateez wydali swój siódmy minialbum "", wraz z teledyskiem do głównego singla „Deja Vu”, który został wybrany przez fanów w konkurencji z utworem „Eternal Sunshine”. Liczba zamówień płyty przekroczyła 800 tys. egzemplarzy, ponad dwukrotnie więcej niż ich przednie wydawnictwo. Minialbum zadebiutował na pierwszym miejscu listy World Albums Chart Billboardu, singel uplasował się na 4. miejscu listy World Digital Songs Chart. Był to także pierwszy album zespołu odnotowany na liście Billboard 200 – zadebiutował na 42. pozycji. 22 września odebrali szóstą nagrodę w programie muzycznym "Show Champion" stacji MBC za promowany singiel „Deja Vu”.
14 listopada ogłoszono, że trzecia światowa trasa, "The Fellowship: Beginning of the End", odbędzie się w 2022 roku. Ma rozpocząć się trzema koncertami w Seulu na początku stycznia i obejmie 5 miast w Stanach Zjednoczonych i 6 w Europie z ostatnim 1 marca.
10 grudnia Ateez wydali ósmy minialbum "", z głównymi singlami „Turbulence” (kor. 야간비행 (Turbulence)) i „The Real (Heung version)” (kor. 멋 (The Real) (흥:興 Ver.)). Album zawiera utwory, które zostały wcześniej wprowadzone przez program "Kingdom: Legendary War", wraz z utworem „Symphony No.9 “From The Wonderland””, który zajął pierwsze miejsce spośród 15 najlepszych występów K-popowych w 2021 według Genius Korea.

</doc>
<doc id="4703384" url="https://pl.wikipedia.org/wiki?curid=4703384" title="Elizabeth Bolden">
Elizabeth Bolden

Elizabeth Bolden, z domu Jones (ur. 15 sierpnia 1890 w Somerville, zm. 11 grudnia 2006 w Memphis) – amerykańska superstulatka.
Bolden urodziła się 15 sierpnia 1890. Po śmierci Marii Esther Capovilli z Ekwadoru stała się najstarszą osobą na świecie uznaną przez Księgę Rekordów Guinnessa (wcześniej również nosząc ten tytuł, jednakże wiek starszej od niej Marii Capovilli nie był wtedy potwierdzony).
Elizabeth Bolden zmarła w domu opieki w którym mieszkała od kilkunastu lat. W 2004 r. przeszła zawał. Od tego czasu niewiele mówiła i przesypiała większość czasu.
Miała 40 wnucząt, 75 prawnucząt, 168 praprawnucząt, 220 prapraprawnucząt i 75 praprapraprawnucząt. Po jej śmierci tytuł najstarszego człowieka na świecie przejął Portorykańczyk Emiliano Mercado del Toro.

</doc>
<doc id="4703401" url="https://pl.wikipedia.org/wiki?curid=4703401" title="Kaplińce">
Kaplińce

Kaplińce (ukr. Каплинці, "Kapłynci") – dawna wieś, obecnie wchodzi w skład wsi Medowa w rejonie kozowskim, w obwodzie tarnopolskim, Ukraina.
Geografia.
Przez wieś przepływała rzeka Strypa.
Historia.
Wieś należeła do ks. Radziwiłłów, hr. Łączyńskich, od 1830 Błońskich, potem hr. Ignacego Komorowskiego.

</doc>
<doc id="4703404" url="https://pl.wikipedia.org/wiki?curid=4703404" title="Chantiers Dubigeon">
Chantiers Dubigeon

Chantiers Dubigeon – nieistniejąca już stocznia, założona w 1760 roku przez Juliena Dubigeon w Nantes we Francji. W 1916 r. spadkobiercy Adolphe Dubigeon nie zgodzili się, w jaki sposób zbyć spółkę. Jej część została sprzedana Chantiers de la Loire, a reszta została przekształcona w Anciens Chantiers Dubigeon, która zbudowała nową stocznię na wyspie Nantes. W 1963 roku została połączona z La société Loire-Normandie, tworząc Groupe Dubigeon-Normandie, która została przemianowana na Dubigeon-Normandie SA w 1969 roku. Firma został przejęta w 1983 r. przez koncern Alsthom Atlantique, który zamknął ostatnią stocznię w Nantes w 1987 r.

</doc>
<doc id="4703406" url="https://pl.wikipedia.org/wiki?curid=4703406" title="Qatar ExxonMobil Open 2020">
Qatar ExxonMobil Open 2020

Qatar ExxonMobil Open 2020 – tenisowy turniej ATP kategorii ATP Tour 250 w sezonie 2020 z cyklu Qatar Open rozgrywany w dniach 6–11 stycznia 2020 roku w Dosze na kortach twardych o puli nagród wynoszącej 1 465 260 dolarów amerykańskich.

</doc>
<doc id="4703408" url="https://pl.wikipedia.org/wiki?curid=4703408" title="Parafia św. Jana Nepomucena w Lisowicach">
Parafia św. Jana Nepomucena w Lisowicach

Parafia Świętego Jana Nepomucena w Lisowicach – parafia rzymskokatolicka, znajdująca się w diecezji gliwickiej, w dekanacie Lubliniec.

</doc>
<doc id="4703409" url="https://pl.wikipedia.org/wiki?curid=4703409" title="Allsvenskan (2020)/Wyniki spotkań">
Allsvenskan (2020)/Wyniki spotkań

Wyniki spotkań – Tabela krzyżowa.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="4703412" url="https://pl.wikipedia.org/wiki?curid=4703412" title="Amboiva">
Amboiva

Amboiva – miasto w Angoli, w prowincji Kwanza Południowa.

</doc>
<doc id="4703413" url="https://pl.wikipedia.org/wiki?curid=4703413" title="Industrialna (stacja szybkiego tramwaju)">
Industrialna (stacja szybkiego tramwaju)

Industrialna (ukr. "Індустріальна") – naziemna stacja szybkiego tramwaju w Krzywym Rogu na Ukrainie. Została otwarta 26 października 1999 r..
Konstrukcja.
Industrialna jest stacją naziemną. Zadaszenie peronów podtrzymywane jest przez ściany zewnętrzne oraz osiem kolumn, po cztery na każdym z dwóch peronów. Ściany stacji wykończono niewielkimi kaflami ceramicznymi, natomiast podłogi wyłożono kamiennymi płytkami o nieregularnych kształtach. Wyjście ze stacji umożliwia przejście podziemne z dwoma wyjściami: wschodnim (w kierunku zabudowań mieszkalnych) i zachodnim (w kierunku niezabudowanej przestrzeni przy kopalni rudy).

</doc>
<doc id="4703414" url="https://pl.wikipedia.org/wiki?curid=4703414" title="Assango">
Assango

Assango – miasto w Angoli, w prowincji Kwanza Południowa.

</doc>
<doc id="4703415" url="https://pl.wikipedia.org/wiki?curid=4703415" title="Małgorzata Kasner">
Małgorzata Kasner

Małgorzata Zdzisława Kasner () – polska lituanistka i dyplomatka.
Życiorys.
Małgorzata Kasner w 1990 ukończyła filologię polską na Uniwersytecie Warszawskim. W lipcu 1992 otrzymała stypendium paryskiej „Kultury” dla tłumaczy literatury litewskiej. W drugiej połowie 1993 przebywała na Wydziale Filologicznym Uniwersytetu Wileńskiego, gdzie przygotowywała doktorat. W 1999 uzyskała doktorat nauk humanistycznych w zakresie literaturoznawstwa na podstawie dysertacji "Juozas Adomavičius-Kekštas – osobowość twórcza pogranicza kultur" (promotor: Andrzej Makowiecki).
Zawodowo związana z Instytutem Slawistyki PAN oraz Wydziałem „Artes Liberales” oraz Wydziałem Polonistyki Uniwersytetu Warszawskiego. Jej zainteresowania naukowe obejmują: kulturę pamięci miasta postkomunistycznego; pamięć i literaturę; polsko-litewskie związki kulturowe. Tłumaczyła litewską literaturę piękną, m.in. wiersze i prozę Sigitasa Birgelisa, Judity Vaičiūnaitė, Vandy Juknaitė oraz tekstów naukowych z zakresu historii, politologii, historii literatury i sztuki litewskiej.
Dwukrotnie, w latach 2000–2005 oraz 2009–2015, dyrektorka Instytutu Polskiego w Wilnie. Od 2008 do 2017 członkini Rady Fundacji Slawistycznej; od 2017 jej prezeska. Członkini redakcji „Acta Baltico-Slavica”.

</doc>
<doc id="4703417" url="https://pl.wikipedia.org/wiki?curid=4703417" title="Parafia Wniebowzięcia Najświętszej Maryi Panny w Lubecku">
Parafia Wniebowzięcia Najświętszej Maryi Panny w Lubecku

Parafia Wniebowzięcia Najświętszej Maryi Panny w Lubecku – parafia rzymskokatolicka, znajdująca się w diecezji gliwickiej, w dekanacie Lubliniec.

</doc>
<doc id="4703418" url="https://pl.wikipedia.org/wiki?curid=4703418" title="Zespół młyna wodnego na Iławce w Iławie">
Zespół młyna wodnego na Iławce w Iławie

Zespół młyna wodnego na Iławce w Iławie – zabytkowy zespół budynków w Iławie.
Zespół położony jest nad rzeką Iławką. Składa się z młyna wodnego oraz budynku gospodarczo-mieszkalnego. Zbudowany został na przełomie XIX i XX wieku, jednak młyny w tym miejscu funkcjonowały od przynajmniej 1386. Budynki noszą cechy stylu neogotyckiego. Zbudowane są częściowo w konstrukcji szkieletowej, pełnej, częściowo murowanej. Ściany zbudowane są z czerwonej cegły. Zespół wpisany jest do rejestru zabytków pod numerem A-4596 z 17 lipca 2012. Według danych z 2018 obiekt był nieużytkowany.

</doc>
<doc id="4703420" url="https://pl.wikipedia.org/wiki?curid=4703420" title="Atôme">
Atôme

Atôme – miasto w Angoli, w prowincji Kwanza Południowa.

</doc>
<doc id="4703423" url="https://pl.wikipedia.org/wiki?curid=4703423" title="Botera">
Botera

Botera – miasto w Angoli, w prowincji Kwanza Południowa.

</doc>
<doc id="4703425" url="https://pl.wikipedia.org/wiki?curid=4703425" title="Calulo">
Calulo

Calulo – miasto w Angoli, w prowincji Kwanza Południowa.

</doc>
<doc id="4703426" url="https://pl.wikipedia.org/wiki?curid=4703426" title="Parafia św. Jana Chrzciciela w Łagiewnikach Wielkich">
Parafia św. Jana Chrzciciela w Łagiewnikach Wielkich

Parafia Świętego Jana Chrzciciela w Łagiewnikach Wielkich – rzymskokatolicka parafia, znajdująca się w diecezji gliwickiej, w dekanacie Lubliniec.

</doc>
<doc id="4703427" url="https://pl.wikipedia.org/wiki?curid=4703427" title="Damian Ligęza">
Damian Ligęza

Damian Ligęza (ur. 21 marca 1987 r. w Siedliskach) – polski niepełnosprawny lekkoatleta. Występuje w klasyfikacji F55.
Życiorys.
W 2006 roku świętując koniec szkoły, spadł z dachu na proste nogi. Uszkodził sobie kręgi, przez co porusza się obecnie na wózku inwalidzkim.

</doc>
<doc id="4703429" url="https://pl.wikipedia.org/wiki?curid=4703429" title="Naitasiri">
Naitasiri

Naitasiri – prowincja w Dystrykcie Centralnym, w Fidżi. W 2017 roku populacja prowincji wynosiła 177 678 mieszkańców. Powierzchnia prowincji to 1666 km². Naitasiri graniczy z prowincjami Namosi, Nadroga-Navosa, Rewa, Tailevu, Ra oraz Ba. Główne miasto prowincji to Nasinu.

</doc>
<doc id="4703430" url="https://pl.wikipedia.org/wiki?curid=4703430" title="Ebo">
Ebo

Ebo – miasto w Angoli, w prowincji Kwanza Południowa.

</doc>
<doc id="4703433" url="https://pl.wikipedia.org/wiki?curid=4703433" title="Kapolo">
Kapolo

Kapolo – miasto w Angoli, w prowincji Kwanza Południowa.

</doc>
<doc id="4703434" url="https://pl.wikipedia.org/wiki?curid=4703434" title="Lonhe">
Lonhe

Lonhe – miasto w Angoli, w prowincji Kwanza Południowa.

</doc>
<doc id="4703436" url="https://pl.wikipedia.org/wiki?curid=4703436" title="Ponti (ujednoznacznienie)">
Ponti (ujednoznacznienie)

Osoby noszące nazwisko Ponti:
Miejscowości we Włoszech:

</doc>
<doc id="4703437" url="https://pl.wikipedia.org/wiki?curid=4703437" title="Munenga">
Munenga

Munenga – miasto w Angoli, w prowincji Kwanza Południowa.

</doc>
<doc id="4703438" url="https://pl.wikipedia.org/wiki?curid=4703438" title="Idčianske sedlo">
Idčianske sedlo

Idčianske sedlo (954 m n.p.m.) – przełęcz w głównym grzbiecie Gór Wołowskich w Rudawach Słowackich, w Karpatach Zachodnich, na Słowacji.
Położenie.
Leży w głównym grzbiecie Pasma Kojszowskiej Hali, pomiędzy szerokim, płaskim wzniesieniem (1065 m n.p.m.) którym wrasta w ten grzbiet od północy Okrúhla na północnym zachodzie a podobnym wzniesieniem (1054 m n.p.m.) na południowym wschodzie.
Charakterystyka.
Siodło przełęczy szerokie, zrównane. Grzbiet łagodnie podnosi się od niej ku obu wymienionym wyżej wzniesieniom. Ku północnemu wschodowi strome, zalesione stoki przełęczy opadają ku dolinkom źródłowych dopływów potoku Opátka. Stoki opadające ku południowemu zachodowi, mniej strome i słabiej zalesione, schodzą ku dolince lewobrzeżnego dopływu rzeki Idy. Na przełęczy żelazny krzyż.
W przeszłości siodło przełęczy i jej południowe stoki pokrywały rozległe górskie łąki, wykorzystywane jako pastwiska i łąki kośne (słow. Zlatoidčianske lúky). Gdy w latach 60.–70. XX wieku przestały być wykorzystywane gospodarczo zaczęły zarastać wrzosem i borówczyskami, a następnie drzewami.
W XVIII i XIX w. przez przełęcz szła uczęszczana droga górnicza (słow. banská cesta), którą wożono wydobywaną w Złotej Idce rudę miedzi do niewielkich hut, działających w Opátce, po drugiej stronie grzbietu.
Turystyka.
Przełęcz jest ważnym i ruchliwym węzłem znakowanych szlaków turystycznych. Grzbietem przez przełęcz biegną czerwone znaki dalekobieżnego szlaku pn. Cesta hrdinov SNP. Przez przełęcz prowadzą znaki niebieskie ze Złotej Idki do Opátki oraz żółte ze Złotej Idki do Kojšova. Przed nastaniem ery wyciągów narciarskich łąki pod przełęczą były znane jako interesujące tereny narciarskie.

</doc>
<doc id="4703440" url="https://pl.wikipedia.org/wiki?curid=4703440" title="Mussende">
Mussende

Mussende – miasto w Angoli, w prowincji Kwanza Południowa.

</doc>
<doc id="4703441" url="https://pl.wikipedia.org/wiki?curid=4703441" title="XVIII Puchar Gordona Bennetta (balonowy)">
XVIII Puchar Gordona Bennetta (balonowy)

XVIII Puchar Gordona Bennetta – zawody balonów wolnych o Puchar Gordona Bennetta, które zostały zorganizowane w 1929 roku w Saint Louis.
Historia.
Dzięki wygranej W. E. Kepnera podczas wyścigów organizowanych w 1928 roku przez USA w Detroit, rok później zawody odbyły się po raz kolejny w tym kraju. Nowy puchar ufundowała Izba Handlowa z Detroit (Detroit Board of Commerce), która była sponsorem poprzednich XVII zawodów. Zawody w Saint Louis zostały zorganizowane po raz trzeci. Początek zawodów zaplanowano na 28 września, aby upamiętnić 50 rocznicę śmierci pioniera baloniarstwa w USA Johna Wise. Około 40 000 osób było zainteresowanych obejrzeniem startu balonów. Postawiono im tylko jeden warunek. Nie wolno było palić, gdyż gaz użyty do napełniania balonów był łatwopalny. Napełnianie balonów rozpoczęto o 7 rano, aby były gotowe do startu o 16-tej.
Przebieg zawodów.
Zawody rozpoczęły się 28 września 1929 roku. Wystartowało 9 balonów z 6 krajów. Po raz drugi i ostatni (w okresie do 1939 roku) w zawodach wzięła udział załoga Argentyny z Eduardo Bradleyem. Jako pierwszy wystartował niemiecki "Stadt Essen" pilotowany przez 52 letniego E. Leimkugela z zawodu chemika, kolejnym był "Goodyear VIII", potem "Argentina" pilotowana przez Bradleya pełniącego w tym czasie funkcję sekretarza argentyńskiego departamentu lotnictwa. Następnie po raz ostatni w okresie przedwojennym w zawodach o Puchar wystartowali zawodnicy duńscy na balonie "Dannmark" pilotowanym przez 39 letniego sekretarza aeroklubu duńskiego"." Po nich niemiecka załoga na balonie "Barmen", potem "Belgica" i "US Navy". Przedostatni był "U. S. Army" i jako ostatni wystartował balon francuski "La Fayettte".
Podczas zawodów argentyński balon wpadł na drzewo. Bradley złamał nogę. Dla jego pasażera wypadek skończył się na siniakach.
Nagrody.
Nagroda pieniężna wynosiła 3500$. Trzy tysiące przekazała miejscowa Izba Handlowa, a pięćset dolarów Alan R. Hawley dla zawodnika, który pobije jego rekord z 1910 roku wynoszący 1172 mile. 

</doc>
<doc id="4703445" url="https://pl.wikipedia.org/wiki?curid=4703445" title="Namosi">
Namosi

Namosi – prowincja w Dystrykcie Centralnym, w Fidżi. Jedna z najmniejszych fidżyjskich prowincji. W 2017 r. w Namosi mieszkało 7885 mieszkańców. Powierzchnia prowincji wynosi 570 km². 

</doc>
<doc id="4703448" url="https://pl.wikipedia.org/wiki?curid=4703448" title="Quibala">
Quibala

Quibala – miasto w Angoli, w prowincji Kwanza Południowa.

</doc>
<doc id="4703452" url="https://pl.wikipedia.org/wiki?curid=4703452" title="Quirimbo">
Quirimbo

Quirimbo – miasto w Angoli, w prowincji Kwanza Południowa.

</doc>
<doc id="4703453" url="https://pl.wikipedia.org/wiki?curid=4703453" title="Rewa (prowincja)">
Rewa (prowincja)

Rewa – prowincja w Dystrykcie Centralnym, w Fidżi. W 2017 roku prowincję zamieszkiwało 108 074 osób. Powierzchnia Rewy to 272 km². Głównym miastem prowincji jest stolica Fidżi, Suva.

</doc>
<doc id="4703454" url="https://pl.wikipedia.org/wiki?curid=4703454" title="Epidemia nowego koronawirusa (2019–2020)">
Epidemia nowego koronawirusa (2019–2020)



</doc>
<doc id="4703456" url="https://pl.wikipedia.org/wiki?curid=4703456" title="São Lucas">
São Lucas

São Lucas – miasto w Angoli, w prowincji Kwanza Południowa.

</doc>
<doc id="4703457" url="https://pl.wikipedia.org/wiki?curid=4703457" title="Adam Ounas">
Adam Ounas

Adam Mohamed Ounas (ur. 11 listopada 1996 w Chambray-lès-Tours) – algierski piłkarz, występujący na pozycji ofensywnego pomocnika we francuskim klubie Lille OSC oraz w reprezentacji Algierii.
Kariera klubowa.
Urodził się w Chambray-lès-Tours we Francji. Jako junior szkolił się w drużynach Tours, FC de l’Ouest Tourangeau 37 oraz SC Tours Nord. W kwietniu 2013 dołączył do drugiej drużyny Girondins Bordeaux. W pierwszym zespole zadebiutował 4 października 2015, w meczu przeciwko Lorient. Na placu gry pojawił się w 72. minucie oraz zaliczył premierowe trafienie. Łącznie w barwach Żyrondystów zagrał w 49 spotkaniach, w których zdobył 8 bramek. 3 lipca 2017 został zawodnikiem występującego w Serie A SSC Napoli, które zapłaciło za niego 10 milionów euro. Sezon 2019/2020 spędził na wypożyczeniu w OGC Nice. Pierwszy mecz dla tej drużyny zagrał 1 września przeciwko Stade Rennais. W 2020 został ponownie wypożyczony przez Napoli, tym razem do Cagliari Calcio.
Kariera reprezentacyjna.
Ounas jako Algierczyk urodzony we Francji mógł reprezentować oba te kraje. Po dwóch występach w reprezentacji Francji U-20, zdecydował się na grę dla Algierii.
5 września 2017 Ounas zadebiutował w reprezentacji w przegranym 0:1 meczu eliminacji mistrzostw świata 2018 przeciwko Zambii. Pierwsze bramki dla reprezentacji strzelił podczas Pucharu Narodów Afryki 2019, w meczu z Tanzanią. Turniej ten zakończył się triumfem Algierii. Ounas do tej pory w kadrze zagrał w 9 spotkaniach, w których zdobył 3 bramki.
Statystyki kariery.
Klubowe
Reprezentacja

</doc>
<doc id="4703458" url="https://pl.wikipedia.org/wiki?curid=4703458" title="Serua">
Serua

Serua – prowincja w Dystrykcie Centralnym, w Fidżi. W 2017 roku populacja prowincji wynosiła 20 010 osób. Powierzchnia Seruy to 830 km². Głównym miastem prowincji jest Navua.

</doc>
<doc id="4703459" url="https://pl.wikipedia.org/wiki?curid=4703459" title="Tailevu">
Tailevu

Tailevu – prowincja w Dystrykcie Centralnym, w Fidżi. W 2017 roku prowincję zamieszkiwało 64 544 osób. Powierzchnia Tailevu wynosi 955 km². Głównym miastem prowincji jest Nausori.

</doc>
<doc id="4703460" url="https://pl.wikipedia.org/wiki?curid=4703460" title="Cahama">
Cahama

Cahama – miasto w Angoli, w prowincji Cunene.

</doc>
<doc id="4703464" url="https://pl.wikipedia.org/wiki?curid=4703464" title="Chitado">
Chitado

Chitado – miasto w Angoli, w prowincji Cunene.

</doc>
<doc id="4703465" url="https://pl.wikipedia.org/wiki?curid=4703465" title="Humbe">
Humbe

Humbe – miasto w Angoli, w prowincji Cunene.

</doc>
<doc id="4703466" url="https://pl.wikipedia.org/wiki?curid=4703466" title="Namacunde">
Namacunde

Namacunde – miasto w Angoli, w prowincji Cunene.

</doc>
<doc id="4703468" url="https://pl.wikipedia.org/wiki?curid=4703468" title="Louise Arner Boyd">
Louise Arner Boyd

Louise Arner Boyd (ur. 16 września 1887 w San Rafael, zm. 14 września 1972 w San Francisco) – amerykańska odkrywczyni i podróżniczka po Grenlandii i Arktyce; pierwsza kobieta, która obleciała samolotem biegun północny.
Biografia.
Córka Johna Franklina Boyda (współwłaściciela kopalni złota Bodie) i Louise Cook Arner, dorastała w hrabstwie Marin i na wzgórzach Oakland. Razem z dwoma braćmi spędzała dużo czasu na ranczu, ale rodzeństwo otrzymało też wszechstronną edukację. Kiedy Louise była nastolatką, obaj jej bracia zmarli na chorobę serca w ciągu kilku miesięcy od siebie. 
Po śmierci braci Louise dużo podróżowała wraz z rodzicami, m.in. do Europy. Wiosną 1919 r. Louise pojechała pociągiem do Buffalo, kupiła samochód turystyczny i przejechała przez Stany Zjednoczone w czasach, gdy nie było systemu autostrad, a drogi były często żwirowe i nieutrzymane w porządku. Była to pierwsza z wielu wypraw przez kraj, które odbyła i opisała w swoich licznych artykułach. Po śmierci rodziców (którymi opiekowała się w ostatnich latach ich życia) w 1919 i 1920 r., Louise odziedziczyła majątek rodzinny.
Podróże do Arktyki i na Grenlandię.
Mając swobodę finansową, od początku lat 20. zaczęła intensywnie podróżować. W 1924 r. wyruszyła do Norwegii i po raz pierwszy zobaczyła arktyczną pokrywę lodową. W 1925 r. została przedstawiona królowi i królowej Anglii, a wkrótce potem, w 1926 r., wyczarterowała statek dostawczy „Hobby”, z którego korzystał Roald Amundsen i zorganizowała myśliwsko-filmową wyprawę do Arktyki. Towarzyszyła jej para hrabiowska Ribadavia. Louise Boyd zyskała wyprawą międzynarodowy rozgłos: gazety na całym świecie obwołały ją „Dianą Arktyki” [„Arctic Diana”] i „Dziewczyną, która oswoiła Arktykę” [„The Girl Who Tamed the Arctic”].
W 1928 r. gdy Boyd planowała kolejną, rekreacyjną wycieczkę, na pokładzie „Hobby”, dowiedziała się, że Roald Amundsen niedawno zaginął, próbując znaleźć i uratować włoskiego polarnika Umberto Nobile. Louise zaoferowała swoje usługi i statek norweskiemu rządowi w poszukiwaniu Amundsena, mówiąc: „Jak mogę udać się na wycieczkę dla przyjemności, gdy zagrożone są te 22 życia?” Mimo że przemierzyła około 10 000 mil przez Ocean Arktyczny, nie znalazła śladu po Amundsenie. Niemniej jednak norweski rząd przyznał jej Krzyż Kawalerski Orderu Świętego Olafa. Była pierwszą Amerykanką, która otrzymała to odznaczenie i trzecią kobietą na świecie, która była uhonorowana w ten sposób. 
Boyd jest znana przede wszystkim z prowadzenia serii wypraw naukowych na wschodnie i północne wybrzeże Grenlandii w latach 30. XX wieku. Louise sfotografowała, zbadała i zebrała setki okazów botanicznych, korespondując i ucząc się od swojej dobrej przyjaciółki, Alice Eastwood z California Academy of Sciences. Amerykańskie Towarzystwo Geograficzne opublikowało jej wyniki i zdjęcia z wypraw z 1933 i 1935 roku w książce zatytułowanej "The Fiord Region of East Greenland" [Region Fiord we wschodniej Grenlandii]. Obszar w pobliżu lodowca Gerard de Geer został później nazwany Louise Boyd Land.
Podróże po Polsce.
W sierpniu 1934 r. Louise, wybrana na delegację Międzynarodowej Unii Geograficznej w Warszawie, wyruszyła w trzymiesięczną podróż po polskiej wsi, fotografując i rejestrując zwyczaje, ubiór, gospodarkę i kulturę Polaków, Ukraińców, Białorusinów i Litwinów. Podróżowała samochodem, koleją, łodzią (dotarła do wiosek nad Jeziorem Sporowskim) i pieszo. Rozpoczęła od Lwowa poprzez Kowel, następnie przejechała do Kobrynia – Pińska – Klecka – Nieświeża – Słonimia. Skończyła podróż w Wilnie. Badała m.in. ruch na drogach na Polesiu, interesowały ją targi, codzienny tryb życia, jej obserwacja skupiała się szczególnie na warunkach życia dzieci. 
Po powrocie do Warszawy, wyruszyła w drugą podróż, by obserwować różnorodność przyrody i życia codziennego oraz folklor mieszkańców. Tym razem trasa obejmowała Kraków i Cieszyn, a także obszary wschodnie, wzdłuż Karpat. Od Przemyśla pojechała do Drohobycza, a następnie trasą Kołomyja – Horodenka – Zaleszczyki – Tarnopol – Lwów dotarła 26 września 1934 r. do Złoczowa. Na Wołyniu eksplorowała także miejscowości takie jak Ławra Poczajowska i Krzemieniec.
Łącznie przemierzyła ponad 10 tys. kilometrów i wykonała ponad 2000 fotografii aparatem Folmer Graflex model „D". 
Jej narracja podróżnicza, uzupełniona o wybór ponad 500 zdjęć, została opublikowana przez American Geographic Society w 1937 r. jako "Polish Countrysides".-
II wojna światowa.
Wraz z wybuchem II wojny światowej wiedza, którą zdobyła podczas sześciu poprzednich wypraw na Grenlandię i Arktykę, nabrała strategicznego znaczenia. Rząd Stanów Zjednoczonych poprosił, aby nie publikowała książki, którą napisała o swoich późniejszych wyprawach w 1937 i 1938 r. Poproszono ją także, aby na zlecenie Narodowego Instytutu Standaryzacji i Technologii (Departament Handlu Stanów Zjednoczonych) poprowadziła wyprawę geofizyczną wzdłuż zachodniego wybrzeża Grenlandii i wzdłuż wybrzeża Ziemi Baffina oraz Labradoru. 
Została powołana do roli ekspertki Instytutu z symbolicznym wynagrodzeniem dolara rocznie. Na własny koszt wyczarterowała i wyposażyła szkuner "Effie M. Morrissey". Szkuner, którego właścicielem i dowódcą był kapitan Robert Bartlett, miał już na koncie coroczne udane wyprawy naukowe do Arktyki, prowadzone od 1926 r. Głównym celem wyprawy Instytutu w 1941 r. było uzyskanie danych o transmisji fal radiowych w regionach arktycznych, po których podróżowano. Badano jonosferę, geomagnetyzm i zorzę polarną. Szkuner wypłynął z Waszyngtonu 11 czerwca 1941 r. Louise Boyd dowodziła grupą naukową złożoną z czterech mężczyzn (w tym lekarza) i jedenastu członków załogi pod dowództwem kpt. Bartletta. Wyprawa wróciła do Waszyngtonu 3 listopada 1941 r., przywożąc cenne dane.
Do końca wojny Boyd pracowała nad tajnymi zadaniami dla USA. W 1949 r. otrzymała od Armii Stanów Zjednoczonych dyplom uznania za zasługi (ang. "Department of Army Certificate of Appreciation").
Okres powojenny, dalsze lata.
Wcześniej wstrzymana przed drukiem książka Boyd pt. "The coast of northeast Greenland, with hydrographic studies in the Greenland Sea" [Wybrzeże północno-wschodniej Grenlandii], została ostatecznie opublikowana w 1948 roku. 
W 1955 r., mając 67 lat, wyczarterowała DC-4 i jako pierwsza kobieta obleciała Biegun Północny. Członkiem załogi był m.in. pionier lotnictwa Thor Solberg. 
W dalszych latach Louise Boyd była aktywną i znaną postacią w hrabstwie Marin, będąc m.in. członkinią Komitetu Wykonawczego "San Francisco Symphony". Zdobyła także wiele wyróżnień akademickich, uzyskując honorowy stopień naukowy prawa na Uniwersytecie Kalifornijskim w Berkeley i Mills College. Była także drugą kobietą, która otrzymała Medal Cullum przyznawany przez American Geographic Society. W 1960 r. była pierwszą kobietą wybraną do zarządu tego Towarzystwa. Została również członkiem honorowym kalifornijskiej Academy of Science. Pod koniec życia Louise przeżywała trudności finansowe, a większość fortuny wydała na wyposażenie i przeprowadzenie wypraw w poprzednich dekadach. Ostatecznie musiała sprzedać dom rodzinny w San Rafael wraz z meblami. W wielu przypadkach też męscy członkowie wypraw z chęcią przyjmowali od niej wsparcie, natomiast potem umniejszali jej rolę przywódczą i znaczenie w organizacji. Zmarła w San Francisco 14 września 1972 r.
Jej imieniem nazwano krater na Wenus.

</doc>
<doc id="4703470" url="https://pl.wikipedia.org/wiki?curid=4703470" title="Naulila">
Naulila

Naulila – miasto w Angoli, w prowincji Cunene.

</doc>
<doc id="4703471" url="https://pl.wikipedia.org/wiki?curid=4703471" title="Ombala yo Mungu">
Ombala yo Mungu

Ombala yo Mungu – miasto w Angoli, w prowincji Cunene.

</doc>
<doc id="4703474" url="https://pl.wikipedia.org/wiki?curid=4703474" title="Otchinjau">
Otchinjau

Otchinjau – miasto w Angoli, w prowincji Cunene.

</doc>
<doc id="4703486" url="https://pl.wikipedia.org/wiki?curid=4703486" title="Xangongo">
Xangongo

Xangongo – miasto w Angoli, w prowincji Cunene.

</doc>
<doc id="4703487" url="https://pl.wikipedia.org/wiki?curid=4703487" title="Kościół św. Wojciecha w Lisiej Górze">
Kościół św. Wojciecha w Lisiej Górze

Kościół Świętego Wojciecha − rzymskokatolicki kościół parafialny należący do parafii Matki Bożej Różańcowej w Lisiej Górze (dekanat Tarnów Północ diecezji tarnowskiej).
Obecna świątynia została wzniesiona w latach 1716−28 na miejscu drewnianej, spalonej w 1710 roku. Nowa świątynia została również uszkodzona przez pożar w 1747 roku, a następnie została wyremontowana. W 2. połowie XIX wieku kościół został rozbudowany poprzez przedłużenie nawy, wybudowanie wieży oraz zakrystii od strony południowej.
Jest to budowla barokowa, murowana, wzniesiona z cegły i otynkowana. Posiada jedną nawę z prezbiterium zamkniętym ścianą prostą, po bokach którego są umieszczone przybudówki zakrystyjne. Przy nawie znajdują się dwie kaplice od strony południowej i północnej, wieża od strony zachodniej oraz przedsionek od strony południowej zwany babińcem. Wnętrze nakrywa sklepienie kolebkowe z lunetami. Otwór tęczy jest półkolisty. Wieża posiada przedsionek w przyziemiu i jest nakryta neobarokowym dachem hełmowym w 1978 roku. Kościół posiada dach dwuspadowy nakryty blachą. Nad nawą główną znajduje się mała wieżyczka. Polichromia o charakterze figuralnym i ornamentalnym powstała w 1925 roku i jest dziełem Stanisława Gucwy.
Ołtarz główny w stylu późnobarokowym posiada bramki po bokach oraz rzeźby świętych i aniołów; w polu głównym jest umieszczony obraz Najświętszej Maryi Panny oraz drugi obraz na zasuwie św. Wojciecha ukazywany w kwietniu. Natomiast w górnej kondygnacji znajduje się owalny obraz Matki Boskiej Różańcowej ze świętymi: Dominikiem i Katarzyną Sieneńską, w stylu późnobarokowym powstały w 2. połowie XVIII wieku. Dwa ołtarze boczne, w stylu późnobarokowym pochodzą z 2. połowy XVIII wieku: Serca Pana Jezusa i świętego Antoniego. W kaplicach bocznych dawniej znajdowały się kolejne dwa ołtarze boczne z przełomu XVIII i XIX wieku: świętej Anny oraz Przemiemienia Pańskiego. W latach osiemdziesiątych ołtarze zostały usunięte, a w ich miejsce wstawione konfesjonały. Do dnia dzisiejszego w bocznych kaplicach pozostały obrazy z dawnych bocznych ołtarzy: świętej Anny i Przemienienia Pańskiego. Ponadto do lat osiemdziesiątych XX wieku obok ambony znajdował się ołtarz boczny świętego Stanisława Biskupa i 
Męczennika, a obok chrzcielnicy ołtarz boczny świętego Józefa. Współcześnie w miejscu tych dwóch ołtarzy pozostały same tylko obrazy tychże świętych. Podsumowując należy stwierdzić, że do lat osiemdziesiątych XX wieku kościół w Lisiej Górze posiadał 6 ołtarzy bocznych: Serca Pana Jezusa, świętego Antoniego, świętej Anny, Przemienienia Pańskiego, świętego Stanisława Biskupa i Męczennika oraz świętego Józefa. Obecnie pozostały dwa ołtarze boczne: Serca Pana Jezusa i świętego Antoniego. Chrzcielnica wykonana z marmuru, w stylu późnobarokowym pochodzi z XVIII wieku i jest ozdobiona płaskorzeźbionym rokokowym zapleckiem ze sceną Chrztu Chrystusa w Jordanie, wykonanym w 2. połowie XVIII wieku. Ambona w stylu rokokowym jest ozdobiona rzeźbami czterech Ojców Kościoła na parapecie oraz Najświętszej Maryi Panny Niepokalanie Poczętej na baldachimie. W kościele znajdowały się dawniej stalle i balaski komunijne, które zostały usunięte w latach osiemdziesiątych i dziewięćdziesiątych. Na belce tęczowej znajduje się krucyfiks późnogotycki z XVI albo XVII wieku, a także rzeźby Matki Bożej i świętego Jana Ewangelisty, w stylu późnobarokowym powstałe pod koniec XVIII wieku. Świątynia posiada ponadto duży krucyfiks w stylu późnobarokowym, który umieszczony jest w przedsionku pod wieżą oraz cztery konfesjonały. Organy o 15 głosach są dziełem Tomasza Falla i powstały na przełomie XIX i XX wieku. W kościele znajduje się wiele zabytkowych szat liturgicznych: ornaty, kapy, stuły, manipularze, welony kielichowe, bursy do przechowywania korporału; a także zabytkowe feretrony i chorągwie procesyjne. 
Kościół posiada cztery dzwony. Na dużej wieży: „św. Wojciech" odlany w 1936 roku oraz „Matka Boża Różańcowa" i „św. Stanisław Kostka" odlane w 1979 roku. Na małej wieżyczce mały dzwon zwany sygnaturką, którym dzwoniono 5 minut przed rozpoczęciem Mszy Świętej.

</doc>
<doc id="4703488" url="https://pl.wikipedia.org/wiki?curid=4703488" title="Cmentarz parafialny w Kozienicach">
Cmentarz parafialny w Kozienicach

Cmentarz parafialny w Kozienicach znajduje się na osiedlu Borki w zachodniej części miasta i jest zarządzany przez Kozienicką Gospodarkę Komunalną. Do głównej bramy cmentarza prowadzi ulica Cmentarna, która wyznacza również główną aleję nekropoli kończącej się w pobliżu kościoła św.Rodziny
Historia.
Otwarty w 1846 r. jako cmentarz parafialny rzymskokatolicki parafii Świętego Krzyża w Kozienicach." "Od chwili założenia władze kościelne oraz miejskie starają się dbać i odpowiednio zagospodarować miejsce ostatniego spoczynku kozienickich parafian. W 1860 r. kozienicki proboszcz ks. Tadeusz Wrześniakowski częściowo otoczył teren parkanem, zaś jego następca od 1868 r., ks. Józef Khaun, zajął się nie tylko budową nowego kościoła, ale również planowym zagospodarowaniem cmentarza: ogrodził murowanym parkanem jego teren, wytyczył alejki i ścieżki, wprowadził racjonalne, celowe i funkcjonalne rozplanowanie nekropolii. Dzięki temu cmentarz zachował charakterystyczną estetykę i ład"".
Do 1998 r. kolejnymi administratorami byli kozieniccy proboszczowie. 30 listopada1998 roku ks. proboszcz Edward Warchoł podpisał umowę na administrowanie cmentarzem z Kozienicką Gospodarką Komunalną.
Na cmentarzu znajduje się sektor gdzie pochowani są rosyjscy obywatele Kozienic, m.in. żołnierze stacjonującego w mieście od lat 30. XIX w. 25. Smoleńskiego Pułku Piechoty, urzędnicy carscy i ich rodziny. W wydzielonych kwaterach wojennych spoczywają żołnierze Legionów Polskich polegli podczas walk o Laski-Anielin, a także zmarli z ran zwożeni do szpitala rezerwowego Legionów w Kozienicach. Kwatera ta znajduje się w płd.-zach. części cmentarza, oddzielona jest niewielkim, murowanym parkanem i przyozdobiona murowaną arkadą. W okresie międzywojennym w miejscu tym odbywały się apele poległych i manifestacje patriotyczne. Podczas okupacji Niemcy zniszczyli arkadę. Kwatera wojenna to również miejsce pochówku żołnierzy września 1939 r. Wielu weteranów wojny, a także poległych i pochowanych za granicami kraju, ma również swoje prywatne kwatery pamiątkowe wystawione przez rodziny. Na uwagę zasługuje również wydzielone miejsce pochówku sióstr zakonnych ze Zgromadzenia Sióstr Franciszkanek od Cierpiących w płn.-wsch. części cmentarza.
Linki zewnętrzne.
Zabytki Polski-cmentarz parafialny rzymskokatolicki z drzewostanem w Kozienicach

</doc>
<doc id="4703489" url="https://pl.wikipedia.org/wiki?curid=4703489" title="Alto Hama">
Alto Hama

Alto Hama – miasto w Angoli, w prowincji Huambo.

</doc>
<doc id="4703492" url="https://pl.wikipedia.org/wiki?curid=4703492" title="Niesamowita Dokręcana Głowa i inne kurioza">
Niesamowita Dokręcana Głowa i inne kurioza

Niesamowita Dokręcana Głowa i inne kurioza (tytuł oryginału: "The Amazing Screw-On Head and Other Curious Objects") – zbiór krótkich komiksów autorstwa amerykańskiego rysownika i scenarzysty Mike'a Mignoli, wydawanych w oryginale po angielsku przez Dark Horse Comics. Część z nich ukazała się najpierw indywidualnie lub w innych publikacjach w latach 1998–2002, a następnie została zgromadzona w jednym albumie w 2010 wraz z opowieściami powstałymi specjalnie na potrzeby tego wydania. Polskie tłumaczenie tego tomu zbiorczego ukazało się w 2020 nakładem wydawnictwa KBOOM.
Fabuła.
Historie w nim zawarte w zbiorze, cechujące się podobnym tonem i stylem do innej serii autorstwa Mignoli, "Hellboy", utrzymane są w konwencji czarnej komedii, horroru i fantasy, a ich głównym bohaterem jest Dokręcana Głowa, robot pracujący jako agent rządowy w administracji prezydenta Stanów Zjednoczonych Abrahama Lincolna. W zależności od potrzeb głowę robota można przykręcać do różnych ciał, stąd jego imię. Pewnego dnia Lincoln wydaje Dokręcanej Głowie polecenie wytropienia i powstrzymania Cesarza Zombie, nieumarłego okultysty. Zombie i jego pomocnicy, wampirzyca Madam i naukowiec Doktor Snap, ukradli starożytny rękopis, który umożliwi im dostęp do świątyni Abu Gunga. Był to wojownik, który przed tysiącami lat niemal podbił świat dzięki nadprzyrodzonej mocy uzyskanej z „bajecznego klejnotu wielkości melona”. Teraz to Zombie planuje użyć klejnotu dla własnych celów.
Odbiór i nagrody.
Komiksy o Dokręcanej Głowie spotkały się z pozytywnym odbiorem czytelników i krytyki. W 2003 Mignola otrzymał za nie dwie Nagrody Eisnera: za historię "Niesamowita Dokręcana Głowa" w kategorii "najlepsza publikacja humorystyczna" i za "Magika i węża" w kategorii "najlepsza krótka opowieść".

</doc>
<doc id="4703493" url="https://pl.wikipedia.org/wiki?curid=4703493" title="Bailundo">
Bailundo

Bailundo – miasto w Angoli, w prowincji Huambo.

</doc>
<doc id="4703497" url="https://pl.wikipedia.org/wiki?curid=4703497" title="Macuata">
Macuata

Macuata – prowincja w Dystrykcie Północnym, w Fidżi. W 2017 prowincję zamieszkiwało 65 978 osób. Położona na Vanua Levu. Powierzchnia Macauty wynosi 2004 km². Główne miasto prowincji to Labasa.

</doc>
<doc id="4703499" url="https://pl.wikipedia.org/wiki?curid=4703499" title="Malý Máj">
Malý Máj

Malý Máj (historyczna nazwa , ) – szczyt (góra) o wysokości 1082 m n.p.m. (podawana jest też wysokość 1080,5 m n.p.m., 1070 m n.p.m. lub 1070,0 m n.p.m.), w paśmie górskim Wysokiego Jesionika (), w północno-wschodnich Czechach, w Sudetach Wschodnich, na Morawach, w obrębie gminy Malá Morávka, blisko osady Karlov pod Pradědem, oddalony o około 5,5 km na południowy wschód od szczytu góry Pradziad (). Rozległość góry (powierzchnia stoków) szacowana jest na około 3,7 km², a średnie nachylenie wszystkich stoków wynosi około 14°.
Charakterystyka.
Lokalizacja.
Góra Malý Máj położona jest nieco na południowy wschód od centrum pasma Wysokiego Jesionika, leżąca w części Wysokiego Jesionika, nieco na wschód od centrum obszaru (mikroregionu) o nazwie Masyw Pradziada () na bocznej gałęzi jego grzbietu głównego (grzebieniu), ciągnącego się od przełęczy Červenohorské sedlo do przełęczy Skřítek. Charakterystyczną cechą jest jej niemalże prosty grzbiet szczytowy, biegnący na kierunku południowy wschód – północny zachód, obejmujący szczyt główny i szczyt drugorzędny Malý Máj–SZ. Szczyt z uwagi na swoje położenie oraz wysokość jest praktycznie rozpoznawalny jedynie z jego najbliższej okolicy, m.in. z odkrytych miejsc na sąsiedniej górze Temná czy też z drogi w osadzie Karlov pod Pradědem oraz innych punktów widokowych np. na sąsiedniej górze Klobouk czy też niektórych miejsc na drogach i szlakach turystycznych. Z innych miejsc np. drogi okalającej połać szczytową góry Pradziad jest niewidoczny, bo przysłonięty przez górę Vysoká hole, a z innego charakterystycznego punktu widokowego – z drogi okalającej szczyt góry Dlouhé stráně jest również niewidoczny, bo przysłonięty grzebieniem głównym góry Pradziad. W rozpoznaniu najlepiej posiłkować się dostępnymi mapami ułatwiającymi jego bliższą lokalizację.
Górę ograniczają: od południa dolina potoku o nazwie Kotelný potok, od południowego zachodu i zachodu dolina potoku Volárka, od północnego zachodu przełęcz "Sedlo pod Májem" w kierunku szczytu Kamzičník, od północy nienazwany krótki potok, będący dopływem rzeki Moravice oraz od północnego wschodu, wschodu i południowego wschodu dolina rzeki Moravice. W otoczeniu góry znajdują się następujące szczyty: od północnego zachodu: Jelení hřbet, Velký Máj, Kamzičník, Vysoká hole–JZ i Ráztoka, od północy Temná, od północnego wschodu Kopřivná–SZ, od wschodu Kopřivná, od południowego wschodu Kámen svobody, Kámen svobody–JV, V javořinách i Klobouk, od południowego zachodu Soukenná, Smolný vrch i Jelenka oraz od zachodu Břidličná hora.
Stoki.
W obrębie góry można wyróżnić pięć następujących zasadniczych stoków:
Występują tu wszystkie typy zalesienia: bór świerkowy, las mieszany oraz las liściasty, przy czym dominuje zalesienie gęstym borem świerkowym. Na wszystkich stokach poza borem świerkowym, występują – oprócz stoku północno-zachodniego – wraz z obniżaniem wysokości obszary lasu mieszanego oraz połacie lasu liściastego, a u podnóży stoków północno-wschodniego i południowo-wschodniego pojawiają się nawet łąki. Niemalże wszystkie stoki charakteryzują się znaczną zmiennością wysokości zalesienia, z występującymi przecinkami, ogołoceniami, przerzedzeniami i polanami. Na stokach północno-wschodnim, południowo-wschodnim i południowym na wysokościach (785–900) położone są liczne grupy skalne, natomiast brak jest pojedynczych większych skalisk. Ponadto na stokach południowo-wschodnim i południowym w pobliżu grup skalnych występują obszary głazowisk. U podnóża stoku południowo-wschodniego niewielkim fragmentem przebiega napowietrzna linia przesyłowa prądu o napięciu 22 kV, doprowadzająca go do zabudowań osady Karlov pod Pradědem.
Stoki mają stosunkowo jednolite i bardzo zróżnicowane nachylenia. Średnie nachylenie stoków waha się bowiem od 5° (stok północno-zachodni) do 20° (stok północno-wschodni). Średnie nachylenie wszystkich stoków góry (średnia ważona nachyleń stoków) wynosi około 14°. Maksymalne średnie nachylenie blisko podnóża stoku południowo-wschodniego, na wysokościach około 790 m n.p.m., przy grupie skalnej, na odcinku 50 m nie przekracza 30°. Stoki pokryte są siecią dróg (m.in. "Myslivecká cesta" czy "Májová cesta") oraz na ogół nieoznakowanych ścieżek i duktów. Przemierzając je zaleca się korzystanie ze szczegółowych map, z uwagi na zawiłości ich przebiegu, zalesienie oraz zorientowanie w terenie.
Szczyt główny.
Na szczyt nie prowadzi żaden znakowany szlak turystyczny. Przez połać szczytową przebiega nieoznakowana główna ścieżka grzbietowa od drogi "Májova cesta" oraz dalej na połać drugorzędnego szczytu Malý Máj–SZ i przełęczy "Sedlo pod Májem". Szczyt znajduje się na skalisku grupy skalnej o przybliżonych wymiarach poziomych długość × szerokość = (68 × 41) m, otoczonej wokół borem świerkowym, pokrytej trawą wysokogórską. Z powodu zalesienia nie jest on punktem widokowym. Na skalisku szczytowym znajduje się drugorzędny punkt geodezyjny, oznaczony na mapach geodezyjnych numerem (11.1), o wysokości 1080,54 m n.p.m. oraz współrzędnych geograficznych (), oddalony o około 6 m na północny wschód od szczytu. Państwowy urząd geodezyjny o nazwie () w Pradze podaje jako najwyższy punkt góry – szczyt – o wysokości 1081,6 m n.p.m. i współrzędnych geograficznych (). 
Dojście do szczytu następuje z osady Karlov pod Pradědem oraz przebiegającego w niej zielonego szlaku turystycznego . Od szlaku tego odchodzi droga o nazwie (), którą należy przejść odcinek o długości około 2,5 km dochodząc do skrzyżowania, a następnie należy skręcić z tego skrzyżowania w prawo dochodząc po około 750 m do głównej ścieżki grzbietowej. Po dojściu do niej należy skręcić w prawo i przechodząc nią odcinek o długości około 500 m dotrzeć w ten sposób do szczytowej grupy skalnej. 
Szczyt drugorzędny.
Malý Máj jest górą o podwójnym szczycie. W odległości około 1,1 km na północny zachód od szczytu głównego można wyróżnić drugorzędny szczyt określony jako Malý Máj–SZ o wysokości 1188 m n.p.m. i współrzędnych geograficznych (), oddzielony od szczytu głównego mało wybitną przełęczą o wysokości 1072 m n.p.m.. To jeden z niewielu przypadków, w których szczyt drugorzędny jest wyższy od szczytu głównego. Przez połać szczytu drugorzędnego przebiega główna ścieżka grzbietowa. Szczyt położony jest na skalisku grupy skalnej o przybliżonych wymiarach poziomych długość × szerokość = (40 × 25) m, otoczonej wokół borem świerkowym, pokrytej trawą wysokogórską. Z powodu zalesienia nie jest on punktem widokowym. Z połaci szczytowej, częściowo odkrytej rozpościerają się perspektywy w kierunku sąsiednich gór m.in. Temná czy Kopřivná. Na połaci szczytowej znajduje się główny punkt geodezyjny, oznaczony na mapach geodezyjnych numerem (8.), o wysokości 1182,36 m n.p.m. oraz współrzędnych geograficznych (), oddalony o około 10 m na północny zachód od szczytu. Państwowy urząd geodezyjny o nazwie () w Pradze podaje jako najwyższy punkt góry – szczyt – o wysokości 1187,9 m n.p.m. i współrzędnych geograficznych (). 
Geologia.
Pod względem geologicznym masyw góry Malý Máj należy do jednostki określanej jako warstwy vrbneńskie i zbudowany jest ze skał metamorficznych: głównie fyllitów z grafitem (biotytów, muskowitów, chlorytów), gnejsów, łupków łyszczykowych, łupków zieleńcowych i porfiroidów, skał osadowych: głównie kwarcytów (kalcytów) i meta-zlepieńców oraz skał magmowych: głównie meta-diabazów i metatufów. Kształt góry oraz obecność diabazów i metatufów sugerują jej wulkaniczne pochodzenie.
Wody.
Grzbiet główny (grzebień) góry Pradziad, biegnący od przełęczy Skřítek do przełęczy Červenohorské sedlo oraz dalej do przełęczy Ramzovskiej () jest częścią granicy Wielkiego Europejskiego Działu Wodnego, dzielącej zlewiska Morza Bałtyckiego i Morza Czarnego. 
Szczyt wraz ze stokami położony jest na południowy wschód od tej granicy, należy więc do zlewni Morza Bałtyckiego, do którego płyną wody m.in. z dorzecza Odry, będącej przedłużeniem płynących z tej części Wysokiego Jesionika rzek (Moravice) i górskich potoków (m.in. płynących w pobliżu góry potoków o nazwach Kotelný potok czy Volárka). U podnóża stoku południowo-wschodniego, przy osadzie Karlov pod Pradědem znajduje się niewielki, owalny staw o długości około 55 m. Z uwagi na stosunkowo łagodne nachylenia stoków, w obrębie góry nie występują m.in. wodospady czy kaskady.
Ochrona przyrody.
Cała góra znajduje się w obrębie wydzielonego obszaru objętego ochroną o nazwie Obszar Chronionego Krajobrazu Jesioniki (), a utworzonego w celu ochrony utworów skalnych, ziemnych i roślinnych oraz rzadkich gatunków zwierząt. Na stokach nie utworzono żadnych rezerwatów przyrody lub innych obiektów nazwanych pomnikami przyrody. Ponadto na obszarze góry nie wytyczono żadnych ścieżek dydaktycznych.
Turystyka.
Do najbliższej miejscowości Malá Morávka z bazą turystyczną hoteli i pensjonatów jest od szczytu około 4 km w kierunku południowo-wschodnim oraz do części tej miejscowości, osady Karlov pod Pradědem około 1,5 km od szczytu w kierunku południowo-wschodnim ze znajdującymi się u podnóża stoku południowo-wschodniego następującymi pensjonatami: "Chata Zátiší", "Chata Slunce", "Kovárna Karlov" i "Rekreace na MENDELU". Ponadto do miejscowości uzdrowiskowej Karlova Studánka z bazą hoteli i pensjonatów jest od szczytu około 5 km w kierunku północno-wschodnim oraz do bazy turystycznej wokół góry Pradziad jest od szczytu około 4 km w kierunku północno-zachodnim, gdzie położone są następujące hotele górskie i schroniska turystyczne:
Szlaki turystyczne i rowerowe oraz trasy narciarskie.
Klub Czeskich Turystów () u podnóża stoku południowo-wschodniego wytyczył jeden szlak turystyczny na trasie:
Ponadto u podnóża stoku południowo-wschodniego i południowego poprowadzono jeden szlak rowerowy na trasie:
W obrębie góry Malý Máj nie wyznaczono żadnej trasy narciarstwa zjazdowego. W okresach ośnieżenia można skorzystać z wytyczonych m.in. wzdłuż szlaku rowerowego oraz innych ścieżek tras narciarstwa biegowego. 

</doc>
<doc id="4703500" url="https://pl.wikipedia.org/wiki?curid=4703500" title="Cacoma">
Cacoma

Cacoma – miasto w Angoli, w prowincji Huambo.

</doc>
<doc id="4703502" url="https://pl.wikipedia.org/wiki?curid=4703502" title="Calima">
Calima

Calima – miasto w Angoli, w prowincji Huambo.

</doc>
<doc id="4703503" url="https://pl.wikipedia.org/wiki?curid=4703503" title="Cakaudrove">
Cakaudrove

Cakaudrove – prowincja w Dystrykcie Północnym, w Fidżi. W 2017 roku zamieszkiwało ją 50 447 osób. Powierzchnia Cakaudrove wynosi 2816 km². Położona jest na Vanua Levu, w jej skład wchodzą również wyspy Taveuni, Rabi oraz Kioa. Głównym miastem prowincji jest Savusavu.

</doc>
<doc id="4703504" url="https://pl.wikipedia.org/wiki?curid=4703504" title="Cambuengo">
Cambuengo

Cambuengo – miasto w Angoli, w prowincji Huambo.

</doc>
<doc id="4703506" url="https://pl.wikipedia.org/wiki?curid=4703506" title="Komitet Językowy">
Komitet Językowy

Komitet Językowy – niezależna instytucja założona podczas Światowego Kongresu Esperanto w 1905 roku, której zadaniem było zachowanie i ochrona podstawowych zasad języka oraz monitorowanie jego rozwoju. Zgodnie z propozycją Ludwika Zamenhofa do Komitetu wybrano 102 członków z 28 krajów. Pierwszym przewodniczącym był Émile Boirac. W ramach Komitetu powstała specjalna komisja o nazwie Akademio. W 1948 r. Komitet Językowy i jego Akademia połączyły się w jedno ciało o nazwie „Akademio de Esperanto”.
Sekcje robocze Akademii.
W 1908 r., w celu uniknięcia komplikacji związanych ze zbyt dużą liczbą członków, przewodniczący Komitetu zaproponował jego podział, formując w nim stałą „wyższą komisję” zwaną „Akademią”. Obowiązywały następujące zasady:
Członkowie Komitetu Językowego w 1907.
1. (górna) linia od lewej do prawej:
Dreves Uitterdijk (Holandia), Þorsteinn Þorsteinsson (Islandia), Theodor Čejka (Morawy), Otto Simon (Wiedeń), Johann Schröder (Wiedeń), dr Eduard Mybs (Altona), Alfred Michaux (Boulogne-sur-Mer), Felix Stone Moscheles (Londyn), profesor Carlo Bourlet (Paryż), pastor Friedrich Schneeberger (Szwajcaria), John Ellis (Keighley, Anglia)
2. linia
Th. Renard (Genewa), Joseph Jamin (Bruksela), profesor Henri Dor (Dijon), Joseph Rhodes (Keighley), profesor Théophile Cart (Paryż), Edward Alfred Millidge (Anglia), Clarence Bicknell (Bordighera, Włochy), Per Ahlberg (Sztokholm), Paul Gottfried Christaller (Stuttgart), A. P. Beauchemin (Kanada)
3. linia
Louisa Frederica Adela Schafer (Londyn), kapitan Pierre Ernest Matton (Francja), adwokat [brak nazwiska] (Paryż), Harold Bolingbroke Mudie (Londyn), rektor Émile Boirac (Paryż), dr Ludwik Zamenhof (Warszawa), Louis de Beaufront (Louviers), pułkownik John Pollen (Indie), Rosa Junck (Bordighera), dr Kazimierz Bein (Warszawa), Gaston Moch (Paryż)
4. linia
Eduard Kühnl (Praga), dr Alfons Sabadell (Barcelona), Samuel Meyer (La Rochelle).
Zadania.
Poniższe oświadczenie w sprawie roli Komitetu Językowego zostało sporządzone i zatwierdzone przez Komitet Językowy:
„Zadaniem Komitetu Językowego jest zachowanie podstawowych zasad języka i monitorowanie jego rozwoju. Dlatego bada on wszystkie pytania językowe i rozwiązuje je zgodnie z powyższymi zasadami. Ani Fundamento, ani Komitet Językowy nie mogą stanowić przeszkody w normalnym rozwoju języka, a wręcz przeciwnie, zabezpieczają go. Akademia bada wszystkie pytania wybrane przez siebie albo przedłożone przez komisje lub przez co najmniej pięciu członków Komitetu. Jeśli ponad jedna trzecia komitetu nie zgadza się z decyzją Akademii, decyzja jest ponownie omawiana przez Akademię.
Podkomitety krajowe.
W niektórych krajach istniały Podkomitety Krajowe, których członkowie byli jednocześnie członkami Komitetu Językowego tego kraju. Zadaniem Podkomitetów było kontrolowanie dzieł pojawiających się w danym kraju, przesyłanie uwag autorowi, przedstawianie interesujących fragmentów tych uwag do Oficiala Bulteno oraz ewentualnie składanie Akademii propozycji. Komitety te mogły również wspierać stowarzyszenia propagandowe w organizacji egzaminów i przygotowaniu dyplomów.
W 1912 roku takie komitety istniały w Danii, Francji, Niemczech, Hiszpanii, Włoszech, Rosji, Stanach Zjednoczonych, Finlandii, Flandrii, Katalonii, Meksyku, Holandii i Szwajcarii. Przestały one funkcjonować w czasie I wojny światowej.
Korespondenci.
W razie potrzeby Akademia miała prawo wybierać korespondentów Akademii nawet spoza Komitetu Językowego, gdy brakowało osoby kompetentnej językowo w języku niewystarczająco lub w ogóle nie reprezentowanym przez Komitet Językowy, lub w dziedzinie wymagającej szczególnych kompetencji językowych. W 1933 roku Akademia posiadała korespondentów do słowników technicznych oraz w językach rosyjskim, katalońskim, ladyńskim, polskim i portugalskim.
Członkowie.
W 1905 roku wybrano ponad stu członków Komitetu Językowego, a w 1908 roku – 12 członków Akademii: Émile Boirac, Kazimierz Bein, Théophile Cart, Antoni Grabowski, Gaston Moch, René de Saussure, Paul Axel Nylén, Eduard Mybs, Antonio López Villanueva, Nikolai Evstifejev i Alfred Edward Wackrill. Boirac został wybrany na przewodniczącego.
Po śmierci Boiraca w 1917 roku przewodniczącym został Cart. W 1931 roku zastąpił go John Mabon Warden zastąpił go, a w 1933 roku przewodniczącym został Warden Maurice Rollet de l’Isle został przewodniczącym. W 1934 roku członkami Akademii byli: JRG Isbrücker, Camille Aymonier, Walter Lippmann, Maurice Rollet de l’Isle, Bruno Migliorini, Paul Axel Nylén, Leo Belmont, Louis Bastien, Anakreon Stamatiadis, Karl Heinrich Paul Bennemann, Julio Baghy, Vicente Inglada Ors, Andrés Cseh, Vilho Suonio Setälä, William Bailey i Pierre Corret.
W 1934 roku w Komitecie Językowym reprezentowane były następujące języki: angielski, 11 członków; francuski, 19; niemiecki, 16; rosyjski, 11; polski 7; hiszpański, 5; włoski, 6: ormiański, 1; bułgarski, 1; czeski, 5; duński, 1; estoński, 1; fiński, 1; flandryjski, 2; grecki, 1; hebrajski, 3; niderlandzki, 5; węgierski, 5; chiński, 1; japoński, 3; kataloński, 6; ladyński, 1; litewski, 1; norweski, 2; perski, 1; portugalski, 4; rumuński, 1; szwedzki, 3. W sumie 28 języków i 124 członków.
Nagrody.
Akademia nagradzała dzieła wyróżniające się pod względem stylu. O wyborze tych dzieł Akademia decydowała na podstawie propozycji specjalnej komisji. Tylko członkowie Komitetu Językowego mogli zgłaszać takie prace. Komisji przewodniczył najpierw Theophile Cart, a później Edmond Privat. Lista nagrodzonych prac z lat 1914–1928 została opublikowana w Raporcie przewodniczącego Akademii ze Światowego Kongresu Esperanto z 1929 roku.
Finanse.
Każdego roku rozliczenia Akademii były przedstawiane na Światowym Kongresie Esperanto. Dochody składały się z dotacji od esperantystów (w 1930 roku – 200 franków szwajcarskich) i dotacji z Internacia Centra Komitato (500 franków); na wydatki składały się wydatki pocztowe, druki, wynagrodzenie sekretarza. Budżet wynosił około 1000 franków rocznie.
Publikacje.
Od 1923 roku każdego roku publikowany był rocznik zawierający regulamin Komitetu Językowego i Akademii, a także listę członków Akademii i Komitetu Językowego, pogrupowanych także ze względu na język.
Do 1914 roku okólniki i dokumenty instytucji językowych były publikowane w Oficiala Gazeto wydawanej przez Esperantista Centra Oficejo. Dzięki tej gazecie i corocznym raportom Przewodniczącego i Dyrektorów Sekcji Pracy esperantyści dowiadywali się o pracach Komitetu i Akademii.
W 1929 r. przewodniczący Cart postanowił opublikować Oficiala Bulteno mający zawierać oficjalne dokumenty i, jeśli to możliwe, artykuły o esperanto według ściśle językowych zasad. Oficiala Bulteno był wysłany bezpłatnie do członków Komitetu w zamian za gazetę esperancką (Esperanto-gazeto) oraz do członków spoza Komitetu, którzy płacili co najmniej 5 franków szwajcarskich rocznie. Numery Oficiala Bulteno pojawiły się w 1929 roku, lutym 1930 roku, czerwcu 1930 roku oraz kwietniu i czerwcu 1931 roku.
Co roku przewodniczący i dyrektorzy sekcji roboczych Akademii przedstawiali na Światowym Kongresie Esperanto raporty z prac przeprowadzonych na poprzednim kongresie. Raporty te są publikowane w dokumentacji Światowych Kongresów.

</doc>
<doc id="4703507" url="https://pl.wikipedia.org/wiki?curid=4703507" title="Bua">
Bua

Bua – prowincja w Dystrykcie Północnym, w Fidżi. W 2017 r. zamieszkiwało ją 15 489 osób. Powierzchnia prowincji wynosi 1379 km². Położona jest na wyspie Vanua Levu. 

</doc>
<doc id="4703510" url="https://pl.wikipedia.org/wiki?curid=4703510" title="Cuima">
Cuima

Cuima – miasto w Angoli, w prowincji Huambo.

</doc>
<doc id="4703512" url="https://pl.wikipedia.org/wiki?curid=4703512" title="Katherine Stewart-Jones">
Katherine Stewart-Jones

Katherine Stewart-Jones (ur. 5 maja 1995 w Ottawie) – kanadyjska biegaczka narciarska, zawodniczka klubu Nakkertok Ski Club.
Kariera.
Po raz pierwszy na arenie międzynarodowej pojawiła się w 3 stycznia 2013 roku, podczas zawodów juniorskich w kanadyjskiej miejscowości Thunder Bay, gdzie uplasowała się na 2. pozycji w biegu łączonym na 10 km.
W Pucharze Świata zadebiutowała 16 stycznia 2016 roku w Planicy, gdzie uplasowała się na 54. pozycji w sprincie stylem dowolnym. Pierwsze pucharowe punkty wywalczyła 23 lutego 2020 w norweskim Trondheim, gdzie uplasowała się na 29. pozycji w klasyfikacji końcowej Ski Touru.

</doc>
<doc id="4703513" url="https://pl.wikipedia.org/wiki?curid=4703513" title="Katchiungo">
Katchiungo

Katchiungo – miasto w Angoli, w prowincji Huambo.

</doc>
<doc id="4703516" url="https://pl.wikipedia.org/wiki?curid=4703516" title="Małgorzata Filip">
Małgorzata Filip

Małgorzata Maria Filip (ur. 11 września 1966) – polska profesor nauk farmaceutycznych. Specjalizuje się w zagadnieniach z zakresu farmakologii. Członek korespondent Wydziału Nauk Medycznych Polskiej Akademii Nauk od 2019 roku, pracownik naukowy Zakładu Farmakologii Uzależnień w Instytucie Farmakologii im. Jerzego Maja PAN. Wykładowca i profesor zwyczajny na Wydziale Farmaceutycznym Collegium Medicum Uniwersytetu Jagiellońskiego.
Doktoryzowała się w 1995 roku na podstawie pracy zatytułowanej "Własności farmakologiczne nowych pochodnych benzotriazolu - potencjalnych antagonistów receptorów 5-HT1a""." Habilitację uzyskała dziesięć lat później na podstawie rozprawy pt". Ligandy receptorów serotoninowych (5-HT)2 jako potencjalne środki farmakoterapeutyczne w uzależnieniu od kokainy""."
Tytuł profesora nauk farmaceutycznych nadano jej w 2010 roku"."
Autorka książki pt. "Uzależniony od kokainy ludzki mózg - osiągnięcia funkcjonalnej diagnostyki obrazowej""." Współpracowała przy następujących publikacjach książkowych: "Clinical/Therapeutic Approaches for Cannabinoid Ligands in Central and Peripheral Nervous System Diseases" oraz "GABAB Receptors as a Therapeutic Strategy in Substance Use Disorders: Focus on Positive Allosteric Modulators".
Wybrane publikacje naukowe.
Jest autorką lub współautorką następujących publikacji naukowych:

</doc>
<doc id="4703517" url="https://pl.wikipedia.org/wiki?curid=4703517" title="Lépi">
Lépi

Lépi – miasto w Angoli, w prowincji Huambo.

</doc>
<doc id="4703520" url="https://pl.wikipedia.org/wiki?curid=4703520" title="Stefan Wieczorek">
Stefan Wieczorek

Stefan Wieczorek (ur. 2 sierpnia 1907 w Berlinie, zm. 23 czerwca 1987 w Poznaniu) – polski działacz śpiewaczy, księgowy i cukrownik.
Życiorys.
Był synem Jana (krawca) i Józefy z Rogalewskich. Rodzina była uzdolniona muzycznie. Dzieciństwo spędził w Berlinie. Około 1919 przeniósł się wraz z rodziną do Poznania, gdzie skończył szkołę powszechną. Edukację w szkole średniej technicznej przerwał z uwagi na brak środków finansowych. Rozpoczął pracę w Towarzystwie Ubezpieczeń "Omnium", jednocześnie zaliczając kursy księgowości. Zatrudnił się w poznańskim Szpitalu Miejskim jako księgowy. W czasie wolnym śpiewał w chórze parafii Matki Boskiej Bolesnej, a także uczył się gry na skrzypcach i próbował gry na fortepianie. Mając osiemnaście lat wstąpił do Koła Śpiewackiego Polskiego. W 1932 został zastępcą sekretarza Zarządu Poznańskiego Towarzystwa Muzycznego.
W 1939 cała rodzina została wysiedlona przez Niemców pod Opatów. Pracował tu w lokalnej cukrowni. W lutym 1945 powrócił do Poznania, gdzie zaangażował się w akcję uruchamiania przemysłu cukrowniczego na Ziemiach Odzyskanych, głównie na Dolnym Śląsku. Z początkiem lat 50. XX wieku rozpoczął stałą pracę w poznańskim cukrownictwie i ponownie zaangażował się w ruch śpiewaczy. Od 1955 do śmierci pozostawał we władzach Poznańskiego Towarzystwa Muzycznego. W 1956 był tam prezesem, a od 1964 skarbnikiem. Od 1955 był członkiem władz Wielkopolskiego Związku Śpiewaczego. Od początku lat 50. XX wieku do 1981 związany był z chórem kościoła św. Michała Archanioła w Poznaniu. Brał udział w koncercie w trakcie uroczystości milenijnych przed poznańską katedrą w 1966. Od 1966 wchodził w skład Komisji Kulturalno-Oświatowej przy Zarządzie Okręgu Związku Zawodowego Pracowników Przemysłu Spożywczego i Cukrowniczego. Pochowany został na cmentarzu górczyńskim (kwatera IIIP-7-18).
Rodzina.
Ożenił się z Eleonorą z domu Jagaciak, z którą miał trójkę dzieci: Alinę, Ryszarda i Eugeniusza.
Odznaczenia.
Otrzymał m.in.:
W 1986 otrzymał godność Członka Honorowego Oddziału Wielkopolskiego Związku Polskich Zespołów Śpiewaczych i Instrumentalnych.

</doc>
<doc id="4703522" url="https://pl.wikipedia.org/wiki?curid=4703522" title="Mungo (Angola)">
Mungo (Angola)

Mungo – miasto w Angoli, w prowincji Huambo.

</doc>
<doc id="4703524" url="https://pl.wikipedia.org/wiki?curid=4703524" title="Kadavu (prowincja)">
Kadavu (prowincja)

Kadavu – prowincja w Dystrykcie Wschodnim, w Fidżi. W 2017 roku zamieszkiwało ją 10 869 osób. Powierzchnia Kadavu wynosi 478 km². Główne wyspy wchodzące w skład prowincji to: Kadavu, Ono, Galoa, Dravuni oraz Nagigia. 

</doc>
<doc id="4703527" url="https://pl.wikipedia.org/wiki?curid=4703527" title="Ukuma">
Ukuma

Ukuma – miasto w Angoli, w prowincji Huambo.

</doc>
<doc id="4703529" url="https://pl.wikipedia.org/wiki?curid=4703529" title="Coletta Rydzek">
Coletta Rydzek

Coletta Rydzek (ur. 6 czerwca 1997 r.) – niemiecka biegaczka narciarska, zawodniczka klubu Sc Oberstdorf.
Jej brat, Johannes Rydzek, jest kombinatorem norweskim.
Kariera.
Po raz pierwszy na arenie międzynarodowej pojawiła się w 25 lutego 2012 roku, podczas zawodów juniorskich w słoweńskiej miejscowości Kranj/ Pokljuka, gdzie uplasowała się na 5. pozycji w biegu na 5 km stylem dowolnym ze startu wspólnego.
W Pucharze Świata zadebiutowała 12 marca 2019 roku w Drammen, gdzie uplasowała się na 45. pozycji w sprincie stylem klasycznym. Pierwsze pucharowe punkty wywalczyła 11 marca 2020 roku w Dreźnie, gdzie w sprincie stylem dowolnym uplasowała się na 15. miejscu.

</doc>
<doc id="4703530" url="https://pl.wikipedia.org/wiki?curid=4703530" title="Ussoque">
Ussoque

Ussoque – miasto w Angoli, w prowincji Huambo.

</doc>
<doc id="4703531" url="https://pl.wikipedia.org/wiki?curid=4703531" title="Lau (prowincja)">
Lau (prowincja)

Lau – prowincja w Dystrykcie Wschodnim, w Fidżi. W 2017 zamieszkiwało ją 9539 mieszkańców. Powierzchnia Lau wynosi 487 km². Głównym miastem prowincji jest Tubou. Prowincja jest położona w całości na archipelagu Lau. 

</doc>
<doc id="4703532" url="https://pl.wikipedia.org/wiki?curid=4703532" title="Szumawa (makroregion)">
Szumawa (makroregion)

Szumawa (cz. "Šumavská hornatina", niem. "Bayerischer Wald" lub "Böhmerwald") – makroregion fizycznogeograficzny na terenie Czech, Bawarii i Austrii, stanowiący południową część Krainy Szumawskiej, ciągu pasm górskich i wyżyn ograniczających Masyw Czeski od południowego zachodu.
Nazewnictwo.
Nazewnictwo regionu różni się dość wyraźnie w podejściu czeskim, niemieckim i austriackim. W popularnej w Polsce regionalizacji fizycznogeograficznej Europy J. Kondrackiego Szumawą określa się cały makroregion, natomiast w geografii czeskiej jedynie mezoregion stanowiący jego najwyższą część, zaś makroregion jest określany jako "Šumavská hornatina". W Geografii niemieckiej używa się określenia Las Bawarski (niem. "Bayerischer Wald"), ale wyłącznie w odniesieniu do części bawarskiej i jest to też wariantowy egzonim używany w języku polskim. W Austrii tego makroregionu nie wyróżnia się wcale i stanowi on w tamtejszym ujęciu część tzw. Płyty Granitowo-Gnejsowej (niem. "Granit- und Gneisplateau"). Wyróżnia się jednak Szumawę właściwą (jako "Böhmerwald"). Do Szumawy zaliczają się austriackie regiony Mühlviertel w Górnej Austrii i zachodnia część regionu Waldviertel w Dolnej Austrii.
Geografia.
Makroregion Szumawy obejmuje południowo-zachodni skraj Czech, oraz fragment wschodniej Bawarii i północnej Austrii. Jest to długi na 180 km i szeroki na około 90 km pas gór i pogórzy ciągnący się wzdłuż granicy Czech, Bawarii i Austrii, ograniczony od południa i południowego zachodu Dunajem między Ratyzboną, Linz i Krems. Rzeka stanowi w przybliżeniu granicę między Pozaalpejską Europą Środkową i Hercynidami na północy, a Wyżyną Bawarską (niem. "Alpenvorland") na południu. Po stronie czeskiej i austriackiej na wschodzie obszar przechodzi płynnie w Wyżynę Czesko-Morawską. Na północy Wyżyna Všerubska (cz. "Všerubská vrchovina", niem. "Cham-Further Senke") oddziela Szumawę od Lasu Czeskiego, a na zachodzie Szumawa graniczy z Basenem Szwabsko-Frankońskim.
Jest to obszar silnie zalesiony i stosunkowo słabo zaludniony, szczególnie po stronie czeskiej. Największe miasta znajdują się na skraju masywu: Ratyzbona, Linz, Czeskie Budziejowice i Pasawa.
Najwyższym szczytem jest Großer Arber (cz. "Velký Javor") osiągający 1456 m n.p.m. położony po bawarskiej stronie gór. Liczne wierzchołki przekraczają 1000 m n.p.m. Masyw stanowi europejski dział wodny między zlewiskiem Morza Czarnego (Dunaj) i Północnego (Łaba za pośrednictwem Wełtawy).
Regionalizacja.
Ze względu na różne podejście geografów czeskich, niemieckich i bawarskich nie ma wykształconej jednolitej regionalizacji fizyczno-geograficznej. Mimo to, we wszystkich trzech krajach wydziela się mezoregion Szumawy właściwej (cz. "Šumava"), zwanej w Austrii "Böhmerwald", a w Bawarii "Böhmerwald" lub "Hinterer Bayerischer Wald".
Czechy.
W Republice Czeskiej obszar Szumawy dzieli się na cztery mezoregiony:
Niemcy.
Po stronie niemieckiej wyróżnia następujące mezoregiony (niem. "Naturraum-Einheiten"):
Austria.
W Austrii makroregion Szumawy nie jest wydzielany. Stanowi on integralną część tzw. Płyty Granitowo-Gnejsowej (niem. "Granit- und Gneisplateau"), będącej austriackim fragmentem całego Masywu Czeskiego. Na Płytę składają się austriackie regiony Mühlviertel w Górnej Austrii i Waldviertel w Dolnej Austrii. Z nich do Szumawy geografowie czescy i niemieccy zaliczają następujące mezoregiony:

</doc>
<doc id="4703536" url="https://pl.wikipedia.org/wiki?curid=4703536" title="Australian Open 2020 (gra podwójna chłopców)">
Australian Open 2020 (gra podwójna chłopców)

Australian Open 2020 – gra podwójna chłopców – zawody deblowe chłopców, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 26–31 stycznia na twardych kortach Melbourne Park w Melbourne.

</doc>
<doc id="4703538" url="https://pl.wikipedia.org/wiki?curid=4703538" title="Felicjan Bernacki">
Felicjan Bernacki

Felicjan Bernacki (ur. 17 maja 1906 w Gościeradzu, zm. po 4 listopada 1939) – polski lekarz weterynarii.
Życiorys.
Syn Edmunda Bernackiego, młodszy brat Lucjana (późniejszego biskupa pomocniczego). Ukończył Gimnazjum w Gnieźnie. W 1931 uzyskał dyplom lekarza weterynarii na Akademii Medycyny Weterynaryjnej we Lwowie, podczas studiów był członkiem rzeczywistym Korporacji Akademickiej Lutyco-Vedyi. Następnie wrócił w rodzinne strony i pracował jako lekarz weterynarii i kierownik rzeźni w Skarszewach. W latach 1932–1933 w grupie 55 lekarzy weterynarii ukończył kurs podchorążych rezerwy w Oddziale Szkolnym Służby Weterynaryjnej. W sierpniu 1933 poślubił Irenę Byczkowską, z którą miał następnie trójkę dzieci. W sierpniu 1939 został zmobilizowany do Wojska Polskiego w stopniu porucznika, aresztowany przez Niemców, wkrótce zwolniony. 31 października 1939 został wezwany przez władze okupacyjne do magistratu w Skarszewach i uwięziony, 4 listopada 1939 został wraz z dwoma księżmi wywołany z celi i wywieziony w kierunku Starogardu Gdańskiego. Od tego dnia jego los pozostał nieznany, prawdopodobnie został rozstrzelany w pobliskich lasach.

</doc>
<doc id="4703539" url="https://pl.wikipedia.org/wiki?curid=4703539" title="Lomaiviti">
Lomaiviti

Lomaiviti – prowincja w Dystrykcie Wschodnim, w Fidżi. W 2017 populacja Lomaiviti wynosiła 15 657. Powierzchnia prowincji to 411 km². Głównym miastem prowincji jest Levuka. Lomaiviti w całości obejmuje archipelag wysp o tej samej nazwie. 

</doc>
<doc id="4703541" url="https://pl.wikipedia.org/wiki?curid=4703541" title="Mahmut Özen">
Mahmut Özen

Mahmut Özen (ur. 1 września 1988 w Mersinie) – szwedzki piłkarz pochodzenia tureckiego grający na pozycji prawego obrońcy w klubie Falkenbergs FF.
Życiorys.
Kariera klubowa.
Wczesna kariera.
Özen rozpoczął swoją karierę zawodową w 2008 roku w klubie Stafsinge IF, z siedzibą w Falkenbergu, który grał ówcześnie w Dywizji 4. W 2009 roku przeniósł się do Varbergs BoIS, gdzie grał przez trzy sezony, dwa sezony w Dywizji 2 i jeden sezon w Dywizji 1. Özen przeniósł się do klubu z Allsvenskan, Mjällby AIF w 2012. Po tym, jak rozegrał tylko pięć meczów dla klubu w swoim debiutanckim sezonie, Özen dokonał przełomu w sezonie 2013, w którym rozegrał większość meczów dla klubu.
Malmö FF.
4 grudnia 2013 roku ogłoszono, że Özen podpisał czteroletni kontrakt z aktualnym mistrzem ligi Malmö FF. Ogłoszono także, że będzie nosić koszulkę z numerem 24. Przeniesienie nastąpiło 10 stycznia 2014, kiedy otworzyło się szwedzkie okno transferowe. Po występie tylko w jednym meczu ligowym dla klubu w sezonie 2014, Özen został wypożyczony do Kayseri Erciyessporu grającego w Süper Lig do końca sezonu 2014/15. 
Adana Demirspor.
7 stycznia 2016 Özen podpisał umowę z Adaną Demirspor.
Falkenbergs FF.
13 marca 2017 został zawodnikiem klubu Falkenbergs FF. Z Falkenbergiem w sezonie 2018 wywalczył awans z Superettan do Allsvenskan.
Sukcesy.
Malmö FF:

</doc>
<doc id="4703543" url="https://pl.wikipedia.org/wiki?curid=4703543" title="Rotuma (prowincja)">
Rotuma (prowincja)



</doc>
<doc id="4703545" url="https://pl.wikipedia.org/wiki?curid=4703545" title="Rotuma (wyspa)">
Rotuma (wyspa)



</doc>
<doc id="4703547" url="https://pl.wikipedia.org/wiki?curid=4703547" title="Duje Bonačić">
Duje Bonačić

Duje Bonačić (ur. 10 kwietnia 1929 w Splicie, zm. 24 stycznia 2020 tamże) – chorwacki wioślarz, reprezentujący Jugosławię. Zdobywca złotego medalu na Letnich Igrzyskach Olimpijskich 1952 w Helsinkach.
Życiorys.
Bonačić urodził się w Splicie, jako syn Chorwata i Słowenki; miał starszego brata Vojko i siostrę Nevenkę. Ukończył nauki przyrodnicze w Zagrzebiu i zajął się wiosłowaniem, aby budować mięśnie, ponieważ ważył tylko 56 kg przy wysokości 183 cm w tym czasie. Po wycofaniu się z zawodów pracował jako profesor geografii, meteorologii i oceanografii w szkołach morskich, a także pełnił funkcję trenera i sędziego w wioślarstwie i żeglarstwie.
Po śmierci Željko Čajkovskiego w dniu 11 listopada 2016 roku został najstarszym zdobywcą medali olimpijskich w Chorwacji.
Bonačić zmarł 24 stycznia 2020 roku po krótkiej chorobie.

</doc>
<doc id="4703552" url="https://pl.wikipedia.org/wiki?curid=4703552" title="Candida glabrata">
Candida glabrata

Candida glabrata (H.W.Anderson) S.A.Mey. &amp; Yarrow – gatunek grzybów zaliczany do rzędu drożdżaków ("Saccharomycetes"). Jest to grzyb bezotoczkowy, uważany za stosunkowo niepatogenny, komensalny, występujący w ludzkiej błonie śluzowej. Może wywoływać zakażenia oportunistyczne, zwłaszcza u nosicieli wirusa HIV.
Systematyka i nazewnictwo.
Pozycja w klasyfikacji według Index Fungorum: 
"Incertae sedis, Saccharomycetales, Saccharomycetidae, Saccharomycetes, Ascomycota, Fungi".
Pierwotnie "C. glabrata" został sklasyfikowany w rodzaju "Torulopsis." Rodzaj ten został opisany w 1894 r., a rodzaj "Candida" został nazwany dopiero w 1913 r. "C. glabrata" został pierwotnie umieszczony w rodzaju "Torulopsis" z powodu braku produkcji pseudostrzępek. Jednak w 1978 r. ustalono, że zdolność do wytwarzania pseudostrzępek nie była wiarygodnym czynnikiem odróżniającym dla rodzaju "Candida" i zaproponowano, aby "T. glabrata" był klasyfikowany do rodzaju "Candida".
"C. glabrata" jest znacznie bliżej spokrewniony z "Saccharomyces cerevisiae" niż z "Candida albicans" i należy do grupy gatunków, które duplikowały swój genom.
Synonimy.
"Cryptococcus glabratus" H. W. Anderson, "Torulopsis glabrata" (H.W.Anderson) Lodder &amp; N.F. de Vries, "Torulopsis glabrata" var. "gummaensis" Tak. Kobay.
Morfologia i genetyka.
Tworzy mniejsze kolonie (1–4 μm) niż "C. albicans" (4–6 μm). Na agarze z dekstrozą Sabouraud "C. glabrata" tworzy błyszczące, gładkie, kremowe kolonie, które są stosunkowo nie do odróżnienia od kolonii innych gatunków "Candida," z wyjątkiem ich względnej wielkości, która jest dość mała. Na Chromagar, stosunkowo nowym agarze, który odróżnia różne gatunki "Candida" pod względem koloru w wyniku reakcji biochemicznych, kolonie "C. glabrata" wydają się różowe do fioletowych, w przeciwieństwie do kolonii "C. albicans", które wydają się zielone do niebiesko-zielonych.
"C. glabrata" fermentuje i asymiluje tylko glukozę i trehalozę.
Sekwencjonowanie genomu "C. glabrata" w 2004 r. ujawniło powszechną utratę genów w stosunku do "S. cerevisiae", w tym szlaków metabolizmu galaktozy, fosforanu i kwasu nikotynowego. Nastąpiło także znaczące rozszerzenie rodziny białek glikolipidowych EPA i rodziny YPS proteaz aspartylowych związanych z GPI, które sprzyjają zjadliwości. Prowadzi to do zwiększonego przylegania komórek grzyba do nabłonka.
Wytwarza biofilm składający się wyłącznie z komórek drożdży dokładnie upakowanych wielowarstwowo lub w skupiskach komórek. Grubość biofilmu "C. glabrata" (75–90 ± 5 µm) stanowi w przybliżeniu połowę grubości biofilmu "C. albicans." Nawet niskie stężenia glukozy indukują tworzenie się biofilmu "C. glabrata." Na komórkach nabłonka podpoliczkowego "C. glabrata" wykazuje najwyższą zdolność adhezji. Najlepszą powierzchnią do tworzenia biofilmu jest polichlorek winylu, co ma istotne znaczenie w produkcji sprzętu medycznego (zwłaszcza cewników).
Zakażenia.
Gatunek ten jest częstą przyczyną kandydozy u pacjentów z obniżoną odpornością, w tym u pacjentów z HIV/AIDS, cukrzycą, chorymi na raka poddawanych chemioterapii i osób starszych. Główną przeszkodą w zakażeniach "C. glabrata" jest jego wrodzona odporność na azolowe leczenie przeciwgrzybicze, które jest bardzo skuteczne w leczeniu zakażeń wywołanych przez inne gatunki "Candida". "C. glabrata" jest najczęściej izolowany od chorych w Azji i Oceanii oraz w Unii Europejskiej.

</doc>
<doc id="4703553" url="https://pl.wikipedia.org/wiki?curid=4703553" title="Australian Open 2020 (gra podwójna dziewcząt)">
Australian Open 2020 (gra podwójna dziewcząt)

Australian Open 2020 – gra podwójna dziewcząt – zawody deblowe dziewcząt, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 26–31 stycznia na twardych kortach Melbourne Park w Melbourne.

</doc>
<doc id="4703554" url="https://pl.wikipedia.org/wiki?curid=4703554" title="Żeglarstwo na Światowych Wojskowych Igrzyskach Sportowych 2003">
Żeglarstwo na Światowych Wojskowych Igrzyskach Sportowych 2003

Żeglarstwo na 3. Światowych Wojskowych Igrzyskach Sportowych rozgrywane było w dniach 6 – 9 grudnia 2003 roku, które były organizowane przez CISM dla sportowców-żołnierzy podczas światowych igrzyskach wojskowych. Regaty zostały przeprowadzone na obiektach w Port of Riposto w Katanii.
Zawody były równocześnie traktowane jako 37 Wojskowe Mistrzostwa Świata w żeglarstwie.
Uczestnicy.
Do zawodów zgłoszonych zostało 129 zawodników "(3 kobiety i 123 mężczyzn)" reprezentujących 20 kraje. 
Klasyfikacja końcowa.
"Źródło:"

</doc>
<doc id="4703557" url="https://pl.wikipedia.org/wiki?curid=4703557" title="Pałac książąt Hohenlohe we Wrocławiu">
Pałac książąt Hohenlohe we Wrocławiu



</doc>
<doc id="4703559" url="https://pl.wikipedia.org/wiki?curid=4703559" title="Metanolan sodu">
Metanolan sodu

Metanolan sodu – organiczny związek chemiczny z grupy alkoholanów, sól sodu i metanolu.
Otrzymywanie.
Metanolan sodu otrzymuje się w reakcji metanolu z metalicznym sodem. Produktem ubocznym reakcji jest wodór:
Właściwości.
Należy do superzasad. Ma silne właściwości redukujące oraz jest w stanie ulec samozapłonowi w kontakcie z wilgotnym powietrzem.
W sposób gwałtowny reaguje z wodą, tworząc wodorotlenek sodu i metanol:
Ciepło wytwarzane podczas tej reakcji jest wystarczające do spowodowania zapłonu znajdujących się w pobliżu substancji łatwopalnych.
Zastosowanie.
Jest wykorzystywany do przetwarzania jadalnych tłuszczów i olejów oraz do syntezy innych związków chemicznych.

</doc>
<doc id="4703560" url="https://pl.wikipedia.org/wiki?curid=4703560" title="Media Curling Club">
Media Curling Club

Integracyjny Klub Sportowy Media Curling Club powstał w 2003 roku w Warszawie jako jeden z pierwszych klubów curlingowych w Polsce. Od 2008 roku posiada status organizacji pożytku publicznego, wspiera integrację sportowców niepełnosprawnych i pełnosprawnych.
Media Curling Club od wielu lat jest organizatorem zajęć curlingowych w stolicy Polski, w tym treningów otwartych. Od 2014 roku jest współorganizatorem przedsięwzięcia Zimowy Narodowy i Warszawskiej Amatorskiej Ligi Curlingu oraz czynnie włącza się w inicjatywy curlingowe na terenie całego kraju. Zawodniczki i zawodnicy reprezentujący klub mają na medale mistrzostw Polski we wszystkich seniorskich konkurencjach curlingowych.
Media Curling Club jest członkiem założycielem Polskiej Federacji Klubów Curlingowych.
Aktualnym prezesem klubu jest Kamil Gęśla.
Osiągnięcia.
Klub w swojej historii zdobył 9 złotych, 8 srebrnych i 4 brązowe medale w imprezach o randze mistrzostw Polski. Ostatnie podium było dziełem drużyny męskiej, która w 2010 roku zdobyła srebrny medal.
Mistrzostwa Polski kobiet
 2005 Marta Szeliga-Frynia, Agnieszka Ogrodniczek, Katarzyna Wicik, Marianna Das, Marta Kubak
 2006 Marta Szeliga-Frynia, Agnieszka Ogrodniczek, Katarzyna Wicik, Marianna Das
 2007 Marta Szeliga-Frynia, Katarzyna Wicik, Agnieszka Ogrodniczek, Marianna Das
 2008 Marta Szeliga-Frynia, Katarzyna Wicik, Agnieszka Ogrodniczek, Marianna Das, Maria Kluś
 2009 Agnieszka Ogrodniczek, Katarzyna Wicik, Marianna Das, Katarzyna Wilk
Mistrzostwa Polski mężczyzn
 2004 Arkadiusz Detyniecki, Rymwid Błaszczak, Grzegorz Korczyński, Sławomir Deroń
 2004 Paweł Frynia, Krzysztof Kowalski, Wojciech Woyda, Michał Wysoczański
 2005 Arkadiusz Detyniecki, Rymwid Błaszczak, Grzegorz Korczyński, Sławomir Deroń, Paweł Burlewicz
 2007 Paweł Frynia, Bartosz Klimas, Wojciech Woyda, Krzysztof Kowalski
 2008 Arkadiusz Detyniecki, Rymwid Błaszczak, Lech Molski, Grzegorz Korczyński, Łukasz Krych
 2008 Krzysztof Kowalski, Bartosz Klimas, Wojciech Woyda, Przemysław Stachura
 2009 Arkadiusz Detyniecki, Rymwid Błaszczak, Lech Molski, Grzegorz Korczyński, Marcin Piłat
 2010 Paweł Frynia, Kamil Gęśla, Marcin Madej, Rafał Stolarek, Bartosz Łobaza
Mistrzostwa Polski mikstów
 2005 Arkadiusz Detyniecki, Marta Szeliga-Frynia, Paweł Frynia, Marianna Das
 2006 Arkadiusz Detyniecki, Marta Szeliga-Frynia, Paweł Frynia, Marianna Das
 2007 Marta Szeliga-Frynia, Paweł Frynia, Marianna Das, Arkadiusz Detyniecki
 2008 Marta Szeliga-Frynia, Paweł Frynia, Marianna Das, Arkadiusz Detyniecki
Mistrzostwa Polski par mieszanych
 2008 Marta Szeliga-Frynia, Paweł Frynia
 2009 Agnieszka Ogrodniczek, Damian Herman
 2009 Katarzyna Wicik, Wojciech Woyda
Mistrzostwa Polski w curlingu na wózkach
 2008 Eugeniusz Błaszczak, Maciej Karaś, Ireneusz Joński, Piotr Sutkowski

</doc>
<doc id="4703562" url="https://pl.wikipedia.org/wiki?curid=4703562" title="Wiecznik">
Wiecznik

Wiecznik, gomfrena ("Gomphrena" L.) – rodzaj roślin z rodziny szarłatowatych. Obejmuje ok. 125, 132 gatunków. Rośliny te występują w strefie tropikalnej i umiarkowanej ciepłej obu kontynentów amerykańskich – od południowej części Ameryki Północnej po północną Argentynę, poza tym na wyspach Oceanu Spokojnego i w Australii (tam 33 gatunki są rodzime). Jeden gatunek rośnie jako rodzimy w Chinach. Jako rośliny introdukowane przedstawiciele tego rodzaju spotykani są poza tym niemal w całej Afryce, Azji (z wyjątkiem jej północnej części) oraz wschodniej części Ameryki Północnej.
Wiecznik kulisty "G. globosa" rozpowszechniony jest w uprawie jako rabatowa roślina ozdobna, dostępny w wielu odmianach rozmaicie i jaskrawo ubarwionych. Pędy ścięte przed zakończeniem kwitnienia nadają się do suszenia i do suchych bukietów. "G. claussenii" wykorzystywany jest do fitoremediacji gleb zanieczyszczonych cynkiem i kadmem.
Systematyka.
Rodzaj z rodziny szarłatowatych "Amaranthaceae", klasyfikowany do podrodziny "Gomphrenoideae" i plemienia "Gomphreneae".

</doc>
<doc id="4703563" url="https://pl.wikipedia.org/wiki?curid=4703563" title="Gomfrena">
Gomfrena



</doc>
<doc id="4703564" url="https://pl.wikipedia.org/wiki?curid=4703564" title="Gomphrena">
Gomphrena



</doc>
<doc id="4703568" url="https://pl.wikipedia.org/wiki?curid=4703568" title="Zygmunt Krauze (oficer)">
Zygmunt Krauze (oficer)

Zygmunt Krauze (ur. 27 maja 1896 w Łodzi, zm. 23 lipca 1920 pod Poczajowem) – oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Stanisława i Olimpii z Bussów. Absolwent gimnazjum w Łodzi i członek Polskiej Organizacji Wojskowej.
W listopadzie 1918 wstąpił do odrodzonego Wojska Polskiego. Od 24 marca do 9 czerwca 1919 był uczniem klasy „N” Szkoły Podchorążych w Ostrowi Łomżyńskiej. 21 czerwca 1919 został mianowany z dniem 1 czerwca tego roku podporucznikiem w piechocie. Pełnił wówczas służbę w 5 pułku piechoty Legionów.
Na froncie polsko-bolszewickim walczył w III batalionie 105 pułku piechoty. "W potyczce pod Romanowem koło Miropola, na czele 9 kompanii pokonał trzykrotnie liczniejszy oddział kawalerii nieprzyjaciela". Zginął pod Poczajowem w bitwie o Hrady. Za bohaterstwo w walce odznaczony został pośmiertnie Krzyżem Srebrnym Orderu Virtuti Militari.

</doc>
<doc id="4703569" url="https://pl.wikipedia.org/wiki?curid=4703569" title="Gomfrena kulista">
Gomfrena kulista



</doc>
<doc id="4703572" url="https://pl.wikipedia.org/wiki?curid=4703572" title="Kazimierz Wajda (historyk)">
Kazimierz Wajda (historyk)

Kazimierz Józef Wajda (ur. 26 maja 1930 w Bydgoszczy, zm. 22 stycznia 2020) – polski historyk, prof. dr hab.
Życiorys.
Studiował na Uniwersytecie Mikołaja Kopernika w Toruniu i na Uniwersytecie Poznańskim. W 1962 obronił pracę doktorską "Kwestia rolna na Pomorzu Gdańskim na przełomie XIX i XX wieku", w 1969 habilitował się na podstawie pracy zatytułowanej "Migracje ludności wiejskiej Pomorza Wschodniego w latach 1850–1914". 15 września 1988 nadano mu tytuł profesora w zakresie nauk humanistycznych.
Pracował w Instytucie Socjologii na Wydziale Humanistycznym Uniwersytetu Mikołaja Kopernika w Toruniu. W latach 1990-1997 dyrektor Instytutu Historii i Archiwistyki UMK w Toruniu, do 2000 kierował Zakładem Historii XIX wieku. Członek Towarzystwa Naukowego w Toruniu i Polskiego Towarzystwa Socjologicznego, był również członkiem korespondentem Historische Kommission für Ost- und Westpreussische Landesforschung.
Zmarł 22 stycznia 2020, miejscem spoczynku jest Cmentarz św. Jerzego w Toruniu.

</doc>
<doc id="4703573" url="https://pl.wikipedia.org/wiki?curid=4703573" title="Rezerwat przyrody Słońsk">
Rezerwat przyrody Słońsk

Słońsk – zlikwidowany rezerwat przyrody typu faunistycznego (ptaków), położony na terenie gminy Słońsk (województwo lubuskie, wcześniej województwo gorzowskie).
Obszar chroniony został utworzony 1 września 1977 na podstawie Zarządzenia Ministra Leśnictwa i Przemysłu Drzewnego z dnia 21 lipca 1977 r. w sprawie uznania za rezerwaty przyrody. Zlikwidowano go w 2001 w związku z powołaniem Parku Narodowego „Ujście Warty”.
Położenie.
Rezerwat obejmował powierzchnię 4244 ha (akt powołujący podaje 4166,22 ha), co czyniło go jednym z największych w kraju (rekordowy rezerwat przyrody Stawy Milickie zajmuje 5298,15 ha). Znajdował się w widłach rzeki Warty i Kanału Postomskiego, obejmując tereny rozlewisk. Na jego terenie znajdowało się Jezioro Kostrzyńskie (w całości), ok. 80% Kostrzyńskiego Zbiornika Retencyjnego, a granicę na wschodzie wyznaczała Królewska Wyspa, otoczona przez Łąki Skarbowe.
Według rozporządzenia teren rezerwatu składał się z:
Charakterystyka i historia.
Celem ochrony rezerwatowej było „zachowanie cennego biotopu lęgowego wielu rzadkich gatunków ptaków wodnych i błotnych oraz żerowisk i miejsc odpoczynku ptaków przelotnych”. Rezerwat składał się z części z ochroną ścisłą i okresowo ścisłą (na powierzchni ok. 1100 ha) oraz z ochroną częściową (na powierzchni 3066 ha). Wśród rzadkich gatunków wyróżniano m.in. arcydzięgiel nadbrzeżny czy wilczomlecz błotny, na jego terenie w okresie jesiennym potrafi się gromadzić ponad 100 tys. ptaków różnych gatunków.
Propozycje ochrony obszaru pojawiały się już od lat 70., m.in. ze strony prof. Bronisława Fruzińskiego. Teren od 1953 był dzierżawiony przez Polski Związek Łowiecki, następnie od 1965 ze względu na walory przyrodnicze przeszedł pod zarząd samorządowy (najpierw Wojewódzkiej Rady Narodowej w Zielonej Górze, później Urzędu Wojewódzkiego w Gorzowie Wielkopolskim). Wykorzystywano go także rolniczo do pozyskiwania siana i wypasu bydła. W 1996 powołano Park Krajobrazowy Ujście Warty (który obejmował tereny rezerwatu), zaś w 2001 – Park Narodowy „Ujście Warty”, wskutek czego rezerwat zlikwidowano.

</doc>
<doc id="4703587" url="https://pl.wikipedia.org/wiki?curid=4703587" title="System zaufania społecznego">
System zaufania społecznego

System zaufania społecznego (, ) – krajowy system oceny obywateli, opracowany i wprowadzany przez rząd Chińskiej Republiki Ludowej. Do 2020 roku system ma objąć 1,3 mld Chińczyków.
Termin.
Używany w mediach zachodnich skrót SCS pochodzi od angielskich słów "Social Credit System". W języku polskim określenie to tłumaczy się jako: system zaufania społecznego lub system wiarygodności społecznej. Słowo "credit", zawarte w określeniu "Social Credit System", jest tłumaczeniem chińskiego terminu "xinyong" (chiń. 信用), które pierwotnie oznaczało bycie godnym zaufania i uczciwym człowiekiem.
W XX wieku termin "xinyong" powiązano z bankowością i zaczęto go używać do opisywania osób zasługujących na udzielenie kredytu. Obecnie pod terminem "xinyong" rozumie się zarówno kredyt, jak i zaufanie. 
Karta kredytowa w Chinach określana jest mianem "xinyongzheng" (chiń. 信用证), co dosłownie oznacza: karta zaufania. 
Historia wprowadzania systemu.
Pierwsze prace nad wprowadzeniem systemu rozpoczęły się najprawdopodobniej w 2009 roku. W 2014 roku Rada Państwa opublikowała zasady chińskiego systemu informacji kredytowej, bazującego na systemie zaufania społecznego. Jedną z przyczyn był brak wiedzy o wiarygodności kredytowej obywateli. Ludowy Bank Chin posiadał informacje kredytowe o 320 mln osób, choć było w nim zarejestrowanych 800 mln obywateli (pozostali nie mieli historii kredytowej). 
W 2015 roku Ministerstwo Bezpieczeństwa Publicznego, wspólnie z firmą Isvision, pracowało nad systemem rozpoznania twarzy obywateli przez kamery przemysłowe. 
W 2015 roku Ludowy Bank Chin rozpoczął prace nad opracowaniem prywatnych systemów oceny kredytowej, których podstawę stanowiły informacje zebrane o obywatelach. To zadanie powierzono ośmiu firmom, w tym spółce należącej do holdingu Alibaba Group. W styczniu 2017 roku uruchomiono wersję pilotażową programu, w której brali udział ochotnicy (kilka milionów osób, w tym mieszkańcy Szanghaju). 
W 2017 roku 6,15 milionom chińskich obywateli zakazano lotów samolotem z uwagi na niski system zaufania społecznego. Z tej samej przyczyny w 2017 roku odrzucono 2833 wniosków kredytowych i 210 000 wniosków o wydanie karty kredytowej.
W 2019 roku 2,56 mln obywateli Chin nie mogło zakupić biletów lotniczych, a 90 tysięcy – biletów szybkiej kolei, z uwagi na zbyt małą liczbę punktów w systemie. Od 1 grudnia 2019 roku Chińczycy, chcący zakupić smartfon, musieli wyrazić zgodę na skanowanie twarzy. Skany są przechowywane w bazie Ministerstwa Bezpieczeństwa Publicznego i mają posłużyć programowi rozpoznawania twarzy wszystkich obywateli kraju. Szacuje się, że w ramach projektu Skynet (będącego elementem systemu SCS) zamontowano 20 milionów kamer przemysłowych.
Obecnie system SCS jest tworzony przez instytucje państwowe dzięki wsparciu firm prywatnych, w tym firmy Tencent oraz Sesame Credit, należącej do holdingu Alibaba. W 2019 roku w pilotażowych programach brało udział 6% populacji. Do końca 2020 roku system ma być powszechnie używany w Chińskiej Republice Ludowej.
Zasady działania.
System przyznaje każdemu obywatelowi ustaloną odgórnie liczbę punktów, w przypadku programu pilotażowego było to 1000 punktów. W budowanym od 2015 roku systemie Sezam przyznaje się od 350 do 950 punktów. Obywatel może stracić lub zyskać punkty w zależności od podejmowanych przez niego aktywności.
Zgodnie z założeniami programu punkty przyznaje się między innymi za segregowanie śmieci, płacenie rachunków w terminie, działalność charytatywną. Odejmuje za: wykroczenia, przestępstwa, mandaty, nadmierne używanie gier komputerowych i posiadanie znajomych z niskim rankingiem. Algorytmy systemu SCS decydują o przyznaniu lub odebraniu punktów oraz umożliwieniu obywatelowi korzystania (lub nie) z kredytów, pożyczek, zakupu nieruchomości, wynajmu mieszkań i samochodów, latania samolotem, rezerwacji pokoi w prestiżowych hotelach lub kształcenia w prestiżowych szkołach.
System podzielił obywateli na cztery główne grupy (A, B, C, D). Niektóre aktywności, np. uzyskanie tytułu naukowego lub otrzymanie kredytu, nie są możliwe dla obywateli niższej grupy. Obywatele posiadający najwyższą punktację otrzymują profity, np. zniżki na energię elektryczną oraz pierwszeństwo w przyjęciu do szpitala. Należący do niższych grup nie mogą uzyskać paszportu ani zajmować kierowniczych stanowisk.
Wszystkie dane obywateli, zebrane w ramach projektu, są zgromadzone na rządowych serwerach. Do oceny obywateli używa się również treści opublikowanych przez nich w internecie, w tym w serwisach społecznościowych oraz analizy historii ich aktywności w sieci i dokonywanych przez internet zakupów. Istotnym źródłem danych zasilających system SCS są również kamery przemysłowe, rozpoznające twarze obywateli. Zdaniem portalu Comparitech w 2020 roku w Chinach będzie zamontowanych 2,29 mld kamer przemysłowych (prawie dwie kamery na jednego mieszkańca). W ramach projektu gromadzone są ponadto odciski palców i inne dane biometryczne.
Kontrowersje i krytyka.
System zaufania społecznego jest krytykowany za zbytnią ingerencję w prywatne życie obywateli i ograniczanie ich wolności. Wielokrotnie był tematem debat publicznych.
Mike Pence – wiceprezydent Stanów Zjednoczonych porównał go do systemu orwellowskiego. W styczniu 2019 roku George Soros skrytykował system, zarzucając mu totalną kontrolę obywateli. Na łamach magazynu Forbes system zaufania społecznego porównano do ziszczenia scenariusza przedstawionego w jednym z odcinków serialu „Czarne lustro” (ang. Black Mirror).
Krytycy systemu obawiają się, że zostanie on wykorzystany do dyscyplinowania i podporządkowania obywateli Chin oraz utwierdzenia totalnej władzy partii komunistycznej w Chinach. Poruszają również kwestię bezpieczeństwa obywateli oraz samego faktu istnienia bazy, gromadzącej wszystkie informacje o mieszkańcach Chin na rządowych serwerach. Powyższa baza danych, niewłaściwie zabezpieczona, może stać się groźnym narzędziem w rękach hakerów. Może służyć do zastraszania lub szantażowania ludzi oraz stanowić źródło informacji ułatwiających popełnianie przestępstw.
System zaufania społecznego ma bezpośredni wpływ na gospodarkę, ponieważ w niektórych regionach Chin rozszerzono go na podmioty biznesowe. W Suqian firma nie może przystąpić do przetargu bez okazania zaświadczenia o wiarygodności.

</doc>
<doc id="4703588" url="https://pl.wikipedia.org/wiki?curid=4703588" title="Edward Dzieduszycki">
Edward Dzieduszycki

Edward Dzieduszycki herbu Sas (ur. 1818 – zm. 1880) – ziemianin i działacz gospodarczy, hrabia.
Ziemianin, właściciel od 1856 dóbr Budyłów koło Kuropatnik, w pow. brzeżańskim. Od 24 czerwca 1856 członek (1858-1868) a potem członek oddziału lwowskiego (1869-1874) i działacz Galicyjskiego Towarzystwa Gospodarskiego, zastępca członka (1869) członek (28 czerwca 1870 – 24 czerwca 1874) Komitetu GTG. Członek kontrolującej rady nadzorczej Galicyjskiego Towarzystwa Kredytowego Ziemskiego (1869-1880). Kazimierz Chłędowski tak go sportretował: "Edward hr. Dzieduszycki wyglądał jak Donkiszot, z rodu był wysoki, a schudł okropnie, bo miał żonę znaną jędzę, która w strasznym go trzymała tyraństwie. Biedny hr. Edward pracował jako członek dyrekcji Towarzystwa Kredytowego Ziemskiego i - wzdychał. Uśmiechu nikt nie widział na jego twarzy, bo prócz żony miał sporo dzieci, a majątku żadnego. Ubierał się począwszy od roku 1863 ciągle po polsku, bo zapewne nie miał dostatecznych funduszów, aby od razu zmienić garderobę na strój europejski. Ten strój "quasi" nacjonalny był nie tylko u niego, ale i u innych, którzy go jeszcze nosili, bardzo komiczny, szczęściem go zarzucono""."
Rodzina.
Urodził się w rodzinie ziemiańskiej, syn Ludwika Benedykta (1778-1851) i Domicelli z Bielskich (1793-1851). Ożenił się z Józefą z Łosiów (ur. 1828), mieli dzieci: synów: Zygmunta Mariana Ludwika (ur. 1849), Tadeusza Mariana Józefa (ur. 1850), Michała Józefa Mariana (1851-[1902), Józefa, Antoniego, Leona Mariana (1858-1896), Ludwika Justyna (ur. 1861), Kazimierza Mariana (ur. 1863) oraz córki: Domicellę, żonę Adama Henzla i Marię, żonę Urbana Massalskiego.

</doc>
<doc id="4703589" url="https://pl.wikipedia.org/wiki?curid=4703589" title="Christina Macokina">
Christina Macokina

Christina Siergiejewna Macokina (ros. Христина Сергеевна Мацокина, ur. 18 sierpnia 1998 r. w Kazaniu) – rosyjska biegaczka narciarska.
Kariera.
Po raz pierwszy na arenie międzynarodowej pojawiła się w 18 listopada 2014 roku, podczas zawodów Pucharu Kontynentalnego „Eastern Europe Cup” w rosyjskiej miejscowości Wierszyna Tioi, gdzie uplasowała się na 73. pozycji w sprincie stylem klasycznym.
W Pucharze Świata zadebiutowała 13 stycznia 2019 roku w Dreźnie, gdzie w sprincie stylem dowolnym uplasowała się na 31. pozycji. Pierwsze pucharowe punkty wywalczyła podczas 21 grudnia 2019 roku w Planicy, gdzie uplasowała się na 18. pozycji w sprincie stylem dowolnym.

</doc>
<doc id="4703591" url="https://pl.wikipedia.org/wiki?curid=4703591" title="Renata Bilewicz">
Renata Bilewicz

Renata Bilewicz (ur. 27 marca 1952) – polska profesor nauk chemicznych. Specjalizuje się w zagadnieniach z zakresu chemii bionieorganicznej i supramolekularnej oraz elektrochemii. Wykładowca i profesor zwyczajny Wydziału Chemii Uniwersytetu Warszawskiego, pracownik naukowy Zakładu Chemii Nieorganicznej i Analitycznej UW. Kierownik Pracowni Teorii i Zastosowań Elektrod na tej uczelni. Członek korespondent Polskiej Akademii Nauk od 2019 roku.
Habilitację uzyskała w 1994 roku na Wydziale Chemicznym UW pisząc rozprawę na temat badań elektroanalitycznych układów molekularnych. Tytuł profesora nauk chemicznych nadano jej w 2000 roku.
Autorka materiału konferencyjnego ze spotkania International Society of Electrochemistry pt. "Special Issue Electrochemistry at the Turn of the Millenium: ISE 2000 ; Warsaw, 3 – 8 September 2000"
Wybrane publikacje naukowe.
Jest autorką lub współautorką następujących publikacji naukowych:

</doc>
<doc id="4703594" url="https://pl.wikipedia.org/wiki?curid=4703594" title="Paweł Krawczyk (żołnierz)">
Paweł Krawczyk (żołnierz)

Zygmunt Krauze (ur. 24 września 1897 w Brzezince, zm. we wrześniu 1939) – żołnierz armii niemieckiej, powstaniec śląski, podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Wojciecha i Marty z Sęczyków. 
Absolwent szkoły ludowej w Szopienicach. Po ukończeniu nauki podjął pracę w kopalni.
W 1916 wcielony do armii niemieckiej i w jej składzie walczył na frontach I wojny światowej.
W lutym 1919 wstąpił do Polskiej Organizacji Wojskowej Górnego Śląska. W I powstaniu śląskim dowodził plutonem ciężkich karabinów maszynowych. 
W odrodzonym Wojsku Polskim, w składzie 5 pułku piechoty Legionów, walczył na froncie polsko-bolszewickim.
"W walce pod Ostrożanami w okolicy Białegostoku, celnym ogniem km ostrzelał sztab brygady nieprzyjaciela. Podczas walki został ranny".
Za bohaterstwo w walce odznaczony został Krzyżem Srebrnym Orderu Virtuti Militari i awansowany na stopień starszego sierżanta. 
W 1921 brał udział w plebiscycie na Górnym Śląsku.
W III powstaniu śląskim, na czele 7 kompanii 3 pułku piechoty, walczył na Górze św. Anny.
Po wojnie zdemobilizowany. Mieszkał i pracował w Szopienicach. 
Zaginął we wrześniu 1939. 
Był żonaty z Agnieszką z Gałuszków, dzieci: Paweł (ur. 1923), Wanda (ur. 1924), Henryk (ur. 1926) i Eugeniusz (ur. 1935). 

</doc>
<doc id="4703595" url="https://pl.wikipedia.org/wiki?curid=4703595" title="Étienne Sansonetti">
Étienne Sansonetti

Étienne Sansonetti (ur. 5 grudnia 1935 w Marsylii, zm. 31 maja 2018 w Ajaccio) – francuski piłkarz grający na pozycji napastnika.
Kariera klubowa.
Urodził się w Marsylii. Przygodę z futbolem rozpoczynał w drużynach juniorskich US Endoume i USM Saint-Loup, skąd w 1956 trafił do lokalnego potentata, Olympique Marsylia. Do pierwszej drużyny Olympique został włączony w 1958, a przez 5 lat gry w tym zespole rozegrał 98 spotkań, w tych zdobył 35 bramek. W latach 1963–1965 zaliczył krótkie epizody w Valenciennes i Angers. W 1965 został zawodnikiem SC Bastia, w barwach której został w sezonie 1966/1967 królem strzelców Division 2 (23 bramki). Po tym sezonie przeszedł do AC Ajaccio i już w pierwszym sezonie w jego barwach został królem strzelców Première Division (26 bramek). Sezon 1969/1970 spędził w drużynie AS Monaco, po czym wrócił do AC Ajaccio. W 1972 zaczął grać dla lokalnego rywala swojej poprzedniej drużyny, tj. Gazélec Ajaccio. W 1976 po raz trzeci został piłkarzem AC Ajaccio, gdzie rok później zakończył karierę.
Sukcesy.
SC Bastia
AC Ajaccio

</doc>
<doc id="4703598" url="https://pl.wikipedia.org/wiki?curid=4703598" title="VOYSYS">
VOYSYS

VOYSYS (wcześniej The Voices) – warszawski zespół wokalny, śpiewający muzykę rozrywkową, głównie pop, soul, gospel, musical
Historia.
Początki zespołu sięgają projektu dyplomowego, stworzonego i prowadzonego przez Annę Stokalską i Monikę Urlik, na Uniwersytecie Muzycznym Fryderyka Chopina (UMFC). Zwieńczeniem projektu był koncert dyplomowy, podczas którego zespół wykonał piosenki z musicalu „The Lion King Musical” (kwiecień 2011) w autorskich aranżacjach Anny Stokalskiej.
Obecny skład zespołu ustalił się prawie rok później, a datą uznawaną za początek działalności VOYSYS jest 5 lutego 2012 roku. Pozostając w stylistyce musicalowej VOYSYS sięgnęło po „Hair”, a także klasykę muzyki rozrywkowej: utwory Michaela Jacksona, Queen czy ABBA.
Przełomowym momentem w działalności zespołu była 3.edycja X Factor (2013), w którym VOYSYS, pod skrzydłami Tatiany Okupnik, znalazło się w finałowej dziewiątce artystów, m.in. razem z Grzegorzem Hyżym.
W 2019 roku zespół zmienił nazwę na VOYSYS.
Od 2012 roku zespół nagrał autorskie piosenki: „Nowy Początek”, „Rytm Miasta”, „Rhodes”, „Twój Czas” oraz dwa single świąteczne: „Magia Świąt”(2017) i „Bądź” (2019). Brał udział w licznych projektach muzycznych (NowOsiecka, Rasmentalism, Miuosh, Jimek). Na swoim koncie ma wystąpienia w kraju (Festiwal Filmów Kieślowskiego, Konkurs Per Musicam Ad Astra, Konkurs Twórczości Niemena), a także na arenie międzynarodowej (Mediolan EXPO 2015, Konferencja Klimatyczna ONZ 2014).
Skład zespołu.
VOYSYS prowadzone jest przez trójkę absolwentów Uniwersytetu Muzycznego Fryderyka Chopina: Annę Stokalską, Monikę Doris Janasz i Patryka Huńkowskiego. W skład zespołu wchodzą wokaliści ze średnim i wyższym wykształceniem muzycznym, część członków VOYSYS kształciła swój głos na indywidualnych kursach krajowych i zagranicznych.
Obecny skład zespołu to:
Soprany: Anna Stokalska, Joanna Wieliczko, Katarzyna Rejmer – Nowicka, Karolina Masalska, Katarzyna Pawlukiewicz
Alty: Justyna Masalska, Dorota Rogowska, Lidia Werbińska, Monika Doris Janasz
Tenory: Dominik Sieńko, Dawid Szymczak, Mirek Woźniak
Basy: Adam Hadi, Patryk Huńkowski

</doc>
<doc id="4703604" url="https://pl.wikipedia.org/wiki?curid=4703604" title="Christina Matsokina">
Christina Matsokina



</doc>
<doc id="4703605" url="https://pl.wikipedia.org/wiki?curid=4703605" title="Kadavu (wyspa)">
Kadavu (wyspa)



</doc>
<doc id="4703615" url="https://pl.wikipedia.org/wiki?curid=4703615" title="Taras Vogla">
Taras Vogla

Taras Vogla (, , ) – niewielki taras w masywie Cubryny nad Morskim Okiem w polskich Tatrach Wysokich. Znajduje się na północno-wschodniej ścianie wschodniego filara Turni Zwornikowej, nad Zielonym Piargiem. W opadające do Kotła Morskiego Oka skały wcina się tutaj Hińczowa Zatoka. Poniżej jej pierwszego progu skośnie w prawo prowadzą niezbyt strome płyty, którymi można wyjść na taras Vogla. Do Zielonego Piargu opada on ścianą o wysokości 70 m. Od Tarasu Vogla na prawo, w poprzek ściany prowadzi prawie poziomy zachód noszący nazwę Ławki pod Diabłem. Wraz z tarasem Vogla oddziela ona dolną część ściany nad piargiem (Półksiężyc), od górnej części ściany.
Nazwę tarasu wprowadził Władysław Cywiński w 8 tomie przewodnika „Tatry”.
Drogi wspinaczkowe.
Tarasem Vogla prowadzą drogi wspinaczkowe.

</doc>
<doc id="4703616" url="https://pl.wikipedia.org/wiki?curid=4703616" title="Placówka Straży Granicznej w Zielonej Górze">
Placówka Straży Granicznej w Zielonej Górze



</doc>
<doc id="4703619" url="https://pl.wikipedia.org/wiki?curid=4703619" title="Pete Stark">
Pete Stark

Pete Stark właściwie Fortney Hillman Stark Jr. (ur. 11 listopada 1931 w Milwaukee, zm. 24 stycznia 2020 w Harwood) – amerykański polityk, członek Partii Demokratycznej.
Działalność polityczna.
W okresie od 3 stycznia 1973 do 3 stycznia 1975 przez jedną kadencję był przedstawicielem 8. okręgu, następnie przez dziewięć kadencji 9. okręgu, a od 3 stycznia 1993 do 3 stycznia 2013 przez dziesięć kadencji przedstawicielem 13. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4703621" url="https://pl.wikipedia.org/wiki?curid=4703621" title="Fitonia">
Fitonia

Fitonia ("Fittonia") – rodzaj roślin kwiatowych z rodziny akantowatych. Obejmuje dwa gatunki. Rośliny te rosną w wilgotnych lasach równikowych w północno-zachodniej części Ameryki Południowej, głównie w Peru. 
Oba gatunki są uprawiane jako rośliny ozdobne, zwłaszcza fitonia białożyłkowa "F. albivenis" i jej odmiany o różnorodnie ubarwionych liściach. Liście tego gatunku były stosowane przez lud Machiguenga jako halucynogenna domieszka do kamarampi przed odkryciem przez nich "Psychotria viridis".

</doc>
<doc id="4703629" url="https://pl.wikipedia.org/wiki?curid=4703629" title="Mercedes-Benz Intouro">
Mercedes-Benz Intouro



</doc>
<doc id="4703631" url="https://pl.wikipedia.org/wiki?curid=4703631" title="Stanisław Mazur (geolog)">
Stanisław Mazur (geolog)

Stanisław Mazur – polski profesor nauk o Ziemi, geolog. Specjalizuje się w zagadnieniach z zakresu geologii strukturalnej i tektoniki. Wykładowca i profesor zwyczajny Wydziału Nauk o Ziemi i Kształtowania Środowiska Uniwersytetu Wrocławskiego, pracownik naukowy Instytutu Nauk Geologicznych PAN w Krakowie oraz Instytutu Nauk Geologicznych Uniwersytetu Wrocławskiego. Członek korespondent Wydziału Nauk Ścisłych i Nauk o Ziemi Polskiej Akademii Nauk od 2019 roku.
Życiorys.
Absolwent studiów geologicznych na Uniwersytecie Wrocławskim (rocznik 1984). Doktoryzował się w 1994 roku na podstawie pracy zatytułowanej "Ewolucja strukturalno-metamorficzna wschodniej okrywy granitu Karkonoszy między Niedamirowem, Leszczyńcem i Kowarami". Habilitację uzyskał w 2004 roku na podstawie rozprawy pt. "Ewolucja strukturalna metamorfiku kłodzkiego i jej znaczenie dla tektoniki piętra waryscyjskiego Sudetów".
Tytuł profesora nauk o Ziemi nadano mu w 2018 roku.
Jeden z wykonawców pracy badawczej na temat roli śródbasenowych stref przesuwczych w trakcie subsydencji i inwersji basenów osadowych na przykładzie mezozoicznej ewolucji tektonicznej strefy uskokowej Grójca.
Publikacje naukowe.
Jest autorem lub współautorem następujących publikacji naukowych:

</doc>
<doc id="4703637" url="https://pl.wikipedia.org/wiki?curid=4703637" title="Ławka pod Diabłem">
Ławka pod Diabłem

Ławka pod Diabłem (, ) – zachód w masywie Cubryny nad Morskim Okiem w polskich Tatrach Wysokich. Znajduje się w dolnej części północno-wschodniej ściany wschodniego filara Turni Zwornikowej, nad Zielonym Piargiem. Wraz z tarasem Vogla oddziela ona dolną część ściany nad piargiem (Półksiężyc), od górnej części ściany. Ławka pod Diabłem i Taras Vogla umożliwiają względnie łatwe przemieszczanie się w poprzek ściany, trudniejszy jest jedynie niewielki odcinek między nimi. Jest to wąska i silnie nachylona, a miejscami eksponowana półka. Po prawej stronie ławka pod Diabłem dochodzi do najwyższej części Kosowinowego Piargu, nieco poniżej Ucha.
Nazwa pochodzi od wznoszącego się nad zachodem przewieszonego fragmentu ściany, przez taterników nazwanego Diabłem. Ma ona długość 25 m, wysokość 12 m i na jej lewej części jest czarny zaciek, który taternikom skojarzył się z diabłem.
Przez Ławkę pod Diabłem przechodzi wiele dróg wspinaczkowych w Cubryńskiej Kazalnicy.

</doc>
<doc id="4703639" url="https://pl.wikipedia.org/wiki?curid=4703639" title="Fitonia białożyłkowa">
Fitonia białożyłkowa

Fitonia białożyłkowa ("Fittonia albivenis") – gatunek rośliny kwitnącej z rodziny akantowatych. Pochodzi z lasów deszczowych Kolumbii, Peru, Boliwii, Ekwadoru i północnej Brazylii. Roślina zielna, uprawiana jako ozdobna ze względu na zielone lub różnobarwne u odmian liście z silnie kontrastującymi białymi lub czerwonymi żyłkami. W regionach umiarkowanych, w których temperatura spada poniżej 10 °C, musi być uprawiana jako roślina doniczkowa.

</doc>
<doc id="4703641" url="https://pl.wikipedia.org/wiki?curid=4703641" title="Fittonia albivenis">
Fittonia albivenis



</doc>
<doc id="4703642" url="https://pl.wikipedia.org/wiki?curid=4703642" title="Henryk Krukowski">
Henryk Krukowski

Henryk Krukowski (ur. 12 lutego 1897 w Warszawie, zm. 21 kwietnia 1989 tamże) – żołnierz Legionów Polskich, powstaniec śląski, oficer Wojska Polskiego w II Rzeczypospolitej i Polskich Sił Zbrojnych, kawaler Orderu Virtuti Militari.
Życiorys.
Urodził się w rodzinie Józefa i Florentyny z Gogolewskich. Absolwent szkoły średniej. 13 lipca 1915 wstąpił do Legionów Polskich. Początkowo został przydzielony do żandarmerii polowej, a następnie do 1. szwadronu 1 pułku ułanów. Walczył na szlaku od Lublina, przez Polesie, Wołyń, Stochód, po Polską Górę pod Kostuchniówką.
W lipcu 1917 odszedł z Legionów i wstąpił do Polskiej Organizacji Wojskowej w Radomiu, a w listopadzie 1918 do milicji ludowej PPS.
W 1919 w odrodzonym Wojsku Polskim był dowódcą kompanii w 79 pułku piechoty. W kwietniu 1920 odkomenderowany do II Oddziału Sztabu MSWojsk., a w maju skierowany na Górny Śląsk, na stanowisko szefa referatu I w Wydziale Plebiscytowym. Potem był oficerem w referacie broni, a następnie zastępcą szefa referatu do działań specjalnych Tadeusza Puszczyńskiego. W styczniu 1921 podjął naukę w Szkole Głównej Gospodarstwa Wiejskiego, lecz po wybuchu III powstania, powrócił na Śląsk i dowodził oddziałami destrukcyjnymi Grupy „Północ”.
Po zakończeniu działań wojennych ukończył studia na Wydziale Leśnym SGGW. Później pracował w Brazylii w rejonie Kurytyby. W latach 1927 − 1939 był nadleśniczym w Puszczy Białowieskiej. 29 stycznia 1932 został mianowany na stopień kapitana ze starszerństwem z 2 stycznia 1932 roku i 34. lokatą w korpusie oficerów rezerwowych piechoty. Posiadał wówczas przydział w rezerwie do 14 pułku piechoty we Włocławku. Dwa lata później posiadał przydział w rezerwie do 37 pułku piechoty w Kutnie.
W 1939 zmobilizowany, walczył w kampanii wrześniowej, a po klęsce wojsk polskich działał w polskim i jugosłowiańskim ruchu oporu. W 1944 wstąpił do 2 Korpusu Polskiego.
W 1947 powrócił do polski i do emerytury pracował w leśnictwie. W 1975 mianowany majorem.
Zmarł w Warszawie, pochowany na cmentarzu Powązkowskim (kwatera 42 rząd 5 miejsce 24 i 25).
Żonaty, dzieci: Jerzy (ur. 1928), Henryk (ur. 1930), Zofia (ur. 1933).

</doc>
<doc id="4703648" url="https://pl.wikipedia.org/wiki?curid=4703648" title="Wacław Ryb">
Wacław Ryb

Wacław Ryb (ur. 5 października 1895 w Wodotyjach w dawnej guberni kijowskiej, zm. 10 maja 1920 w Rzeczycy) – żołnierz armii rosyjskiej i podporucznik Wojska Polskiego, uczestnik I wojny światowej i wojny polsko-bolszewickiej. Kawaler Orderu Virtuti Militari.
Życiorys.
Urodził się 5 października 1895 w rodzinie Włodzimierza i Anastazji z d. Borewicz. Absolwent Politechniki Kijowskiej. Zmobilizowany w 1915 do armii rosyjskiej. Następnie od 11 grudnia 1917 jako żołnierz w III Korpusie Polskim w Rosji. Od 28 stycznia 1919 w odrodzonym Wojsku Polskim. Służył w 9 pułku artylerii polowej. Był dowódcą pociągu pancernego „Sikorski”. Wraz z Grupą Poleską walczył na froncie wojny polsko-bolszewickiej. Brał udział w walkach pod Mozyrzem i Kalinkowiczami.
„Zginął podczas walk na wiadukcie przez Dniepr pod Rzeczycą (Polesie), pochowany na cmentarzu w Rzeczycy”. 
Za dzielność i odwagę w walce odznaczony pośmiertnie Orderem Virtuti Militari.

</doc>
<doc id="4703653" url="https://pl.wikipedia.org/wiki?curid=4703653" title="Półksiężyc (Tatry)">
Półksiężyc (Tatry)

Półksiężyc (, , ) – najniższa część północno-wschodniej ściany wschodniego filara Turni Zwornikowej w Tatrach Polskich. Ma półkolisty kształt i opada na dwa wielkie piargi nad południowo-zachodnim brzegiem Morskiego Oka; z lewej strony jest to Zielony Piarg, z prawej Kosowinowy Piarg. Lewa część Półksiężyca dochodzi do dolnej części Hińczowej Zatoki. Na wysokości około 70 m od najwyższej części piargów znajduje się prawie poziome względnie łatwe przejście złożone z tarasu, półki i zachodu. Oddziela ono Półksiężyc od górnej części ściany (większa jej część to Cubryńska Kazalnica). Tworzą go Taras Vogla, Ławka pod Diabłem i krótki odcinek półki między nimi.
Nazwę Półksiężyc wprowadził Władysław Cywiński w 8 tomie przewodnika „Tatry”. Przez Półksiężyc przechodzi wiele dróg wspinaczkowych w Kazalnicy Cubryńskiej.

</doc>
<doc id="4703655" url="https://pl.wikipedia.org/wiki?curid=4703655" title="Alicja Nagórko">
Alicja Nagórko

Alicja Teresa Nagórko (ur. 1947) – polska językoznawczyni. Zajmuje się słowotwórstwem polskim i słowiańskim, semantyką i pragmatyką w ujęciu kontrastywnym, etnolingwistyką, teolingwistyką, metaleksykografią, kontaktami językowymi oraz polityką językową.
Życiorys.
Jest absolwentką polonistyki na Uniwersytecie Warszawskim. Doktorat uzyskała w 1977 na podstawie pracy "Motywacja słowotwórcza rzeczowników we współczesnym języku polskim (analiza ilościowo-jakościowa)". Habilitowała się w 1986. Jej rozprawa habilitacyjna poruszała zagadnienia derywacji przymiotników.
W latach 1988–1990 jako profesor gościnny wykładała na Uniwersytecie Wileńskim, w okresie 1994–1995 pełniła tę funkcję na Uniwersytecie Humboldtów. W 1991 została powołana na stanowisko profesora w Uniwersytecie Warszawskim, a w latach 1990–1994 była prodziekanem Wydziału Polonistyki. W 1996 powołano ją na katedrę językoznawstwa zachodniosłowiańskiego w Instytucie Slawistyki HU. W latach 2006–2008 była dyrektorem Instytutu. Od 1 października 2012 w stanie spoczynku.
Jest członkinią Komisji Słowotwórczej (od 1996) i Komisji Socjolingwistycznej (od 2009) przy Międzynarodowym Komitecie Slawistów oraz Rady Programowej germanistycznego rocznika „Convivium” i Rady Naukowej „Poradnika Językowego”. Należy do Polskiego Towarzystwa Językoznawczego (od 1972), Towarzystwa Societas Jablonoviana e.V. i Towarzystwa Naukowego Warszawskiego.

</doc>
<doc id="4703660" url="https://pl.wikipedia.org/wiki?curid=4703660" title="Stadion Miejski w Vaslui">
Stadion Miejski w Vaslui

Stadion Miejski (rum. Stadionul Municipal) – wielofunkcyjny stadion w Vaslui, w Rumunii. Obiekt może pomieścić 9240 widzów. Swoje spotkania rozgrywają na nim piłkarze klubu FC Vaslui.

</doc>
<doc id="4703661" url="https://pl.wikipedia.org/wiki?curid=4703661" title="Hailey Swirbul">
Hailey Swirbul

Hailey Swirbul (ur. 10 lipca 1998 w El Jebel) – amerykańska biegaczka narciarska, zawodniczka klubu Alaska Pacific University Nordic Sk.
Kariera.
Po raz pierwszy na arenie międzynarodowej pojawiła się w 18 stycznia 2013 roku, podczas zawodów juniorskich w norweskiej miejscowości Trondheim na wzgórzu Granåsen Ski Arena, gdzie uplasowała się na 20. pozycji w sprincie stylem klasycznym.
W Pucharze Świata zadebiutowała 12 stycznia 2019 roku w Dreźnie, gdzie w sprincie stylem dowolnym uplasowała się na 41. pozycji. Pierwsze pucharowe punkty wywalczyła podczas w Davos, gdzie uplasowała się na 30. miejscu w sprincie stylem dowolnym. Na podium zawodów tego cyklu pierwszy raz stanęła 13 grudnia 2020 roku w tej samej miejscowości, kończąc rywalizację w biegu na 10 km techniką dowolną na trzeciej pozycji. Wyprzedziły ją tylko rodaczka - Rosie Brennan oraz Rosjanka Julija Stupak.
Po zakończeniu sezonu 2022/2023 ogłosiła zakończenie kariery sportowej.

</doc>
<doc id="4703662" url="https://pl.wikipedia.org/wiki?curid=4703662" title="Stadionul Municipal (Vaslui)">
Stadionul Municipal (Vaslui)



</doc>
<doc id="4703672" url="https://pl.wikipedia.org/wiki?curid=4703672" title="Wojciech Kubalewski">
Wojciech Kubalewski

Wojciech Marian Kubalewski (ur. 2 lipca 1958 w Barcinie) – polski polityk, informatyk i przedsiębiorca, od 2020 do 2022 przewodniczący Partii Zieloni (w parytecie z Małgorzatą Tracz).
Życiorys.
Absolwent II Liceum Ogólnokształcącego im. Mikołaja Kopernika w Bydgoszczy. W 1978 rozpoczął nieukończone studia z oceanografii fizycznej na Wydziale Biologii i Nauk o Ziemi Uniwersytetu Gdańskiego. Uczestniczył w podwodnych badaniach archeologicznych i przyrodniczych, został też przewodniczącym Rady Wydziałowej Socjalistycznego Związku Studentów Polskich.
W 1981 wyjechał do Austrii, w której mieszkał przez kolejne 20 lat. Od 1983 studiował informatykę na Uniwersytecie Technicznym w Wiedniu. Pracował w przedsiębiorstwach informatycznych; w 2001 przeniósł się do Polski i przez 16 lat prowadził dla zagranicznego przedsiębiorcy spółkę siostrzaną w tej branży. Później zatrudniony m.in. jako doradca klienta.
W 2015 wstąpił do Partii Zieloni. Został współprzewodniczącym warszawskiego koła ugrupowania razem z Urszulą Zielińską. W 2018 ubiegał się o mandat radnego sejmiku mazowieckiego (otrzymał 1607 głosów). W 2019 kandydował do Parlamentu Europejskiego z listy Koalicji Europejskiej w okręgu nr 5 (zdobył 926 głosów). 18 stycznia 2020 został wybrany na przewodniczącego Partii Zieloni (razem z Małgorzatą Tracz). Zajmował to stanowisko do 15 stycznia 2022, pozostał następnie członkiem zarządu partii.
Życie prywatne.
Dwukrotnie żonaty, ma córkę. W czasie pobytu za granicą uzyskał austriackie obywatelstwo.

</doc>
<doc id="4703677" url="https://pl.wikipedia.org/wiki?curid=4703677" title="Michał Benisławski">
Michał Benisławski

Michał Benisławski herbu Pobóg, Михаил Михайлович Бениславский, Mihails Benislavskis (ur. 5 listopada 1860 w Inflantach Polskich w majątku Uzułmujża/Ozolmuiža ("им. Узульмуйжа") w ówczesnym powiecie rzeczyckim guberni witebskiej, obecnie na Łotwie - zm. 1 lutego 1933 w Warszawie) – polski inżynier, handlowiec i manager żeglugowy.
Urodził się w polskiej rodzinie szlacheckiej, syn Michała Benisławskiego ("Михаил Александрович Бениславский") (1826—1868) i Idy Jadwigi z d. Szadurskiej ("Ида Ядвига Шадурская") herbu Ciołek (1841—1905). Uczęszczał do gimnazjum w Mitawie, ukończył gimnazjum w Rydze i studiował na wydziale handlowym Politechniki Ryskiej (1881–1882). Przebywał na praktykach w Stanach Zjednoczonych (Chicago) i Niemczech. Był zatrudniony w duńskiej firmie maklerskiej P. Bornholdt and Co. w Rydze, założycielem i dyrektorem zarządzającym Rosyjskiego Wschodnio-Azjatyckiego Towarzystwa Żeglugowego ("Русское Восточно-Азиатское Пароходство") w Petersburgu (1899-). Wybrany posłem do II Dumy Państwowej z guberni witebskiej (1907). Pełnił funkcję konsula generalnego Danii w Petersburgu (1904-1918). Następnie powierzono mu pełnienie funkcji dyrektora zarządzającego Polskiego Transatlantyckiego Towarzystwa Okrętowego - PTTO ("Polish Transatlantic Shipping Company Limited") w Gdyni (1930–1932), również jego prezesa rady nadzorczej (1931-), jak i prezesa Związku Armatorów Polskich (1932). 
Pochowany w grobowcu rodzinnym na cmentarzu Powązkowskim w Warszawie (kwatera 107-6-16).

</doc>
<doc id="4703680" url="https://pl.wikipedia.org/wiki?curid=4703680" title="Vilma Nissinen">
Vilma Nissinen

Vilma Nissinen (ur. 10 lipca 1997 r.) – fińska biegaczka narciarska, zawodniczka klubu Vuokatti Ski Team Kainuu.
Kariera.
Po raz pierwszy na arenie międzynarodowej pojawiła się 1 grudnia 2013 roku, podczas zawodów rangi "FIS" w fińskiej miejscowości Kontiolahti, gdzie uplasowała się na 24. pozycji w biegu na 5 km stylem klasycznym.
W Pucharze Świata zadebiutowała 24 listopada 2017 roku w Ruce, gdzie w sprincie stylem klasycznym uplasowała się na 65. pozycji. Pierwsze pucharowe punkty wywalczyła podczas w Cogne, gdzie uplasowała się na 23. miejscu w biegu na dystansie 10 km stylem klasycznym.

</doc>
<doc id="4703681" url="https://pl.wikipedia.org/wiki?curid=4703681" title="Złodziejski trakt">
Złodziejski trakt

Złodziejski trakt (org. "Thieves' Highway") – amerykański film z gatunku noir z 1949 roku w reżyserii Julesa Dassina. Adaptacja powieści A.I. Bezzeridesa pt. "Thieves' Market" wydanej w tym samym roku. 
Opis fabuły.
Marynarz Nico "Nick" Garcos po długim rejsie powraca do rodzinnego domu. Tam z przerażeniem dowiaduje się, że jego ojciec, zawodowy kierowca, stracił obie nogi w wypadku samochodowym. Senior twierdzi, że wypadek został upozorowany przez Mike'a Figlię – handlarza owoców na giełdzie w San Francisco, który w ten sposób chciał pozbyć się wierzyciela, nie płacąc mu za dostarczone pomidory. "Nick" postanawia dowieść prawdy i odzyskać pieniądze ojca. W tym celu wraz ze znajomym handlarzem-kierowcą Edem Kinney'em zakupuje partię poszukiwanych na rynku jabłek i obydwaj udają się na giełdę. Niestety ciężarówka Eda okazuje się być starym gruchotem i nie nadążając za Nico pozostaje daleko w tyle. Wkrótce potem pojazd na skutek awarii przy dużej prędkości stacza się z wysokiego nasypu, a Ed ginie w płomieniach. Dzieje się to na oczach dwóch innych kierowców – Petego i Sloba, którzy podążali za Edem. Nieświadomy tragedii "Nick" dociera nocą do miasta. Na miejscu przekonuje się, że Figlia to w gruncie rzeczy bezwzględny oszust nie wahający się użyć przemocy aby tylko zarobić. Za pomocą swoich ludzi Figlia uszkadza ciężarówkę "Nicka" tuż przed swoim składem, a następnie podsyła mu "dziewczynę do towarzystwa" Ricę. Gdy Nico przebywa z Ricą w hostelu, bezwzględny handlarz dokonuje bez jego wiedzy rozładunku ciężarówki i szybko sprzedaje poszukiwane na rynku owoce. Jednak Nico zaczyna podobać się dziewczynie do tego stopnia, że wyznaje mu ona niecny plan Figlii. Nick powraca na giełdę i "wydusza" od Figlii pieniądze za sprzedane jabłka. Ten jednak nie odpuszcza i nasyła na Nico dwóch zbirów, którzy po pobiciu go rabują pieniądze. Rica informuje Nico, że byli to ludzie Figli i że są oni zamieszani w upozorowanie wypadku jego ojca. Rozwścieczony Nico wpada na giełdę, jednak handlarza już tu nie ma. Nico dowiaduje się od Sloba, że właśnie pojechał on wraz ze swoimi ludźmi zbierać jabłka z rozbitej ciężarówki Eda. Pałający rządzą zemsty Nico dopada Figlię w niedużym barze nie daleko miejsca wypadku. Dochodzi do rękoczynów. Zanim jednak rozwścieczony Nico zdąży wymierzyć sprawiedliwość Figlii, na miejsce przybywa zaalarmowana przez Ricę policja. Figlia zostaje aresztowany, lecz wcześniej Nico odzyskuje swoje pieniądze. Powraca do miasta i zabiera Ricę. W ostatniej scenie filmu oświadcza się jej. 
Obsada aktorska.
i inni.
O filmie.
Film zaliczany jest do klasycznych przedstawicieli swojego gatunku – filmu noir. Chociaż krytycy odnajdowali w nim charakterystyczne cechy nurtu (nocną scenerię biednych ulic i zaułków, brutalność scen, motyw porachunków przestępczych), dla wielu z nich był on przykładem schyłku nurtu kina "czarnego", nie reprezentującego go już w "czystej" i jednoznacznej postaci. Chwalono aktorstwo i wartką akcję, chociaż wtykano mało oryginalny temat. W rankingu popularnego, filmowego serwisu internetowego Rotten Tomatoes obraz posiada obecnie (2020) stuprocentową, najwyższą, pozytywną ocenę "czerwonych pomidorów" 
Trzecia po filmach: "Brutalna siła" z 1947 i "Nagie miasto" z 1948 część tetralogii Dassina powstała w trudnym klimacie makkartyzmu. Była ostatnim filmem Dassina zrealizowanym na terytorium Stanów Zjednoczonych. Jego kolejny film – "Noc i miasto" – został wprawdzie wyprodukowany przez amerykańską wytwórnię 20th Century Fox, jednak zdjęcia kręcono w Londynie. Oskarżony o działalność antyamerykańską i powołany przed oblicze Komisji ds. Badania Działalności Antyamerykańskiej Dassin realizował odtąd filmy w różnych krajach Europy i świata.

</doc>
<doc id="4703683" url="https://pl.wikipedia.org/wiki?curid=4703683" title="Kazalnica Cubryńska">
Kazalnica Cubryńska



</doc>
<doc id="4703690" url="https://pl.wikipedia.org/wiki?curid=4703690" title="Ostatnie dni Pattona">
Ostatnie dni Pattona

Ostatnie dni Pattona (ang. "The Last Days of Patton") – amerykański film biograficzny wyprodukowany dla telewizji w 1986 roku. Sequel filmu "Patton" (1970) Franklina J. Schaffnera. Film ukazuje ostatnie dni generała Pattona.

</doc>
<doc id="4703694" url="https://pl.wikipedia.org/wiki?curid=4703694" title="Franciszek Dyzert">
Franciszek Dyzert

Franciszek Dyzert (ur. 23 stycznia 1892 w Brzezinie, zm. 23 kwietnia 1945 w Poznaniu) – polski działacz śpiewaczy, stolarz.
Życiorys.
Rodzina wyemigrowała do Westfalii, gdzie od młodych lat działał w lokalnym, polskim ruchu śpiewaczym. Jednocześnie zdobył zawód stolarza. Po 1919 przeprowadził się do Poznania, gdzie mieszkał przy ul. Grobla 6 i prowadził własną Stolarnię Budowlaną Mebli i Urządzeń Składowych przy ul. Wielkie Garbary 99. Działał również na rzecz reemigrantów z Westfalii i Nadrenii, którzy osiedlali się w Poznaniu. Opracował "Statut Koła Śpiewackiego im. Moniuszki w Poznaniu". 7 stycznia 1923 wybrano go wiceprezesem tego Koła, a od 1924 do 1933 był w nim prezesem zarządu. Okres jego prezesury był czasem rozkwitu organizacji, wprowadzenia koncertów radiowych, jak również awansowania chóru do pierwszej kategorii. Był najdłużej urzędującym prezesem Koła w okresie międzywojennym. Prowadził odczyty i wykłady. W 1926 zlecił wykonanie jednolitej odznaki organizacyjnej. W 1927 przedstawił projekt budowy własnej sali koncertowej, który ostatecznie nie został zrealizowany z przyczyn finansowych wywołanych wielkim kryzysem. Uczestniczył w przygotowaniach do Wszechsłowiańskiego Zjazdu Śpiewaczego w 1929. Działał również w Wielkopolskim Związku Śpiewaczym, gdzie był prezesem Okręgu I (poznańskiego) i skarbnikiem zarządu głównego.
W czasie okupacji niemieckiej, z narażeniem życia, ukrył w swojej pracowni stolarskiej materiał nutowy wydawnictw Wielkopolskiego Związku Śpiewaczego, a także składnicę związkową. Uchronił również przed konfiskatą i zniszczeniem zbiory biblioteczne Koła Śpiewackiego im. Moniuszki. Zmarł wkrótce po usunięciu Niemców z Poznania, osłabiony chorobą płuc.
Został odznaczony Brązowym Krzyżem Zasługi i Odznaką Honorową Związku Polskich Zespołów Śpiewaczych. Uhonorowano go również dyplomem członka honorowego śpiewaczego Związku Westfalsko-Nadreńskiego (1929). W 1933 został członkiem honorowym Koła Śpiewackiego im. Moniuszki w Poznaniu.

</doc>
<doc id="4703700" url="https://pl.wikipedia.org/wiki?curid=4703700" title="Waryński S.A. Grupa Holdingowa">
Waryński S.A. Grupa Holdingowa



</doc>
<doc id="4703703" url="https://pl.wikipedia.org/wiki?curid=4703703" title="Filologia semicka">
Filologia semicka



</doc>
<doc id="4703705" url="https://pl.wikipedia.org/wiki?curid=4703705" title="Stepan Terentjev">
Stepan Terentjev

Stepan Terentjev (ur. 16 maja 1996 r.) – litewski biegacz narciarski, zawodnik klubu Startas.
Kariera.
Po raz pierwszy na arenie międzynarodowej pojawił się w 12 listopada 2011 roku, podczas zawodów rangi "FIS" w fińskiej miejscowości Muonio, gdzie zajął 203. miejsce na dystansie 10 km stylem dowolnym.
W Pucharze Świata zadebiutował 11 grudnia 2016 roku w Davos, gdzie uplasował się na 88. miejscu w sprincie stylem dowolnym. Pucharowych punktów jeszcze nie zdobył.
Osiągnięcia.
Puchar Świata.
Miejsca na podium.
Bury nigdy nie stał na podium indywidualnych zawodów Pucharu Świata.

</doc>
<doc id="4703706" url="https://pl.wikipedia.org/wiki?curid=4703706" title="*NSYNC">
*NSYNC



</doc>
<doc id="4703709" url="https://pl.wikipedia.org/wiki?curid=4703709" title="Ladislav Drozdík">
Ladislav Drozdík

Ladislav Drozdík (ur. 3 marca 1930 w Novej Bani, zm. 4 marca 2017) – słowacki językoznawca, orientalista i tłumacz.
W 1953 roku ukończył studia z filologii semickiej na Wydziale Filozoficznym Uniwersytetu Komeńskiego w Bratysławie. Doktoryzował się w 1967 roku, a w 1992 roku został mianowany profesorem.
Położył zasługi w dziedzinie arabistyki. W 1967 roku został powołany na stanowisko prezesa Słowackiego Towarzystwa Orientalistycznego. Pełnił tę funkcję do 1987 roku.
Rozważał problematykę standardowego języka arabskiego w konfrontacji z pospolitymi odmianami tego języka. Poświęcił się leksykologii arabskiej, zajmując się słownictwem, derywacją, kompozycją oraz zjawiskiem zapożyczeń.
Tłumaczył literaturę arabską na język słowacki. Za przekład książki al-Muqaddima otrzymał Nagrodę Jána Hollego.

</doc>
<doc id="4703711" url="https://pl.wikipedia.org/wiki?curid=4703711" title="Greatest Hits (album 'N-Sync)">
Greatest Hits (album 'N-Sync)



</doc>
<doc id="4703713" url="https://pl.wikipedia.org/wiki?curid=4703713" title="Law Enforcement Against Prohibition">
Law Enforcement Against Prohibition



</doc>
<doc id="4703718" url="https://pl.wikipedia.org/wiki?curid=4703718" title="Kamienica przy ul. Kościuszki 27 w Iławie">
Kamienica przy ul. Kościuszki 27 w Iławie

Kamienica przy ul. Kościuszki 27 – zabytkowa kamienica w Iławie z początku XX wieku.
Budynek w stylu pałacyku neorenesansowego wzniesiono na początku XX wieku. Budynek na planie prostokąta ma 1,5 kondygnacji w części głównej oraz dwukondygnacyjne ryzality. Pomiędzy ryzalitami umieszczona jest loggia ze schodami jednobiegowymi. Frontowa elewacja południowa jest bogato zdobiona. Na tarasie znajduje się rząd półkolistych arkad z kolumnami, a pomiędzy nimi ażurowa balustrada z motywami roślinnymi. Przez całą elewację biegnie fryz podokapowy z prostokątnymi płycinami i dekoracyjnie zakończonymi końcówkami belek. Boczna, zachodnia elewacja jest boniowana pasowo.
Budynek wpisany jest do rejestru zabytków pod numerem A-4356 z 17.11.2006. W 1948 w jednym z lokali kamienicy umieszczono bibliotekę. Obecnie obiekt pełni funkcje mieszkalne.

</doc>
<doc id="4703721" url="https://pl.wikipedia.org/wiki?curid=4703721" title="Cudowronka błękitna">
Cudowronka błękitna

Cudowronka błękitna ("Paradisaea rudolphi") – gatunek ptaka z rodziny cudowronek (Paradisaeidae). Występuje nieregularnie we wschodniej Nowej Gwinei. Bliski zagrożenia.
Taksonomia.
Po raz pierwszy gatunek opisali Otto Finsch i Adolf Bernhard Meyer w 1885. Miejsce pozyskania holotypu wskazano jako „Hufeisengebirge”, co odnosi się do pasma Maguli w południowo-wschodniej części Nowej Gwinei (). Autor nadał nowemu gatunkowi nazwę "Paradisornis Rudolphi". Obecnie (2020) Międzynarodowy Komitet Ornitologiczny (IOC) umieszcza cudowronkę błękitną w rodzaju "Paradisaea".
Wśród współczesnych autorów brak zgody co do klasyfikacji tego gatunku. Podobnie jak IOC postępują autorzy "Kompletnej listy ptaków świata". Autorzy HBW uznają monotypowy rodzaj "Paradisornis", tak jak i Pratt i Beehler (2016), pod taką nazwą gatunek jest również klasyfikowany przez BirdLife International (a tym samym IUCN). Wyniki badań genetycznych opublikowane w 2009 wskazują na to, że cudowronka błękitna stanowi takson siostrzany względem pozostałych przedstawicieli "Paradisaea". Podobnie jak cudowronka białopióra ("P. guilielmi") wyodrębniła się jako gatunek znacznie wcześniej niż pozostałe cudowronki. Od innych przedstawicieli rodzaju odróżnia ją sposób kojarzenia, upierzenie, zachowanie, głos, ponadto występuje na większych wysokościach niż inne cudowronki. Stwierdzano mieszańce cudowronki błękitnej z dwoma gatunkami (przynajmniej do 2020): sześciopiórem białoczelnym ("Parotia lawesii") i cudowronką krasnopiórą ("P. raggiana"). Ten drugi początkowo opisany został jako odrębny gatunek – "Paradisaea bloodi" (Iredale, 1948). Mieszaniec z sześciopiórem białoczelnym był pierwszym znanym mieszańcem międzyrodzajowym "Paradisaea" x "Parotia".
Zarówno IOC, jak i autorzy HBW uznają dwa podgatunki cudowronki błękitnej – nominatywny i "P. r. margaritae" opisany przez Mayra i Gillarda. Holotypem była dorosła samica pozyskana 5 kwietnia 1950. Proponowany podgatunek "P. r. ampla" Greenway, 1934 opisany na podstawie pozyskanego 5 kwietnia 1933 dorosłego samca uznawany jest za synonim podgatunku nominatywnego.
Morfologia.
Długość ciała samców bez ozdobnych piór i samic wynosi około 30 cm. Masa ciała samców: 158–189 g, samic – 124–166 g. Dymorfizm płciowy oprócz wymiarów przejawia się również w upierzeniu, jednak upierzenie cudowronek błękitnych obojga płci jest najbardziej zbliżone spośród wszystkich gatunków "Paradisaea". Szczególnymi cechami przedstawicieli tego gatunku jest czarno-kobaltowe upierzenie, obecność niebieskich piór na piersi u samców i przerywana biała obrączka oczna u ptaków obojga płci. Jest to kombinacja cech unikatowa na tle rodzaju. Inne cudowronki "Paradisaea" są również większe, smuklejsze i mają dłuższe ogony. Wymiary szczegółowe podane w milimetrach przedstawia poniższa tabela:
Dalszy opis dotyczy samca podgatunku nominatywnego (jeśli nie zaznaczono inaczej). Głowa, szyja i płaszcz są czarne, połyskliwe, z brązowozieloną opalizacją i ciemnokarminową domieszką z tyłu ciemienia i na karku. Oko okala niepełna obrączka oczna ze srebrzystobiałych piór. Grzbiet i kuper czarniawe z niebieskozielonym (w górnej części grzbietu) i indygowym połyskiem. Pokrywy nadogonowe ciemne, kobaltowe. Górna część skrzydła może przybierać różne odcienie barwy niebieskiej na pokrywach i na lotkach III rzędu. Krawędź skrzydła ciemniejsza, lotki matowobrązowe z niebieskimi krawędziami zewnętrznymi (nieobecnymi jedynie na trzech najbardziej zewnętrznych lotkach I rzędu). Górna część ogona fioletowoniebieska. Środkowa para sterówek wydłuża się do dwóch podobnych do wstążki ozdobnych piór. Ich promyki są niebieskawoczarne, rozszerzone na kształt łyżki końcówki opalizują na niebiesko. Górna część piersi matowobrązowa, nieznacznie granatowo połyskująca. Dolna część piersi mieni się bardziej wyraźnie, brzuch natomiast jest czarny, a nogawice i pokrywy podogonowe – czarnobrązowe. Po bokach ciała z rzadka rozmieszczone wyjątkowo długie cienkie pióra nitkowate, zmieniające barwę od ciemnej fioletowoniebieskiej z fioletową opalizacją przez niebieską i fioletowoniebieską po fiołkową na końcu. Pozostała część boków ciała ma barwę rdzawobursztynową. Część piór tworzy czarną i ciemną szkarłatną linię z boku brzucha, która styka się z przeciwległą podczas zalotów i tworzy ciągłą dwukolorową linię. Tęczówka brązowa. Dziób niebieskobiały, kredowy. Nogi szarofioletowe.
Samice są mniejsze od samców, nie mają wydłużonych piór. Głowa i wierzch ciała ubarwione są podobnie jak u samca, jednak czarne obszary wykazują mniejszy połysk i bardziej czarnobrązową kolorystykę. Na głowie brak karminowych czy ciemnoróżowych fragmentów. Dolne partie ciała kasztanowobrązowe, kolorystyka stopniowo przechodzi od czarniawego gardła do ciemnocynamonowego spodu ciała. Czarne matowe paski są z rzadka rozmieszczone na środku brzucha, a u niektórych populacji nie ma ich w ogóle. Młode samice wyróżniają się zajmującym większy obszar i intensywniejszym paskowaniem na brzuchu oraz ciemnym dziobem. Osobniki młodociane – również samce – są podobne do samic, mają jednak ciemniejsze skrzydła, ciemnoszare dzioby i białawe brzuchy w połączeniu z w pełni rozwiniętą obrączką oczną. Samce zyskują szatę dorosłą stopniowo.
Samce podgatunku "P. r. margaritae" przypominają te podgatunku nominatywnego, za to samice mają jednolicie wąsko paskowany spód ciała oraz przeciętnie krótszy ogon (poza środkowymi sterówkami) i skok.
Zasięg występowania.
Według szacunków BirdLife International zasięg występowania cudowronki błękitnej zajmuje 78,4 tys. km². Przedstawiciele dwóch podgatunków uznawanych przez IOC zamieszkują odpowiednio:
Ekologia i zachowanie.
Środowiskiem życia cudowronek błękitnych są lasy w niższych partiach gór. Odnotowywano je od 1100 do 2000 m n.p.m., lecz najczęściej występują między 1400 a 1800 m n.p.m. Na bliższych krańcowym wartościom wysokościach obserwuje się szczególnie samice i młode. Przedstawiciele podgatunku nominatywnego zamieszkują w większości południowe zbocza gór, na północnych pojawiają się rzadko lub wcale. Donoszono o samcach tokujących w połaciach pierwotnych lasów, jednak wiadomo też o osobnikach śpiewających w dolinie Tari, gęsto zaludnionej i porośniętej niewielką ilością pozostałych lasów pierwotnych. Cudowronki błękitne ogółem mogą tolerować silnie przekształcone środowiska, jak okolice ogrodów i nasadzenia drzew. W tych skrajnie przekształconych są jednak zagrożone wskutek odłowu dla ozdobnych piór i wypierania przez znacznie lepiej przystosowujące się cudowronki krasnopióre. Nie występują na niektórych obszarach, które zdają się odpowiadać ich wymaganiom. Na początku lat 80. XX wieku oceniono, że zwyczaje cudowronek błękitnych były wówczas słabo poznane.
Cudowronki błękitne prowadzą samotniczy tryb życia, przepędzają inne cudowronki z okolic owocujących drzew. Czynią to zwłaszcza samice, samce czasem są widywane w towarzystwie ptaków w typie samicy lub z innymi cudowronkami. Żywią się owocami – szczególnie figowców, pestkowcami, jagodami – i materią zwierzęcą, głównie stawonogami zbieranymi z kory drzew, być może również jaszczurkami. Żerują wysoko w koronach drzew, gdy szukają owoców, na niższe piętra lasu schodzą w poszukiwaniu stawonogów; sposobem żerowania nie wyróżniają się na tle rodziny. Pieśń cudowronek błękitnych ma formę powolnej, rytmicznej serii zawodzących dźwięków, bardziej nosowych i wyższych niż u innych przedstawicieli rodzaju: "wahr wahr...". Samce przemieszczając się między punktami, z których śpiewają, odzywają się niskimi, warczącymi i dudniącymi dźwiękami "brrn brrn...". Podczas toków w pozycji zwisania z gałęzi samce odzywają się niskimi, rytmicznymi, zgrzytliwymi lub buczącymi podobnymi do pracy maszyn odgłosami. Łatwo dostrzec cudowronki błękitne podczas ich żerowania na owocujących drzewach, jednak by móc obserwować je podczas wspomnianej szczególnej formy zalotów, zaleca się kontakt z lokalnymi przewodnikami.
Lęgi.
W poszczególnych częściach zasięgu lęgi odbywają się o różnej porze roku, zwykle od czerwca do lutego. Zniesienia odnotowywano w kwietniu, pisklęta w listopadzie i grudniu, a świeżo opierzone pisklę – w środku grudnia. W północno-zachodniej części zasięgu zaloty obserwowano głównie od kwietnia do końca listopada. Samce są poligyniczne. Śpiewają z wysoko położonych gałęzi, a toki odbywają się na gałęzi nisko w podszycie. Samica sama buduje gniazdo i zajmuje się lęgiem.
Samce do swoich popisów wybierają smukłe konary o różnym stopniu nachylenia, bambusy, trawy lub pnącza położone od 1 do 3 m nad podłożem i tuż pod listowiem drzew. Pozbawiają liści przylegające do wybranej gałęzi obszary. Jedna odnotowana odległość między stanowiskami dwóch samców wynosiła 300 m. Toki mają tylko jeden z trzech rodzajów popisów – typowy dla cudowronek, jednak odwrócony. Samiec przechyla się w tył i opuszcza w dół, zwisając dziobem w przeciwną stronę. Rozkłada pióra po bokach ciała i trzyma skrzydła złożone, następnie spogląda w górę i zaczyna wołać, później trząść głową i ruszać ozdobnymi piórami; wydłużone środkowe sterówki zwisają wtedy po bokach ciała. Plama na środku brzucha przybiera owalny kształt i rozszerza się wraz z ruchami ciała. Toki u tego gatunku opisano w 1921 po prawdopodobnie pierwszej obserwacji takowych przez białego człowieka. Pracownik Bronx Zoo, który rankiem zobaczył zwisającego z gałęzi samca, poprosił o natychmiastowe zabranie go do lecznicy, gdyż był przekonany, że ten doznaje drgawek.
Gniazdo ma kształt głębokiej okrągłej miski, utworzone jest z rzadko rozmieszczonych długich zielonych łodyg epifitycznych storczyków, liści pandanów, włókien z liści palmowych, igłopodobnych liści rzewni i czasami niewielkiej domieszki innych liści. Wyściółkę stanowią wąsy czepne pnączy. Gniazda są umieszczane od 4 do 19 m nad ziemią w różnych miejscach, od niskich krzewów po niższą część koron wysokich drzew. Zniesienie liczy 1 jajo, być może rzadko zdarzają się 2. Skorupka ma barwę różowopłową, pokryta jest ciemniejszymi pasami. W jednym przypadku inkubacja trwała co najmniej 18 dni. Samica agresywnie broni młodego przed cudowronkami własnego i innych gatunków. Nie jest znany czas przebywania młodych w gnieździe.
Status i zagrożenia.
IUCN uznaje cudowronkę błękitną za gatunek bliski zagrożenia (NT, "Near Threatened") od 2021 roku; wcześniej, od 1994 roku klasyfikowana była jako gatunek narażony na wyginięcie (VU, "Vulnerable"). BirdLife International uznaje trend liczebności populacji za spadkowy, jednak prawdopodobnie w powolnym tempie. Podobnie jak inne cudowronki, w epoce kolonialnej bardzo rzadko utrzymywano ten gatunek ze względów praktycznych (jak trudny transport czy niezdolność do utrzymania ptaków w dobrym zdrowiu). Po raz pierwszy w niewoli cudowronka błękitna znalazła się w 1907; wówczas młodociany samiec trafił do Anglii. Ten gatunek jest objęty konwencją CITES (załącznik II), gdzie cudowronki są wpisane w całości jako rodzina.
Zagrożeniem dla cudowronek błękitnych jest przede wszystkim wylesianie i odłów, zarówno w ramach tradycji, jak i przez kłusowników. Lasy w preferowanej przez te ptaki strefie wysokościowej są wycinane pod ogródki uprawne konieczne ze względu na rosnącą liczebność ludzi. Przekształcanie środowisk życia tych ptaków na tereny rolnicze nie zawsze całkowicie wypiera je z danego obszaru, jako że obserwowano cudowronki błękitne na terenach pokrytych połaciami pozostałości lasów i ogrodami, mogą też przeżyć w zdominowanych przez ludzi środowiskach. Drugim najbardziej znaczącym zagrożeniem jest odłów samców dla ich ozdobnych piór z piersi i sterówek. Choć odbywa się to głównie w związku z lokalnymi tradycjami, czasami takie pióra są sprzedawane turystom, mimo że zabroniony jest ich wywóz z kraju. W kilku klanach z okolic Tari pióra cudowronek błękitnych stały się jeszcze bardziej pożądane, po części wskutek wprowadzenia uroczyście obchodzonych nowych świąt, jak Dzień Niepodległości czy Boże Narodzenie. Mimo prawa zakazującego zabijania ptaków środkami innymi niż tradycyjne (na przykład bronią palną) dzieci często strzelają do gniazdujących ptaków z procy. W połowie drugiej dekady XXI wieku przepisy te często były nieegzekwowane lub źle rozumiane, przez co miały niewielki wpływ na ograniczenie odłowu i handlu. Pióra cudowronek wielkich nie są jednak tak cenione jako ozdoba, jak innych cudowronek, nie są też często sprzedawane. Ludność z prowincji Enga jest wyjątkiem, ceni ich pióra i nie uznaje piór innych gatunków jako zamienników.
W zasięgu cudowronek błękitnych są też obszary trudno dostępne i rzadko zamieszkane.

</doc>
<doc id="4703724" url="https://pl.wikipedia.org/wiki?curid=4703724" title="David Norris (biegacz narciarski)">
David Norris (biegacz narciarski)

David Norris (ur. 12 grudnia 1990 r.) − amerykański biegacz narciarski, zawodnik klubu Alaska Pacific University Nordic Sk.
Kariera.
Po raz pierwszy na arenie międzynarodowej pojawił się 30 marca 2007 roku, podczas zawodów juniorskich w szwedzkiej miejscowości Bruksvallarna, gdzie zajął 18. miejsce w sprincie stylem dowolnym.
W Pucharze Świata zadebiutował 13 grudnia 2012 roku w Canmore, gdzie uplasował się na 48. miejscu w biegu ze startu wspólnego na dystansie 15 km stylem klasycznym. Pierwsze pucharowe punkty wywalczył 19 marca 2019 w Québecu podczas ostatniego startu w sezonie w biegu pościgowym na 15 km stylem dowolnym uplasował się na 27. miejscu.

</doc>
<doc id="4703727" url="https://pl.wikipedia.org/wiki?curid=4703727" title="Artur Danijelan">
Artur Danijelan

Artur Aszotowicz Danijelan, ros. Артур Ашотович Даниелян (ur. 17 grudnia 2003 w Wołgogradzie) – rosyjski łyżwiarz figurowy, startujący w konkurencji solistów. Wicemistrz Europy (2020), wicemistrz świata juniorów (2018), wicemistrz Rosji (2020).

</doc>
<doc id="4703729" url="https://pl.wikipedia.org/wiki?curid=4703729" title="Ałrosa">
Ałrosa



</doc>
<doc id="4703733" url="https://pl.wikipedia.org/wiki?curid=4703733" title="Kamienica przy ul. Niepodległości 4 w Iławie">
Kamienica przy ul. Niepodległości 4 w Iławie



</doc>
<doc id="4703734" url="https://pl.wikipedia.org/wiki?curid=4703734" title="Nieplanowane">
Nieplanowane

Nieplanowane () – dramat filmowy z 2019 o tematyce antyaborcyjnej w reżyserii Cary Solomon i Chucka Konzelmana. Film jest oparty na tytułowych wspomnieniach aktywistki Abby Johnson. Film śledzi losy Johnson jako kierowniczki kliniki aborcyjnej Planned Parenthood, a następnie stopniową zmianę poglądów Johnson, skutkującą jej zaangażowaniem w ruch antyaborcyjny.
"Nieplanowane" były dystrybuowane w Stanach Zjednoczonych przez ewangelicką wytwórnię Pure Flix od 29 marca 2019. Szczegóły dotyczące tematu filmu ukrywano przed opinią publiczną, aby nie dopuścić do gwałtownych protestów ze strony zwolenników aborcji. Przy budżecie liczącym 6 milionów dolarów "Nieplanowane" zarobiły 21 milionów dolarów.
Fabuła.
Abby Johnson jest początkowo wolontariuszką popierającą prawo kobiet do aborcji. Wkrótce zostaje jedną z najmłodszych dyrektorów kliniki Planned Parenthood. Przeprowadziła blisko 22 000 legalnych aborcji, wierząc głęboko w słuszność tego, co robiła. Pewnego dnia ujrzała coś, co nią wstrząsnęło i na zawsze zmieniło jej życie.
Krytyka.
Lekarze oraz pracownicy Planned Parenthood silnie krytykowali sposób przedstawiania zarówno aborcji, jak i samej kliniki, a część komentatorów opisywało film jako przejaw politycznej propagandy. "Nieplanowane" kwalifikowane są do wyłaniającego się zjawiska „kina chrześcijańskiej eksploatacji” ("Christploitation"), które posługuje się drastycznymi środkami wyrazu charakterystycznymi dla "exploitation cinema".

</doc>
<doc id="4703735" url="https://pl.wikipedia.org/wiki?curid=4703735" title="Budynek dawnego urzędu prowiantowego w Iławie">
Budynek dawnego urzędu prowiantowego w Iławie

Budynek dawnego urzędu prowiantowego – zabytkowy budynek w Iławie.
Budynek powstał po 1880. Pokryty jest płaskim dachem. Ściany, osadzone na kamiennych fundamentach, zbudowane są cegły. Ściana frontowa jest sześcioosiowa, z czego trzy ostatnie osie ujęte są w ryzalit z wejściem do budynku. Kondygnacje rozdziela gzyms dookolny, zaś druga kondygnacja wyróżniona jest gzymsem wieńczącym.
Budynek wpisany jest do rejestru zabytków pod numerem A-4581 z 418.10.2011.

</doc>
<doc id="4703739" url="https://pl.wikipedia.org/wiki?curid=4703739" title="Filologia arabska">
Filologia arabska



</doc>
<doc id="4703746" url="https://pl.wikipedia.org/wiki?curid=4703746" title="Rezerwat przyrody Sochy">
Rezerwat przyrody Sochy

Rezerwat przyrody Sochy – zlikwidowany leśny rezerwat przyrody istniejący w latach 1953–1970, położony na terenie dawnej wsi Sochy w gminie i od 1954 gromadzie Charzewice (woj. rzeszowskie). Obecnie teren ten leży w granicach Rozwadowa, części Stalowej Woli (woj. podkarpackie).
Obszar chroniony został utworzony 20 września 1953 na podstawie Zarządzenia Ministra Leśnictwa z dnia 25 sierpnia 1953 r. w sprawie uznania za rezerwat przyrody. Zlikwidowano go z dniem 16 stycznia 1970 w związku z zanikiem przedmiotu ochrony na podstawie Zarządzenia Ministra Leśnictwa i Przemysłu Drzewnego z dnia 10 grudnia 1969 r. w sprawie zniesienia ochrony obszaru uznanego za rezerwat przyrody w Leśnictwie Charzewice Nadleśnictwa Rozwadów.
Położenie.
Rezerwat obejmował powierzchnię 45,44 ha, zaś powierzchnia otuliny wynosiła ok. 35 ha. Położony był w granicach Soch w gminie (od 1954 w gromadzie) Charzewice, obejmował oddział lasu 1 a w Nadleśnictwie Charzewice Leśnictwa Rozwadów. Leżał przy starorzeczu rzeki San, na jej lewym brzegu (jeszcze pod koniec XVIII wieku był to prawy brzeg – tzw. Zakole Rzeczyckie, co zmieniło się wskutek zmiany biegu Sanu).
Charakterystyka i historia.
Rezerwat utworzono „w celu zachowania ze względów naukowych i dydaktycznych lasu z rzadko spotykanym drzewostanem topolowym”. Teren porasta łęg z topolami czarnymi i białymi o dużej wysokości, zamieszkują tam także różne ptaki (m.in. sójki, dzięcioły czarny i duży, myszołowy oraz kowaliki). Ziemie, na których znajdował się rezerwat, do 1944 należały do rodu Lubomirskich, później przejęły je Lasy Państwowe. Już w latach 30. XX wieku 15-hektarowy fragment został objęty ochroną. Mimo ustanowienia rezerwatu w drugiej połowie XX wieku dawne starorzecze zasypano i poddano melioracji, a las oddzielono od rzeki wałem. Wskutek tego obniżył się poziom wód gruntowych, a część łęgu wyschła. Od likwidacji obszaru chronionego las pozostawiono bez większych ingerencji człowieka.

</doc>
<doc id="4703753" url="https://pl.wikipedia.org/wiki?curid=4703753" title="Eurocom (przedsiębiorstwo)">
Eurocom (przedsiębiorstwo)

Eurocom – były brytyjski producent gier komputerowych z siedzibą w Derby, specjalizujący się głównie w produkcjach na licencjach.
Historia.
Firma powstała w październiku 1988 r. z inicjatywy Mata i Iana Sneap, Tima Rogersa, Hugh Binns'a. Pierwszym tytułem przez nich stworzonym było "Magician" na platformę NES.
W październiku 2001 r. studio poinformowało, że w firmie pracuje ok. 150 osób.
W lutym 2003 r. THQ ogłosiło, iż wyda nową produkcję studia o roboczym tytule "Sphinx", określając ją "najbardziej ambitnym projektem do tej pory". Gra zadebiutowała w listopadzie 2003 r. jako "Sphinx and the Cursed Mummy"
W trakcie swojej działalności studio stworzyło ponad 75 tytułów dla takich wydawców jak: Disney Interactive, Electronic Arts, Activision oraz Midway.
W listopadzie 2012 r. miały miejsce w firmie masowe zwolnienia, w ich wyniku z ponad 200-osobowego składu pozostało ok. 50, sama firma przerzuciła się na produkcję gier mobilnych. Decyzja ta została uzasadniona spadkiem sprzedaży gier na rynku konsolowym (ostatnie produkcje studia były tworzone wyłącznie na te platformy), co uniemożliwiło studiu zawarcie umów z wydawcami na stworzenie nowych gier; dodatkowo "Harry Potter for Kinect" oraz "007 Legends" otrzymały w recenzjach średnie noty Ostatecznie w grudniu 2012 r. firma została zmuszona do ogłoszenia bankructwa.

</doc>
<doc id="4703756" url="https://pl.wikipedia.org/wiki?curid=4703756" title="NYU">
NYU



</doc>
<doc id="4703760" url="https://pl.wikipedia.org/wiki?curid=4703760" title="Metoda Helen Doron">
Metoda Helen Doron

Metoda Helen Doron (ang. "Helen Doron Early English") – metoda nauczania języków obcych opracowana przez brytyjską nauczycielkę Helen Doron, przeznaczona dla uczących się w wieku 3-19 lat. Zasadniczym procesem występującym w tej metodzie jest naśladownictwo. Jest to metoda audiowizualna, wykorzystująca w procesie dydaktycznym piosenki, filmy animowane i aplikacje edukacyjne. Helen Doron stworzyła sieć franczyzową, a jej metoda używana jest w tysiącu placówek 37 krajach świata; skorzystało z niej ok. 3 miliony osób (2019). W Polsce nauka metodą Helen Doron odbywa się od roku 1999. 
Historia.
Metoda została stworzona w latach 80. Helen Doron wpadła na nią, obserwując naukę gry na skrzypcach swojej córki metodą Suzuki, grania ze słuchu, bez zapisu nutowego. Doron stwierdziła, że opracuje metodę nauczania polegającą na osłuchaniu się z językiem obcym, tak jak dziecko osłuchuje się z językiem ojczystym. Jej metoda skupiona jest na pozytywnych doznaniach, zabawie i interakcji między uczestnikami kursu.
Nauka.
Nauka odbywa się w niewielkich grupach od 4 do 8 uczniów, tak aby każdemu dziecku poświęcić odpowiednią ilość czasu. Lekcje odbywają się raz lub dwa razy w tygodniu, trwają 30 – 60 minut i prowadzone są wyłącznie w języku obcym. Pełny cykl nauczania trwa dziewięć lat; przy czym naukę pisania i czytania rozpoczyna się dopiero w siódmym roku nauki.

</doc>
<doc id="4703764" url="https://pl.wikipedia.org/wiki?curid=4703764" title="Henryk Wyrzykowski">
Henryk Wyrzykowski

Henryk Wyrzykowski (ur. 12 stycznia 1884 w Częstochowie, zm. 19 kwietnia 1949 w Warszawie) – działacz ruchu ludowego, dziennikarz, poseł na sejm
Życiorys.
Urodził się w rodzinie inteligenckiej. Swoją edukację rozpoczął w wieku 7 lat w Częstochowie w szkole początkowej, naukę kontynuował w filologicznym Gimnazjum Męskim, które ukończył w 1900. Związał się z młodzieżowym ruchem niepodległościowym, kilkakrotnie aresztowany przez władze rosyjskie. W 1901 za przewożenie nielegalnej literatury został zesłany na Syberię, do guberni kurskiej. Po kilkuletnim pobycie i powrocie nawiązał działalność z Socjaldemokracją Królestwa Polskiego i Litwy, którą kontynuował do 1911. Podczas I wojny światowej włączył się do działalności związanej z niesieniem pomocy materialnej rodzinom legionistów Piłsudskiego. W tym czasie zbliżył się programowo do ludowców. W 1917 był współzałożycielem Zjednoczenia Ludowego (PZL), które reprezentował w Radzie Stanów Królestwa Polskiego. W 1918 został wybrany do Komisji Sejmowej. W wyniku rozłamu w PZL przeszedł w 1918 do Polskiego Stronnictwa Ludowego „Piast”. W 1920 wszedł w skład jego Zarządu Głównego, zasiadając równocześnie, do 1923, w Radzie Naczelnej. W 1922, kandydując z listy wyborczej PSL „Piast”, został posłem na sejm. W 1923 przeszedł do Polskiego Stronnictwa Ludowego „Jedność Ludowa”, w którym jako członek Zarządu Głównego pełnił funkcje sekretarza, a od 1925 wiceprezesa. W sejmie należał do Klubu Związku Polskich Stronnictw Ludowych „Wyzwolenie” i „Jedność Ludowa”. Po przejściu do Polskiego Stronnictwa Ludowego „Wyzwolenie”, w latach 1926–1931 był członkiem Zarządu Głównego, a w wyborach parlamentarnych z okręgu wyborczego nr 14 w 1928 i w 1930, otrzymał ponownie mandat poselski. Po zjeździe zjednoczeniowym ruchu ludowego został członkiem powstałego wówczas Stronnictwa Ludowego (SL), pełniąc w nim w latach 1933–1935 funkcję członka Głównej Komisji Rewizyjnej, zasiadając jednocześnie w Radzie Naczelnej SL. W 1938, po kolejnych wyborach, wraz z Aleksandrem Bogusławskim i Janem Taborem podjęli nieudaną próbę reaktywowania Stronnictwa Chłopskiego. Po II wojnie światowej, w latach 1945–1949, działał w Stronnictwie Ludowym, w latach 1946–1949 był członkiem Rady Naczelnej. Z jego listy w latach 1946–1947 wypełniał mandat posła do Krajowej Rady Narodowej, a następnie Sejmu Ustawodawczego. 12 sierpnia 1946 został powołany na stanowisko Naczelnego Dyrektora Państwowego Banku Rolnego w Warszawie.
Oprócz działalności politycznej, Henryk Wyrzykowski od grudnia 1917 do lipca 1918 zajmował się redagowaniem „Zorzy”, w latach 1918–1924 wydawał i redagował w Warszawie „Gazetę Ludową”, współwydając równocześnie „Ludowca”, „Politykę” i „Kuriera Ludowego”. Podczas rokowań pokojowych w Rydze, w latach 1920–1921 był korespondentem „Kuriera Lwowskiego” i „Dziennika Gdańskiego”.
Zmarł w Warszawie. Pochowany na cmentarzu Powązkowskim (kwatera 131-6-18).

</doc>
<doc id="4703765" url="https://pl.wikipedia.org/wiki?curid=4703765" title="Mistrzostwa Polski Par Mieszanych w Curlingu 2018">
Mistrzostwa Polski Par Mieszanych w Curlingu 2018

Mistrzostwa Polski par mieszanych w curlingu 2018 rozegrane zostały w dniach 22-25 marca 2018 roku w Warszawie, na lodowisku "Piętro wyżej". Były krajowymi eliminacjami do mistrzostw świata w tej konkurencji w Östersund.
Złote medale zdobył duet Katarzyna Staszczak/Aleksander Grzelka, który w finale zwyciężył 7:5 parę Ewa Nogły/Konrad Stych. Mecz o brązowy medal wygrała para Aneta Lipińska/Michał Janowski, pokonując 9:5 duet Daria Chmarra/Sławomir Białas. Broniąca tytułu z 2017 roku para Karolina Florek/Damian Herman ukończyła zawody na 13. miejscu.
Eliminacje.
13 drużyn uczestniczących w ubiegłorocznych mistrzostwach zostało rozlosowanych do grup A-D. O trzy pozostałe miejsca walczyło pięć pozostałych zgłoszonych duetów.
Turniej finałowy.
Ćwierćfinały.
25 marca 2018; 9:00
25 marca 2018; 9:00
25 marca 2018; 11:30
25 marca 2018; 11:30
Półfinały.
25 marca 2018; 14:30
25 marca 2018; 14:30
Mecz o 3. miejsce.
25 marca 2018; 17:00
Finał.
25 marca 2018; 17:00

</doc>
<doc id="4703769" url="https://pl.wikipedia.org/wiki?curid=4703769" title="Słodzik">
Słodzik



</doc>
<doc id="4703773" url="https://pl.wikipedia.org/wiki?curid=4703773" title="Tate &amp; Lyle">
Tate &amp; Lyle

Tate &amp; Lyle PLC – brytyjskie przedsiębiorstwo branży spożywczej działające na rynku międzynarodowym, specjalizujące się w produkcji dodatków do żywności i innych półproduktów. Spółka notowana jest na giełdzie papierów wartościowych London Stock Exchange i wchodzi w skład indeksu giełdowego FTSE 250. Jej siedziba mieści się w Londynie.
Podstawę działalności przedsiębiorstwa przez wiele lat stanowiła produkcja cukru z trzciny cukrowej. W 2010 roku dział cukrowniczy sprzedany został amerykańskiej spółce American Sugar Refining, Inc., wraz z prawami do korzystania z marki Tate &amp; Lyle Sugars.
Historia.
Spółka Tate &amp; Lyle powstała w 1921 roku z połączenia dwóch zakładów cukrowniczych – Henry Tate &amp; Sons oraz Abram Lyle &amp; Sons. Ten pierwszy założony został w 1869 roku przez Henry'ego Tate'a i jego dwóch synów. Początkowo prowadzili oni działalność w Liverpoolu, a w 1878 roku otworzyli cukrownię w Silvertown, w Londynie. W 1875 roku jako pierwsi na rynku brytyjskim wprowadzili do sprzedaży cukier w kostkach. Cukrownia Abrama Lyle'a z kolei rozpoczęła produkcję w 1883 roku, mieszcząc się nieopodal fabryki Tate'a. Lyle opracował i w 1885 roku wprowadził na rynek oczyszczony syrop cukrowy ("golden syrup"), będący produktem ubocznym rafinacji cukru. Lyle's Golden Syrup pozostaje w sprzedaży do dnia dzisiejszego i odnotowany został w "Księdze rekordów Guinnessa" jako najdłużej sprzedawany produkt o niezmienionej marce i opakowaniu.
W momencie połączenia zakłady Tate &amp; Lyle produkowały blisko połowę sprzedawanego w Wielkiej Brytanii cukru. W 1935 roku spółka stała się jednym z trzydziestu podmiotów składowych nowo utworzonego indeksu giełdowego FT 30 (jako jedyna z pierwotnych uczestników wciąż na nim pozostaje). Pod koniec lat 40. XX wieku, w dobie nacjonalizacji wielu sektorów brytyjskiej gospodarki, przedsiębiorstwo oparło się planom rządu brytyjskiego, by upaństwowienie objęło także przemysł cukrowniczy.
W latach 60. rozpoczęto dywersyfikację działalności przedsiębiorstwa oraz ekspansję na rynkach zagranicznych. W wyniku szeregu przejęć Tate &amp; Lyle stało się właścicielem zakładów produkujących m.in. melasę, skrobię i kwas cytrynowy. W 1976 roku Tate &amp; Lyle uzyskało patent na produkcję sukralozy, odkrytej we współpracy z naukowcami z Queen Elizabeth College na Uniwersytecie Londyńskim.
W 2010 roku produkcja cukru generowała około ⅓ ogółu przychodów przedsiębiorstwa i oscylowała na granicy nierentowności. Dział cukrowniczy odsprzedany został wówczas amerykańskiemu koncernowi American Sugar Refining, Inc., wraz z prawami do korzystania z marki Tate &amp; Lyle Sugars.
Działalność.
W 2019 roku Tate &amp; Lyle PLC zatrudniało około 4100 pracowników. Biura oraz zakłady produkcyjne i rozwojowo-badawcze przedsiębiorstwa znajdowały się w około 30 krajach. Wielkość przychodów w roku podatkowym 2018/2019 wyniosła 2,8 mld GBP, a zysk operacyjny – 309 mln GBP.
Blisko 70% przychodów pochodziło ze sprzedaży dodatków do żywności i innych składników wykorzystywanych w przemyśle spożywczym, m.in. słodzików, stabilizatorów, zagęszczaczy czy składników odżywczych. Poza sektorem spożywczym Tate &amp; Lyle wytwarza półprodukty m.in. dla przemysłu papierniczego (skrobia), paliwowego (etanol) i chemicznego (środki zakwaszające), a także pasze.

</doc>
<doc id="4703774" url="https://pl.wikipedia.org/wiki?curid=4703774" title="Wilhelm Wagner (lekarz)">
Wilhelm Wagner (lekarz)

Wilhelm Wagner (ur. 14 stycznia 1848 w Wohnbach w Hesji, zm. 7 sierpnia 1900 w Königshütte, dziś Chorzów) – niemiecki neurochirurg, botanik, taternik.
Życiorys.
Był najstarszym z trzech synów pastora z Wohnbach. W wieku szesnastu lat rozpoczął studia medyczne na Uniwersytecie w Giessen, które od 1867 roku kontynuował w Marburgu. W 1869 r., po obronie pracy doktorskiej "Über die Percussion des Magens nach Auftreibung mit Kohlensäure", został doktorem medycyny. Podjął pracę lekarza w uzdrowisku Bad Nauheim. Wkrótce, podobnie jak jego rodak i kolega Ernst von Bergmann, otrzymał powołanie do służby, jako lekarz w wojnie francusko-pruskiej w 1870 r., i został skierowany do pracy w szpitalu rezerwowym we Friedbergu, gdzie leczył żołnierzy obu stron.
Po wojnie pozostał we Friedbergu, gdzie poślubił Marię Herzberger, która wspierała go we jego przedsięwzięciach i stworzyła bezpieczne środowisko, w którym jego praca mogła się rozwijać. W krótkim czasie stał się znany we Friedbergu, jako zdolny młody lekarz, a jego dobra opinia znana była w całej Hesji. Nie odbył szkolenia u żadnego mistrza chirurgii, jednak jako samouk wkrótce nauczył się wykonywać operacje o coraz większym stopniu trudności, a także znalazł czas na śledzenie literatury medycznej.
W 1877 r. dowiedziawszy się o wolnym miejscu ordynatora oddziału chirurgicznego w Szpitalu Spółki Brackiej na Górnym Śląsku, złożył aplikację, został przyjęty i przeprowadził się do Königshütte (a właściwie do samodzielnej wtedy jeszcze sąsiedniej miejscowości Neu-Heiduk), gdzie pozostał do końca życia. Podczas gdy Ernst von Bergmann w 1882 r. został profesorem chirurgii w Berlinie, uznanym za jednego z wielkich chirurgów Europy, Wagner zrezygnował z kariery naukowej i poświęcił swoje życie pomocy ludziom w tym regionie przemysłowym. Rozwinął swój oddział do 150 łóżek.
W 1889 r. jako praktyk został pionierem nowoczesnej kraniotomii, zaproponował tymczasowe otwarcie czaszki, uniesienie pojedynczego kawałka kości za pomocą dłuta i młotka. Płat kostny pozostawał przymocowany do miękkich tkanek okołośrodkowych, aby zachować żywotność po wymianie kości pod koniec zabiegu wewnątrzczaszkowego.
Był członkiem zarządu Niemieckiego Towarzystwa Chirurgicznego. W 1894 roku otrzymał tytularny stopień tajnego radcy sanitarnego Królestwa Prus. Wydał kilka książek: "Uszkodzenia kręgosłupa i rdzenia", "Osteoplastyczna resekcja kości pokrywy czaszki", "Znaczenie masażu w fizykoterapii" i inne.
W 1897 r. zachorowała ciężko żona Wagnera. Operacja, której podjął się sam, zakończyła się krwotokiem wewnętrznym i śmiercią żony. Wagner załamał się po tym nieszczęściu i nigdy już nie odzyskał dawnej energii życiowej. Zmarł wskutek wylewu trzy lata po śmierci żony.
Był nie tylko cenionym lekarzem, neurochirurgiem światowej sławy, ale i zasłużonym działaczem społecznym. Dzięki jego staraniom powstało prywatne gimnazjum żeńskie w Królewskiej Hucie, sanatorium dla górników i hutników w Goczałkowicach-Zdroju oraz szpital-sanatorium dla chorych na płuca w Wodzisławiu.
Był również botanikiem (zebrał bogaty zielnik flory śląskiej) i propagatorem turystyki tatrzańskiej. Był współzałożycielem Sekcji Śląskiej Węgierskiego Towarzystwa Karpackiego i potem jej honorowym prezesem. Często bywał w Tatrach, przyczynił się do budowy Śląskiego Domu w Wielickiej Dolinie i własnym kosztem zbudował jedną ze ścieżek turystycznych ze Smokowca do Wodospadów Zimnej Wody (Droga Wagnera, Wagner-Weg).
Jego syn Gerhard był naczelnym lekarzem III Rzeszy () w randze ministra zdrowia Rzeszy ("Reichsgesundheitsführer"), odpowiedzialnym za zbrodnie nazistowskie, i współtwórcą rasistowskich ustaw norymberskich, dających podwaliny pod przyszły Holokaust.
Upamiętnienia.
W 1897 August Otto, po dokonaniu pierwszego wejścia na Litworowy Szczyt, dla uczczenia zasług Wagnera, nazwał go Wagnerspitze (Wagner-csúcs) i następnie nazwę tę stosował w kilku kolejnych wydaniach swego przewodnika (od 1898), jednakże nazwa nie utrwaliła się w niemieckiej i węgierskiej literaturze o Tatrach.
12 czerwca 1908 roku odsłonięto pomnik Wagnera w centrum miasta Königshütte, na placyku nazwanym jego imieniem. Twórcą był berliński rzeźbiarz Arnold Künne. Na granitowym głazie przymocowano tablicę o wymiarach 75 × 60 cm z wizerunkiem Wagnera oraz napisem „Allis Inserviendo Consumor” (żyłem dla innych). W 1934 r. – Królewska Huta należała wtedy do Polski – podjęto decyzję o wzniesieniu budynku Komunalnej Kasy Oszczędności na placu, na którym znajdował się pomnik. Plac przemianowano na Żwirki i Wigury, a pomnik został w 1935 roku przeniesiony na teren szpitala, w którym mieszkał i pracował Wagner. W 1945 tablicę ostatecznie usunięto (jej miniaturowa kopia znajduje się w muzeum w Chorzowie). 1 września 1964 r. na głazie umieszczono płaskorzeźbę dłuta Reinholda Tomasza Domina, przedstawiającą obecnego patrona szpitala – doktora Andrzeja Mieleckiego.
W roku 2011 nazwano imieniem Wagnera rondo w Chorzowie II, u zbiegu ulic Karola Miarki, Pudlerskiej, Łagiewnickiej i Mariańskiej. Z wnioskiem o nazwę zwróciła się Parafia Ewangelicko-Augsburska w Chorzowie.
Pochowany jest na cmentarzu ewangelickim w Chorzowie przy ulicy Katowickiej, gdzie do dziś zachował się jego pomnik nagrobny, poddany renowacji w początkach XXI w.

</doc>
<doc id="4703783" url="https://pl.wikipedia.org/wiki?curid=4703783" title="David S. Holmes">
David S. Holmes

David Sheridan Holmes (ur. 1939) – profesor psychologii Uniwersytetu Kansas, profesor emeritus, autor wielu książek, artykułów i publikacji naukowych oraz współautor prac zbiorczych z dziedziny psychologii, autor koncepcji projekcji psychologicznych jako mechanizmów obronnych, która wyodrębnia cztery typy:

</doc>
<doc id="4703810" url="https://pl.wikipedia.org/wiki?curid=4703810" title="Białka (województwo pomorskie)">
Białka (województwo pomorskie)



</doc>
<doc id="4703812" url="https://pl.wikipedia.org/wiki?curid=4703812" title="Zbigniew Smalko">
Zbigniew Smalko

Zbigniew Tadeusz Smalko (ur. 11 września 1930, zm. 22 stycznia 2020) – polski specjalista budowy i eksploatacji maszyn, prof. dr hab. inż.
Życiorys.
W 1955 ukończył studia na Dnieprzańskim Uniwersytecie Narodowym im. Ołesia Honczara. W 1960 obronił pracę doktorską, w 1974 uzyskał stopień doktora habilitowanego. 1 lipca 1989 nadano mu tytuł profesora w zakresie nauk technicznych. Objął funkcję profesora zwyczajnego w Zakładzie Eksploatacji i Utrzymania Pojazdów na Wydziale Transportu Politechniki Warszawskiej oraz w Instytucie Technicznym Wojsk Lotniczych.
Był członkiem Ministerstwa Nauki i Szkolnictwa Wyższego (Zespół Specjalistyczny, Interdyscyplinarny, Doradczy i Zadaniowy Ministra); Zespołu Interdyscyplinarnego do spraw Współpracy z Zagranicą, Komisji Badań na Rzecz Rozwoju Gospodarki Rady Nauki Ministerstwa Nauki i Szkolnictwa Wyższego, Komitetu Badań Naukowych Zespołu Górnictwa, Geodezji i Transportu (T-12), a także członkiem prezydium Komitetu Transportu na IV Wydziale Nauk Technicznych Polskiej Akademii Nauk.
Zmarł 22 stycznia 2020.

</doc>
<doc id="4703813" url="https://pl.wikipedia.org/wiki?curid=4703813" title="Zielonka (województwo pomorskie)">
Zielonka (województwo pomorskie)



</doc>
<doc id="4703814" url="https://pl.wikipedia.org/wiki?curid=4703814" title="Szklana Huta (powiat wejherowski)">
Szklana Huta (powiat wejherowski)



</doc>
<doc id="4703819" url="https://pl.wikipedia.org/wiki?curid=4703819" title="Maria Sękowska">
Maria Sękowska

Maria Bogusława Sękowska (ur. 16 lipca 1958 w Białymstoku, zm. 19 stycznia 2020 w Lublinie) – polska artysta grafik, prof. dr hab. Uprawiała także, malarstwo i rysunek.
Życiorys.
W 1982 ukończyła studia w Instytucie Wychowania Artystycznego na Wydziale Pedagogiki i Psychologii Uniwersytetu Marii Curie-Skłodowskiej w Lublinie, w 1997 obroniła pracę doktorską, 6 lipca 2011 habilitowała się na podstawie pracy. W 2017 nadano jej tytuł profesora nadzwyczajnego.
Piastowała funkcję profesora uczelni w Instytucie Sztuk Pięknych na Wydziale Artystycznym Uniwersytetu Marii Curie-Skłodowskiej.
Brała udział w ponad 60 wystawach zbiorowych i ponad 50 wystawach indywidualnych - w kraju i za granicą w Hiszpanii, Niemczech, Austrii, Włoszech, Litwie, Belgii, Ukrainie, Chinach. Była członkiem Lwowskiego Towarzystwa Przyjaciół Sztuk Pięknych we Lwowie, Związku Polskich Artystów Plastyków, a także Stowarzyszenia Wspólne Korzenie działającego na rzecz Polaków na Wschodzie.
Zmarła 19 stycznia 2020.

</doc>
<doc id="4703824" url="https://pl.wikipedia.org/wiki?curid=4703824" title="Krzysztof Szymanowicz">
Krzysztof Szymanowicz

Krzysztof Edward Szymanowicz (ur. 1960) – polski grafik, dr hab. sztuk plastycznych, profesor nadzwyczajny Polskiej i Japońskiej Akademii Technik Komputerowych w Warszawie.
Życiorys.
W 1989 ukończył studia wychowania plastycznego na Uniwersytecie Marii Curie-Skłodowskiej w Lublinie, 21 marca 2001 obronił pracę doktorską, 21 stycznia 2009 habilitował się na podstawie pracy. 23 września 2017 nadano mu tytuł profesora w zakresie sztuk plastycznych. Został zatrudniony na stanowisku profesora i dyrektora w Instytucie Sztuk Pięknych na Wydziale Artystycznym Uniwersytetu Marii Curie-Skłodowskiej.
Piastuje funkcję profesora nadzwyczajnego Polsko-Japońskiej Akademii Technik Komputerowych w Warszawie.

</doc>
<doc id="4703828" url="https://pl.wikipedia.org/wiki?curid=4703828" title="Szeroki Piarg">
Szeroki Piarg

Szeroki Piarg ( "Široké sučovisko pod Mlynčekom na mäso") – wielki stożek piargowy nad południowym brzegiem Morskiego Oka w Tatrach Polskich. Zaczyna się pod progiem Czarnego Stawu pod Rysami i jest najbardziej na wschód wysunięty z czterech wielkich stożków piargowych nad południowym brzegiem Morskiego Oka. Piargi te, obejmowane wspólną nazwą Wielki Piarg mają wysokość do 200 m i utworzone są z materiału skalnego znoszonego żlebami ze szczytów grani głównej wznoszących się nad Morskim Okiem.
Szeroki Piarg ma szerokość około 200 m w podstawie i długość około 400 m. Jego podstawa jest mniejsza od długości, gdyż częściowo jest wspólna z sąsiednim Skalnistym Piargiem. Szeroki Piarg powstał u wylotu tzw. Maszynki do Mięsa. Utworzony został, i nadal powiększa się z materiału znoszonego z Bańdziocha przez lawiny kamienne i śnieżne. Z tego obszaru nad Morskim Okiem lawiny są najczęstsze i największe, wskutek czego piarg ten powiększa się najszybciej. W obrębie piargu można zauważyć naturalną selekcję materiału skalnego. Największe skalne głazy znajdują się na dole, najdrobniejsze okruchy na szczycie stożka piargowego. Dolną, najbardziej stabilną część piargu zaczyna zarastać kosodrzewina, środkową trawki, a najwyższa, najbardziej czynna część piargu to goły materiał skalny.
Przez Szeroki Piarg prowadzi ścieżka taternicka do podnóży ściany zwanej Czołówką Mięguszowieckiego Szczytu Wielkiego. Po lewej stronie (patrząc od dołu)Szerokiego Piargu znajduje się jeszcze niewielki piarg powstający pod progiem Czarnego Stawu.
Szlaki turystyczne.
Przez podstawę Wielkiego Piargu prowadzi czerwony szlak turystyczny okrążający Morskie Oko.

</doc>
<doc id="4703829" url="https://pl.wikipedia.org/wiki?curid=4703829" title="Kacper Stelmach">
Kacper Stelmach

Kacper Stelmach (ur. 5 maja 1997 w Częstochowie) – polski siatkarz, grający na pozycji atakującego.
Pochodzi z rodziny siatkarskiej. Jego ojciec Andrzej Stelmach oraz wujek Krzysztof Stelmach byli siatkarzami. 
Sukcesy klubowe.
Turniej Nadziei Olimpijskich:
Ogólnopolska Olimpiada Młodzieży:
Mistrzostwa Polski Kadetów:
MEVZA:
Mistrzostwo Austrii:
Sukcesy reprezentacyjne.
Międzynarodowy turniej EEVZA kadetów:

</doc>
<doc id="4703833" url="https://pl.wikipedia.org/wiki?curid=4703833" title="Koszykówka na Światowych Wojskowych Igrzyskach Sportowych 2003">
Koszykówka na Światowych Wojskowych Igrzyskach Sportowych 2003

Koszykówka na 3. Światowych Wojskowych Igrzyskach Sportowych – turniej mężczyzn rozegrany w Katanii, który był organizowane przez CISM dla sportowców-żołnierzy podczas światowych igrzyskach wojskowych w dniach 4 – 10 grudnia 2003 roku.
Zawody były równocześnie traktowane jako 45 Wojskowe Mistrzostwa Świata w koszykówce.
Uczestnicy.
Do zawodów zgłoszonych zostało 16 reprezentacji narodowych, wystartowało 14 drużyn "(144 koszykarzy)". 
Rozgrywki.
Faza grupowa.
Pierwotny plan zakładał podział zespołów na 4 grupy "(przy 16 drużynach)". W związku ze zmianą liczby drużyn, uczestniczące w rozgrywkach zespoły zostały podzielone na dwie grupy po siedem każda. Według osiągniętych wyników w fazie grupowej, mecze w fazie pucharowej rozgrywane były o ustalenie ostatecznego miejsce w turnieju i tak zespoły z 7 miejsc grały o poz. 13-14, z 6 o poz, 11-12 itd. Drużyny, które zajęły pierwsze miejsca w grupach wystąpiły w finale "(walczyły o złoty medal)", a z drugich rywalizowały o medal brązowy.

</doc>
<doc id="4703838" url="https://pl.wikipedia.org/wiki?curid=4703838" title="Iławska Fama Rock Festival">
Iławska Fama Rock Festival

Iławska Fama Rock Festival – festiwal muzyczny, odbywający się w Iławie w latach 1999-2016. Łącznie odbyło się 18 edycji festiwalu.
Organizatorami festiwalu było Iławskie Centrum Kultury wraz z Młodzieżową Radą Miasta Iława i Grupą Miłośników Muzyki Rockowej. Koncerty odbywały się w Amfiteatrze Miejskim im. L. Armstronga.
W pierwszych latach festiwal miał charakter przeglądu lokalnych zespołów rockowych, na kolejnych zaczęły się również zgłaszać grupy spoza tego regionu, dlatego powołano jury oceniające zgłoszenia. Przez kilka edycji organizowany był konkurs Battle of the Bands dla młodych zespołów, które nie miały podpisanego kontraktu płytowego. W późniejszych edycjach festiwal organizowany był przez dwa dni, a głównymi atrakcjami były występy polskich gwiazd, takich jak TSA, Kult, Hey, Vader, Coma, Armia, Lao Che, Illusion. Festiwal odwiedzali też goście z zagranicy, np. Diamond Head.
Ostatnia edycja festiwalu miała miejsce w 2016, w roku następnym impreza została zawieszona ze względu na wysokie koszty i spadającą frekwencję. W wypowiedziach z początku roku 2019 władze miasta zapowiadały reaktywację festiwalu na 2020.

</doc>
<doc id="4703840" url="https://pl.wikipedia.org/wiki?curid=4703840" title="Rajd Wisły 1966">
Rajd Wisły 1966

16. Rajd Wisły – 16. edycja Rajdu Wisły. Był to rajd samochodowy rozgrywany od 23 do 25 września 1966 roku. Była to trzecia runda Rajdowych Samochodowych Mistrzostw Polski w roku 1966. Rajd składał się z następujących prób sportowych: 4 odcinków specjalnych, 2 prób szybkości górskiej i 2 prób szybkości płaskiej. Został rozegrany na nawierzchni asfaltowej. Zwycięzcą rajdu został Sobiesław Zasada.

</doc>
<doc id="4703841" url="https://pl.wikipedia.org/wiki?curid=4703841" title="Podwodny spawacz">
Podwodny spawacz

Podwodny spawacz (tytuł oryginału ang.: "The" "Underwater Welder") – powieść graficzna autorstwa kanadyjskiego rysownika i scenarzysty komiksowego Jeffa Lemire'a, opublikowana przez amerykańskie wydawnictwo Top Shelf Productions w 2012. Po polsku ukazała się w 2019 nakładem wydawnictwa KBOOM.
Fabuła.
Główny bohater, Jack Joseph, jest pracownikiem platformy wiertniczej, na której jako nurek wykonuje podwodne naprawy. Pozostawił na lądzie żonę w ciąży, a zbliżające się narodziny wywołują w nim lęk, ucieka więc przed presją ojcostwa, nurkując coraz głębiej. Podczas jednego z zanurzeń Jack na dnie morza doświadcza nadprzyrodzonego zjawiska, które styka go z duchem jego własnego ojca. Poprzez to spotkanie Jack staje wobec refleksji na temat relacji między ojcem a synem oraz pamięcią a rzeczywistością.
Odbiór.
Podwodny spawacz otrzymał pozytywne i umiarkowanie pozytywne recenzje, a przez niektóre strony internetowe został w 2012 zaliczony do grona najlepszych 10 komiksów roku.

</doc>
<doc id="4703846" url="https://pl.wikipedia.org/wiki?curid=4703846" title="Cisów (województwo dolnośląskie)">
Cisów (województwo dolnośląskie)



</doc>
<doc id="4703848" url="https://pl.wikipedia.org/wiki?curid=4703848" title="Rajd Ziemi Białostockiej 1966">
Rajd Ziemi Białostockiej 1966

3. Rajd Ziemi Białostockiej – 3. edycja Rajdu Ziemi Białostockiej. Był to rajd samochodowy rozgrywany od 10 do 12 grudnia 1966 roku. Była to czwarta runda Rajdowych Samochodowych Mistrzostw Polski w roku 1966. Został rozegrany na śniegu i lodzie podczas opadów śniegu. Zwycięzcą rajdu został Jerzy Bednarski.

</doc>
<doc id="4703853" url="https://pl.wikipedia.org/wiki?curid=4703853" title="Numer matrix">
Numer matrix

Numer matrix () – alfanumeryczny kod (w niektórych przypadkach może zawierać również inne symbole) stemplowany lub zapisany ręcznie na tzw. hamulcu płyty gramofonowej ().
Numer matrix może zawierać różnego rodzaju informacje takie jak numer katalogowy płyty, przy czym pamiętać trzeba, że nie jest on tym samym, informacje dotyczące tłoczenia i masteringu. W niektórych przypadkach numer matrix może zawierać jakąś ukrytą wiadomość zostawioną najczęściej przez inżyniera dźwięku odpowiedzialnego za mastering płyty. Jednym z najlepiej znanych przypadków jest inżynier dźwięku George Peckham, znany również jako Porky, który w swojej karierze podpisał kilkaset płyt. Na przykład na płycie "Loaded EP" (nr katalogowy CRE 070 T) szkockiej grupy Primal Scream wydanej w 1990 roku na hamulcu płyty można odczytać na jednej stronie „” ( a na drugiej „” (). Obu artystów odbywało wtedy karę więzienia.

</doc>
<doc id="4703856" url="https://pl.wikipedia.org/wiki?curid=4703856" title="Rajd Ziemi Białostockiej 1965">
Rajd Ziemi Białostockiej 1965

3. Rajd Ziemi Białostockiej – 3. edycja Rajdu Ziemi Białostockiej. Był to rajd samochodowy rozgrywany od 19 do 21 lutego 1965 roku. Była to pierwsza runda Rajdowych Samochodowych Mistrzostw Polski w roku 1965. Rajd składał się z następujących prób sportowych: 3 odcinków specjalnych, 1 próby zrywu i hamowania, 1 próby zwrotności, 1 próby przyśpieszenia ze startu stojącego i 1 próby przyśpieszenia ze startu lotnego. Został rozegrany na nawierzchni szutrowej. Zwycięzcą rajdu został Stanisław Dalka.

</doc>
<doc id="4703857" url="https://pl.wikipedia.org/wiki?curid=4703857" title="Obszar ochrony ścisłej Żarnowskie Lęgi">
Obszar ochrony ścisłej Żarnowskie Lęgi

Żarnowskie Lęgi – obszar ochrony ścisłej o powierzchni 82,47 ha (według innych danych ok. 522 ha), znajdujący się na obszarze Słowińskiego Parku Narodowego na półwyspie na południowo-wschodnim brzegu jeziora Łebsko (i częściowo na terenie jeziora). Ochronie podlegają miejsca lęgowe i żerowiska kaczek, mew i ptaków drapieżnych. Najbliższą miejscowością są Żarnowska, położone przy wschodniej granicy obszaru, zaś na zachód od niego leży obszar ochrony ścisłej Gackie Lęgi.

</doc>
<doc id="4703862" url="https://pl.wikipedia.org/wiki?curid=4703862" title="Pałac w Piorunkowicach">
Pałac w Piorunkowicach

Pałac w Piorunkowicach – zabytkowy pałac, który znajduje się w Piorunkowicach. W skład zespołu wchodzi park, który również jest zabytkiem, wpisanym do rejestru zabytków 29 marca 1989 roku pod numerem A-209/89.
Historia.
Pałac został wybudowany na stoku wzniesienia nad stawem na przełomie XVII i XVIII wieku z inicjatywy rodziny von Mettich. W 1820 roku został przebudowany w stylu klasycystycznym. Ostatnia przebudowa miała miejsce w 1920.
Po zakończeniu II wojny światowej i przejęciu Piorunkowic przez administrację polską, pałac użytkowała Stadnina Koni Prudnik, a następnie znajdował się w nim zakład psychiatryczny. W latach 70. XX wieku jego właścicielem była Rolnicza Spółdzielnia Produkcyjna.
Obecnie pałac jest własnością prywatną i popada w ruinę.

</doc>
<doc id="4703870" url="https://pl.wikipedia.org/wiki?curid=4703870" title="Putinizm">
Putinizm

Putinizm – ustrój społeczny, ekonomiczny i polityczny Rosji doby rządów Władimira Putina, o silnym skupieniu władzy politycznej i zarządzania finansami w rękach tzw. „siłowików”, czyli byłych i obecnych funkcjonariuszy służb mundurowych i specjalnych, głównie Federalnej Służby Bezpieczeństwa Federacji Rosyjskiej, Sił Zbrojnych Federacji Rosyjskiej, Ministerstwa Spraw Wewnętrznych Federacji Rosyjskiej i Federalnej Służby Wojsk Gwardii Narodowej Rosji.
Putinizm jest tematem różnorodnych rozważań współczesnej politologii, filozofii politycznej, publicystyki politycznej. W pojęciach politologii zachodniej określany jest jako „całkowicie nowa, wielopoziomowa formacja polityczną, która łączy w sobie elementy bonapartyzmu, klasycznego faszyzmu z okresu międzywojennego (w szczególności wariantu włoskiego) i współczesnego populizmu Silvio Berlusconiego”, w pojęciach zachodniej filozofii politycznej jako „Panrosyjska odmiana ultranacjonalizmu, przesuwająca Rosjan na stanowisko dominującego narodu aryjskiego”. Co więcej, podkreśla się, że „putinizm w XXI wieku stał się pojęciem równie znaczącym jak stalinizm w XX wieku”.
U zalążków putinizmu leżą zmiany społeczno-polityczne lat 1990., szczególnie rozpad ZSRR i wpływ Rosyjskiego Kościoła Prawosławnego na tok tych przemian, oraz wynikły z nich wewnętrzny spór o kształt państwowości rosyjskiej, jaki toczyli między sobą Prezydent Borys Jelcyn, parlament Rosji, zwolennicy silnej władzy prezydenckiej i zwolennicy silnej roli organów ustawodawczych. Ustrój przyjął postać dojrzałą począwszy od 2012 roku, gdy Dmitrij Miedwidiew kończył kadencję prezydencką, a Władimir Putin rozpoczynał trzecią kadencję prezydencką. Wówczas w Rosji rozpoczęła się szeroko zakrojona radykalizacja warunków prawnych, w tym reformy obyczajowe zgodne z tradycjonalizmem prawosławia i aparatu państwowego w duchu radzieckiego dziedzictwa społeczno-politycznego.

</doc>
<doc id="4703878" url="https://pl.wikipedia.org/wiki?curid=4703878" title="Maksymilian Jatowt">
Maksymilian Jatowt

Maksymilian Jatowt, ps. „Jakub Gordon” (ur. ok. 1823 w Wilnie, zm. 27 listopada 1895 we Lwowie) – polski działacz niepodległościowy, sybirak, literat, wydawca.
Życiorys.
Urodził się ok. 1823 w Wilnie. Pochodził z litewskiej rodziny Jatowtów. Miał rodzeństwo: brata, który został pułkownikiem artylerii w Armii Imperium Rosyjskiego oraz siostry, z których jedna została żoną prof. Uniwersytetu Warszawskiego Karola Jurkiewicza, a druga zamieszkiwała w Lublinie wraz z zesłańcem syberyjskim (towarzyszem Ludwika Zielonki).
Uczył się w gimnazjum w Lublinie. W 1840 mając 17 lat został wciągnięty w Warszawie do spisku przez prowokatora tajnej policji carskiej. Po wykryciu został aresztowany wraz z innymi konspiratorami w Hotelu Wileńskim na Tłumackiem. Przez kilka miesięcy był więziony w Cytadeli, po czym został skazany na wygnanie w głąb Imperium Rosyjskiego. Podczas drogi zbiegł i udał się do Francji. W 1848 przybył do Polski jako emisariusz. Został wykryty jako uczestnik konspiracji krakowskiej i skazany na roty sołdackie, które przez kilka lat odbywał jako szeregowy żołnierz w Orenburgu. Przebywał wówczas ze skazanym na zesłanie Tarasem Szewczenką. W trakcie wojny krymskiej zamierzał jako ochotnik wziąć udział w kampanii sewastopolskiej w szeregach armii bojowej, co było dopuszczalne dla więźniów politycznych celem dosłużenia się przez nich stopni oficerskich. Po uzyskaniu zezwolenia rządu rosyjskiego otrzymał środki finansowe na przejazd oraz karty legitymacyjne. W drodze do Sewastopola zbiegł i po raz drugi udał się na emigrację.
Od tego czasu przebywał we Francji. W Paryżu pełnił funkcję sekretarza przybocznego Adama Jerzego Czartoryskiego (dzięki znajomości języka francuskiego odczytywał księciu wydawnictwa prasowe). Następnie był nauczycielem matematyki w Tuluzie. Wówczas był nakłaniany przez bp. Félixa Dupanloupa do zostania księdzem i udania się na wschód jako misjonarz, jednak nie odczuwając powołania odmówił. Później wyjechał do Ameryki Północnej. W Nowym Orleanie ponownie uczył matematyki w szkole francuskiej. Rozpoczął działalność literacką. Publikował utwory, przede wszystkim pamiętniki i wspomnienia, bazujące głównie na latach swoich przeżyć. Jako literat funkcjonował pod pseudonimem „Jakub Gordon”. Jego dzieła początkowo były drukowane jako felietony w czasopismach „Czas”, „Głos” i w innych. Przed 1863 powrócił z Ameryki do Europy. Wówczas jego utwory były publikowane w serii „Biblioteka Pisarzy Polskich” nakładem wydawnictwa Brockhaus z Lipska. Podczas powstania styczniowego przebywał poza ziemiami polskimi, następnie w Wiedniu. Stamtąd w 1864 przybył do Lwowa posługując się paszportem amerykańskim, otrzymał poddaństwo austriackie i osiadł w tym mieście na stałe, zamieszkując w nim do końca życia. Wyjątkiem od tego był okres dwóch lat, kiedy od 1869 do 1870 przebywał w Sanoku, wydając dwutygodnik polityczno-literacki „Reforma”, którego wydawcą był miejscowy drukarz Karol Pollak, a redaktorem odpowiedzialnym Aleksander Krzyżanowski. W uznaniu swoich zasług na polu literackim otrzymał od Sejmu Krajowego posadę urzędnika archiwisty przy Wydziale Krajowym, w związku z czym ponownie zamieszkał we Lwowie. Na emeryturę przeszedł z uwagi na niezdolność do dalszej pracy wskutek utraty zdrowia. We Lwowie wydał jeszcze kilka swoich prac. Kilka z jego utworów zostało przetłumaczonych na języki obce, tym francuski, niemiecki i czeski.
Zmarł 27 listopada 1895 we Lwowie w wieku 72 lat.

</doc>
<doc id="4703881" url="https://pl.wikipedia.org/wiki?curid=4703881" title="Obszar ochrony ścisłej Drożkowe Łąki">
Obszar ochrony ścisłej Drożkowe Łąki

Drożkowe Łąki – obszar ochrony ścisłej o powierzchni 17,80 ha, znajdujący się na obszarze Wolińskiego Parku Narodowego na Półwyspie Przytorskim, w gminie Międzyzdroje, powiecie kamieńskim, województwie zachodniopomorskim. Obejmuje oddziały leśne 201 g, h, j, k, l, 202 b, d–l, 204 a w obwodzie ochronnym Wodny. Ochronie podlegają „las brzozowo-dębowy z długoszem królewskim, młodociane postacie olsów i zbiorowiska zaroślowe”. Najbliższą miejscowością są Międzyzdroje, zaś w pobliżu wytyczono ścieżkę przyrodniczą Drożkowe Łąki.

</doc>
<doc id="4703883" url="https://pl.wikipedia.org/wiki?curid=4703883" title="Podgórna (województwo dolnośląskie)">
Podgórna (województwo dolnośląskie)



</doc>
<doc id="4703884" url="https://pl.wikipedia.org/wiki?curid=4703884" title="Wrony (województwo dolnośląskie)">
Wrony (województwo dolnośląskie)



</doc>
<doc id="4703885" url="https://pl.wikipedia.org/wiki?curid=4703885" title="Parafia Najświętszego Serca Pana Jezusa w Kochcicach">
Parafia Najświętszego Serca Pana Jezusa w Kochcicach

Parafia Najświętszego Serca Pana Jezusa w Kochcicach – parafia rzymskokatolicka, znajdująca się w diecezji gliwickiej, w dekanacie Sadów.

</doc>
<doc id="4703887" url="https://pl.wikipedia.org/wiki?curid=4703887" title="Pomnik PCK w Lwówku Śląskim">
Pomnik PCK w Lwówku Śląskim

Pomnik Honorowych Dawców Krwi w Lwówku Śląskim – pomnik ufundowany i postawiony przez społeczność lwówecką dedykowany lokalnym honorowym dawcom krwi w podzięce za ogromne zaangażowane w inicjatywę krwiodawstwa. Lwóweckim Krwiodawcom swojego błogosławieństwa udzielił Papież Jan Paweł II. Głaz pamiątkowy znajduje się na rogu ulic PCK i Szpitalnej w Lwówku Śląskim.
Propagatorem i twórcą potęgi lokalnego krwiodawstwa lwóweckiego na dużą skalę (ponad 2200 członków) był późniejszy honorowy obywatel miasta – Józef Gielert – prezes zarządu Klubu Honorowych Dawców Krwi, był także inicjatorem Lwóweckiego Lata Agatowego. Swoim zaangażowaniem i poczuciem humoru zachęcił i przyciągnął wiele osób do punktu krwiodawstwa. Józef Gielert sprawił, że rocznie ponad 1200 litrów krwi trafiało do szpitali dzięki zaangażowaniu dawców. Poprzez takie działania Lwówek Śląski zasłynął w całym kraju jako czerwone zagłębie.
Dnia 18 listopada 2000 roku pod wschodnią ścianą szpitala powiatowego w Lwówku Śląskim miało miejsce uroczyste odsłonięcie pomnika poświęconego Honorowym Dawcom Krwi. Równolegle fragment ulicy Ludwika Waryńskiego otrzymał nazwę Polskiego Czerwonego Krzyża (w 2016 r. pozostały fragment ulicy w ramach tzw. ustawy dekomunizacyjnej zmieniony na PCK).
Inskrypcja na pomniku:
"„Miarą wartości człowieka są jego czyny. – Św. O. Maksymilian Kolbe, Patron Honorowych Dawców Krwi"
"Honorowym Dawcom Krwi i Wolontariuszom PCK Społeczność Ziemi Lwóweckiej ”".
Punkt Honorowego Krwiodawstwa w Lwówku Śląskim zlokalizowany jest przy ulicy Kościelnej 21. W 2004 roku punkt ten otrzymał Dolnośląski Klucz Sukcesu w kategorii “Najlepsza dolnośląska organizacja pozarządowa”.

</doc>
<doc id="4703888" url="https://pl.wikipedia.org/wiki?curid=4703888" title="Mirosław Madzia">
Mirosław Madzia

Mirosław Madzia (ur. 25 października 1979 r. w Skoczowie) – polski niepełnosprawny lekkoatleta specjalizujący się w pchnięciu kulą i rzucie dyskiem, srebrny i trzykrotnie brązowy medalista mistrzostw Europy. Występuje w klasyfikacji F11.
Życiorys.
Do 13. roku życia widział na jedno oko, lecz później dostał zapalenia tego narządu, przez co całkowicie stracił wzrok.

</doc>
<doc id="4703890" url="https://pl.wikipedia.org/wiki?curid=4703890" title="X-O Manowar">
X-O Manowar

X-O Manowar – amerykańska seria komiksowa, stworzona w 1992 przez Jima Shootera i Steve'a Engleharta (scenarzyści) oraz Boba Laytona i Barry'ego Windsor-Smitha (rysownicy). Ukazująca się w formie miesięcznika nakładem wydawnictw: Valiant Comics (1992–1996), Acclaim Comics (1997–1999) i Valiant Entertainment (od 2012), liczy dotąd ponad 160 zeszytów autorstwa różnych autorów. Podzielone są na cykle, z których ten ukazujący się oryginalnie w latach 2017–2019 publikuje po polsku wydawnictwo KBOOM w tomach zbiorczych.
Fabuła.
Aric z Dacji, młody wizygocki wojownik walczący z armią Cesarstwa Rzymskiego, zostaje uprowadzony przez kosmitów. Ucieka z niewoli dzięki scaleniu z potężną zbroją znaną jako X-O Manowar, którą wykrada porywaczom. Po powrocie na Ziemię okazuje się, że Aric utknął we współczesności. Pozbawiony bliskich i zagubiony w obcych czasach, zaszywa się na odległej planecie, gdzie zrzuca zbroję i uprawia rolę z dala od ludzi. Jednak dawni porywacze chcą odzyskać zbroję i wpadają na trop Arica. By się bronić, wojownik znów będzie musiał ją przywdziać.

</doc>
<doc id="4703892" url="https://pl.wikipedia.org/wiki?curid=4703892" title="Parafia Matki Boskiej Matki Kościoła w Lisowie">
Parafia Matki Boskiej Matki Kościoła w Lisowie

Parafia Matki Boskiej Matki Kościoła w Lisowie – parafia rzymskokatolicka, znajdująca się w diecezji gliwickiej, w dekanacie Sadów.

</doc>
<doc id="4703894" url="https://pl.wikipedia.org/wiki?curid=4703894" title="Medaliści światowych wojskowych igrzysk sportowych w koszykówce">
Medaliści światowych wojskowych igrzysk sportowych w koszykówce

Medaliści światowych wojskowych igrzysk sportowych w koszykówce – zestawienie zawodników i zawodniczek, którzy przynajmniej raz stanęli na podium światowych igrzysk wojskowych w koszykówce.
Rywalizacja o medale w koszykówce przeprowadzana jest od 1. Światowych igrzysk wojskowych, które odbyły się w 1995 roku w Rzymie. Wówczas, medale przyznano jedynie w turnieju mężczyzn. Na światowych igrzysk wojskowych w Hajdarabadzie w 2007 turniej w koszykówce nie był rozegrany. Od igrzysk wojskowych w Mungyeongu w 2015 roku o medale rywalizują również zawodniczki.
Medaliści igrzysk wojskowych.
W poniższych statystykach przedstawiono medalistów igrzysk w konkurencjach koszykarskich.
Klasyfikacja medalowa państw.
Poniższa tabela przedstawia klasyfikację państw, które zdobyły przynajmniej jeden medal w koszykówce. Pod uwagę wzięto wszystkie konkurencje; kobiet i mężczyzn.

</doc>
<doc id="4703895" url="https://pl.wikipedia.org/wiki?curid=4703895" title="Parafia św. Marcina Biskupa i Wyznawcy w Cieszowej">
Parafia św. Marcina Biskupa i Wyznawcy w Cieszowej

Parafia Świętego Marcina Biskupa i Wyznawcy w Cieszowej – parafia rzymskokatolicka, znajdująca się w diecezji gliwickiej, w dekanacie Sadów.

</doc>
<doc id="4703897" url="https://pl.wikipedia.org/wiki?curid=4703897" title="Parafia Znalezienia Krzyża Świętego i św. Katarzyny w Rusinowicach">
Parafia Znalezienia Krzyża Świętego i św. Katarzyny w Rusinowicach

Parafia Znalezienia Krzyża Świętego i świętej Katarzyny w Rusinowicach – parafia rzymskokatolicka, znajdująca się w diecezji gliwickiej, w dekanacie Sadów.

</doc>
<doc id="4703900" url="https://pl.wikipedia.org/wiki?curid=4703900" title="Tytus Dzieduszycki">
Tytus Dzieduszycki

Tytus Dzieduszycki herbu Sas (ur. 28 listopada 1796 – zm. 5 lipca 1870 w Jabłonowie), ps. Philopolski – ziemianin, paleontolog, polityk konserwatywny i poseł na Sejm Ustawodawczy w Kromieryżu.
Życiorys.
Zdobył wykształcenie domowe pod kierunkiem prywatnych nauczycieli. Ukończył 3-letnie studia z zakresu filozofii (1821-1824). Mając talent do nauki języków obcych – szybko stał się uznanym tłumaczem dzieł z zakresu filozofii i agronomii. Był także autorem recenzji teatralnych i literackich m.in. w "Pamiętniku Lwowskim" i "Rozmaitościach". Był znawcą i kolekcjonerem okazów paleontologicznych. Rozgłos w środowisku fachowców przyniosło mu opublikowanie pracy "Opisanie głowy petryfikowanej, znalezionej w cyrkule przemyskim, z uwagami nad petryfikatami w ogólności i ich stosunkiem do teorii ziemi" (1827) za którą uzyskał członkostwo honorowe. W latach 1828-1836 mieszkał zagranicą – najpierw uczęszczając na zajęcia na uniwersytetach w Wiedniu, Monachium i Heidelbergu. Podczas rewolucji lipcowej we Francji przebywał w Paryżu, gdzie w prasie francuskiej m.in. w "Tribune" i "Constitutionel National" zamieszczał artykuły na tematy polityczne oraz dotyczące Polski. Poznał wówczas czołowych polityków francuskich owego okresu. Słuchał także wykładów z zakresu przyrody i paleontologii a także ekonomii i historii oraz literatury na paryskiej Sorbonie. Po zwiedzeniu Belgii i Holandii przebywał przez półtora roku w Anglii.
Ziemianin, po powrocie do kraju w 1836 właściciel Jabłonowa i Horodnicy. Był przeciwnikiem przygotowań powstańczych i zwolennikiem wraz z Leonem Ludwikiem Sapiehą, Wincentym Polem i Aleksandrem Fredrą pracy organicznej. Członek założyciel (3 lipca 1845) i działacz Galicyjskiego Towarzystwa Gospodarskiego, członek jego Komitetu (31 stycznia 1846 – 22 lutego 1850). Podczas Wiosny Ludów aktywny politycznie,
Poseł do Sejmu Ustawodawczego w Wiedniu a następnie w Kromieryżu (11 sierpnia 1848 – 7 marca 1849) wybrany z galicyjskiego okręgu wyborczego Kopyczyńce. W Sejmie dał się poznać jako konserwatysta przeciwstawiający się aktywnie politykom demokratycznym. W okresie reakcji wycofał się z życia publicznego poświęcając się gospodarowaniu w swych majątkach i pracy naukowej i literackiej.
Rodzina.
Urodził się w rodzinie ziemiańskiej, syn Wawrzyńca Marcina (1772-1836) i Anastazji z Mierów (1780-1845). Ożenił się w 1837 z Izabelą Elżbietą z Dzieduszyckich (1819-1893), mieli córkę Florentynę (1844-1920) trzykrotnie żonatą: 1) z Romanem Czartoryskim, 2) Antonim Władysławem Wolniewiczem, 3) Ludwikiem Cieńskim.

</doc>
<doc id="4703902" url="https://pl.wikipedia.org/wiki?curid=4703902" title="Parafia św. Józefa w Sadowie">
Parafia św. Józefa w Sadowie

Parafia Świętego Józefa w Sadowie – parafia rzymskokatolicka, znajdująca się w diecezji gliwickiej, w dekanacie Sadów.

</doc>
<doc id="4703903" url="https://pl.wikipedia.org/wiki?curid=4703903" title="Parafia Wniebowzięcia Najświętszej Maryi Panny w Olszynie">
Parafia Wniebowzięcia Najświętszej Maryi Panny w Olszynie

Parafia Wniebowzięcia Najświętszej Maryi Panny w Olszynie – parafia rzymskokatolicka, znajdująca się w diecezji gliwickiej, w dekanacie Sadów.

</doc>
<doc id="4703906" url="https://pl.wikipedia.org/wiki?curid=4703906" title="Bata-Bata">
Bata-Bata

Bata-Bata – miasto w Angoli, w prowincji Huíla.

</doc>
<doc id="4703907" url="https://pl.wikipedia.org/wiki?curid=4703907" title="In The Raw">
In The Raw

In The Raw – ósmy album studyjny fińskiej wokalistki Tarji Turunen. Ukazał się 30 sierpnia 2019 roku nakładem wytwórni earMUSIC.
Album zawiera dziesięć piosenek i promowany był przez cztery single: "Dead Promises - Single Version, Railroads, Tears in Rain" oraz "You and I." Na krążku znajduje się inna wersja piosenki "Dead Promises," w której gościnnie pojawił się szwedzki muzyk Björn "Speed" Strid. Do współpracy przy piosence "Goodbye Stranger" zaproszona została z kolei Cristina Scabbia, znana z występów z zespołem Lacuna Coil. To pierwsze wydawnictwo rockowe Turunen, na którym nie pojawił się cover innego artysty.
Okładka albumu zaprojektowana została na podstawie zdjęcia zrobionego przez fotografa Tima Tronckoe w Jaskini Świętego Michała na Gibraltarze.
Koncepcja.
"Nie wszystko złoto, co się świeci" to sentencja, która zainspirowała artystkę do stworzenia albumu. Chciała, aby na nowym wydawnictwie brzmienie było cięższe, bardziej surowe, jednocześnie jak złoto winno lśnić wyrafinowanym wokalem i być okraszonym wyrazistymi orkiestracjami oraz chórami.
Lista utworów.
Opracowano na podstawie materiału źródłowego.

</doc>
<doc id="4703908" url="https://pl.wikipedia.org/wiki?curid=4703908" title="Duje Bonacić">
Duje Bonacić



</doc>
<doc id="4703909" url="https://pl.wikipedia.org/wiki?curid=4703909" title="Caconda">
Caconda

Caconda – miasto w Angoli, w prowincji Huíla.

</doc>
<doc id="4703911" url="https://pl.wikipedia.org/wiki?curid=4703911" title="Cacula">
Cacula

Cacula – miasto w Angoli, w prowincji Huíla.

</doc>
<doc id="4703912" url="https://pl.wikipedia.org/wiki?curid=4703912" title="Stanisław Mikołaj Mazur">
Stanisław Mikołaj Mazur

Stanisław Mikołaj Mazur (ur. 1923) – polski profesor nauk rolniczych. Specjalizuje się w zagadnieniach z zakresu fitopatologii i ochrony roślin. Wykładowca i profesor nadzwyczajny w Katedrze Botaniki, Fizjologii i Ochrony Roślin Wydziału Biotechnologii i Ogrodnictwa Uniwersytetu Rolniczego im. Hugona Kołłątaja w Krakowie oraz Katedrze Przedsiębiorczości i Kształtowania Terenów Zieleni na Wydziale Przedsiębiorczości Wyższej Szkoły Inżynieryjno-Ekonomicznej w Rzeszowie. Sekretarz Polskiego Towarzystwa Nauk Ogrodniczych.
Życiorys.
Doktoryzował się w 1990 roku na Akademii Rolniczej w Krakowie pisząc pracę zatytułowaną "Choroby grzybowe czosnku pospolitego (Allium sativum L.) i próby chemicznego ich zwalczania". Habilitację uzyskał w 1997 roku na tej samej uczelni na podstawie rozprawy pt. "Grzyby środowiska uprawnego czosnku pospolitego /Allium sativum L./ i ich wpływ na zdrowotność cebul w zależności od zmianowania".
Tytuł profesora nauk rolniczych nadano mu w 2004 roku.

</doc>
<doc id="4703914" url="https://pl.wikipedia.org/wiki?curid=4703914" title="Bloodshot">
Bloodshot

Bloodshot – amerykańska seria komiksowa, stworzona w 1992 przez Kevina VanHooka, Dona Pelina i Boba Laytona. Ukazująca się w formie miesięcznika nakładem wydawnictw: Valiant Comics (1993–1996), Acclaim Comics (1997–1999) i Valiant Entertainment (od 2012), liczy ponad 130 zeszytów autorstwa różnych autorów. Podzielone są dotąd na siedem cykli, z których czwarty, "Bloodshot Odrodzenie" ("Bloodshot Reborn"), ukazujący się oryginalnie w latach 2015–2016, opublikowało po polsku wydawnictwo KBOOM w tomach zbiorczych.
Fabuła.
Bloodshot to przydomek bezimiennego żołnierza o nadludzkiej sile i zdolności regeneracji. Umiejętności te są efektem wojskowych eksperymentów, którym żołnierz został poddany w ramach projektu „Duch" – polegały one na wszczepianiu w ciało mikroskopijnych urządzeń usprawniających ludzkie odruchy. Bloodshot staje się maszyną do zabijania i bronią idealną. Targany wyrzutami sumienia i bliski obłędu, w końcu porzuca tę rolę i wybiera życie w odosobnieniu. Jednak gdy dochodzi do serii zabójstw popełnionych przez osobniki podobne do Bloodshota, żołnierz postanawia ich powstrzymać, ryzykując, że dawne koszmary znów go dopadną.

</doc>
<doc id="4703922" url="https://pl.wikipedia.org/wiki?curid=4703922" title="Zespół przyrodniczo-krajobrazowy „Rzeka Babant i jezioro Białe”">
Zespół przyrodniczo-krajobrazowy „Rzeka Babant i jezioro Białe”



</doc>
<doc id="4703925" url="https://pl.wikipedia.org/wiki?curid=4703925" title="Calépi">
Calépi

Calépi – miasto w Angoli, w prowincji Huíla.

</doc>
<doc id="4703927" url="https://pl.wikipedia.org/wiki?curid=4703927" title="Mirosława Kaczmarczyk">
Mirosława Kaczmarczyk

Mirosława Kaczmarczyk, z domu Warmuzek (ur. 1961) – polska koszykarka, multimedalistka mistrzostw Polski.

</doc>
<doc id="4703929" url="https://pl.wikipedia.org/wiki?curid=4703929" title="Mirosława Warmuzek">
Mirosława Warmuzek



</doc>
<doc id="4703930" url="https://pl.wikipedia.org/wiki?curid=4703930" title="Capunda Cavilongo">
Capunda Cavilongo

Capunda Cavilongo – miasto w Angoli, w prowincji Huíla.

</doc>
<doc id="4703932" url="https://pl.wikipedia.org/wiki?curid=4703932" title="Sądy w Polsce">
Sądy w Polsce



</doc>
<doc id="4703938" url="https://pl.wikipedia.org/wiki?curid=4703938" title="Chibia">
Chibia

Chibia – miasto w Angoli, w prowincji Huíla.

</doc>
<doc id="4703939" url="https://pl.wikipedia.org/wiki?curid=4703939" title="Chicomba">
Chicomba

Chicomba – miasto w Angoli, w prowincji Huíla.

</doc>
<doc id="4703940" url="https://pl.wikipedia.org/wiki?curid=4703940" title="Chimbemba">
Chimbemba

Chimbemba – miasto w Angoli, w prowincji Huíla.

</doc>
<doc id="4703941" url="https://pl.wikipedia.org/wiki?curid=4703941" title="Wiktor Żywicki">
Wiktor Żywicki

Wiktor Żywicki (ur. 25 czerwca 1893 w Parchowie, zm. 9 września 1981 w Bytowie) – chorąży Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się w rodzinie Józefa (zm. 1933), rolnika i Anny z Pawelskich. W latach 1899–1907 uczęszczał do szkoły ludowej w rodzinnej wsi. Po ukończeniu nauki pracował w gospodarstwie rolnym ojca.
2 kwietnia 1915 został wcielony do armii niemieckiej i przydzielony do 58 pułku piechoty w Legnicy. Po kilku miesięcznym szkoleniu został przeniesiony do 270 pułku piechoty na froncie rosyjskim. W listopadzie 1917 razem z pułkiem został przeniesiony na front francuski. Wziął udział między innymi w bitwie nad Sommą. W czasie pobytu na froncie francuskim został ranny, awansowany na starszego szeregowca i odznaczony Krzyżem Żelaznym II klasy. 18 grudnia 1918 został zwolniony z armii niemieckiej.
14 lutego 1920 wstąpił jako ochotnik do 66 Kaszubskiego pułku piechoty. W bitwie pod Horodcem, "dowodząc plutonem w 10 kompanii przeprowadził brawurowy atak, który zadecydował o zdobyciu znacznego terenu". Za bohaterstwo w walce odznaczony został Krzyżem Srebrnym Orderu Virtuti Militari i awansowany na stopień sierżanta. Po zakończeniu działań wojennych pozostał w zawodowej służbie wojskowej. Służył w 1 batalionie strzelców w Chojnicach. W 1932 ukończył siedem klas szkoły powszechnej w Chojnicach. Awansował na chorążego. Wziął udział w kampanii wrześniowej.
Po zakończeniu II wojny światowej prowadził własne gospodarstwo rolne i pracował w zakładach państwowych. Zmarł w Bytowie, pochowany na cmentarzu w Parchowie.
Był żonaty z Agnieszką z Paszylków, dzieci: Bolesław (ur. 1922), Irena (ur. 1926), Lubomiła (ur. 1929), Zbigniew (ur. 1934).

</doc>
<doc id="4703942" url="https://pl.wikipedia.org/wiki?curid=4703942" title="Chipindo">
Chipindo

Chipindo – miasto w Angoli, w prowincji Huíla.

</doc>
<doc id="4703943" url="https://pl.wikipedia.org/wiki?curid=4703943" title="Ontology Grounded Metalanguage">
Ontology Grounded Metalanguage

OGML (ang. "Ontology Grounded Metalanguage, Metajęzyk zagnieżdżony w ontologii") – metajęzyk podobny do MOF (ang. ). MOF to standard dla inżynierii modelowej, którego celem jest zapewnienie zestawu interfejsów za pomocą których można manipulować i tworzyć interfejsy CORBA (ang. Common Object Request Broker Architecture, "Powszednia architektura obsługi żądań pośrednika"). Celem powstania OGML było zajęcie się trudnościami MOF: architekturą modelowania liniowego, niejednoznacznymi konstrukcjami i niezrozumiałą/niejasną architekturą.
OGML zapewnia zagnieżdżoną architekturę modelowania z trzema stałymi warstwami (modelu, języka i metajęzyka). Konstrukcja ta obrazuje w jaki sposób różne modele są ze sobą zgodne i jak mogą być obsługiwane. Konstrukcje w OGML dobierane są zgodnie z wytycznymi ontologii, co pozwala jasno rozróżnić właściwości/obiekty od klasy/obiekty od siebie. Wybór ten jest źródłem pewnych anomalii w definicji np. relacji.
Ponadto, OGML zawiera wyraźne pojęcie tworzenia instancji: elementy modelu kodują jego typ, a języki definiują semantykę tworzenia instancji. Te dodatkowe informacje są potrzebne w architekturze modelowania względnego, aby dało się rozróżnić widoki strukturalne i koncepcyjne modeli, na przykład: możemy chcieć oglądać model UML (Unified Modeling Language) jako instancję języka obiektowego i instancję modelu klasy (Clabject). Zapewniając ten podwójny widok na warstwie metamodelu i warstwie językowej, OGML zapewnia bardzo precyzyjną architekturę modelowania i ekspresyjny sposób radzenia sobie z modelami.

</doc>
<doc id="4703946" url="https://pl.wikipedia.org/wiki?curid=4703946" title="Cusse">
Cusse

Cusse – miasto w Angoli, w prowincji Huíla.

</doc>
<doc id="4703950" url="https://pl.wikipedia.org/wiki?curid=4703950" title="Pierre Sinibaldi">
Pierre Sinibaldi

Pierre Sinibaldi (ur. 29 lutego 1924 w Montegrosso, zm. 24 stycznia 2012 w Tulonie) – francuski piłkarz, reprezentant kraju grający na pozycji napastnika, po zakończeniu kariery trener piłkarski. 
Kariera klubowa.
Urodził się w Montegrosso. Przygodę z futbolem rozpoczął w zespole Troyes, skąd w 1944 trafił do Stade de Reims. W barwach tej drużyny dwukrotnie został mistrzem Première Division (2) w sezonach 1948/1949 i 1952/1953. Dołożył do tego Puchar Francji w sezonie 1949/1950 oraz Superpuchar Francji w 1949. Został także królem strzelców Première Division w sezonie 1946/1947 (33 bramki). Łącznie przez 9 lat gry w tym zespole rozegrał 188 spotkań, w tych zdobył 115 bramek. W latach 1953–1955 zaliczył krótkie epizody w Nantes i Olympique Lyon. W 1955 został piłkarzem drugoligowego Perpignan, w którym od 1956 pełnił funkcję grającego trenera. W 1959 zakończył współpracę z tym klubem, po czym skupił się tylko na pracy trenera. 
Kariera reprezentacyjna.
Sinibaldi zanotował dwa występy w reprezentacji Francji w latach 1946–1948.
Kariera trenerska.
Pracę trenera Sinibaldi rozpoczął w 1956 w Perpignan, gdzie pełnił rolę grającego trenera. W 1959 został selekcjonerem reprezentacji Luksemburga, jednak pracował tam tylko przez rok. Następnie objął funkcję trenera belgijskiego RSC Anderlecht. Przez 6 lat pracy w tym zespole czterokrotnie zdobył mistrzostwo Belgii w sezonach 1961/62, 1963/64, 1964/65 oraz 1965/66. Do tego dołożył również Puchar Belgii w sezonie 1964/65. W 1966 powrócił do Francji, gdzie rozpoczął pracę w AS Monaco. Po dwóch latach pracy dla zespołu z księstwa Monako, w 1969 po raz drugi został trenerem Anderlechtu. Nie zdobył w tym czasie mistrzostwa ani pucharu kraju, poprowadził drużynę do finału Pucharu Miast Targowych w sezonie 1969/70. W 1971 rozpoczął pracę w Hiszpanii. Przez cztery lata trenował UD Las Palmas, natomiast w sezonie 1975/76 pracował w Sportingu Gijón. Czwartoligowe ÉS La Ciotat (1977–1978) oraz drugoligowe Sporting Toulon Var (1979–1980) to ostatnie zespoły, które Sinibaldi prowadził w swojej pracy trenerskiej. 
Sukcesy.
Zawodnik.
Stade Reims
Trener.
RSC Anderlecht

</doc>
<doc id="4703951" url="https://pl.wikipedia.org/wiki?curid=4703951" title="Andrusze (obwód grodzieński)">
Andrusze (obwód grodzieński)

Andrusze (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Roś.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Roś.

</doc>
<doc id="4703958" url="https://pl.wikipedia.org/wiki?curid=4703958" title="Kantiemir Bałagow">
Kantiemir Bałagow

Kantiemir Arturowicz Bałagow, ros. Кантемир Артурович Балагов (ur. 28 lipca 1991 w Nalczyku) – rosyjski reżyser i scenarzysta filmowy. Uczeń Aleksandra Sokurowa. W swojej twórczości, z zaskakującą jak na swój wiek dojrzałością, ukazuje istotne wydarzenia z dziejów najnowszych Rosji z perspektywy klaustrofobicznie osamotnionych i straumatyzowanych bohaterów.
Życiorys.
Urodził się w Kabardo-Bałkarii na północnym Kaukazie w rodzinie niezwiązanej z branżą filmową. Jego matka uczy chemii i biologii w miejscowej szkole, gdzie jest również dyrektorem. Ojciec jest lokalnym przedsiębiorcą.
Bałagow początkowo studiował ekonomię w Stawropolu. Jego pasją była fotografia, nakręcił też z przyjaciółmi amatorski serial internetowy. Rozpoczął trzyletnie studia na założonym przez reżysera Aleksandra Sokurowa Wydziale Filmowym na Kabardyjsko-Bałkarskim Uniwersytecie Państwowym im. Ch.M. Bierbiekowa w Nalczyku. Tam właśnie, pod jego kierunkiem, nakręcił swoje trzy pierwsze filmy krótkometrażowe.
Jego pełnometrażowy debiut "Bliskość" (2017) miał swoją premierę w sekcji "Un Certain Regard" na 70. MFF w Cannes, gdzie zdobył Nagrodę FIPRESCI. Obraz ukazywał mozaikę narodowościową żyjącą na Kaukazie w czasie trwającej w latach 90. XX w. wojny w Czeczenii. Sytuację tę poznajemy przez pryzmat żydowskiej rodziny. Musi ona stawić czoła niespodziewanemu wydarzeniu, które wstrząsa całą lokalną diasporą.
Nagroda FIPRESCI przypadła Bałagowowi ponownie w udziale już dwa lata później, gdy prezentował na 72. MFF w Cannes swój kolejny film "Wysoka dziewczyna" (2019), inspirowany reportażem białoruskiej noblistki Swiatłany Aleksijewicz "Wojna nie ma w sobie nic z kobiety". Obraz opisywał rodzące się uczucie pomiędzy dwiema kobietami w zrujnowanym przez wojnę Leningradzie. Film przyniósł młodemu twórcy nagrodę za najlepszą reżyserię w sekcji "Un Certain Regard". Stał się także oficjalnym kandydatem Rosji do Oscara dla najlepszego filmu nieanglojęzycznego. Chociaż znalazł się na skróconej liście dziesięciu pretendentów do nominacji w tej kategorii, ostatecznie jej nie otrzymał.
Bałagow zasiadał w jury sekcji "Un Certain Regard" na 71. MFF w Cannes (2018).

</doc>
<doc id="4703960" url="https://pl.wikipedia.org/wiki?curid=4703960" title="Dorota Konstantynowicz">
Dorota Konstantynowicz

Dorota Konstantynowicz (ur. 6 września 1964) – polska koszykarka, mistrzyni Polski.
Przez całą karierę reprezentowała łódzkie kluby. Jest wychowanką ŁKS-u Łódź.

</doc>
<doc id="4703963" url="https://pl.wikipedia.org/wiki?curid=4703963" title="Kościół Wniebowzięcia Najświętszej Maryi Panny w Pleśnej">
Kościół Wniebowzięcia Najświętszej Maryi Panny w Pleśnej

Kościół Wniebowzięcia Najświętszej Maryi Panny – rzymskokatolicki kościół parafialny znajdujący się w Pleśnej, w powiecie tarnowskim województwa małopolskiego.
Historia.
Świątynia została zbudowana w latach 1924-30 według projektu Franciszka Mączyńskiego. Kościół zbudowano obok starego, drewnianego, który przeniesiono w 1938 roku do Żelichowa. Wokół starego kościoła znajdował się cmentarz, po którym pozostał grobowiec rodziny Dietlów z Rzuchowej. Jest w nim pochowany Franciszek Dietl, brat Józefa Dietla – profesora UJ, prezydenta Krakowa, właściciela Rzuchowej i Woźnicznej.
Architektura i wyposażenie.
Budowla reprezentuje styl modernistyczny. Kościół jest murowany, wybudowany z kamienia i otynkowany. Składa się z trzynawowego, bazylikowego korpusu z transeptem i prezbiterium. Po bokach prezbiterium są umieszczone dobudówki mieszczące zakrystię i kaplicę. Z przodu znajduje się czworokątna wieża, nakryta neobarokowym dachem hełmowym z latarnią. Wnętrze nakrywają stropy kasetonowe i sufit. Prezbiterium, transept i nawę główną nakrywają dachy dwuspadowe; na dachu znajduje się wieżyczka na sygnaturkę.
Do wyposażenia wnętrza należą cztery ołtarze, chrzcielnica i ambona w stylu barokowym, pochodzące z wcześniejszej świątyni. W ołtarzu głównym jest umieszczony obraz Wszystkich Świętych, namalowany w stylu barokowym w XVII wieku. W ołtarzu bocznym znajduje się obraz Chrystusa Miłosiernego z XVII wieku. Organy o 25 głosach zostały wykonane przez firmę „Biernacki" w 1958 roku. Świątynia posiada również kropielnicę kamienną oraz dzwon odlany w XVII wieku.

</doc>
<doc id="4703964" url="https://pl.wikipedia.org/wiki?curid=4703964" title="Sylwester Szafarz">
Sylwester Szafarz

Sylwester Szafarz (ur. 1945) – polski pisarz, tłumacz, publicysta, urzędnik i dyplomata, konsul RP w Szanghaju (2004–2007).
Życiorys.
Sylwester Szafarz ukończył studia na Wydziale Handlu Zagranicznego Szkoły Głównej Planowania i Statystyki. Studiował też na Wydziale Dziennikarstwa UW. Odbywał staże podyplomowe we Francji, Wielkiej Brytanii i Stanach Zjednoczonych.
Działacz Polskiej Zjednoczonej Partii Robotniczej, kierował departamentem Komitetu Centralnego. Zawodowo związany ze służbą cywilną i zagraniczną. Pracował w Kancelarii Prezesa Rady Ministrów i Kancelarii Prezydenta RP. Przebywał na placówkach w Paryżu (dwukrotnie), Pekinie, Ho Chi Minh. Konsul Generalny RP w Szanghaju (2004–2007). Był prezesem zarządu polskiego koncernu obronnego, ekspertem Banku Pekao S.A., dyrektorem generalnym Polsko-Chińskiej Izby Gospodarczej. Pracował także jako dziennikarz i publicysta. Członek Międzynarodowej Federacji Dziennikarzy, Stowarzyszenia Dziennikarzy RP i Korporacji Absolwentów Wydziału Handlu Zagranicznego SGPiS/SGH. Wyróżniony m.in. Krzyżem Kawalerski i Oficerskim Orderu Odrodzenia Polski.
Publikacje książkowe.
Tłumaczenia

</doc>
<doc id="4703965" url="https://pl.wikipedia.org/wiki?curid=4703965" title="Feliks Gondek">
Feliks Gondek

Feliks Gondek (ur. 21 maja 1821 w Bobowej k. Gorlic, zm. 9 kwietnia 1892 w Bochni) – polski duchowny katolicki, kaznodzieja, pisarz, proboszcz i wicedziekan w Krzyżanowicach, następnie w Trzcianie. Asesor i radca tarnowskiego konsystorza biskupiego.
Życiorys.
Pochodził z rodziny mieszczańskiej. Był synem Wawrzyńca i Franciszki z domu Nowak. Szkołę podstawową ukończył w rodzinnej Bobowej, gimnazjum prawdopodobnie w Nowym Sączu. Teologię studiował w Tarnowie i tu w 1846 r. przyjął święcenia kapłańskie z rąk biskupa Józefa Wojtarowicza. Pracował jako wikariusz w Makowie (od 1846) i w Chełmie (od 1847). W 1848 r. został katechetą w bocheńskim gimnazjum. W 1854 r. objął probostwo w Krzyżanowicach, 13 października 1882 r. przeniósł się na probostwo w Trzcianie. 11 maja 1891 r. zrezygnował z probostwa i zamieszkał w Bochni.
Wspomnienia z pielgrzymki do Ziemi Świętej w roku 1859 odbytej.
W 1860 roku napisał w Krzyżanowicach wspomnienia ze swojej podróży do Ziemi Świętej, którą odbył rok wcześniej. Przyczyną powstania dzieła, zasygnalizowaną już we wstępie, była chęć pozostawienia go dla przyszłych pokoleń. Książka podzielona jest na 11 rozdziałów. Na początku opisane są przygotowania autora do wyjazdu oraz podróż na Bliski Wschód. Większość treści dzieła zajmuje pobyt Gondka w Palestynie. Opisuje on poszczególne miejsca związane z wydarzeniami z Nowego Testamentu. Wymienione zostały, między innymi, Nazaret, Kana Galilejska, Góra Tabor, Jerozolima, Jerycho, rzeka Jordan oraz Betlejem. Autor odwiedza miejsca kultu chrześcijańskiego związane z życiem i śmiercią Chrystusa. Szczególnie wiele miejsca poświęca Jeruzalem. Bierze tam udział w nabożeństwach, opisuje obchody Wielkiego Tygodnia, zwiedza miasto oraz jego święte miejsca. Ostatnia część wspomnień poświęcona jest pożegnaniu Ziemi Świętej i powrotowi autora do Polski.

</doc>
<doc id="4703966" url="https://pl.wikipedia.org/wiki?curid=4703966" title="Cuvango">
Cuvango

Cuvango – miasto w Angoli, w prowincji Huíla.

</doc>
<doc id="4703967" url="https://pl.wikipedia.org/wiki?curid=4703967" title="Bobłowo">
Bobłowo

Bobłowo (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Roś.
Dawniej wieś i folwark. W dwudziestoleciu międzywojennym leżało w Polsce, w województwie białostockim, w powiecie wołkowyskim, w gminie Roś.

</doc>
<doc id="4703968" url="https://pl.wikipedia.org/wiki?curid=4703968" title="Dinde">
Dinde

Dinde – miasto w Angoli, w prowincji Huíla.

</doc>
<doc id="4703974" url="https://pl.wikipedia.org/wiki?curid=4703974" title="Dongo (Angola)">
Dongo (Angola)

Dongo – miasto w Angoli, w prowincji Huíla.

</doc>
<doc id="4703978" url="https://pl.wikipedia.org/wiki?curid=4703978" title="Gambos">
Gambos

Gambos – miasto w Angoli, w prowincji Huíla.

</doc>
<doc id="4703979" url="https://pl.wikipedia.org/wiki?curid=4703979" title="Małgorzata Praczyk">
Małgorzata Praczyk

Małgorzata Praczyk (ur. 1983)– polska historyczka, dr hab., profesor uczelni Wydziału Historii Uniwersytetu im. Adama Mickiewicza w Poznaniu. Specjalizuje się w historii XIX i XX wieku, badaniach pamięci oraz w badaniach z zakresu historii środowiskowej.
Życiorys.
W 2011 obroniła pracę doktorską zatytułowaną "Materialność – Polityka – Emocje. Pomniki Poznania i Strasburga (XIX-XX wiek)". Na jej podstawie opublikowała książkę pt. "Materia pomnika. Studium porównawcze na przykładzie monumentów w Poznaniu i Strasburgu w XIX i XX wieku", która ukazała się w tłumaczeniu na język angielski pod tytułem "Reading Monuments." "A Comparative Study of Monuments in Poznań and Strasbourg from the Nineteenth and Twentieth Centuries." W 2019 roku uzyskała stopień doktora habilitowanego na podstawie dorobku naukowego i rozprawy pod tytułem "Pamięć środowiskowa we wspomnieniach osadników na „Ziemiach Odzyskanych”". W 2019 roku objęła stanowisko profesora uczelni na Wydziale Historii Uniwersytetu im. Adama Mickiewicza w Poznaniu. Od 2019 roku przedstawicielka Polski w European Society for Environmental History.

</doc>
<doc id="4703980" url="https://pl.wikipedia.org/wiki?curid=4703980" title="Tadeusz Adolf Fedorowicz">
Tadeusz Adolf Fedorowicz

Tadeusz Adolf Fedorowicz, herbu Oginiec (ur. w 1849, zm. w 1919) – ziemianin, działacz gospodarczy, samorządwiec, prezes Wydziału Powiatowego w Zbarażu, poseł na galicyjski Sejm Krajowy.
Życiorys.
Ukończył studia gimnazjalne w Tarnopolu, a studia prawnicze na Uniwersytecie Wiedeńskim.
Ziemianin, właściciel dóbr Klebanówka, Obodówka, Huszczanka, Łozowa, Szyły w powiecie zbaraskim. Z kurii większej własności członek Rady Powiatu (1878–1884, 1887–1914) oraz członek (1878-1881), wiceprezes (1882-1884) i prezes Wydziału Powiatowego (1891-1898) w Zbarażu. Członek Okręgowej Rady Szkolnej w Tarnopolu (1886-1888) i Zbarażu (1889-1894). Członek Rady Powiatu w Skałacie (1908-1914) z kurii większej własności.
Członek i działacz Galicyjskiego Towarzystwa Gospodarskiego, członek (1880-1900) i przewodniczący (1901-1914) oddziału tarnopolsko-zbarasko-skałacko-trembowlańskiego. Członek Komitetu GTG (18 czerwca 1903 – 20 czerwca 1914). Rzeczoznawca ds. wyceny wielkiej własności ziemskiej Sądu Obwodowego w Tarnopolu przy Sadzie Powiatowym w Nowymsiole (1901-1907).
Poseł na galicyjski Sejm Krajowy VII kadencji (28 grudnia 1895 – 15 marca 1896) wybrany z kurii IV gmin wiejskich w okręgu nr 38 – Zbaraż. Zrezygnował z mandatu, na jego miejsce po wyborach uzupełniających wszedł Dmytro Ostapczuk.
Rodzina.
Urodził się w rodzinie ziemiańskiej, syn Ariana (1818-1856) i Albertyny z Nahlików. Jego wujem był powstaniec listopadowy i poseł na Sejm Ustawodawczy w Kromieryżu Jan Fedorowicz. Miał rodzeństwo: brata Kazimierza Egona (ur. w 1854) oraz siostry Julię, żonę Feliksa Skrochowskiego i Celinę, żonę Ignacego Skrochowskiego. Ożenił się z Julią z Pankratiewów, córką generała i vice-gubernatora guberni chersońskiej. Mieli dzieci: córkę Olgę Celinę (1874-1901) żonę Władysława Józefa Tyszkiewicza oraz syna Aleksandra Ariana Teofila (1875-1951) ożenionego z Zofią Kraińską, córką Władysława i Marii z Trzecieskich. Jego wnukami był księża Aleksander Fedorowicz i Tadeusz Fedorowicz.

</doc>
<doc id="4703981" url="https://pl.wikipedia.org/wiki?curid=4703981" title="Gungui">
Gungui

Gungui – miasto w Angoli, w prowincji Huíla.

</doc>
<doc id="4703983" url="https://pl.wikipedia.org/wiki?curid=4703983" title="Piotr Migoń">
Piotr Migoń

Piotr Krzysztof Migoń (ur. 1966) – polski profesor nauk o Ziemi. Specjalizuje się w zagadnieniach z zakresu geografii i geomorfologii. Wykładowca i profesor w Instytucie Geografii i Rozwoju Regionalnego na Wydziale Nauk o Ziemi i Kształtowania Środowiska Uniwersytetu Wrocławskiego oraz w Wyższej Szkole Bankowej we Wrocławiu. Członek Komitetu Nauk Geograficznych Polskiej Akademii Nauk, członek korespondent Wydziału Nauk Ścisłych i Nauk o Ziemi tej instytucji od 2019 roku. Jest również członkiem Polskiej Akademii Umiejętności. Był prezesem Stowarzyszenia Geomorfologów Polskich. Zasiada w Komitecie Wykonawczym International Association of Geomorphologists.
Absolwent studiów geograficznych na Uniwersytecie Wrocławskim (rocznik 1989). Doktoryzował się w 1995 roku na Wydziale Nauk Przyrodniczych UW pisząc pracę zatytułowaną "Izolowane wzgórza rezydualne (góry wyspowe) na podłożu skał krystalicznych w południowo-zachodniej Polsce - geneza i znaczenie paleośrodowiskowe""." Habilitację uzyskał w 2000 roku na tej samej uczelni na podstawie rozprawy, której tematem była długookresowa ewolucja rzeźby denudacyjnej środkowej i zachodniej Europy.
Tytuł profesora nauk o Ziemi nadano mu w 2009 roku.
Książki.
Jest autorem lub współautorem następujących publikacji książkowych:
Wybrane publikacje naukowe.
Piotr Migoń jest autorem lub współautorem następujących publikacji naukowych:

</doc>
<doc id="4703984" url="https://pl.wikipedia.org/wiki?curid=4703984" title="Łobacze (przystanek kolejowy)">
Łobacze (przystanek kolejowy)

Łobacze (, ) – przystanek kolejowy w pobliżu miejscowości Łobacze, w rejonie iwiejskim, w obwodzie grodzieńskim, na Białorusi.

</doc>
<doc id="4703987" url="https://pl.wikipedia.org/wiki?curid=4703987" title="Lechriodus">
Lechriodus

Lechriodus – rodzaj płaza bezogonowego z rodziny Limnodynastidae. 
Zasięg występowania.
Rodzaj obejmuje gatunki występujące na Nowej Gwinei, we wschodniej Australii i na Wyspach Aru.
Systematyka.
Podział systematyczny.
Do rodzaju należą następujące gatunki:

</doc>
<doc id="4703989" url="https://pl.wikipedia.org/wiki?curid=4703989" title="Stadion Čair">
Stadion Čair

Stadion Čair – wielofunkcyjny stadion w Niszu, w Serbii. Został otwarty w 1963 roku. Może pomieścić 18 151 widzów. Swoje spotkania rozgrywają na nim piłkarze klubu Radnički Nisz.
Stadion został otwarty w 1963 roku. Obiekt wyposażony został w bieżnię lekkoatletyczną, którą okalały trybuny mogące pomieścić 40 000 widzów. Po latach obiekt zaczął niszczeć i w 1995 roku ze względów bezpieczeństwa wyłączono z użytku trybuny od strony północnej i wschodniej. W 2008 roku zamknięto także trybunę od strony południowej. Dwa lata wcześniej zainstalowano plastikowe krzesełka na trybunie głównej (zachodniej). W latach 2011–2013 obiekt przeszedł dużą modernizację, trybuny od strony północnej, wschodniej i południowej zostały rozebrane, a w ich miejsce powstały zupełnie nowe. Pozostawiono jedynie starą trybunę główną oraz maszty oświetleniowe. W dalszych etapach prac planowano wybudowanie nowej trybuny głównej oraz zadaszenie wszystkich trybun, ale nie zostały one zrealizowane.
Na obiekcie odbyły się dwa spotkania towarzyskie piłkarskich reprezentacji narodowych, 1 kwietnia 1964 roku: Jugosławia – Bułgaria 1:0 i 2 września 1998 roku: Jugosławia – Szwajcaria 1:1.
Tuż obok stadionu znajduje się również hala widowiskowo-sportowa.

</doc>
<doc id="4703991" url="https://pl.wikipedia.org/wiki?curid=4703991" title="Humpata">
Humpata

Humpata – miasto w Angoli, w prowincji Huíla.

</doc>
<doc id="4703993" url="https://pl.wikipedia.org/wiki?curid=4703993" title="Impulo">
Impulo

Impulo – miasto w Angoli, w prowincji Huíla.

</doc>
<doc id="4703994" url="https://pl.wikipedia.org/wiki?curid=4703994" title="Berezowce (przystanek kolejowy)">
Berezowce (przystanek kolejowy)

Berezowce (, ) – przystanek kolejowy w miejscowości Berezowce, w rejonie iwiejskim, w obwodzie grodzieńskim, na Białorusi.

</doc>
<doc id="4704003" url="https://pl.wikipedia.org/wiki?curid=4704003" title="Jau">
Jau

Jau – miasto w Angoli, w prowincji Huíla.

</doc>
<doc id="4704005" url="https://pl.wikipedia.org/wiki?curid=4704005" title="Helena Krzyształowska">
Helena Krzyształowska

Helena Krzyształowska z domu Kryć – Polka, Sprawiedliwa wśród Narodów Świata.
Życiorys.
Helena Krzyształowska wraz z mężem Józefem, z zawodu kierowcą, miała czwórkę dzieci: Edwarda (ur. 1928), Irenę (ur. 1931) oraz bliźniaczki Grażynę i Eugenię (ur. 1934). Mieszkali w Borysławiu. Mieszkało tam także małżeństwo Eliasa i Reginy Banderów z synem Myronem (ur. 1937). Elias był lekarzem, znał Józefa jako pacjenta.
W lipcu 1941 w Borysławiu doszło do pogromu Żydów. Po wejściu Niemców do Borysławia Krzyształowscy musieli przenieść się do mieszkania składającego się z jednej izby ze strychem, gdzie Józef hodował gołębie. W przyległych komórkach przechowywano kozy i świnie. W sierpniu 1942 do obozu zagłady w Bełżcu wywieziono z Borysławia około 5000 Żydów. Utworzono tam dwa getta. Banderowie znaleźli się w jednym z nich. Irena, z racji drobnej posury, nosiła dla Eliasa paczki z lekarstwami. Na przełomie 1942/1943 w mieście utworzono obóz pracy Karpathen-Öl. Eliasowi udało się umieścić tam żonę, Myron przebywał w obozie nielegalnie. Elias, dzięki pracy poza obozem, utrzymywał kontakty z dawnymi polskimi pacjentami. Latem 1943 wymordowano pozostałych Żydów, z wyjątkiem ok. 1500 pracujących przez wydobyciu ropy naftowej. Niedługo po tym Krzyształowski przyjął Reginę i Myrona, mimo zagrożenia, jakie to ze sobą niosło. Józef przygotował strych. Pomieszczenie było na tyle małe, że można było w nim tylko leżeć. Po kilku dniach dołączył do nich również Elias. Banderowie liczyli, że w ciągu kilku tygodni nastąpi sowiecka ofensywa. Pozostali jednak od lutego do sierpnia 1944. Mimo braków żywnościowych, Kryształowscy zdobywali jedzenie dla Banderów, za co odpowiedzialna była głównie Helena. Pod koniec okupacji żywili się głównie mlekiem kozy, gołębiami i zupami z pokrzyw i lebiody. Irena nosiła im wodę i zupę, wynosiła nieczystości. Częstotliwość jej wizyt wzbudzała podejrzenia sąsiadów: Myronowi organizowano książki dziecięce. Przez cały okres ukrywania Krzyształowscy nie żądali pieniędzy ani nie sugerowali potrzeby zmiany schronienia.
W sierpniu 1944 do Borysławia weszła Armia Czerwona. Banderowie mogli opuścić kryjówkę. Krzyształowscy poprosili ich wówczas o dyskrecję, gdyż nie byli pewni reakcji sąsiadów. Józef oddał Eliaszowi własny garnitur i koszulę, gdyż jego ubranie było bardzo zniszczone. Elias Bander natychmiast zaczął w Borysławiu organizować szpital. Kiedy Helena Krzyształowska zachorowała na tyfus plamisty, Elias opiekował się nią. Po kilku miesiącach Banderowie przenieśli się do Łodzi, a następnie do Niemiec. W 1949 wyjechali do Stanów Zjednoczonych. Elias nostryfikował dyplom lekarski. Zmarł w 1975, Regina w 1984. Myron ukończył fizykę na Uniwersytecie Columbia, pracował następnie jako profesor na Uniwersytecie Kalifornijskim w Irvine. Zmarł w 2012.
Krzyształowscy po kilku latach zostali repatriowani do Polski. Zamieszkali w Wałbrzychu. W 1959 Bander nawiązał kontakt z Krzyształowskimi. Zaprosili Irenę z wnukiem do Stanów Zjednoczonych.
W 2000, na wniosek Myrona, małżeństwo Krzyształowskich oraz córka Irena zostali odznaczeni medalami Sprawiedliwych wśród Narodów Świata.

</doc>
<doc id="4704006" url="https://pl.wikipedia.org/wiki?curid=4704006" title="Koszykówka na światowych wojskowych igrzyskach sportowych">
Koszykówka na światowych wojskowych igrzyskach sportowych

Koszykówka na światowych wojskowych igrzyskach sportowych – międzynarodowe, multidyscyplinarne zawody dla sportowców-żołnierzy, które odbywają się w ramach światowych igrzysk wojskowych organizowanych przez Międzynarodową Radę Sportu Wojskowego (CISM) w interwale czteroletnim. W programie igrzysk wojskowych jest dyscyplina sportu koszykówka rozgrywana od 1. Światowych igrzysk wojskowych, które odbyły się w 1995 roku w Rzymie. W roku 2007 turniej w koszykówce nie odbył się na letnich igrzyskach wojskowych.

</doc>
<doc id="4704007" url="https://pl.wikipedia.org/wiki?curid=4704007" title="Kaholo">
Kaholo

Kaholo – miasto w Angoli, w prowincji Huíla.

</doc>
<doc id="4704009" url="https://pl.wikipedia.org/wiki?curid=4704009" title="Krążenie płucne">
Krążenie płucne



</doc>
<doc id="4704012" url="https://pl.wikipedia.org/wiki?curid=4704012" title="Ludwik Liszka">
Ludwik Liszka

Ludwik Liszka (ur. 12 sierpnia 1897 w Medenicach, zm. 17 sierpnia 1920 pod Zadwórzem) – podporucznik Wojska Polskiego, kawaler Orderu Virtuti Militari.
Życiorys.
Urodził się 12 sierpnia 1897 w Medenicach, w rodzinie Wawrzyńca i Marii z domu Botiuk.
Należał do harcerstwa, a w roku 1914 wstąpił do Legionu Wschodniego, po rozwiązaniu którego ukończył gimnazjum w Drohobyczu, zdając maturę. W latach 1917–1918 służył w armii austro-węgierskiej uzyskując stopień podporucznika.
W listopadzie 1918 roku został internowany przez Ukraińców. Przetrzymywany był w obozie koło Kołomyi, z którego, jako ciężko chory, został zwolniony w maju 1920 roku. Po wyleczeniu, pod koniec 1919 roku, wstąpił do Wojska Polskiego i otrzymał przydział do Dowództwa Okręgu Generalnego Lwów. 
Wziął udział w wojnie polsko-bolszewickiej. Od lipca 1920 dowodził 1. kompanią karabinów maszynowych Detachement rtm. Abrahama. Został ranny w rękę w dniu 8 sierpnia tegoż roku pod Chodaczkowem. Poległ w dniu 17 sierpnia 1920 r. pod Zadwórzem podczas osłaniania odwrotu wojsk polskich na Lwów. Wziął wówczas udział w ataku swego oddziału na przeważające liczebnie oddziały kawalerii radzieckiej (były to jednostki 6 Dywizji Kawalerii z 1 Armii Konnej gen. Siemiona Budionnego). Otoczony przez bolszewików walczył do końca, chcąc uniknąć niewoli popełnił samobójstwo. 
Był kawalerem, nie miał dzieci.
Ordery i odznaczenia.
25 marca 1938 Juliusz Liszka, brat Ludwika, zamieszkały w Drohobyczu przy ul. Św. Jura 47 potwierdził odbiór krzyża nr 8019 wraz z legitymacją.

</doc>
<doc id="4704014" url="https://pl.wikipedia.org/wiki?curid=4704014" title="Matala (Angola)">
Matala (Angola)

Matala – miasto w Angoli, w prowincji Huíla.

</doc>
<doc id="4704019" url="https://pl.wikipedia.org/wiki?curid=4704019" title="Franciszek Żukowski">
Franciszek Żukowski

Franciszek Żukowski (ur. 9 września 1890 w Różanie, zm. wiosną 1940 w ZSRR) – żołnierz armii rosyjskiej, Wojska Polskiego na Wschodzie, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Ignacego i Marii z Żukowskich. W 1912 wcielony do armii rosyjskiej i w jej szeregach wziął udział w I wojnie światowej. W styczniu 1918 w Płoskirowie wstąpił do oddziału tworzonego w ramach Wojska Polskiego na Wschodzie. Po jego rozbrojeniu, już w ramach III Korpusu Polskiego, organizował kompanię karabinów maszynowych. Potem przewoził materiały i pieniądze z Moskwy do Kijowa i Charkowa. Po rozformowaniu korpusu, wstąpił do Legii Oficerskiej 4 Dywizji Strzelców Polskich. Po reorganizacji, wyznaczony został na stanowisko dowódcy plutonu w 14 pułku strzelców polskich.
Od 1919 służył w odrodzonym Wojsku Polskim. Był dowódcą 8 kompanii 29 pułku Strzelców Kaniowskich.
"W czasie ataku na wieś Bogdinoje, na szosie Luszki-Dzisna 9 VI będąc d-cą 8 kompanii śmiałym atakiem uderzył na tyły umocnionej linii bolszewików i z własnej inicjatywy poprowadził biorąc jeńców i zdobywając 4 karabiny maszynowe. Podobną inicjatywę wykazał w ataku na wieś Zeretwiankę. Zaskoczył nieprzyjaciela wziął jeńców i dalsze trzy km i pierwszy wdarł się do wioski". Za bohaterstwo w walce odznaczony został Krzyżem Srebrnym Orderu Virtuti Militari. Latem 1920 mianowany dowódcą batalionu i awansowany na stopień kapitana.
Po zakończeniu działań wojennych pozostał w zawodowej służbie wojskowej. 3 maja 1926 został mianowany majorem ze starszeństwem z 1 lipca 1925 i 50. lokatą w korpusie oficerów piechoty. W kwietniu 1928 został przeniesiony z 29 pp do 51 pułku piechoty Strzelców Kresowych na stanowisko kwatermistrza. We wrześniu 1930 został przeniesiony do Powiatowej Komendy Uzupełnień Ciechanów. W marcu 1932 został zatwierdzony na stanowisku komendanta PKU Ciechanów. W 1938 został przeniesiony w stan spoczynku. W 1939 został zmobilizowany. Zaginął w ZSRR.
Był żonaty z Marią z Kiełczewskich, dzieci: Alina i Jacek.

</doc>
<doc id="4704021" url="https://pl.wikipedia.org/wiki?curid=4704021" title="Quihita">
Quihita

Quihita – miasto w Angoli, w prowincji Huíla.

</doc>
<doc id="4704023" url="https://pl.wikipedia.org/wiki?curid=4704023" title="Quilenda">
Quilenda

Quilenda – miasto w Angoli, w prowincji Huíla.

</doc>
<doc id="4704025" url="https://pl.wikipedia.org/wiki?curid=4704025" title="Gawia (stacja kolejowa)">
Gawia (stacja kolejowa)

Gawia (, ) – stacja kolejowa w miejscowości Gawia, w rejonie iwiejskim, w obwodzie grodzieńskim, na Białorusi. Nazwa pochodzi od pobliskiej rzeki Gawii. Jest to najbliższa stacja kolejowa od miasta rejonowego Iwii.
Stacja istniała przed II wojną światową. Na budynku stacyjnym zachował się polski reper z wizerunkiem Orła Białego.

</doc>
<doc id="4704029" url="https://pl.wikipedia.org/wiki?curid=4704029" title="Quilengues">
Quilengues

Quilengues – miasto w Angoli, w prowincji Huíla.

</doc>
<doc id="4704030" url="https://pl.wikipedia.org/wiki?curid=4704030" title="Quipungo">
Quipungo

Quipungo – miasto w Angoli, w prowincji Huíla.

</doc>
<doc id="4704033" url="https://pl.wikipedia.org/wiki?curid=4704033" title="Tchamutete">
Tchamutete

Tchamutete – miasto w Angoli, w prowincji Huíla.

</doc>
<doc id="4704035" url="https://pl.wikipedia.org/wiki?curid=4704035" title="Jan Jurkiewicz">
Jan Jurkiewicz

Jan Michał Jurkiewicz – polski historyk, dr hab. nauk humanistycznych, profesor Instytutu Historii Wydziału Historii Uniwersytetu im. Adama Mickiewicza w Poznaniu.
Życiorys.
Obronił pracę doktorską, w 1989 habilitował się na podstawie pracy zatytułowanej "Powinności włościan w Wielkim Księstwie Litewskim XVI-XVII w". 19 lutego 2014 nadano mu tytuł profesora w zakresie nauk humanistycznych. Piastował stanowisko profesora w Instytucie Historii na Wydziale Historii Uniwersytetu im. Adama Mickiewicza w Poznaniu.

</doc>
<doc id="4704036" url="https://pl.wikipedia.org/wiki?curid=4704036" title="Limnodynastes">
Limnodynastes

Limnodynastes – rodzaj płaza bezogonowego z rodziny Limnodynastidae. 
Zasięg występowania.
Rodzaj obejmuje gatunki występujące w Australii i południowej Nowej Gwinei.
Systematyka.
Podział systematyczny.
Do rodzaju należą następujące gatunki:

</doc>
<doc id="4704039" url="https://pl.wikipedia.org/wiki?curid=4704039" title="Vicungo">
Vicungo

Vicungo – miasto w Angoli, w prowincji Huíla.

</doc>
<doc id="4704047" url="https://pl.wikipedia.org/wiki?curid=4704047" title="Mirosława Sieczko">
Mirosława Sieczko

Mirosława Sieczko, z domu Michalak – polska koszykarka, multimedalistka mistrzostw Polski.
W sezonie 1977/78 przebywała na urlopie macierzyńskim.

</doc>
<doc id="4704048" url="https://pl.wikipedia.org/wiki?curid=4704048" title="Mirosława Michalak">
Mirosława Michalak



</doc>
<doc id="4704054" url="https://pl.wikipedia.org/wiki?curid=4704054" title="Mirosława Ostrowska">
Mirosława Ostrowska

Mirosława Małgorzata Ostrowska (ur. 26 czerwca 1960) – polska doktor habilitowana nauk o Ziemi. Wiceprezes Polskiej Akademii Nauk w kadencji 2023–2026.
Jej specjalnością naukową są zagadnienia z zakresu oceanografii, fizyki i optyki morza oraz badania empiryczne i modelowanie uwarunkowań środowiskowych fluorescencji i fotosyntezy w morzu jako wskaźników przemian środowiska. Adiunkt Instytutu Oceanologii Polskiej Akademii Nauk, członek Rady Naukowej tego Instytutu w kadencji 2019-2022. Zasiada w Prezydium Komitetu Badań Morza PAN. Członek korespondent Polskiej Akademii Nauki Wydziału Nauk Ścisłych i Nauk o Ziemi od 201 roku.
Edukacja.
Absolwentka studiów telekomunikacyjnych na Politechnice Gdańskiej (rocznik 1985). Doktoryzowała się w 2000 roku w IO PAN na podstawie pracy zatytułowanej "Zastosowanie fluorescencyjnych metod do badań fotosyntezy w morzu". Habilitację uzyskała w 2013 roku na tej samej uczelni pisząc rozprawę pt. "Biooptyczne modele fluorescencji fitoplanktonu i jej wygaszania w morzach i oceanach".
Działalność naukowa.
Od początku swojej pracy naukowej zatrudniona jest w Instytucie Oceanologii PAN, gdzie od 2015 roku kieruje Pracownią Biofizyki Morza. Od 2016 roku jest też przewodniczącą Sekcji Fizyki Morza Komitetu Badań Morza PAN, w którym w latach 2016-2020 była członkiem prezydium. Jest również ekspertem Sekcji Teledetekcji Komitetu Badań Kosmicznych i Satelitarnych PAN (od 2019) oraz członkiem prezydium i przewodniczącą Sekcji Morskiej Komisji Nauk Kosmicznych przy oddziale PAN w Gdańsku (od 2016).
Pełniła wiodącą rolę przy opracowaniu i wdrożeniu Systemu Satelitarnej Kontroli Środowiska Morza Bałtyckiego SatBałtyk. Od 2015 r. jest koordynatorem Konsorcjum Naukowego SatBałtyk - interdyscyplinarnego zespołu badawczego mającego na celu rozwój metod badania i monitorowania ekosystemu Morza Bałtyckiego.
Jest przewodniczącą Komitetu Sterującego projektu Elektroniczne Centrum Udostępniania Danych Oceanograficznych eCUDO.pl realizowanego przez partnerstwo siedmiu polskich instytucji naukowych dysponujących zbiorami danych oceanograficznych. Koordynuje długofalowe działania zmierzające do utworzenia Polskiej Bazy Danych Oceanograficznych i jej włączenia w struktury międzynarodowe. Uczestniczyła w licznych krajowych i międzynarodowych morskich i oceanicznych rejsach badawczych, jest inicjatorem cyklicznych konferencji naukowych.
22 listopada 2022 roku została ogłoszona kandydatką na Wiceprezesa Polskiej Akademii Nauk po zgłoszeniu przez Prezesa-elekta Marka Konarzewskiego. 8 grudnia, podczas 148. sesji Zgromadzenia Ogólnego PAN została wybrany na stanowisko Wiceprezesa PAN w kadencji 2023–2026, wspólnie z prof. Dariuszem Jemielniakiem, prof. Natalią Sobczak i prof. Aleksandrem Welfe.
Wybrane publikacje naukowe.
Autorka lub współautorka następujących publikacji naukowych:

</doc>
<doc id="4704061" url="https://pl.wikipedia.org/wiki?curid=4704061" title="Mały Cubryński Ogród">
Mały Cubryński Ogród

Mały Cubryński Ogród (, , ) – pas skalisto-trawiastego, ale stromego terenu w Turni Zwornikowej w Tatrach Polskich nad Morskim Okiem. Znajduje się w jej ścianie zwanej Cubryńską Kazalnicą, po lewej (patrząc od dołu) stronie zatoki Ucho. Przecina ścianę na poprzek mniej więcej w połowie jej wysokości. Nie jest jednolity – składa się z kilku części poprzedzielanych ściankami. Po lewej stronie Mały Cubryński Ogród jest dość wyraźnie oddzielony od reszty ściany przełamaniem opadającym do płytowego przewężenia między Tarasem Vogla i Ławką pod Diabłem. Powyżej ogrodu z tej strony znajdują się dwie pionowe ścianki zwane Tablicami. Po prawej stronie ogrodu biegnie od Ucha przewieszona skośna rysa, która poprowadzono direttissimę Turni Zwornikowej.
Przez Mały Cubryński Ogród prowadzą drogi wspinaczkowe.

</doc>
<doc id="4704062" url="https://pl.wikipedia.org/wiki?curid=4704062" title="Achacy Freundt">
Achacy Freundt

Achacy Freundt (ur. ok. 1480 w Elblągu, zm. 1533 we Fromborgu) – sekretarz królewski, kanonik.
Życiorys.
Szkoła i wykształcenie.
Achacy Freundt w 1501 r. rozpoczął studia na Uniwersytecie w Lipsku, które ukończył w 1504 r. Następnie studiował na Uniwersytecie Krakowskim. Później zaczął kształcić się na Uniwersytecie we Frankfurcie nad Odrą, gdzie w 1511 r. otrzymał tytuł profesora prawa. Rok później, w tym samym miejscu uzyskał tytuł doktora prawa.
Praca.
Po ukończeniu nauki, pracował jako rektor Uniwersytetu we Frankfurcie nad Odrą. W 1517 r. został kanclerzem Biskupa Warmińskiego Fabiana Luzjańskiego. Następnie w 1521 r. mianowano go kanclerzem Warmińskiej kapituły katedralnej (Kapituły fromborskiej), a w 1530 r. otrzymał godność proboszcza Parafii pw. św. Mikołaja w Elblągu.
Działalność.
Kanonik słynął z szerzenia humanizmu. Zagadnienia z tego nurtu wplątał w swoją działalność duszpasterską.

</doc>
<doc id="4704063" url="https://pl.wikipedia.org/wiki?curid=4704063" title="Stadion Miejski w Surdulicy">
Stadion Miejski w Surdulicy

Stadion Miejski – stadion piłkarski w Surdulicy, w Serbii. Został otwarty w 1955 roku. Może pomieścić 3312 widzów. Swoje spotkania rozgrywają na nim piłkarze klubu Radnik Surdulica.
Piłkarze powstałego w 1926 roku klubu Radnik Surdulica początkowo grali na boisku znajdującym się w miejscu obecnego parku miejskiego. Po zakazie gry w tym miejscu wydanym przez lokalne władze klub przeniósł się na boisko w pobliżu sanatorium, a następnie w piłkę grano w pobliskich wsiach Masurica i Alakince. Po wybuchu II wojny światowej klub zawiesił swoją działalność. Po jej wznowieniu w 1946 roku zespół miał swoje boisko we wsi Belo Polje. W 1955 roku oddano do użytku boisko w Surdulicy, w miejscu gdzie znajduje się ono do dziś. W 1987 roku dokonano jego modernizacji i wybudowano trybunę główną po stronie południowej. W latach 2013 i 2015 dokonano kolejnych modernizacji, tworząc trybuny po stronie zachodniej, północnej i wschodniej. W 2015 roku Radnik Surdulica po raz pierwszy w historii awansował do najwyższej klasy rozgrywkowej. 23 maja 2018 roku na stadionie rozegrano mecz finałowy piłkarskiego Pucharu Serbii (Partizan Belgrad – Mladost Lučani 2:1).

</doc>
<doc id="4704064" url="https://pl.wikipedia.org/wiki?curid=4704064" title="Żytomierz (stacja kolejowa)">
Żytomierz (stacja kolejowa)

Żytomierz (, ) – węzłowa stacja kolejowa w miejscowości Żytomierz, w obwodzie żytomierskim, na Ukrainie.
Stacja powstała w 1895. Początkowo obsługiwała ruch na linii wąskotorowej do Berdyczowa.

</doc>
<doc id="4704067" url="https://pl.wikipedia.org/wiki?curid=4704067" title="Bożena Marciniak">
Bożena Marciniak



</doc>
<doc id="4704082" url="https://pl.wikipedia.org/wiki?curid=4704082" title="Józef Krzyształowski">
Józef Krzyształowski

Józef Krzyształowski (zm. 1 stycznia 1959) – Polak, Sprawiedliwy wśród Narodów Świata.
Życiorys.
Józef Krzyształowski w czasie I wojny światowej służył w Legionach. Był z zawodu kierowcą straży pożarnej i taksówkarzem. Wraz z żoną Heleną miał czwórkę dzieci: Edwarda (ur. 1928), Irenę (ur. 1931) oraz bliźniaczki Grażynę i Eugenię (ur. 1934). Mieszkali w Borysławiu. Mieszkało tam także małżeństwo Eliasa i Reginy Banderów z synem Myronem (ur. 1937). Elias był lekarzem, znał Józefa jako pacjenta.
W lipcu 1941 w Borysławiu doszło do pogromu Żydów. Po wejściu Niemców do Borysławia Krzyształowscy musieli przenieść się do mieszkania składającego się z jednej izby ze strychem, gdzie Józef hodował gołębie. W przyległych komórkach przechowywano kozy i świnie. W sierpniu 1942 do obozu zagłady w Bełżcu wywieziono z Borysławia około 5000 Żydów. Utworzono tam dwa getta. Banderowie znaleźli się w jednym z nich. Irena, z racji drobnej posury, nosiła dla Eliasa paczki z lekarstwami. Na przełomie 1942/1943 w mieście utworzono obóz pracy Karpathen-Öl. Eliasowi udało się umieścić tam żonę, Myron przebywał w obozie nielegalnie. Elias, dzięki pracy poza obozem, utrzymywał kontakty z dawnymi polskimi pacjentami. Latem 1943 wymordowano pozostałych Żydów, z wyjątkiem ok. 1500 pracujących przez wydobyciu ropy naftowej. Niedługo po tym Krzyształowski przyjął Reginę i Myrona, mimo zagrożenia, jakie to ze sobą niosło. Józef przygotował strych. Pomieszczenie było na tyle małe, że można było w nim tylko leżeć. Po kilku dniach dołączył do nich również Elias. Banderowie liczyli, że w ciągu kilku tygodni nastąpi sowiecka ofensywa. Pozostali jednak od lutego do sierpnia 1944. Mimo braków żywnościowych, Kryształowscy zdobywali jedzenie dla Banderów, za co odpowiedzialna była głównie Helena. Pod koniec okupacji żywili się głównie mlekiem kozy, gołębiami i zupami z pokrzyw i lebiody. Irena nosiła im wodę i zupę, wynosiła nieczystości. Częstotliwość jej wizyt wzbudzała podejrzenia sąsiadów: Myronowi organizowano książki dziecięce. Przez cały okres ukrywania Krzyształowscy nie żądali pieniędzy ani nie sugerowali potrzeby zmiany schronienia.
W sierpniu 1944 do Borysławia weszła Armia Czerwona. Banderowie mogli opuścić kryjówkę. Krzyształowscy poprosili ich wówczas o dyskrecję, gdyż nie byli pewni reakcji sąsiadów. Józef oddał Eliaszowi własny garnitur i koszulę, gdyż jego ubranie było bardzo zniszczone. Elias Bander natychmiast zaczął w Borysławiu organizować szpital. Kiedy Helena Krzyształowska zachorowała na tyfus plamisty, Elias opiekował się nią. Po kilku miesiącach Banderowie przenieśli się do Łodzi, a następnie do Niemiec. W 1949 wyjechali do Stanów Zjednoczonych. Elias nostryfikował dyplom lekarski. Zmarł w 1975, Regina w 1984. Myron ukończył fizykę na Uniwersytecie Columbia, pracował następnie jako profesor na Uniwersytecie Kalifornijskim w Irvine. Zmarł w 2012.
Krzyształowscy po kilku latach zostali repatriowani do Polski. Zamieszkali w Wałbrzychu. W 1959 Bander nawiązał kontakt z Krzyształowskimi. Zaprosili Irenę z wnukiem do Stanów Zjednoczonych.
W 2000, na wniosek Myrona, małżeństwo Krzyształowskich oraz córka Irena zostali odznaczeni medalami Sprawiedliwych wśród Narodów Świata.

</doc>
<doc id="4704083" url="https://pl.wikipedia.org/wiki?curid=4704083" title="Klaudia Maliszewska">
Klaudia Maliszewska

Klaudia Maliszewska (ur. 28 stycznia 1992 w Grudziądzu) – polska niepełnosprawna lekkoatletka specjalizująca się w pchnięciu kulą, brązowa medalistka mistrzostw świata, srebrna medalistka mistrzostw Europy. Występuje w klasyfikacji F35.
Życiorys.
Na swoich pierwszych mistrzostwach świata w 2017 roku w Londynie zdobyła brązowy medal w pchnięciu kulą (F35). W najlepszej próbie uzyskała wynik 7,81 m, poprawiając swój rekord życiowy. Dalej pchnęły Ukrainka Marija Pomazan i Chinka Wang Jun.
Następnego roku podczas mistrzostw Europy w Berlinie zdobyła srebrny medal w pchnięciu kulą (F35) z wynikiem 8,32 m, ustanawiając swój nowy rekord życiowy.
W 2019 roku na mistrzostwach świata w Dubaju zajęła piątą pozycję w rywalizacji pchnięcia kulą (F35). Z wynikiem 8,55 m pobiła swój rekord życiowy, ale do miejsca dającej kwalifikację na igrzyska paraolimpijskie zabrakło cztery centymetrów.

</doc>
<doc id="4704084" url="https://pl.wikipedia.org/wiki?curid=4704084" title="Judit Hidasi">
Judit Hidasi

Judit Hidasi (ur. 11 lipca 1948 w Budapeszcie) – węgierska językoznawczyni, japonistka.
Jest absolwentką Uniwersytetu Loránda Eötvösa w Budapeszcie, gdzie studiowała językoznawstwo ogólne, stosowane oraz anglistykę i rusycystykę.
W 1986 r. została kandydatem nauk. W 1996 r. uzyskała doktorat na Uniwersytecie Lajosa-Kossutha, a w 1997 r. habilitowała się na Uniwersytecie w Peczu.

</doc>
<doc id="4704090" url="https://pl.wikipedia.org/wiki?curid=4704090" title="Cubryńska Kopka">
Cubryńska Kopka

Cubryńska Kopka (, ) – kopka w masywie Cubryny w Tatrach Polskich. Wznosi się w jej północnej grani między Wielką Galerią Cubryńską a Przełączką za Turnią Zwornikową. Od jej szczytu w kierunku północno-wschodnim biegnie wybitna, skalista grzęda. Jej górna część jest mało stroma, natomiast w dole opada pionową ścianą do Cubryńskiego Żlebu. W dolnej części tej ściany znajduje się wielki okap. Po południowo-zachodniej stronie Cubryńskiej Kopki znajduje się Cubryńska Szczerbinka oddzielająca ją od północnej grani Cubryny.
Nazwę Cubryńskiej Kopki wprowadził Władysław Cywiński w 8 tomie przewodnika „Tatry”. Przez Cubryńską Kopkę, a także jej północno-wschodnią grzędę prowadzą taternickie drogi wspinaczkowe.

</doc>
<doc id="4704091" url="https://pl.wikipedia.org/wiki?curid=4704091" title="Aleksander Leszczyński">
Aleksander Leszczyński

Aleksander Leszczyński (ur. 1894, zm. 28 września 1939 w Tomaszówce k. Włodawy) – polski handlowiec i manager żeglugowy.
Życiorys.
Zajmował się handlem w Warszawie, m.in. sprzedażą maszyn do pisania i samochodów. Był kierownikiem oddziału tamże (1931–), następnie dyrektorem zarządzającym Polskiego Transatlantyckiego Towarzystwa Okrętowego – PTTO ("Polish Transatlantic Shipping Company Limited"), któremu w 1934 zmieniono nazwę na Gdynia–Ameryka Linie Żeglugowe S.A. ("Gdynia America Line" – GAL) (1932–1939). W tym okresie GAL był największym armatorem w PMH; oddając do eksploatacji takie jednostki jak MS Piłsudski, MS Batory, MS Sobieski i MS Chrobry.
Zginął w kampanii wrześniowej 1939. Pochowany w bezimiennym grobie na cmentarzu w Tomaszówce.
Jego wnukiem jest Krzysztof Logan Tomaszewski, poeta, malarz i publicysta.

</doc>
<doc id="4704094" url="https://pl.wikipedia.org/wiki?curid=4704094" title="Zakon Santiago">
Zakon Santiago



</doc>
<doc id="4704103" url="https://pl.wikipedia.org/wiki?curid=4704103" title="Priah Ferguson">
Priah Ferguson

Priah Nicole Ferguson (ur. 1 października 2006 w Atlancie) – amerykańska aktorka. Wystąpiła w serialu "Stranger Things" jako Erica Sinclair.
Kariera.
W roku 2015 pierwszy raz wystąpiła w niezależnych, krótkometrażowych filmach. W 2016 roku zadebiutowała w serialu telewizyjnym "Atlanta" stworzonym przez Donalda Glovera oraz w dramacie "Mercy Street". W 2017 roku dołączyła do obsady serialu Netflixa "Stranger Things" w roli Eriki Sinclair.

</doc>
<doc id="4704113" url="https://pl.wikipedia.org/wiki?curid=4704113" title="Ziva Kunda">
Ziva Kunda

Ziva Kunda (ur. 13 czerwca 1955 w Tel Awiwie, zm. 24 lutego 2004) – psycholog społeczna.
Studia bakalarskie z zakresu psychologii ukończyła w 1978 roku na Uniwersytecie Hebrajskim w Jerozolimie. W 1985 roku uzyskała doktorat i magisterium na Uniwersytecie Michigan. Jest autorką znanej pracy "Social Cognition: Making Sense of People". Przed swoją śmiercią w 2004 roku zaczęła pisać autobiografię.
Od 1985 roku była adiunktem na Uniwersytecie w Princeton. W 1992 roku została powołana na stanowisko profesora nadzwyczajnego na Uniwersytecie w Waterloo. Od 1997 roku była profesorem zwyczajnym.

</doc>
<doc id="4704117" url="https://pl.wikipedia.org/wiki?curid=4704117" title="Piśmiennictwo Bośni i Hercegowiny – średniowiecze">
Piśmiennictwo Bośni i Hercegowiny – średniowiecze

Gdy Słowianie przybyli na tereny Bośni i Hercegowiny, byli prawdopodobnie ludem niepiśmiennym. Nie zachowały się żadne informacje na temat istnienia literatury przedchrześcijańskiej na tym terytorium. Początki tradycji piśmienniczej datuje się na IX wiek, a pojawienie się pierwszych zabytków językowych związane jest z szerzeniem chrześcijaństwa przez Cyryla i Metodego. Ci dwaj święci działali w ramach misji głównie na terenie Moraw, gdzie szerzyli ideę wprowadzenia do liturgii języka słowiańskiego. Językiem tym był staro-cerkiewno-słowiański opracowany na podstawie dialektów sołuńskich, do którego zapisu służyło pismo głagolickie. Po śmierci Cyryla i Metodego ich uczniowie zostali wygnani z terenów misji, a rezygnacja z języka słowiańskiego w liturgii na północy Słowiańszczyzny spowodowała, że byli zmuszeni udać się na południe i wschód. Ośrodek piśmiennictwa głagolickiego został tym samym przeniesiony. W czasie rozpoczęto działalność misyjną na terenie Słowiańszczyzny południowej, opracowano uproszczoną formę głagolicy – cyrylicę.
Początek piśmiennictwa.
Początki piśmiennictwa na terenie Bośni i Hercegowiny przypadają na okres wczesnego średniowiecza i jest to piśmiennictwo w przeważającej większości cyrylickie. Chociaż na podstawie pozostałości z okresu rzymskiego można przypuszczać, że ośrodki piśmiennictwa łacińskiego również istniały, do dnia dzisiejszego nie zachowały się zabytki językowe z niego pochodzące. Dokładny moment narodzin piśmiennictwa bośniacko-hercegowińskiego nie jest znany. Przypuszcza się jednak, że pierwsze teksty pisane pojawiły się jeszcze przed XII wiekiem. Piśmiennictwo na tym terenie rozwijało się za pomocą pism: greckiego, łacińskiego, głagolickiego i cyrylickiego.
Rodzaje pisma.
Śladów piśmiennictwa "greckiego" nie jest zbyt wiele i ich występowanie ogranicza się głównie do Zahumla (dzisiejszej Hercegowiny), które od X wieku znajdowało się w strefie wpływów Bizancjum. Zabytki pisma "łacińskiego" natomiast odnajdowane są na terenie całej Bośni i Hercegowiny. Najczęściej występują pod postacią kościelnych epigrafów, pieczęci bośniackich władców i inskrypcji z kamieni nagrobnych. Większe skupiska zabytków piśmiennictwa łacińskiego powstałych po drugiej połowie XII znajdowane są przez badaczy na terenach działalności misyjnej franciszkanów, którzy rozpoczęli ją w regionie właśnie w tym momencie. Zabytki starsze lokalizowane są głównie w okolicach większych ośrodków miejskich, jednak ich występowanie jest w dużej mierze chaotyczne.
"Głagolica" osiągnęła największą popularność w XII wieku. Rozwijała się w ramach tak zwanego południowo-wschodniego ośrodka głagolickiego obejmującego Zahumle, Zetę, Duklę i Bośnię wschodnią. Z tego okresu pochodzą dwa z najbardziej znanych bośniacko-hercegowińskich zabytków językowych: fragmenty Grškovicia i Mihanovicia. Obydwa teksty pisane są tak zwaną głagolica półobłą – pismem przejściowym z głagolicy obłej do kanciastej, czasem nazywanej chorwacką. Aktywność tego ośrodka wygasa z końcem XII wieku ze względu na nagły wzrost popularności łatwiejszej w użyciu cyrylicy. Rozkwit piśmiennictwa cyrylickiego spowodował, że bośniacko-hrecegowiński ośrodek głagolicki nie zdobył tak dużego zasięgu jak drugi, północno-zachodni, znajdujący się na terenie Chorwacji, gdzie głagolica była w użyciu aż do XX wieku. Pomimo generalnej rezygnacji z pisma głagolickiego, w późniejszych latach wciąż jest szczątkowo obecne. Pojawia się w użyciu pod postacią komentarzy pisanych na marginesach cyrylickich tekstów. Podejrzewa się również, że głagolica była używana w autochtonicznym Kościele bośniackim, a niemal wszystkie zabytki cyrylickie są przepisane ze starszych, głagolickich oryginałów.
"Cyrylica" w okresie średniowiecza była najbardziej rozpowszechnionym pismem ze wszystkich używanych na terytorium dzisiejszej Bośni i Hercegowiny. Zaczęła być używana wkrótce po jej powstaniu, za dowód czego uważa się płytę humacką z Zahumla, której pochodzenie datuje się na X wiek. Pomimo wczesnych początków piśmiennictwa cyrylickiego jego złoty okres przypada na końcówkę XII wieku. Okres ten pokrywa się ze stopniowym zamieraniem głagolickiego ośrodka językowego. W tym czasie wykształca się również charakterystyczny dla tego regionu krój cyrylicy, tak zwana cyrylica bośniacka (bs. bosančica). Cyrylickie zabytki językowe, ze względu na swoją różnorodność i obfitość, dzielone są na kilka grup:
Literatura Kościoła bośniackiego.
Powstające na potrzeby działalności Kościoła bośniackiego dzieła literackie ograniczają się głównie do tłumaczeń Nowego Testamentu. Najstarszym znanym zabytkiem z tej kategorii jest rękopis powstały na terenie Zahumla pod koniec XII wieku znany jako Ewangelia Mirosława.
Ważnymi zabytkami świadczącymi o specyfice Kościoła bośniackiego, nazywanego również herezją dualistyczną, są Tajemna księga wiedeńska i Początki świata, które zachowały się jedynie we fragmentach. Treść tych dzieł dotyczy głównie istoty natury ludzkiej i przekonania o zbawieniu, które jest możliwe do osiągnięcia jedynie za sprawą bożej łaski, a nie dzięki Eucharystii. Podkreślane jest również pochodzenie ludzi, którzy są w rzeczywistości duszami aniołów uwiedzionymi przez szatana. Świadectwem odmienności doktryny Kościoła bośniackiego jest również Heretycka księga tajemna, której łacińskie tłumaczenie znajduje się w Austriackiej Bibliotece Narodowej.
Koniec rozwoju literatury Kościoła bośniackiego przypada na okres panowania bana Kulina (koniec XII wieku), który po naciskach ze strony papieża Innocentego III zostaje oficjalnie ochrzczony według obrządku rzymskiego. Pomimo decyzji Kulina obecność członków Kościoła bośniackiego poświadczona jest w spisach podatkowych nawet po wcieleniu Bośni i Hercegowiny do Imperium Osmańskiego. Od tego momentu jednak ich liczebność znacząco malała - pojawiają się wprawdzie notatki duchownych Kościoła bośniackiego na kartach tekstów kanonicznych i glosy w Ewangelii Srećkovicia, jednakże są one zjawiskiem marginalnym.
Epigrafy.
Najczęściej pojawiają się na steciakach, a także budynkach kościelnych, sędziowskich tronach, mauzoleach, tablicach karnych i tym podobnych. Forma zapisów tego typu była zwykle lakoniczna i ściśle określona. Epigrafy znajdujące się na bośniacko-hercegowińskich zabytkach zwykle zaczynają się od słów „I niech będzie wiadomo...” oraz „I spoczywa...”. Pisarze i wykonawcy epigrafów są najczęściej anonimowi.
Najstarsze znane inskrypcje epigraficzne pochodzą z okolic Zahumla (z końca X wieku), środkowej Bośni (w przeważającej większości z XII wieku) i Stolaca (z początków XIII wieku, ale pojawiające się nieprzerwanie do XV wieku).
Znane imiona wykonawców takich epigrafów to między innymi: "Prodan, Miogost, Veseoko Kukulamović, Vukašin, Bratjen, Semorad, Grubač, Nikola Dragojević, Dragoje dijak, Ugarak." Wszystkie z nich mają etymologię słowiańską, choć większość nie jest współcześnie używana.
Manuskrypty.
Manuskrypty obejmują przywileje, akty nadania, listy dworskie oraz listy pisane przez poszczególnych władców. Powstają w okresie od wydania przywileju bana Kulina z 1189, do przywileju ostatniego bośniackiego bana, Stefana Tomaševicia (1461 rok). Większość z nich to teksty niepoetyckie, jednak zdarzają się również przykłady zawierające indywidualne cechy wyrazu swoich autorów. Ze względu na indywidualność wymykającą się z ram tekstów formalnych godnymi uwagi są listy księcia Črnomira, w których gniewnie opowiada o działaniach Republiki Dubrownickiej, oraz przywilej bana Stefana II i jego brata Władysława, które wyróżniają się bogactwem narracji. Opisane przez nich bohaterstwo postaci Vlatka Vukosavicia ma wiele cech charakterystycznych dla dziesięciozgłoskowych pieśni ludowych, które zapisywane były dużo później.
Za jeden z najpiękniejszych utworów bośniacko-hercegowińskiego średniowiecza uważany jest akt nadania z 1392 roku, który poza cechami charakterystycznymi dla tekstów prawnych tego okresu, posiada widoczne cechy poetyckie.

</doc>
<doc id="4704118" url="https://pl.wikipedia.org/wiki?curid=4704118" title="Jakub Lubomirski">
Jakub Lubomirski

Jakub Lubomirski, Jakub z Lubomierza herbu Drużyna (zm. w 1519 roku) – administrator starostwa krakowskiego w 1515 roku, sędzia krakowski w latach 1506-1519, pisarz grodzki krakowski w 1505 roku, sędzia grodzki krakowski, podstarości krakowski w 1491 roku.
Poseł na sejm piotrkowski 1504 roku, sejm radomski 1505 roku i sejm koronacyjny 1507 roku, na sejm piotrkowski 1512 roku z województwa krakowskiego.

</doc>
<doc id="4704123" url="https://pl.wikipedia.org/wiki?curid=4704123" title="Bom Jesus (Angola)">
Bom Jesus (Angola)

Bom Jesus – miasto w Angoli, w prowincji Luanda.

</doc>
<doc id="4704124" url="https://pl.wikipedia.org/wiki?curid=4704124" title="Cubryńska Szczerbinka">
Cubryńska Szczerbinka

Cubryńska Szczerbinka () – płytka przełączka w północnej grani Cubryny w Tatrach Polskich. Znajduje się pomiędzy północną granią Cubryńskiego Zwornika i Cubryńską Kopką. W odległości zaledwie około 30 m na południe od Cubryńskiej Szczerbinki zaczyna się piarżysko Wielkiej Galerii Cubryńskiej. Na południowy wschód z Cubryńskiej Szczerbinki opada stromy, wąski i piarżysty żlebek do Niżniej Galerii Cubryńskiej. Ma on długość około 100 m. Stoki zachodnie opadają do Mnichowego Żlebu.
Nazwę Cubryńskiej Szczerbinki wprowadził Władysław Cywiński w 8 tomie przewodnika „Tatry”. Prowadzą przez nią taternickie drogi wspinaczkowe.

</doc>
<doc id="4704126" url="https://pl.wikipedia.org/wiki?curid=4704126" title="Cabiri">
Cabiri

Cabiri – miasto w Angoli, w prowincji Luanda.

</doc>
<doc id="4704127" url="https://pl.wikipedia.org/wiki?curid=4704127" title="Cabo Ledo">
Cabo Ledo

Cabo Ledo – miasto w Angoli, w prowincji Luanda.

</doc>
<doc id="4704130" url="https://pl.wikipedia.org/wiki?curid=4704130" title="Rezerwat przyrody Wda - Trzebiocha">
Rezerwat przyrody Wda - Trzebiocha



</doc>
<doc id="4704131" url="https://pl.wikipedia.org/wiki?curid=4704131" title="Jakub Boturzyński (zm. 1531)">
Jakub Boturzyński (zm. 1531)

Jakub Boturzyński herbu Czewoja (zm. w 1531 roku) – dworzanin królewski, wojski poznański w latach 1517-1525, wojski kaliski w latach 1511-1517, poborca kaliski.
W 1493 roku studiował na Akademii Krakowskiej.
Poseł województwa poznańskiego na sejm piotrkowski 1504 roku.

</doc>
<doc id="4704132" url="https://pl.wikipedia.org/wiki?curid=4704132" title="Caculo Cahango">
Caculo Cahango

Caculo Cahango – miasto w Angoli, w prowincji Luanda.

</doc>
<doc id="4704134" url="https://pl.wikipedia.org/wiki?curid=4704134" title="Calomboloca">
Calomboloca

Calomboloca – miasto w Angoli, w prowincji Luanda.

</doc>
<doc id="4704135" url="https://pl.wikipedia.org/wiki?curid=4704135" title="Mikołaj Lanckoroński z Brzezia">
Mikołaj Lanckoroński z Brzezia



</doc>
<doc id="4704136" url="https://pl.wikipedia.org/wiki?curid=4704136" title="Bohumil Trnka">
Bohumil Trnka

Bohumil Trnka (ur. 3 czerwca 1895 we wsi Kletečná, zm. 14 lutego 1984 w Pradze) – czeski językoznawca i literaturoznawca, członek i jeden z założycieli Praskiego Koła Lingwistycznego. Zajmował się przede wszystkim germanistyką, zwłaszcza fonologią i składnią języka angielskiego.
W 1919 r. ukończył studia na Uniwersytecie Karola w Pradze. W 1930 r. został powołany na stanowisko profesora.
Jest autorem podręczników do nauki języków angielskiego, holenderskiego, duńskiego, norweskiego i szwedzkiego oraz publikacji z dziedziny stenografii.

</doc>
<doc id="4704137" url="https://pl.wikipedia.org/wiki?curid=4704137" title="Marek Potrzebowski">
Marek Potrzebowski

Marek Józef Potrzebowski (ur. 5 marca 1954) – polski profesor nauk chemicznych. Specjalizuje się w zagadnieniach z zakresu chemii fizycznej, organicznej i teoretycznej oraz spektroskopii. Dyrektor i profesor zwyczajny Centrum Badań Molekularnych i Makromolekularnych PAN w Łodzi, członek Komitetu Chemicznego PAN. Członek korespondent Wydziału Nauk Ścisłych i Nauk o Ziemi Polskiej Akademii Nauk od 2019 roku. Zasiada w Radzie Redakcyjnej czasopisma "Wiadomości Chemiczne" wydawanego przez Polskie Towarzystwo Chemiczne oraz w Radzie Naukowej Instytutu Chemii Organicznej PAN w kadencji 2019–2022.
Habilitował się w 1996 w CBMiM PAN na podstawie pracy zatytułowanej "Struktura i dynamika dichalkogenów fosforoorganiczna w ciele stałym na podstawie spektroskopii MRJ". Tytuł profesora nauk chemicznych otrzymał w 2004 roku.
W 2022 roku otrzymał Nagrodę Miasta Łodzi.
Był jednym z naukowców, którzy podpisali list dyrektorów instytutów Polskiej Akademii Nauk wystosowany 21 lutego 2019, w którym przedstawiciele świata nauki wyrazili sprzeciw wobec propozycji zawieszenia obowiązkowej matury z matematyki.
Został odznaczony Srebrnym Krzyżem Zasługi (1996) oraz Krzyżem Kawalerskim Orderu Odrodzenia Polski.
Wybrane publikacje naukowe.
Jest autorem lub współautorem wielu publikacji naukowych, np.:

</doc>
<doc id="4704139" url="https://pl.wikipedia.org/wiki?curid=4704139" title="Józef Zygmunt (1896–1931)">
Józef Zygmunt (1896–1931)

Józef Zygmunt (ur. 27 grudnia 1896 w Janowie Lwowskim, zm. 12 grudnia 1931 w Łodzi) – żołnierz Legionów Polskich, podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Ludwika i Janiny z Orawskich. Uczeń szkoły wydziałowej. W 1914 wstąpił do Legionów Polskich i został przydzielony do 2 pułku piechoty. Walczył w bitwie pod Kaniowem i bronił Lwowa.
Od 1919 w odrodzonym Wojsku Polskim. Służył w 8 kompanii 2 pułku piechoty Legionów. Walczył na froncie litewsko-białoruskim.
Za bohaterstwo w walce odznaczony został Krzyżem Srebrnym Orderu Virtuti Militari
Po zakończeniu działań wojennych, w stopniu starszego sierżanta został zdemobilizowany. Zmarł w Łodzi, pochowany na cmentarzu wojskowym.
Był żonaty z Marią z Okiermanów, dzieci: Ludwik, Zdzisław, Barbara.

</doc>
<doc id="4704141" url="https://pl.wikipedia.org/wiki?curid=4704141" title="Kentucky Rain">
Kentucky Rain

Kentucky Rain – piosenka napisana przez Eddiego Rabbitta i Dicka Hearda, a nagrana przez Elvisa Presleya. Jest to singiel z 1970 roku. Nagrany w American Sound Studio. Swoją własną wersję tej piosenki nagrał w 1978 roku Eddie Rabbitt.
Historia.
Elvis nagrał singiel podczas dwutygodniowej sesji w American Sound Studio w Memphis. Opublikowany 29 stycznia, 1970 roku, dzięki "My Little Friend". Początkowo miał nie być dodany do żadnej płyty wykonawcy, pierwszy raz został wpisany do Worldwide 50 Gold Award Hits Vol. 1.
Listy przebojów.
Singiel osiągnął 16 miejsce na liście Billboard w 9-tygodniowym wyścigu. 6 miejsce w Kanadzie, 21 miejsce w Wielkiej Brytanii, 7 na liście w Australii oraz 12 miejsce na liście Record World w Stanach Zjednoczonych.

</doc>
<doc id="4704143" url="https://pl.wikipedia.org/wiki?curid=4704143" title="Pałac Hollenderów we Wrocławiu">
Pałac Hollenderów we Wrocławiu

Pałac Hollenderów – dawny pałac znajdujący się przy ul. Międzyrzeckiej we Wrocławiu.
Historia budynku.
Pałac został wzniesiony w 1886 roku w ówczesnej podwrocławskiej wsi Siedlec, w dobrach należących do Fritza Hollendera. Miejsce na nową siedzibę rodzinną znajdowało się w zakolu Oławy w otoczeniu parku krajobrazowego, w sąsiedztwie zabudowań folwarcznych. Pałac został zbudowany na planie prostokąta, w stylu renesansu północnego. Był murowanym, dwukondygnacyjnym budynkiem nakrytym czterospadowym mansardowym dachem. Elewacja, w części parterowej, była boniowana pasami piaskowca i zwieńczona gzymsem koronującym. Całość podzielona była licznymi ryzalitami. W osi elewacji znajdował się portyk wsparty na czterech kolumnach poprzedzony schodami i wykuszami bocznymi; po obu krańcach znajdowały się wykusze wieżyczkowe. W elewacjach bocznych wyróżnia się ryzality środkowe zwieńczone szczytami a od strony południowej znajduje się pięcioosiowy ryzalit jednokondygnacyjny. Prostokątne okna zwieńczone były naczółkami. Wnętrza pałacu dekorowane były (nie zachowaną już) sztukaterią i polichromią.
Po 1945.
Działania wojenne w 1945 roku nie zniszczyły budynku. Pałac został podzielony na kilka mieszkań komunalnych. W 1996 roku pałac spłonął. 
Po 2006 roku pałac został odrestaurowany bez zachowania form hełmów poligonalnych wykuszy wieżyczkowych. Obecnie jego właścicielem jest Henry McGovern, były prezes AmRest Holdings.

</doc>
<doc id="4704144" url="https://pl.wikipedia.org/wiki?curid=4704144" title="Alphonse Georges">
Alphonse Georges

Alphonse-Joseph Georges (ur. 19 sierpnia 1875 w Montluçon, zm. 24 kwietnia 1951 w Paryżu) – francuski generał armii (fr. "général d’armée"), uczestnik dwóch wojen światowych.
Życiorys.
Syn kowala, karierę wojskową rozpoczął w Akademii Wojskowej Saint-Cyr, którą ukończył w 1897. Następnie służył w Algierii w pułku "tirailleurs".
Służył w armii francuskiej podczas I wojny światowej i został poważnie ranny podczas dowodzenia batalionem w 1914. Następnie został przydzielony do sztabu generalnego armii, gdzie pozostał do końca wojny.
W 1918 Georges służył pod dowództwem generała (późniejszego marszałka) Ferdinanda Focha. Był także szefem sztabu marszałka Philippe’a Pétaina w Maroku podczas wojny o Rif (1920–1927) oraz jako dowódca dywizji w Algierii (1928–1932).
Georges został powołany do Naczelnej Rady Wojennej w listopadzie 1932. 9 października 1934 w Marsylii został ponownie ranny, tym razem w wyniku udanego zamachu na króla Jugosławii Aleksandra I, ale wyzdrowiał i oczekiwano, że w 1935 zastąpi generała Maxime’a Weyganda na czele Francuskich Sił Zbrojnych. Jednak premier Édouard Daladier uznał, że jest zbyt prawicowy i zamiast niego wyznaczył generała Maurice’a Gamelina.
Georges został mianowany zastępcą Gamelina, ale nie potrafili się porozumieć i mieli napięte stosunki. Po wybuchu II wojny światowej 21 października 1939 Georges został dowódcą najważniejszego francuskiego Frontu Północno-Wschodniego. Podczas niemieckiej ofensywy w maju 1940 (kampania francuska) nie potrafił odpowiednio szybko zareagować na uderzenia niemieckich oddziałów pancernych przedzierających się przez Ardeny i zorganizować przeciwdziałania. 17 maja 1940 Gamelin i Georges zostali zwolnieni, a generał Maxime Weygand powrócił na stanowisko Naczelnego Wodza Francuskich Sił Zbrojnych.
Po objęciu władzy przez marszałka Pétaina i ustanowieniu Francji Vichy Georges nie chciał odgrywać żadnej znaczącej roli w nowym rządzie. Premier Wielkiej Brytanii Winston Churchill chciał, aby Georges został dowódcą sił francuskich w Algierii, Maroku i Tunezji po alianckiej inwazji na Afrykę Północną w listopadzie 1942. Jednak prezydent Stanów Zjednoczonych Franklin Delano Roosevelt skutecznie nalegał, aby na to stanowisko powołać generała Henri Girauda.
W czerwcu 1943 Giraud i generał Charles de Gaulle zostali współprzewodniczącymi Francuskiego Komitetu Wyzwolenia Narodowego. Georges został mianowany ministrem bez teki, ale nie sprawował żadnej znaczącej funkcji i był stopniowo spychany na boczny tor. Po kilku miesiącach podobnie jak Giraud, został usunięty przez de Gaulle’a.
Alphonse Georges po zakończeniu wojny przeszedł w stan spoczynku i wycofał się z życia publicznego.

</doc>
<doc id="4704145" url="https://pl.wikipedia.org/wiki?curid=4704145" title="Tomáš Hoskovec">
Tomáš Hoskovec

Tomáš Hoskovec (ur. 5 sierpnia 1960 w Igławie) – czeski lingwista (językoznawca ogólny i indoeuropeista), przewodniczący Praskiego Koła Lingwistycznego.
Studia z zakresu językoznawstwa ogólnego odbył na Wydziale Filozoficznym Uniwersytetu Karola w Pradze. Na Wydziale Matematyki i Fizyki studiował matematykę. Habilitację uzyskał w dziedzinie językoznawstwa indoeuropeistycznego.
Po ukończeniu studiów został zatrudniony na Uniwersytecie w Pilźnie. Od 1996 r. pracuje zaś na Uniwersytecie Masaryka. Jest także pracownikiem naukowym Instytutu Slawistyki Akademii Nauk Republiki Czeskiej.
Redaguje serię wydawniczą „Travaux du Cercle linguistique de Prague”. Jest głównym organizatorem projektu "Atlas evropského strukturalismu". Jest autorem szeregu artykułów na temat rozwoju języków indoeuropejskich, zwłaszcza litewskiego i pruskiego. Porusza także historię Praskiego Koła Lingwistycznego.

</doc>
<doc id="4704147" url="https://pl.wikipedia.org/wiki?curid=4704147" title="Jan Strwiąż-Smolnicki">
Jan Strwiąż-Smolnicki

Jan Strwiąż-Smolnicki (ur. 6 kwietnia 1897 w Ostrogu, zginął 18 kwietnia 1920 w Gajach Wielkich) – kapitan pilot Wojska Polskiego w II Rzeczypospolitej.
Życiorys.
Jan Strwiąż-Smolnicki urodził się na Wołyniu. Wykształcenie zdobywał w korpusie kadetów, który znajdował się w Kijowie. Ukończył 4 miesięczny kurs po którym awansował na stopień chorążego oraz otrzymał przydział do jednostki grenadierów gwardii. Następnie w pułkach piechoty walczył na froncie.
Po otrzymaniu informacji, że we Francji tworzone są polskie oddziały, zrzucił rosyjski mundur i mając zgodę misji francuskiej wyjechał do Anglii, a następnie udał się do Paryża, gdzie zgłosił się do Błękitnej Armii gen. Józefa Hallera i wstąpił w jej szeregi. Otrzymał w niej przydział do 3 pułku strzelców polskich na stanowisko dowódcy 9 kompanii.
Służąc w piechocie, zwrócił się z prośbą o skierowanie go do szkoły lotniczej i po jej pozytywnym rozpatrzeniu znalazł się w pierwszej grupie polskich oficerów odkomenderowanych do szkoły lotniczej w Dijon. Szkołę ukończył 5 sierpnia 1918 i po otrzymaniu skierowania udał się do wyższych szkół pilotażu w Vineuil, Pau, Biscarrosse i Avord. 15 kwietnia 1919 rozkazem dowódcy armii gen. Józefa Hallera, został mianowany kapitanem z przydziałem do 59 eskadry Breguetów i z którą 6 maja 1919 wyjechał do Polski.
Od 2 września 1919 pełnił funkcję dowódcy tejże eskadry. 18 kwietnia 1920 z lotniska pod Tarnopolem wystartował do lotu z sierż. mech. Władysławem Wierzbickim. Podczas lotu kontrolnego samolot Breguet nr 7490, w rejonie wsi Gaje Wielkie, wpadł w korkociąg i spłonął po uderzeniu w ziemię.
Za wybitne zasługi bojowe kpt. Jan Strwiąż-Smolnicki pośmiertnie został odznaczony laurowym wieńcem Polowej Odznaki Pilota.

</doc>
<doc id="4704150" url="https://pl.wikipedia.org/wiki?curid=4704150" title="Rezerwat przyrody Grzędy">
Rezerwat przyrody Grzędy

Grzędy – zlikwidowany leśny rezerwat przyrody, położony na wschód i południe od Grzęd (części wsi Wólka Piaseczna) w gminie Goniądz, powiecie monieckim, województwie podlaskim.
Powołanie.
Obszar chroniony został utworzony 22 sierpnia 1959 na podstawie Zarządzenia Ministra Leśnictwa i Przemysłu Drzewnego z dnia 8 lipca 1959 r. w sprawie uznania za rezerwat przyrody (jego pierwsze utworzenie nastąpiło już w 1925). Zlikwidowano go z dniem 15 maja 1981 w związku z włączeniem w granice rezerwatu Czerwone Bagno na podstawie Zarządzenia Ministra Leśnictwa i Przemysłu Drzewnego z dnia 25 kwietnia 1981 r. zmieniającego zarządzenie w sprawie uznania za rezerwat przyrody.
Położenie.
Rezerwat obejmował powierzchnię 225,63 ha w granicach oddziałów leśnych 191, 192, 195, 199 i 200 w Leśnictwie Grzędy Nadleśnictwa Rajgród. Położony był w okolicach Grzęd w gromadzie Woźnawieś powiatu grajewskiego (województwo białostockie, od 1955 do 1957 leżał w powiecie augustowskim). Później aż do likwidacji znajdował się w województwie łomżyńskim.
Charakterystyka.
Rezerwat utworzono „w celu zachowania ze względów naukowych i dydaktycznych fragmentu lasu pierwotnego w Kotlinie Augustowskiej w panujący typie grondu [sic!] z przejściem do boru sosnowego i olsu w wododziale rzek Biebrzy, Łęgu i Jerzgni [sic!]”. Pierwotnie teren ten chroniono w formie rezerwatu już od 1925 roku, również w tym okresie powołano rezerwat Czerwone Bagno (chroniący przede wszystkim łosie). W 1959 ponownie utworzono rezerwat przyrody Grzędy. Obejmował długie piaszczyste wydmy (zwane lokalnie grzędami, stąd nazwa), a także uroczysko „Grzędy” – są one współcześnie dostępne do zwiedzania dzięki ścieżkom turystycznym.

</doc>
<doc id="4704151" url="https://pl.wikipedia.org/wiki?curid=4704151" title="Časopis pro moderní filologii">
Časopis pro moderní filologii

Časopis pro moderní filologii – czeskie czasopismo językoznawcze, wydawane od 1911 r. Wychodzi dwa razy w roku.
Czasopismo zostało założone w 1911 r. przez Klub Nowoczesnych Filologów (później Koło Współczesnych Filologów), który wydawał je do 1951 r.
W latach 1926–1935 było głównym forum wydawniczym Praskiego Koła Lingwistycznego. W 1951 r. periodyk został włączony do czasopism Czechosłowackiej Akademii Nauk, od lat 60. był zunifikowany z czasopismem „Philologica Pragensia”. Czasopismo usamodzielniło się w 1991 r. Od 2013 r. jest wydawane przez Wydział Filozoficzny Uniwersytetu Karola w Pradze.
Periodyk ukazuje się w języku czeskim (lub słowackim) i porusza przede wszystkim zagadnienia z zakresu językoznawstwa kontrastywnego. Porównuje języki zachodnie z czeszczyzną i słowacczyzną. Od 2015 r. jest udostępniany na zasadzie otwartego dostępu.
Według stanu na 2020 rok funkcję redaktora naczelnego pełni anglista Aleš Klégr.

</doc>
<doc id="4704153" url="https://pl.wikipedia.org/wiki?curid=4704153" title="Krocień">
Krocień

Krocień, kroton ("Croton") – rodzaj roślin z rodziny wilczomleczowatych. Należy do niego około 700 do ok. 1,1–1,3 tysiąca gatunków. Rośliny te są rozprzestrzenione na wszystkich kontynentach strefy międzyzwrotnikowej (w tropikach jest najbardziej zróżnicowany, zwłaszcza w Ameryce Środkowej i Południowej), najdalej na północ sięgając strefy umiarkowanej w Ameryce Północnej (po północną część Stanów Zjednoczonych), a na południu obejmując północną część Chile i Argentyny oraz południową Afrykę. W USA rośnie 31 gatunków, w Chinach 23, w Australii 30, na Madagaskarze 150, a w pozostałej części Afryki – 50.
Liczne gatunki wykorzystywane są jako rośliny lecznicze, ale też niektóre gatunki są bardzo trujące dla człowieka. Krocień przeczyszczający "C. tiglium" dostarcza oleju krotonowego, będącego jedną z najsilniejszych substancji o działaniu przeczyszczającym (stosowany jest głównie w weterynarii). Jego maksymalna dawka dla człowieka wynosi 0,5 g tj. jedną kroplę. Olej ten działa także silnie drażniąco na skórę i zawiera kokarcynogeny – związki wzmacniające działanie substancji rakotwórczych. Jako lek przeciwwrzodowy stosuje się "Croton stellatopilosus". Niektóre gatunki stosowane są do wyrobu substancji owadobójczych (np. "Croton texensis"). Gatunki drzewiaste wykorzystywane są jako rośliny cieniodajne i źródło cenionego surowca drzewnego (np. "Croton megalocarpus"). Rośliny różnych siedlisk, często suchych. Niektóre gatunki to reofity (rosnące w rzekach).
Nazwa „kroton” jest myląca, ponieważ stosowana jest również w odniesieniu do trójskrzyna pstrego (kodieum pstrego) – rośliny z innego rodzaju, choć także z rodziny wilczomleczowatych.
Systematyka.
Rodzaj "Croton" należy do plemienia "Crotoneae", podrodziny "Crotonoideae", rodziny wilczomleczowatych.
W wyniku analiz molekularnych wyodrębniono grupę kilkunastu gatunków jako osobny rodzaj "Astraea" , natomiast potwierdzono zagnieżdżenie w obrębie tego rodzaju dawniej opisywanych osobno rodzajów "Crotonopsis" , "Eremocarpus" , "Julocroton" (obecnie stanowią sekcje w obrębie "Croton"). W obrębie rodzaju wyróżnia się 31 sekcji.

</doc>
<doc id="4704154" url="https://pl.wikipedia.org/wiki?curid=4704154" title="Croton">
Croton



</doc>
<doc id="4704158" url="https://pl.wikipedia.org/wiki?curid=4704158" title="Zofia Tomaszewska (specjalistka medycyny sądowej)">
Zofia Tomaszewska (specjalistka medycyny sądowej)

Zofia Tomaszewska (ur. 7 stycznia 1923, zm. 18 stycznia 2020) – polska specjalistka medycyny sądowej, dr hab. nauk medycznych, prof. nadzw.
Życiorys.
Obroniła pracę doktorską, następnie uzyskała stopień doktora habilitowanego. Otrzymała nominację na profesora nadzwyczajnego. Pracowała w Katedrze i Zakładzie Medycyny Sądowej na Wydziale Lekarskim z Oddziałem Anglojęzycznym i Oddziałem Stomatologicznym Akademii Medycznej im. prof. Feliksa Skubiszewskiego w Lublinie.
Zmarła 18 stycznia 2020.

</doc>
<doc id="4704161" url="https://pl.wikipedia.org/wiki?curid=4704161" title="Aleš Klégr">
Aleš Klégr

Aleš Klégr (ur. 27 listopada 1951 w Pradze) – czeski językoznawca, anglista. Specjalizuje się w leksykologii, leksykografii, semantyce i morfologii.
Odbył studia z zakresu anglistyki i psychologii na Uniwersytecie Karola. Był uczniem Bohumila Trnki i Ivana Poldaufa. Na jego orientację akademicką najbardziej rzutowała późniejsza współpraca z Libušą Duškovą.
W 1977 r. został zatrudniony w Instytucie Encyklopedycznym Czechosłowackiej Akademii Nauk. W latach 1990–2008 był członkiem Instytutu Anglistyki i Amerykanistyki na Wydziale Filozoficznym Uniwersytetu Karola w Pradze. W 1996 r. został mianowany docentem, a od 2004 r. jest profesorem języka angielskiego. Zajmuje się relacjami systemowymi i tekstowymi między językiem angielskim a czeskim na poziomie gramatyczno-leksykalnym (kolokacje, idiomatyka). Jest redaktorem naczelnym „Časopisu pro moderní filologii” (od 2009).

</doc>
<doc id="4704163" url="https://pl.wikipedia.org/wiki?curid=4704163" title="Calumbo">
Calumbo

Calumbo – miasto w Angoli, w prowincji Luanda.

</doc>
<doc id="4704165" url="https://pl.wikipedia.org/wiki?curid=4704165" title="Camama">
Camama

Camama – miasto w Angoli, w prowincji Luanda.

</doc>
<doc id="4704170" url="https://pl.wikipedia.org/wiki?curid=4704170" title="Catete">
Catete

Catete – miasto w Angoli, w prowincji Luanda.

</doc>
<doc id="4704171" url="https://pl.wikipedia.org/wiki?curid=4704171" title="Józef Woźniakowski (major)">
Józef Woźniakowski (major)

Józef Woźniakowski (ur. 4 maja 1890 w Pilczycy, zm. 29 sierpnia 1971 w Warszawie) – major lekarz Wojska Polskiego w II Rzeczypospolitej, kawaler Orderu Virtuti Militari
Życiorys.
Urodził się w rodzinie Stanisława oraz Antoniny z domu Banaszkiewicz. Studiował na Uniwersytecie Moskiewskim na wydziale lekarskim. W 1915 wcielony do armii rosyjskiej.
4 marca 1919 wstąpił w szeregi Armii Polskiej we Francji gen. Józefa Hallera i w stopniu porucznika lekarza służył od 18 kwietnia 1919 w 149 pułku strzelców Kresowych. W szeregach 49 pułk piechoty walczył podczas wojny polsko-bolszewickiej, a za udział w niej otrzymał Krzyż Srebrny Orderu Virtuti Militari. Od kwietnia 1921 wykonywał obowiązki lekarza w Szpitalu Ujazdowskim.
Po wojnie pozostał w zawodowej służbie wojskowej. Studiował na Uniwersytecie Warszawskim medycynę i 9 grudnia 1922 uzyskał stopień doktora. Pełnił służbę w 21 pułku piechoty, a następnie w latach 1922–1924 w Warszawie w 1 Szpitalu Okręgowym oraz od połowy 1924 w stopniu majora w baonach sanitarnych. Od 28 lutego 1925 w rezerwie. W 1925 studiował w Paryżu, a po powrocie pracował w Szpitalu Ujazdowskim na oddziale wewnętrznym jako ordynator. Uczestniczył w obronie Warszawy podczas walk wrześniowych w 1939. Mieszkał w Warszawie podczas okupacji, a po 1945 był pracownikiem służby zdrowia. Po śmierci został pochowany na cmentarzu Powązkowskim w Warszawie (kwatera 137-5-5).
Był żonaty od 1930 z Elżbietą Walkowską. Byli bezdzietni

</doc>
<doc id="4704172" url="https://pl.wikipedia.org/wiki?curid=4704172" title="Libuše Dušková">
Libuše Dušková

Libuše Dušková (ur. 27 stycznia 1930 w Českiej Třebovie) – czeska językoznawczyni, anglistka. Zajmuje się opisem współczesnej angielszczyzny (morfologii, zwłaszcza syntaktyki, oraz stylistyki w ujęciu konfrontatywnym).
Odbyła studia z zakresu anglistyki i bohemistyki na Uniwersytecie Karola w Pradze. Do jej nauczycieli należeli: Bohumil Trnka, Josef Vachek, Ivan Poldauf i Zdeněk Vančura. W latach 1954–1968 pracowała w Katedrze Języków Czechosłowackiej Akademii Nauk. Od 1964 r. była pracownikiem naukowym. W 1964 r. nadano jej tytuł kandydata nauk, a w 1966 r. uzyskała tytuł doktora filozofii (PhDr.) na Wydziale Filozoficznym Uniwersytetu Karola. W okresie 1968–1985 była samodzielnym pracownikiem naukowym w Instytucie Języków i Literatur ČSAV, gdzie pracowała nad swoim kluczowym dziełem, akademicką gramatyką języka angielskiego (1988), która była zarazem jej pracą habilitacyjną. W 1985 r. została zatrudniona w Katedrze Anglistyki i Amerykanistyki na Wydziale Filozoficznym UK, gdzie kierowała sekcją lingwistyki. W 1990 r. uzyskała stopień doktora nauk, w 1992 r. została profesorem języka angielskiego, a w 2007 r. przyznano jej tytuł profesora emerytowanego na Uniwersytecie Karola.

</doc>
<doc id="4704173" url="https://pl.wikipedia.org/wiki?curid=4704173" title="Linguistica Pragensia">
Linguistica Pragensia

Linguistica Pragensia – czasopismo językoznawcze, wydawane od 1991 roku jako następca periodyku „Philologica Pragensia”. Wychodzi dwa razy w roku.
Periodyk porusza zagadnienia z zakresu anglistyki, germanistyki oraz romanistyki. Od 2015 r. jest udostępniany na zasadzie otwartego dostępu.
W 2020 roku funkcję redaktora naczelnego pełniła anglistka Libuše Dušková.

</doc>
<doc id="4704174" url="https://pl.wikipedia.org/wiki?curid=4704174" title="Lista gatunków z rodzaju krocień">
Lista gatunków z rodzaju krocień

Lista gatunków z rodzaju krocień "Croton" – lista gatunków rodzaju roślin należącego do rodziny wilczomleczowatych ("Euphorbiaceae"). Według różnych źródeł do rodzaju należy około 700 do ok. 1,1–1,3 tysiąca gatunków. Poniższy wykaz obejmuje 1158 gatunków zweryfikowanych według "Plants of the World online".

</doc>
<doc id="4704176" url="https://pl.wikipedia.org/wiki?curid=4704176" title="Czarny świt (singel)">
Czarny świt (singel)

Czarny świt – singel Ani Karwan, wydany 25 stycznia 2019 i promujący album "Ania Karwan".
Geneza utworu i historia wydania.
Tekst do utworu przy współpracy z wokalistką napisała Karolina Kozak, a muzykę wraz z wokalistką skomponowali Bogdan Kondracki oraz Tomasz Świerk. Za mastering utworu odpowiadał Piotr Łukaszewski z Custom34 Studio. Piosenka opowiada o kochającej się parze, której sama miłość może jednak nie wystarczyć. Wokalistka powiedziała, iż to najtrudniejszy utwór, jaki przyszło jej zaśpiewać, dodając:
Singel ukazał się nakładem wytwórni 2trackrecords w formacie promo oraz digital download 25 stycznia 2019 na terenie Polski. Dzień wcześniej miał swoją radiową premierę w programie "Poplista plus" radia RMF FM. 15 lutego 2019 utwór został zaprezentowany telewidzom stacji TVN w programie "Dzień dobry TVN". 28 maja 2019 singel w wersji akustycznej został wykonany na żywo w ramach cyklu recitali Poplista Live Sessions radia RMF FM.
W sierpniu 2021 nagranie uzyskało certyfikat złotej płyty.
Teledysk.
Do piosenki powstał teledysk w wersji master shot – nakręcony w jednym ujęciu, za którego reżyserię i realizację odpowiadał Marek Straszewski.
Lista utworów.
Opracowano na podstawie materiału źródłowego.
Notowania.
Utwór notowany był na 16. miejscu Szczecińskiej Listy Przebojów Radia Szczecin.

</doc>
<doc id="4704178" url="https://pl.wikipedia.org/wiki?curid=4704178" title="Petr Weiss">
Petr Weiss

Petr Weiss (ur. 11 lipca 1954 w Lewoczy) – czeski seksuolog, psycholog kliniczny i psychoterapeuta.
W 1978 r. ukończył studia z zakresu psychologii na Wydziale Filozoficznym Uniwersytetu Karola w Pradze, gdzie w 1980 r. uzyskał doktorat. Na Wydziale Filozoficznym Uniwersytetu Palackiego w Ołomuńcu uzyskał w 1999 r. tytuł Ph.D.; w 2000 r. został docentem, a w 2003 r. – profesorem psychologii klinicznej. W 2014 r. otrzymał tytuł doktora nauk (DSc.). Do psychologii, jak sam twierdzi, dostał się przypadkiem.
Jego dorobek obejmuje ponad 240 artykułów naukowych (współtworzonych bądź autorskich).

</doc>
<doc id="4704184" url="https://pl.wikipedia.org/wiki?curid=4704184" title="Polski język">
Polski język



</doc>
<doc id="4704188" url="https://pl.wikipedia.org/wiki?curid=4704188" title="Okrúhla (1088 m)">
Okrúhla (1088 m)

Okrúhla (1088 m) – szczyt w Górach Wołowskich w Rudawach Słowackich, we wschodniej Słowacji.
Położenie.
Leży w Paśmie Kojszowskiej Hali, ok. 2,5 km na wschód od najwyższego szczytu tego pasma, Kojszowskiej Hali i ok. 2 km na północny zachód. Wznosi się jako pierwszy szczyt w bocznym grzbiecie, odchodzącym na północ od głównego grzbietu tego pasma (i całych Gór Wołowskich) w nienazwanej kocie 1065 m n.p.m. i schodzącym następnie ku dolinie Hornadu. Na południowo-wschodnich stokach góry ma swoje źródliska potok Opátka, natomiast stoki zachodnie odwadnia Kojšovský potok.
Charakterystyka.
Ma formę kształtnego, kupulasto zwieńczonego stożka o słabo rozczłonkowanych zboczach (stąd nazwa). Jest całkowicie zalesiona.
Turystyka.
Na szczyt nie wyprowadza żaden znakowany szlak turystyczny. Wschodnie stoki góry trawersuje natomiast od Sedla pod Suchým vrchom żółty szlak z Kojšova na Idčianske sedlo.

</doc>
<doc id="4704189" url="https://pl.wikipedia.org/wiki?curid=4704189" title="Miecz Ardeńczyka">
Miecz Ardeńczyka

Miecz Ardeńczyka (tytuł oryginału: "L'Épée d'Ardenois") – francuskojęzyczna seria komiksowa autorstwa belgijskiego rysownika i scenarzysty Étienne'a Willema, opublikowana w czterech tomach w latach 2010–2015 przez szwajcarskie wydawnictwo Paquet. Po polsku ukazała się w całości w jednym albumie zbiorczym w 2018 nakładem wydawnictwa Egmont Polska.
Fabuła.
Utrzymana w konwencji heroic fantasy akcja serii rozgrywa się w epoce przypominającej średniowiecze, a jej bohaterami są antropomorficzne zwierzęta. Królik Garen, marzący o rycerskich wyczynach, wyrusza z misją powiadomienia króla o zagrożeniu: złym czarnoksiężniku Koziele z Przeklętego Lasu, który ze swoją bandą atakuje wsie, w tym rodzinną osadę Garena. Napady Kozieła oznaczają, że jego przełożony, Nuhy, władca mrocznych sił, ożył i planuje odzyskać swą czarną zbroję, która umożliwi mu opanowania świata. Wędrówka Garena pełna będzie przygód, w trakcie których napotka nowych przyjaciół i niebezpiecznych przeciwników i które na zawsze odmienią głównego bohatera.

</doc>
<doc id="4704191" url="https://pl.wikipedia.org/wiki?curid=4704191" title="Gość weselny">
Gość weselny

Gość weselny (ang. The Wedding Guest) – brytyjski dreszczowiec z 2018 roku w reżyserii Michaela Winterbottoma, z Devem Patelem i Radhiką Apte w rolach głównych.
Obraz był nominowany do nagrody „Ricky Jay Magic of Cinema” podczas Międzynarodowego Festiwalu Filmowego w Toronto w 2019 roku.
Premiera.
Film miał swoją światową premierę podczas Międzynarodowego Festiwalu Filmowego w Toronto 8 września 2018 roku. Obraz wyświetlono również na szeregu festiwali filmowych w krajach anglojęzycznych, m.in.: w Palm Springs, Mountain View, Sydney.
Fabuła.
Akcja filmu rozgrywa się w Pakistanie i Indiach w czasach współczesnych. Ukrywający swą tożsamość mężczyzna przybywa do Pakistanu, by porwać przyszłą pannę młodą i uprowadzić ją za granicę. Dziewczyna, chociaż zaskoczona w środku nocy, wydaje się nie stawiać oporu.
Obsada.
W filmie wystąpili m.in.:

</doc>
<doc id="4704204" url="https://pl.wikipedia.org/wiki?curid=4704204" title="Piotr Kowalczuk">
Piotr Kowalczuk

Piotr Stanisław Kowalczuk (ur. 15 czerwca 1976 w Gdańsku) – polski samorządowiec, urzędnik i pedagog. W latach 2014–2020 zastępca prezydenta m. Gdańska.
Życiorys.
Wykształcenie i praca zawodowa.
Absolwent IV Liceum Ogólnokształcącego w Gdańsku. Ukończył studia na Uniwersytecie Gdańskim oraz na Uniwersytecie Kardynała Stefana Wyszyńskiego w Warszawie. Przez ponad 12 lat pracował jako pedagog, był wychowawcą dzieci niepełnosprawnych. Pracował jako wykładowca i pracownik naukowy na uczelniach wyższych. Prowadził audycję społeczno–edukacyjną w Radiu Plus "Rodzice na Plusie". W 2010 został kierownikiem referatu komunikacji społecznej Urzędu Miasta Gdańska. Był członkiem Komisji Unii Metropolii Polskich ds. Rozwoju Społeczeństwa Obywatelskiego oraz członkiem Zespołu Rzecznika Miejsko–Wojewódzkiego Sztabu Operacyjnego EURO 2012. W 2013 był zastępcą dyrektora wydziału edukacji w UMG. Pełnił funkcję pełnomocnika prezydenta Gdańska ds. inicjatyw i konsultacji społecznych. Był jednym z organizatorów gdańskiego Budżetu Obywatelskiego, który po raz pierwszy odbył się w 2013. Od kwietnia do grudnia 2014 kierował nowo powstałym wydziałem rozwoju społecznego w UMG. Od 1 marca 2021 pracował na Uniwersytecie Gdańskim.
Działalność polityczna.
Podczas sesji RMG w grudniu 2014, na której odbyło się zaprzysiężenie prezydenta Pawła Adamowicza, prezydent podczas przemówienia poinformował o powołaniu Piotra Kowalczuka na urząd wiceprezydenta ds. polityki społecznej. Na stanowisku tym zastąpił Ewę Kamińską. Został przewodniczącym Komisji ds. Rozwoju Społecznego Obszaru Metropolitalnego Gdańsk Gdynia Sopot, członkiem komisji branżowych Unii Metropolii Polskich, delegatem Miasta Gdańska w Związku Miast Polskich oraz członkiem Zarządu Krajowego Polskiego Komitetu Światowej Organizacji Wychowania Przedszkolnego OMEP. W wyborach samorządowych w 2018 wystartował do rady miasta Gdańska z ramienia stowarzyszenia Wszystko dla Gdańska. Otrzymał 2014 głosów nie uzyskując w efekcie mandatu radnego. Ponownie został mianowany zastępcą prezydenta Gdańska ds. polityki społecznej. W styczniu 2019, po zamachu na prezydenta miasta Gdańska Pawła Adamowicza, przestał pełnić obowiązki wiceprezydenta z powodu wygaśnięcia mandatu. Następnie został powołany przez Aleksandrę Dulkiewicz, która była komisarzem miasta na stanowisko zastępcy prezydenta. W imieniu władz miasta w najbliższych dniach po zamachu spotkał się z matką zabójcy prezydenta Pawła Adamowicza. Po spotkaniu nawoływał do zaprzestania obrażania rodziny zamachowca. Po wygranej Aleksandry Dulkiewicz w wyborach uzupełniających został zastępcą prezydenta miasta Gdańska ds. edukacji i usług społecznych. Podczas strajku nauczycieli w 2019 napisał list do pierwszej damy Agaty Kornhauser-Duda, z prośbą o pomoc w rozmowach między strajkującymi nauczycielami a rządem. Był współprzewodniczącym Gdańskiej Rady ds. Równego Traktowania. W listopadzie 2020 zrezygnował ze stanowiska wiceprezydenta Gdańska.
Odznaczenia i wyróżniania.
Został odznaczony Odznaką Honorową za Zasługi dla Ochrony Praw Dziecka. Jest ojcem chrzestnym specjalnie wyselekcjonowanej, naturalnej bryły bursztynu nazwanej "Leonardo Gedanensis". W 2019 został wyróżniony Honorową odznaką  "Złoty Czepek", który jest wyróżnieniem przez środowisko pielęgniarek i położnych. Jest Honorowym Dawcą Krwi.
Życie prywatne.
Jest żonaty z Anną. Angażuje się w działalność charytatywną, jest ambasadorem Funduszu Dzieci Osieroconych Fundacji Hospicyjnej oraz ambasadorem programu "Tumbo Pomaga", jest wolontariuszem Wielkiej Orkiestry Świątecznej Pomocy.

</doc>
<doc id="4704205" url="https://pl.wikipedia.org/wiki?curid=4704205" title="Rejon rudniański (obwód smoleński)">
Rejon rudniański (obwód smoleński)

Rejon rudniański (ros. Руднянский район) – rejon w Rosji, w obwodzie smoleńskim, ze stolicą w Rudni.
Historia.
Część ziem obecnego rejonu rudniańskiego weszło w skład Wielkiego Księstwa Litewskiego w 1395. W Rzeczypospolitej Obojga Narodów leżały w większości w województwie witebskim (w tym województwie leżała m.in. Rudnia) oraz częściowo w województwie smoleńskim (w 1654 smoleńszczyzna została zajęta przez Rosjan). Okolice Rudnej ostatecznie odpadły od Rzeczypospolitej w wyniku I rozbioru Polski w 1772.
Podział administracyjny.
W skład rejonu rudniańskiego wchodzi 6 jednostek administracyjnych: 2 osiedla miejskie (Rudnianskoje, Gołynkowskoje) i 4 osiedla wiejskie (Czistikowskoje, Lubawiczskoje, Pieriewołoczskoje, Ponizowskoje).

</doc>
<doc id="4704208" url="https://pl.wikipedia.org/wiki?curid=4704208" title="Funda">
Funda

Funda – miasto w Angoli, w prowincji Luanda.

</doc>
<doc id="4704212" url="https://pl.wikipedia.org/wiki?curid=4704212" title="Futungo de Belas">
Futungo de Belas

Futungo de Belas – miasto w Angoli, w prowincji Luanda.

</doc>
<doc id="4704213" url="https://pl.wikipedia.org/wiki?curid=4704213" title="Hoji Ya Henda">
Hoji Ya Henda

Hoji Ya Henda – miasto w Angoli, w prowincji Luanda.

</doc>
<doc id="4704215" url="https://pl.wikipedia.org/wiki?curid=4704215" title="Kikolo">
Kikolo

Kikolo – miasto w Angoli, w prowincji Luanda.

</doc>
<doc id="4704216" url="https://pl.wikipedia.org/wiki?curid=4704216" title="Mumbondo">
Mumbondo

Mumbondo – miasto w Angoli, w prowincji Luanda.

</doc>
<doc id="4704218" url="https://pl.wikipedia.org/wiki?curid=4704218" title="Muxima">
Muxima

Muxima – miasto w Angoli, w prowincji Luanda.

</doc>
<doc id="4704219" url="https://pl.wikipedia.org/wiki?curid=4704219" title="Stepan Tierientjew">
Stepan Tierientjew



</doc>
<doc id="4704221" url="https://pl.wikipedia.org/wiki?curid=4704221" title="Identyfikacja masowych płatności">
Identyfikacja masowych płatności



</doc>
<doc id="4704223" url="https://pl.wikipedia.org/wiki?curid=4704223" title="Radhika Apte">
Radhika Apte

Radhika Apte (ur. 7 września 1985 w Vellore) – indyjska aktorka.
Kariera.
Urodziła się w Vellore 7 września 1985 roku. Jest absolwentką Fergusson College w Pune. W 2005 roku wystąpiła w indyjskiej komedii fantasy "Kochaj mnie kochaj" w reżyserii Mahesha Manjrekara. W latach 2009-2016 występowała w szeregu filmów indyjskich, m.in.: "Shor in the City" (2011), "Legend" (2014), "Lion" i "Spalone" (2015). W 2018 wystąpiła u boku Deva Patela w brytyjskim dreszczowcu "Gość weselny" w reżyserii Michaela Winterbottoma.

</doc>
<doc id="4704230" url="https://pl.wikipedia.org/wiki?curid=4704230" title="Josef Humpál">
Josef Humpál

Josef Humpál (ur. 30 stycznia 1918 w Ołomuńcu, zm. 1 grudnia 1984 w Neuchâtel) – czechosłowacki piłkarz, grający na pozycji napastnika, po zakończeniu kariery trener piłkarski.
Kariera klubowa.
Urodził się w Ołomuńcu. Przygodę z futbolem rozpoczął w zespole SK Baťa Zlín, w którym grał amatorsko ze względu na II wojnę światową. W 1946 wyjechał do Francji, gdzie został piłkarzem Sochaux. W barwach tej drużyny został mistrzem Division 2 w sezonie 1946/1947. Dołożył do tego tytuł króla strzelców rozgrywek (45 bramek). W sezonie 1948/1949 został królem strzelców Première Division (26 bramek, ex-aequo z Jean Baratte). Łącznie przez 5 lat gry w tym zespole rozegrał 160 spotkań, w tych zdobył 111 bramek. W 1951 zaliczył krótki epizod w Montpellier HSC, po czym został piłkarzem RC Strasbourg, w którym pełnił funkcję grającego trenera. W latach 1955–1958 pełnił podobną rolę w AS Béziers, po czym zakończył karierę piłkarską.
Kariera trenerska.
Pracę trenera Humpál rozpoczął w 1952 w RC Strasbourg, gdzie pełnił rolę grającego trenera. w którym pełnił funkcję grającego trenera. W latach 1955–1958 pełnił podobną rolę w AS Béziers, po czym zakończył karierę piłkarską i skupił się tylko na pracy trenera. W 1958 powrócił do RC Strasbourg, które trenował do 1960. Od 1961 pracował w Szwajcarii, gdzie prowadził zespoły FC Cantonal Neuchâtel (1961–1965), FC Xamax (1965–1968) oraz ponownie FC Cantonal Neuchâtel (1969–1970). W sezonie 1973/74 prowadził drużynę Yverdon-Sport. Ostatnim zespołem, który trenował, był FC Fribourg, w którym pracował w sezonie 1982/83.
Sukcesy.
Zawodnik.
Sochaux

</doc>
<doc id="4704231" url="https://pl.wikipedia.org/wiki?curid=4704231" title="Święty Franciszek Borgiasz u łoża konającego grzesznika">
Święty Franciszek Borgiasz u łoża konającego grzesznika

Święty Franciszek Borgiasz u łoża konającego grzesznika lub Święty Franciszek Borgia i konający zatwardziały grzesznik (hiszp. "San Francisco de Borja asistiendo a un moribundo" lub "San Francisco de Borja y el moribundo impenitente") – obraz olejny hiszpańskiego malarza Francisca Goi znajdujący się w Katedrze w Walencji.
Okoliczności powstania.
W latach 1787–1788 María Josefa Pimentel y Téllez-Girón, księżna Osuny zainicjowała renowację znajdującej się pod patronatem jej rodziny kaplicy św. Franciszka Borgiasza w Katedrze w Walencji. Święty, który za życia był księciem Gandía i markizem de Lombay, był przodkiem księżnej Osuny. Do kaplicy zamówiono trzy nowe płótna, których tematem były sceny z życia świętego. Główny obraz "Nawrócenie świętego Franciszka Borgiasza" wykonał Mariano Salvador Maella. Goya namalował dwa obrazy do bocznych ścian kaplicy: "Święty Franciszek Borgiasz żegnający się z rodziną" i "Święty Franciszek Borgiasz u łoża konającego grzesznika". Wielkoformatowe płótna były gotowe przed 16 października 1788: taka data widnieje na rachunku za obrazy, który Goya wystawił księżnej na sumę 30 000 reali "de vellón". Obrazy te gloryfikują świętego jezuitę zaledwie 20 lat po kasacie i wypędzeniu tego zakonu z Hiszpanii. Płótna znacznie różnią się od siebie: pierwsze ma charakter preromantycznego dzieła historycznego, podczas gdy na drugim pojawiają się demony charakterystyczne dla późniejszych dzieł Goi. 
Franciszek Borgiasz urodził się w 1510 w Gandii, w Walencji. Pochodził z wpływowego rodu Borgiów, otrzymał arystokratyczne wykształcenie i służył na dworze króla Karola V Habsburga. Ożenił się z Leonor de Castro i miał ośmioro dzieci. Jako zaufany człowiek króla, w 1539 otrzymał zadanie sprowadzenia ciała zmarłej królowej Izabeli Portugalskiej z Toledo do Grenady. Po przybyciu do miasta Franciszek musiał otworzyć trumnę, aby udowodnić, że zawierała ciało królowej. Widok rozkładającego się ciała niegdyś pięknej władczyni wstrząsnął nim tak, że postanowił „nigdy więcej już nie służyć śmiertelnemu władcy”. Po śmierci żony w 1546 wstąpił do nowo powstałego zakonu jezuitów, odrzucając dobra doczesne i tytuły.
Opis obrazu.
Obraz przedstawia jeden z popularnych motywów ikonografii jezuickiej – cud św. Franciszka, który został przyprowadzony do zatwardziałego grzesznika odmawiającego przyjęcia ostatniego namaszczenia. Wobec oporu umierającego przed zbawieniem Chrystus z krucyfiksu świętego sięga ręką do broczącej krwią rany w swoim boku i ciska nią na grzesznika. Mężczyzna wydaje ostatnie tchnienie, przeklinając Chrystusa, a demony zabierają jego duszę. 
Goya wiernie przedstawił epizod z żywota świętego. Scena rozgrywa się w ciemnym pokoju, oświetlonym jedynie przez okrągłe okno, w połowie zasłonięte zieloną kotarą. Po prawej stronie stoi św. Franciszek ubrany w prosty, czarny habit. W ręce niczym broń trzyma krucyfiks, na stole za nim stoi ampułka z olejem do namaszczenia chorych. Modli się o zbawienie duszy umierającego, który nie chce okazać skruchy. Z ran Chrystusa tryska krew, która oczyszcza grzesznika i wypędza demony z jego ciała. Na twarzy świętego widać strach i zdziwienie wobec cudu. Czyhające na duszę umierającego demony gromadzą się za łóżkiem, otacza je czerwona łuna przypominająca ognie piekielne. Jest to pierwsze dzieło Goi, w którym pojawiają się fantastyczne potwory i monstra, owoce wyobraźni artysty typowe dla jego późniejszej twórczości, m.in. "Kaprysów". Straszydła są inspirowane hiszpańską sztuką średniowieczną. Artysta zastąpił nimi cherubiny zwykle towarzyszące postaciom świętych. 
Zielona zasłona dzieli kompozycję na dwie części: prawa strona to przestrzeń świętego z krucyfiksem, a lewa należy do grzesznika i demonów. Konający w bólu mężczyzna leży półnagi w łóżku, jego bezwładna noga dramatycznie wysuwa się z pościeli. Twarz jest wykrzywiona w męce, kolor skóry jak u zmarłego. Sposób w jaki Goya namalował jego ciało zapowiada styl typowy dla "czarnych obrazów". Pierś nadyma się, kryjąc w sobie demona, który walczy ze świętym o duszę grzesznika. Alfonso Pérez Sánchez zwraca uwagę na podobieństwo kompozycyjne z "Bólem Andromachy" Jacques-Louis Davida, zwłaszcza ułożenie ciała. Ten obraz z 1783 roku zagwarantował Davidowi miejsce w paryskiej akademii, nie wiadomo jednak, czy Goya znał to dzieło. Historycy sztuki przypuszczają, że Goya pojechał do Francji w 1787 roku i mógł mieć kontakt z twórczością Davida.
Obraz charakteryzuje silny ekspresjonizm, który odróżnia go od innych dzieł religijnych Goi z tego samego okresu i potwierdza nielinearną ewolucję stylu malarza. Mroczna atmosfera obrazu jest przeciwieństwem "Śmierci świętego Józefa", którą Goya namalował rok wcześniej. Odejście świętego to scena pełna ciepłego światła, spokoju i miłości, podczas gdy umierającemu grzesznikowi towarzyszy napięcie i strach. Sánchez Cantón łączy ten obraz z dziełem Miguela Ángela Houasse'a "Objawienie Jana Franciszka Regisa". Sylwetka świętego przypomina tę z obrazu Goi pt. "Kazanie świętego Bernardyna ze Sieny przed Alfonsem Aragońskim".
Goya zastosował szybkie, zdecydowane pociągnięcia pędzlem z dużą ilością farby. Wyróżniają się ciepłe odcienie zieleni i aury świętego.
Szkice przygotowawcze.
Zachowały się dwa szkice przygotowawcze. Pierwszy wykonany ołówkiem na papierze jest bardziej akademicki. Scena jest znacznie łagodniejsza – święty jest spokojny i opanowany, a leżący w łóżku grzesznik wydaje się zrezygnowany. Nad nimi widoczne są trzy cherubiny, a po prawej uciekający skrzydlaty diabeł. Kompozycja olejnego szkicu została w większości zachowana w ostatecznym dziele, istnieją jednak drobne różnice. Potwory ze szkicu są bardziej przerażające i zwierzęce: obok rogatego demona, który pojawia się z profilu po lewej stronie, znajduje się głowa kozła, a za nią kolejna potworna istota o dużych czerwonych oczach. Resztę przestrzeni zajmuje ciemny, skrzydlaty demon, który opiera pazury o łóżko. Ciało grzesznika jest bardziej wykrzywione, zaciska pięść i miota nogami, o czym świadczą plamy światła, które Goya namalował na zielonym kocu. Święty nie ma aureoli, stoi bliżej umierającego i patrzy na ziemię, aby nie kontemplować okropnego widoku grzesznika egzorcyzmowanego krwią Chrystusa płynącą z krucyfiksu. Okno jest ozdobione gipsowym gzymsem, który zniknął na końcowym płótnie, a pręty są rzadziej rozłożone. W wielu miejscach widoczny jest czerwony podkład, szczególnie w obszarze łóżka. Według Juliet Wilson Bareau Goya zmienił niektóre szczegóły, aby uzyskać bardziej elegancki efekt, właściwy dla obrazu zdobiącego katedrę.
Proweniencja.
Od czasu powstania w 1788 obraz znajduje się w katedrze w Walencji. Szkic olejny należał do prywatnych zbiorów kolekcjonera Francisca Acebala y Arratii. Następnie trafił do prywatnej kolekcji markizów de Santa Cruz, gdzie obecnie się znajduje. Szkic ołówkiem znajduje się w zbiorach Prado.

</doc>
<doc id="4704232" url="https://pl.wikipedia.org/wiki?curid=4704232" title="Marsz Generalski">
Marsz Generalski

Marsz Generalski – to oficjalny marsz defiladowy Sił Zbrojnych RP i Policji Polskiej, a także innych służb mundurowych. Został skomponowany w 1919 r. przez Henryka Melcera-Szczawińskiego jako "Marsz dla generałów", w związku z konkursem na oficjalny marsz wojskowy . Utwór jest przeznaczony na orkiestrę dętą i zawiera w swej melodyce tematy zaczerpnięte z Mazurka Dąbrowskiego oraz Marszu Kosynierów z 1830 r. Odgrywa się go podczas inspekcji wojsk przez dowódców wojskowych lub polityków. 

</doc>
<doc id="4704233" url="https://pl.wikipedia.org/wiki?curid=4704233" title="Elżbieta Richter-Wąs">
Elżbieta Richter-Wąs

Elżbieta Maria Richter-Wąs – polska profesor nauk fizycznych. Specjalizuje się w zagadnieniach z zakresu fizyki cząstek elementarnych, fizyki teoretycznej oraz zastosowań informatyki. Wykładowca i profesor w Instytucie Fizyki im. Mariana Smoluchowskiego na Wydziale Fizyki, Astronomii i Informatyki Stosowanej Uniwersytetu Jagiellońskiego, Instytucie Informatyki na Wydziale Matematyki i Informatyki Uniwersytetu Jagiellońskiego oraz Instytucie Fizyki Jądrowej im. Henryka Niewodniczańskiego PAN. Członek korespondent Wydziału Nauk Ścisłych i Nauk o Ziemi od 2019 roku.
Jest absolwentką studiów fizycznych na Uniwersytecie Jagiellońskim (rocznik 1984). Doktoryzowała się w 1988 roku w Instytucie Fizyki Jądrowej PAN. Habilitację uzyskała w 1997 roku na Wydziale Matematyki i Fizyki UJ pisząc rozprawę "The SM and MSSM Higgs rates and backgrounds in ATLAS". Tytuł profesora nauk fizycznych otrzymała w 2002 roku.
Jest laureatką Nagrody Naukowej im. Marii Skłodowskiej-Curie w dziedzinie fizyki za istotny wkład w odkrycie bozonu Higgsa i badanie jego własności w ramach eksperymentu o nazwie "ATLAS", przeprowadzonego w międzynarodowym ośrodku naukowo-badawczym CERN w Genewie.
Wybrane publikacje naukowe.
Jest autorką lub współautorką publikacji naukowych:

</doc>
<doc id="4704234" url="https://pl.wikipedia.org/wiki?curid=4704234" title="Andrzej Horban">
Andrzej Horban

Andrzej Jerzy Horban (ur. 10 listopada 1951 w Pruszkowie) – polski lekarz, specjalista w zakresie chorób zakaźnych, nauczyciel akademicki, profesor nauk medycznych, konsultant krajowy w dziedzinie chorób zakaźnych.
Życiorys.
W 1976 ukończył studia w Akademii Medycznej w Warszawie. Specjalista w zakresie chorób wewnętrznych (1981) oraz chorób zakaźnych (1985)
Stopień doktora nauk medycznych uzyskał w 1988 w Akademii Medycznej w Warszawie na podstawie rozprawy pt. "Ocena wybranych wykładników klinicznych i immunologicznych w przewlekłej brucelozie". W 2007 w tej samej uczelni uzyskał stopień naukowy doktora habilitowanego na podstawie pracy pt. "Skuteczność i bezpieczeństwo terapii antyretrowirusowej w wybranych grupach zakażonych HIV i z AIDS". W 2016 otrzymał tytuł profesora w zakresie nauk medycznych.
Objął funkcję profesora zwyczajnego w Klinice Chorób Zakaźnych dla Dorosłych na II Wydziale Lekarskim z Oddziałem Nauczania w Języku Angielskim oraz Oddziałem Fizjoterapii Warszawskiego Uniwersytetu Medycznego, oraz w Wojewódzkim Szpitalu Zakaźnym w Warszawie.
Wieloletni konsultant krajowy w dziedzinie chorób zakaźnych. Wieloletni członek Rady Sanitarno–Epidemiologicznej Głównego Inspektora Sanitarnego.
Piastuje stanowisko wiceprezesa Polskiego Towarzystwa Epidemiologów i Lekarzy Chorób Zakaźnych, prezesa Polskiego Towarzystwa Naukowego AIDS, zastępcy dyrektora Wojewódzkiego Szpitala Zakaźnego w Warszawie, a także kierownika Kliniki Chorób Zakaźnych dla Dorosłych II Wydziału Lekarskiego z Oddziałem Nauczania w Języku Angielskim oraz Oddziałem Fizjoterapii Warszawskiego Uniwersytetu Medycznego. 19 października 2020 został głównym doradcą Prezesa Rady Ministrów do spraw COVID-19, a następnie przewodniczącym Rady Medycznej, powołanej 9 listopada. W lutym 2022 został powołany w skład Rady ds. COVID-19.
Jest zwolennikiem przymusowych szczepień przeciwko COVID-19 dla niektórych grup społecznych.
Życie osobiste.
29 lutego 1976 ożenił się z Anną Marią Heinrich. Ma trzy córki: Katarzynę, Małgorzatę i Barbarę. Jego matką była Irena Horban.
Odznaczenia.
W 2010 na wniosek Głównego Inspektora Sanitarnego za zasługi dla ochrony zdrowia otrzymał Złoty Krzyż Zasługi.

</doc>
<doc id="4704238" url="https://pl.wikipedia.org/wiki?curid=4704238" title="Stefania Turkewycz-Łukijanowycz">
Stefania Turkewycz-Łukijanowycz

Stefania Iwaniwna Turkewycz, Stefanija Turkewycz-Łukijanowycz (ukr.: Стефанія Іванівна Туркевич-Лукіянович; ur. 25 kwietnia 1898 w Brodach, zm. 8 kwietnia 1977 w Cambridge) – ukraińska kompozytorka, pianistka, muzykolog.
Biografia.
Dzieciństwo.
Urodziła się jako pierwsze dziecko w rodzinie księdza, chórmistrza, katechety i krytyka muzycznego Iwana Turkewycza (1872–1936) i jego żony Sofiji zd. Kormosziw. Miała młodszą siostrę Irenę i młodszego brata Lwa. Jej dziadek Lew Turkewycz, podobnie jak ojciec, był greckokatolickim duchownym, natomiast matka była pianistką i studiowała u Karola Mikuliego i Williama Kurza. Cała rodzina była muzykalna i wszyscy grali na różnych instrumentach. Bracia i siostry na wiolonczeli, skrzypcach, Stefania na fortepianie, harfie i harmonium.
Studia.
Pierwsze lekcje muzyki otrzymała od matki. W 1911 r. Jej ojciec został katechetą II Gimnazjum Ukraińskim we Lwowie i rodzina przeniosła się wraz z nim. Tam Stefania ukończyła żeńskie liceum bazylianek we Lwowie, w którym uczył m.in. gdzie uczył Stanisław Ludkewycz. Przed wybuchem I wojny światowej rodzina wyjechała do Wiednia, gdzie przebywała do 1916 r..
Od 1914 do 1916 studiowała w Wiedniu fortepian u Viléma Kurza. Po I wojnie światowej rodzina powróciła do Lwowa. Stefania była jedną z pierwszych studentek Wasyla Bawinskiego, późniejszego dyrektora lwowskiego Instytutu Łysenki. Studiowała u Adolfa Chybińskiego na Uniwersytecie Lwowskim, u Jerzego Lalewicza w konserwatorium lwowskim im. Łysenki. Uczęszczała również na jego wykłady z teorii muzyki w Konserwatorium Lwowskim.
W 1919 roku napisała swój pierwszy utwór muzyczny – opracowanie Świętej Liturgii, które było wykonywane w greckokatolickim soborze św. Jura we Lwowie.
W 1921 r. studiowała na Uniwersytecie Wiedeńskim u Guido Adlera i na Akademii Muzycznej w Wiedniu u Josepha Marksa. Tam ukończyła studia w 1923 r., uzyskując dyplom nauczyciela.
W 1925 roku podróżowała ze swoim pierwszym mężem Robertem Lisowskim do Berlina, gdzie studiowała u Franza Schrekera i Arnolda Schönberga. W 1927 r. urodziła córkę Zoję. Z Berlina wyjechała do Pragi, gdzie studiowała pod kierunkiem Zdenka Nejedlego na Uniwersytecie Karola, u Otakara Šína w Konserwatorium Praskim i u Vítězslava Nováka w Akademii Muzycznej. Otrzymała doktorat z muzykologii na Wolnym Uniwersytecie Ukraińskim w Pradze w 1934 r. Była pierwszą kobietą z Galicji (wówczas części Polski), która uzyskała stopień doktora .
Po powrocie do Lwowa od 1934 r. Do wybuchu II wojny światowej pracowała jako nauczycielka teorii muzyki i fortepianu w Konserwatorium Lwowskim i została członkiem Związku Ukraińskich Profesjonalnych Muzyków.
II wojna światowa.
Jesienią 1939 r., po zajęciu Lwowa i Galicji przez Armię Czerwoną, pracowała jako wykładowca i muzyk w Operze we Lwowie, a od 1940 do 1941 r. była profesorem nadzwyczajnym w Konserwatorium Lwowskim. Po zamknięciu konserwatorium, pod okupacją niemiecką kontynuowała nauczanie w Państwowej Szkole Muzycznej i pracowała jako akompaniatorka w Operze Lwowskiej oraz w radiu. Uciekając przed Armią Czerwoną wiosną 1944 r. wyemigrowała wraz z rodziną ze Lwowa do Wiednia. W 1946 r. przeniosła się do południowej Austrii, a stamtąd do Włoch, gdzie jej drugi mąż Narcyz Łukijanowycz został lekarzem II Korpusu Polskiego.
Anglia.
Jesienią 1946 r. przeprowadziła się do Wielkiej Brytanii i pracowała tam nad swoimi kompozycjami. Tworzyła muzykę baletową i operę, skomponowała cztery symfonie, muzykę liturgiczną, muzykę kameralną oraz kompozycje na fortepian oraz pieśni artystyczne.
Mieszkała w Brighton (1947–1951), Londynie (1951–1952), Barrow Gurney (niedaleko Bristolu) (1952–1962), Belfaście (Irlandia Północna) (1962–1973) i Cambridge (od 1973 r.).
Równocześnie z działalnością kompozytorską pracowała jako pianistka, grając na wielu koncertach w społecznościach ukraińskich w Anglii (1957) oraz na koncercie muzyki fortepianowej w Bristolu (1959). Była członkiem , które istniało do 1972 r.
Jej opera „Serce Oksany” została wystawiona w Winnipeg (Kanada) w 1970 roku w sali koncertowej Centennial. Wystąpił Ukraiński Teatr Dziecięcy pod artystycznym kierownictwem jej siostry Ireny Turkewycz-Martyneć. Opera opowiada historię dziewczyny, która w magicznym lesie szuka zagubionych braci i spotyka tam mitologiczne postacie.
Zmarła 8 kwietnia 1977 r. w Cambridge w Wielkiej Brytanii.
Utwory.
Symfonie
Balety
Opera (Опера)
Opery dziecięce (Дитячі опери)
Prace chóralne (Хорові твори)
Dzieła kameralne i instrumentalne (Камерно – Інструментальні твори)
Utwory fortepianowe (Фортепіанні Твори)
Różne

</doc>
<doc id="4704239" url="https://pl.wikipedia.org/wiki?curid=4704239" title="Barbara Lee">
Barbara Lee

Barbara Jean Lee (ur. 16 lipca 1946 w El Paso) – amerykańska polityczka, członkini Partii Demokratycznej.
Działalność polityczna.
Od 1990 zasiadała w California State Assembly, a następnie od 1996 w stanowym Senacie Kalifornii. W okresie od 7 kwietnia 1998 do 3 stycznia 2013 była przedstawicielką 9. okręgu, a od 3 stycznia 2013 jest przedstawicielką 13. okręgu wyborczego w stanie Kalifornia w Izbie Reprezentantów Stanów Zjednoczonych.
W 2001 Barbara Lee sprzeciwiła się militarnej odpowiedzi Stanów Zjednoczonych na zamach z 11 września i jako jedyna członkini Izby Reprezentantów zagłosowała przeciw Autoryzacji Użycia Siły Militarnej (), rezolucji nadającej Prezydentowi Stanów Zjednoczonych prawo do "użycia Sił Zbrojnych Stanów Zjednoczonych przeciwko odpowiedzialnym za ostatnie ataki na Stany Zjednoczone". Od czasu uchwalenia, rezolucja była podstawą prawną prowadzenia działań zbrojnych na Bliskim Wschodzie przez administracje prezydentów Georga W. Busha, Baracka Obamy i Donalda Trumpa.

</doc>
<doc id="4704249" url="https://pl.wikipedia.org/wiki?curid=4704249" title="Rejon rudniański">
Rejon rudniański



</doc>
<doc id="4704251" url="https://pl.wikipedia.org/wiki?curid=4704251" title="Rudnia (miasto)">
Rudnia (miasto)



</doc>
<doc id="4704252" url="https://pl.wikipedia.org/wiki?curid=4704252" title="Sciapan Puciła">
Sciapan Puciła

Sciapan Puciła (, , "Stiepan Aleksandrowicz Putiło") (ur. 27 lipca 1998 w Mińsku) – białoruski bloger, reżyser, youtuber, muzyk, influencer i osobowość medialna, twórca i prowadzący programu rozrywkowego "Subiektyw" w Telewizji Biełsat.
Jest autorem popularnych internetowych kanałów społecznych i politycznych – Nexta. Kanał blogera na portalu YouTube obserwuje ponad 450 tysięcy osób, natomiast kanały NEXTA Live i NEXTA w komunikatorze Telegram mają odpowiednio ponad milion oraz 500 tysięcy subskrybentów, będąc tym samym najpopularniejszymi białoruskimi kanałami w tej aplikacji.
5 listopada 2020 r. Komitet Bezpieczeństwa Państwowego Republiki Białorusi umieścił Puciłę wraz z Ramanem Pratasiewiczem, byłym redaktorem naczelnym „NEXTA”, na międzynarodowej liście poszukiwanych. 19 listopada 2020 r. KGB umieściło Puciłę i Pratasiewicza na liście osób zaangażowanych w działalność terrorystyczną.
W listopadzie 2020 roku Białoruś wystąpiła do Polski o ekstradycję Sciapana Puciły. W styczniu 2022 r. warszawski sąd okręgowy uznał, że ekstradycja Puciły byłaby „prawnie niedopuszczalna”. Sędzia Dariusz Łubowski skomentował żądania rządu białoruskiego, mówiąc: „Ten kraj domaga się ekstradycji zupełnie niewinnego obywatela tylko dlatego, że ma inne poglądy niż psychopatyczny dyktator – dyktator, którego nie uznaje żadne cywilizowane państwo”. W związku z tym Prokuratura Generalna Białorusi wszczęła postępowanie karne przeciwko Łubowskiemu.

</doc>
<doc id="4704271" url="https://pl.wikipedia.org/wiki?curid=4704271" title="David Olney">
David Olney

David Olney (ur. 23 marca 1948 r. w Providence, zm. 18 stycznia 2020 r. w Santa Rosa Beach) – amerykański muzyk folkowy, początkowo związany z zespołami Simpson i The X-Rays, a później artysta solowy, oraz poeta, autor sonetów. Zmarł podczas występu.

</doc>
<doc id="4704272" url="https://pl.wikipedia.org/wiki?curid=4704272" title="Kojšovský potok">
Kojšovský potok

Kojšovský potok – duży, zasobny w wodę potok we wschodniej Słowacji, w dorzeczu Hornadu, prawobrzeżny dopływ Hnilca. Cały, dość kręty bieg potoku leży w granicach Gór Wołowskich.
Bieg.
Źródła potoku znajdują się na wysokości ok. 1120 m n.p.m. na południowo-zachodnich stokach kopuły szczytowej Kojszowskiej Hali. Spływa początkowo w kierunku południowo-wschodnim płytką, halną dolinką. Dolina wkrótce pogłębia się i zwęża, skręca ku wschodowi i północnemu wschodowi, a jej stoki zajmuje las. Pomiędzy masywami Kojszowskiej Hali (od zachodu) i Okrúhlej (od wschodu) potok płynie już w kierunku północnym, a wkrótce skręca ku północnemu zachodowi. Tu dolina zaczyna się rozszerzać. Przepływając przez Kojšov potok skręca ponownie ku północnemu wschodowi, zaś przepływając przez Veľký Folkmar znowu skręca na północny zachód, by ostatecznie we wsi Jaklovce, na wysokości ok. 336 m n.p.m., ujść do Hnilca.
Doliną potoku z Jaklovec do Kojšova biegnie asfaltowa droga publiczna, która powyżej tej drugiej miejscowości przechodzi w drogę leśną, doprowadzającą aż pod południowe stoki Kojszowskiej Hali. Dolina jest obecnie w znacznej większości zalesiona. W przeszłości lasy były znacznie przetrzebione na skutek poboru drewna bukowego do produkcji węgla drzewnego. Poczynając od średniowiecza, w dolinie poszukiwano cennych kruszców, a następnie w niewielkich kopalniach wydobywano rudy żelaza.
Turystyka.
Z Kojšova doliną potoku, a następnie stokami pasma górskiego ograniczającego ją od wschodu, biegnie żółto znakowany szlak turystyczny, prowadzący na Idčianske sedlo.

</doc>
<doc id="4704277" url="https://pl.wikipedia.org/wiki?curid=4704277" title="Hela Felenbaum-Weiss">
Hela Felenbaum-Weiss

Hela Felenbaum-Weiss (ur. 2 stycznia 1924 w Lublinie, zm. w grudniu 1988 roku w Gederze w Izraelu) – więźniarka obozu zagłady w Sobiborze, jedna z nielicznych, którym udało się przeżyć. Z dwójką koleżanek uciekła z obozu.
Rodzina.
Wychowała się i urodziła w Lublinie, w rodzinie żydowskiej, składającej się z pięciu osób:
Rodzina Heli miała dom w Lublinie. Przed wybuchem II wojny światowej rodzice pracowali, a dzieci kształciły się w lubelskich szkołach.
II wojna światowa.
II wojna światowa wybuchła, gdy Hela miała 15 lat. Początkowo chodziła do szkoły, jednak wkrótce jej rodzina (podobnie jak inni mieszkańcy Lublina pochodzenia żydowskiego) padła ofiarą prześladowań. Rodzice nie mogli kontynuować pracy, w domu pojawiła się bieda. W 1940 roku rodzina została przesiedlona do Rejowca, skąd skierowano ich pieszo (około 15 kilometrów) do miasta Siedliszcze.
W obozie pracy w Siedliszczu Hela zachorowała na tyfus. Cała rodzina pracowała fizycznie przy kopaniu rowów i budowie systemu odwadniającego teren. W 1942 roku rodzice (Mojsze i Henryka) nie przeszli selekcji i z powodu chorób zostali uznani za niezdolnych do pracy. W listopadzie 1942 roku oboje trafili do obozu zagłady w Sobiborze i zginęli w komorze gazowej.
Hela z braćmi została skierowana do obozu w Stawie, gdzie pracowali w młynie. Tu poznała Zeldę Metz i Esterę Terner (z domu Raab), z którymi później uciekła z obozu zagłady w Sobiborze. Po likwidacji obozu w Stawie w grudniu 1942 roku Hela z braćmi została skierowana do Włodawy, a następnie do Sobiboru. Wszyscy wiedzieli, że najprawdopodobniej zginą, dlatego starszy brat Szymon podjął próbę ucieczki, podczas której został zastrzelony przez esesmanów.
Pobyt w Sobiborze i ucieczka z obozu.
Hela Felenbaum-Weiss trafiła do obozu zagłady w Sobiborze 20 grudnia 1942 roku. Została przywieziona zaprzęgiem konnym. Przypadkiem udało jej się uniknąć śmierci w komorze gazowej. Wspominała to wydarzenie następująco: 
„Jak we śnie usłyszałam głos jednego z Niemców. Pytał: „czy ktoś umie dziergać na drutach?”. Wyszłam z szeregu. […] następnie zabrali mnie do baraku, gdzie spotkałam dwie znajome dziewczyny: Zeldę Metz i Esterę Terner. Kiedy byłam dzieckiem mama nauczyła mnie robić na drutach skarpetki. Moim zadaniem było dziergać je dla Niemców i prasować koszule dla mężczyzn z SS”. 
Następnie skierowano ją do pracy w pralni oraz w ogrodzie dla esesmanów. Z tego miejsca obserwowała pociągi, przywożące więźniów do Sobiboru. Pobyt w obozie opisała w słowach: 
„Nie ma nic bardziej przerażającego, niż poczucie bezradności wobec okropnych zbrodni, które mają miejsce na twoich oczach, ale ty nie możesz nic zrobić. Co my, dziewczęta, mogłyśmy zrobić, widząc ludzi prowadzonych na śmierć? Nic”. 14 października 1943 roku, podczas powstania w obozie, podjęła próbę ucieczki z dwiema koleżankami. Były to Zelda Metz-Kelbermann (z domu Metz) i Estera Terner (z domu Raab). Ucieczka zakończyła się powodzeniem. Udało im się schronić w lesie, w chacie leśniczego, gdzie znalazły zapas ziemniaków w workach.
Źródła dotyczące ocalałych nie są spójne. Obóz zagłady w Sobiborze przeżyło najprawdopodobniej 58 osób (wedle innych szacunków 62 osoby), w tym najprawdopodobniej tylko osiem kobiet, do których należała Hela i dwie towarzyszące jej w ucieczce koleżanki.
Dalsze losy wojenne.
Podczas ukrywania się w okolicznych lasach spotkała sowieckich jeńców wojennych, którzy uciekli z obozu pracy. Następnie dołączyła do żołnierzy Armii Czerwonej. Otrzymała łącznie sześć medali i odznaczeń, w tym Medal za Odwagę i Order Czerwonej Gwiazdy.
Motywacją do podjęcia walk były dla niej notatki znalezione w kieszeniach ofiar, rozstrzelanych w Sobiborze, o czym opowiadała w słowach:„Pewnego dnia do Sobiboru przybył transport z obozu zagłady w Bełżcu. [...] chwilę później usłyszeliśmy liczne salwy […]. Później zrozumieliśmy prawdę: w kieszeniach ubrań na zwłokach znaleźliśmy notatki w języku jidysz. Pisali: „Powiedzieli nam, że jedziemy do obozu pracy, ale to było kłamstwo. Pomścijcie naszą śmierć!” Później, kiedy dołączyłam do partyzantów i przeszłam przez Polskę, Niemcy i Czechosłowację, często myślałam o tych notatkach. Stały się dla mnie źródłem inspiracji i zachęty”.
Życie po wojnie i świadectwa.
Wyszła za mąż za Czecha, żołnierza walczącego w szeregach korpusu generała Svobody. Ślub odbył się w Czechosłowacji. Następnie wraz z mężem wyemigrowała do Izraela, gdzie urodziła trójkę dzieci. W Izraelu mieszkała do końca życia, zmarła w Gederze w grudniu 1988 roku.
Hela Felenbaum-Weiss zeznawała jako świadek w procesie Karla Frenzela. Była również świadkiem zbrodni dokonanych przez Gustava Wagnera, między innymi zabicia chorego mężczyzny, który nie był w stanie uczestniczyć w apelu. Gustava Wagnera opisywała jako „niebezpiecznego sadystę”.
Jej świadectwo zostało opublikowane w książce autorstwa Miriam Novitch, wydanej pod tytułem "Sobibor – Camp of Death and Revolt" w 1979 roku w Tel Awiwie.
Historię Heli opisał również Richard Rashke w książce pod tytułem "Escape from Sobibor" oraz Chris Webb w publikacji "Sobibor Death Camp: History, Biographies, Remembrance".

</doc>
<doc id="4704281" url="https://pl.wikipedia.org/wiki?curid=4704281" title="Per capita">
Per capita

Per capita – łacińskie wyrażenie przyimkowe oznaczające po polsku „dla każdej głowy”, w potocznym użyciu jako „na osobę”. Wyrażenie to jest powszechnie używane w statystyce i naukach społecznych, również w statystykach rządowych i wskaźnikach ekonomicznych.

</doc>
<doc id="4704285" url="https://pl.wikipedia.org/wiki?curid=4704285" title="Roman Głowacki">
Roman Głowacki

Roman Marian Głowacki (ur. 1929, zm. 16 stycznia 2020) – polski specjalista w zakresie marketingu, profesor zwyczajny nauk ekonomicznych.
Życiorys.
Studiował w Szkole Głównej Handlowej, oraz w Akademii Handlowej w Krakowie, a także w Harvard Business School. Obronił pracę doktorską, następnie uzyskał stopień doktora habilitowanego. W 1972 nadano mu tytuł profesora w zakresie nauk ekonomicznych. Piastował funkcję profesora zwyczajnego i kierownika w Katedrze Marketingu na Wydziale Zarządzania Uniwersytetu Warszawskiego.
Prof. Głowacki prowadził również przez 8 lat wykłady na uczelniach amerykańskich. Lata 1993–98 poświęcił na tworzenie Central and Eastern European Teachers Program (z inicjatywy Harvard Business School), którego celem był poprawa kwalifikacji wykładowców przedmiotów menedżerskich (szczególny nacisk kładziono na ekonomię wolnorynkową, która była dotąd nieznana dla krajów stosujących dotychczas gospodarkę centralnie planowaną). Autor lub współautor ponad 300 publikacji naukowych (w tym kilkunastu książek).
W 2007 dołączył do Rady Naukowej Narodowego Banku Polskiego.
Zmarł 16 stycznia 2020. Jest pochowany na cmentarzu Powązkowskim (kwatera 7-4-17).

</doc>
<doc id="4704288" url="https://pl.wikipedia.org/wiki?curid=4704288" title="Bogdan Andrzejewski">
Bogdan Andrzejewski

Bogdan Andrzejewski (ur. 4 lutego 1918 w Poznaniu, zm. 27 września 1994 w Warszawie) – polski inżynier mechanik, specjalista w zakresie maszyn rolniczych.
Życiorys.
Syn Mieczysława i Władysławy z domu Gazińskiej. W 1936 ukończył Gimnazjum im. Adama Mickiewicza w Poznaniu i rozpoczął studia w Wyższej Szkole Budowy Maszyn, naukę przerwał wybuch II wojny światowej. Podczas mobilizacji w sierpniu 1939 odbywał praktykę w warszawskiej Fabryce Karabinów, zgłosił się wówczas ochotniczo do służby wojskowej i walczył w obronie Warszawy, był ranny w nogę i uniknął aresztowania. W 1940 powrócił do Poznania, rok później przedostał się do Generalnego Gubernatorstwa i pracował jako monter objazdowy ciągników i maszyn rolniczych w Radomiu i Jędrzejowie. Po zakończeniu wojny przeniósł się do Łodzi, gdzie pracował w spółdzielni Społem jako kierownik działu maszyn rolniczych. W 1947 wrócił na rok do Poznania, gdzie dokończył studia w Szkole Inżynierskiej, w 1948 uzyskał dyplom inżyniera i rozpoczął pracę w Centralnym Biurze Konstrukcyjnym nr 3, gdzie kierował Działem Normalizacji. W 1949 powrócił do Łodzi, gdzie do 1952 kierował Działem Kontroli Technicznej w Zjednoczeniu Przemysłu Maszyn Rolniczych. W październiku 1952 został przeniesiony do filii Centralnego Biura Konstrukcyjnego nr 3 i ponownie kierował Działem Normalizacji. W lutym 1954 Centralny Zarząd Przemysłu Maszyn Rolniczych został przeniesiony do Warszawy, w związku z tym Bogdan Andrzejewski z rodziną zamieszkał w stolicy, gdzie objął stanowisko kierownika Działu Kontroli Technicznej. Od lipca 1954 do marca 1957 był pierwszym redaktorem naczelnym wydawanego przez SIMP czasopisma "Maszyny Rolnicze", następnie pozostał w redakcji jako członek Rady Programowej. W 1959 został naczelnikiem Wydziału Produkcji Zjednoczenia Przemysłu Ciągników i Maszyn Rolniczych, w 1965 otrzymał służbowe przeniesienie do Centrali Handlowej Sprzętu Rolniczego, gdzie przez 17 lat zajmował stanowisko Zastępcy Dyrektora ds. Obsługi Techniczno-Handlowej.

</doc>
<doc id="4704289" url="https://pl.wikipedia.org/wiki?curid=4704289" title="Hwang Sun-mi">
Hwang Sun-mi

Hwang Sun-mi (; ur. 1963 w Hongseong, Chungcheong Południowy) – południowokoreańska autorka literatury dla dzieci.
Ze względu na ubóstwo swojej rodziny nie mogła uczęszczać do gimnazjum, ale dzięki uprzejmości lokalnego nauczyciela uzyskała otwarty dostęp do szkolnych książek i zdała egzamin do liceum. Studiowała twórcze pisanie w Seoul Institute of the Arts i na Uniwersytecie w Gwangju. Jest także absolwentką Uniwersytetu Chung-Ang.
Zadebiutowała w 1995. Jest autorką ponad 50 książek. Jedną z jej publikacji dla dzieci wydanych w Korei ilustrowała Iwona Chmielewska. Jej najsłynniejszą książką jest współczesna baśń "O kurze, która opuściła podwórze" (2000) opisująca losy kury, która chce uciec z fermy i móc wychować własne potomstwo. Autorka w posłowiu zaznaczyła, że motywacją do napisania książki był ciężki los jej ojca, który spędził życie w ubóstwie. Publikację przetłumaczono na 27 języków (tłum. pol.: Edyta Matejko-Paszkowska i Choi Sung Eun) i sprzedano w ponad dwóch milionach egzemplarzy. Na podstawie tej baśni powstały adaptacja teatralna, przedstawienie lalkarskie, musical i film animowany (2011), który pobił rekord oglądalności animacji w Korei.
Hwang Sun-mi mieszka w Seulu, gdzie pracuje jako wykładowczyni kontraktowa.

</doc>
<doc id="4704291" url="https://pl.wikipedia.org/wiki?curid=4704291" title="Mark Napier">
Mark Napier

Mark Napier – jeden z wczesnych twórców Internetu i pionier sztuki cyfrowej i internetowej (net.art) w Stanach Zjednoczonych. Znany z tworzenia interaktywnych dzieł sztuki online, które podważają tradycyjne definicje sztuki. Używa kodu jako wyrazistej formy, a Internetu jako przestrzeni wystawienniczej dla dzieł i laboratorium dla ich tworzenia. Mark Napier opracował swoje pierwsze aplikacje internetowe do danych finansowych w 1996 roku. Jest autorem własnej strony internetowej, która jednocześnie, jako studio online, pozwala na śledzenie i uczestniczenie w jego artystycznej działalności.
Życie prywatne i edukacja.
Mark Napier urodził się w 1961 roku w Springfield, New Jersey. W 1984 roku ukończył z tytułem licencjata sztuk pięknych Uniwersytet Syracuse. Obecnie mieszka i pracuje jako konsultant do spraw finansowych w Nowym Jorku. Początkowo pracował jako programista samouk na rynkach finansowych w Nowym Jorku. W 1995 roku wprowadzony w tajniki tworzenia stron internetowych zaczął tworzyć własne strony internetowe i zaczął eksperymentować z hipertekstem. Na swojej stronie The Distorted Barbie stworzył rodzinę photoshopped barbie, czym naraził się firmie Mattel.
Twórczość.
W 1997 roku Mark Napier stworzył swoje studio interaktywnej pracy, w którym wykorzystywał oprogramowanie jako medium. Eksperymentował z takimi utworami jak Digital Landfill i Internet shredder 1.0 (1998). Oba utwory zostały uwzględnione w przełomowym programie „net_condition” w ZKM w Karlsruhe i przyciągnęły uwagę krytyczną. W ciągu następnych pięciu lat Napier badał sieciowe środowisko oprogramowania, tworząc prace, które podważyły definicję obiektu sztuki. Do istotnych cech jego utworów należą: 1. odbiorca/widz może zmienić dzieło 2. dzieło reaguje na odbiorcę/widza 3. praca z dziełem polega na wprowadzaniu zmian przez widza/odbiorcę 4. sztuka jest masowo publiczna i może być zmieniona przez każdego, kto ma dostęp do sieci.
Utwory te istnieją częściowo jako przedstawienia, częściowo jako miejsca odwiedzane przez widza, częściowo jako kompozycje, takie jak muzyka, które zachowują się inaczej i zmieniają w zależności od okoliczności, w których są odtwarzane. Nadrzędnym doświadczeniem jest to, że przedmiot artystyczny jest bezcielesny, istnieje w wielu miejscach jednocześnie, a wielu autorów przyczynia się do powstawania i zmian dzieła, bez wyraźnego punktu końcowego. Grafika znajduje się w algorytmie, procesie, który przejawia się w niekończącej się serii wystąpień na ekranie.
W 2013 roku Napier stworzył aplikację na Androida (Kaarme Scholarship Search), która umożliwiła osobom wyszukującym zarówno studia, jak i stypendia. Ta aplikacja zapewnia uczniom szkół średnich witrynę podobną do LinkedIn, na której mogą łączyć się ze szkołami wyższymi, doradcami i znajdować zasoby potrzebne do zdobycia wykształcenia. Projekt ten był pierwszym krokiem firmy w kierunku aplikacji mobilnych, które są technologią o kluczowym znaczeniu dla demograficznej szkoły średniej.
Napier otrzymywał granty od Creative Capital, NYFA i Greenwall Foundation. Otrzymał także zlecenie na tworzenie dzieł dla SFMOMA, Whitney Museum i Guggenheim. Prace Napiera były także wystawiane w Centre Pompidou, PS1, Walker Arts Center, Ars Electronica, The Kitchen, Kunstlerhaus Vienna, Transmediale, Bard College, Princeton Art Museum, ASCII Digital Festival, Galerii Bitform w Seulu i La Villette w Paryżu.

</doc>
<doc id="4704295" url="https://pl.wikipedia.org/wiki?curid=4704295" title="Ron Dellums">
Ron Dellums

Ronald Vernie „Ron” Dellums (ur. 24 listopada 1935 w Oakland, zm. 30 lipca 2018 w Waszyngtonie) – amerykański polityk, członek Partii Demokratycznej.
Działalność polityczna.
W okresie od 3 stycznia 1971 do 3 stycznia 1975 przez dwie kadencje był przedstawicielem 7. okręgu, następnie przez dziewięć kadencji 8. okręgu, a od 3 stycznia 1993 do 6 lutego 1998, kiedy zrezygnował, przez trzy kadencje przedstawicielem 9. okręgu wyborczego w stanie Kalifornia w Izbie Reprezentantów Stanów Zjednoczonych. Od 8 stycznia 2007 do 3 stycznia 2011 był burmistrzem Oakland.

</doc>
<doc id="4704299" url="https://pl.wikipedia.org/wiki?curid=4704299" title="Kościół San Fantin">
Kościół San Fantin

Kościół San Fantin (nazwa w języku weneckim, wł. chiesa di San Fantino Martire, pl. kościół św. Fantinusa) – rzymskokatolicki kościół w Wenecji, w dzielnicy (sestiere) SanMarco. Administracyjnie należy do Patriarchatu Wenecji. Jest kościołem rektorskim w parafii San Moisè, wchodzącej w skład dekanatu San Marco - Castello.
Historia.
Według Pivy kościół San Fantin został zbudowany już w 850 roku, jednak większość źródeł datuje jego wzniesienie na 996 rok, wymieniając jako inicjatorów szlacheckie rody Barozzi, Aldicina i Equila. Najwcześniejsze dokumenty dotyczące kościoła pochodzą z 1127 roku. Data budowy świątyni wydaje się niepewna, równie niejasne są też okoliczności erygowania przy nim parafii, musiało to jednak mieć miejsce najpóźniej w XI wieku, kiedy to w mieście ustalony został cywilny i kościelny podział administracyjny. Parafie zarządzane były przez proboszczów lub kolegia kapłanów (kapituły). Kilkakrotnie niszczony przez ogień kościół został odbudowany pod koniec XII wieku z inicjatywy rodziny Pisani, która przy tej okazji przekazała kościołowi w darze cudami słynącą ikonę Maryi Dziewicy. W XV wieku został przebudowany na świątynię trzynawową, co wyraźnie widać na mapie Jacopa de’ Barbari. W 1506 roku kościół ten został rozebrany, a w roku następnym rozpoczęto wznoszenie nowego obiektu zgodnie z zapisem testamentowym kardynała Giovanniego Battisty Zena i według projektu Antonia Abbondi, który pracował nad nim aż do swojej śmierci w 1549 roku. Wówczas to budowę przejął Jacopo Sansovino (przy pomocy Alessandra Vittorii), projektując kopułową apsydę. Według późniejszych badań kościół mógł być zaprojektowany przez Pietra Lombarda, natomiast prace budowlane prowadzili Sebastiano Mariani, Antonio Abbondi i Antonio Sorella. 
Budynek ten ukończono w 1564 roku. Był to kościół cechowy Scaleteri (sprzedawców ciastek i słodyczy), którzy za swego patrona obrali św. Fantinusa. W XVIII wieku kościół został podniesiony do rangi kolegiaty.
Na mocy dekretu napoleońskiego Królestwa Włoch z 5 czerwca 1805 roku (oraz kolejnych dekretów) zainicjowano w Wenecji proces kasat i przekształceń kościołów i klasztorów oraz zmian granic parafii. W 1807 roku parafia San Fantino została zniesiona, a jej terytorium włączono do parafii San Moisè; kościół został zdegradowany do rangi kościoła filialnego, utracił też status kolegiaty. W 1810 roku znalazł się granicach parafii Santa Maria del Giglio, a w 1967 roku ponownie w San Moisè.
Z powodu problemów ze statyką prezbiterium kościół został wyłączony z kultu. Jednak przestrzeń prezbiterium może być wykorzystywane na potrzeby wystawiennicze.
W 2018 roku, po dekadach renowacji, kościół został ponownie otwarty dla publiczności. Dla uczczenia 500. rocznicy urodzin Jacopa Tintoretta, Muzeum Puszkina i Stella Art Foundation w Moskwie zorganizowały w kościele w dniach od 11 maja 2019 do 11 września 2019 roku wystawę multimedialną "There is a beginning in the end", w ramach której pokazano prace takich artystów jak: Dmitrij Krymow, Irina Nachowa, Gary Hill i Emilio Vedova.
Architektura.
Kościół San Fantin usytuowany jest wśród gęstej zabudowy, jedynie jego fasada wychodzi na plac San Fantin. Zewnętrzna część, zaprojektowana przez Antonia Abbondi, jest podzielona na dwie kondygnacje kamiennym gzymsem, wspartym na narożnych konsolach; kondygnacja dolna jest pokryta kamiennymi płytami, górna natomiast otynkowana i przepruta dużymi oknami termalnymi. Fasadę nad głównym wejściem wieńczy krzywoliniowy szczyt.
Wnętrze.
Założenie podejmuje schemat architektoniczny kościoła San Salvador, jakkolwiek w uproszczonej formie, gdzie której zamiast trzech kopuł zrealizowano sklepienie krzyżowe. Wnętrze jest trzynawowe. Korpus nawowy poprzedza kwadratowa kruchta z trzema wejściami z każdej strony, a zamyka kwadratowe prezbiterium przykryte kopułą wspartą na czterech kolumnach korynckich i zamknięte półkolistą apsydą z kryptą poniżej.
Wśród relikwii przechowywanych w kościele znajduje się ciało św. Marcelliny (starszej siostry św. Ambrożego) i kość ramieniowa św. Tryfona.
Prezbiterium.
Prezbiterium jest dziełem Sansovina. Na ołtarzu głównym ustawione są dwa marmurowe posągi dłuta Giuseppe Torretta: "Św. Fantinus" i "Św. Marta", oba z 1756 roku. Na lewej ścianie wisi wielkowymiarowe płótno Palmy młodszego "Doża Alvise Mocenigo dziękujący Matce Bożej za zwycięstwo pod Lepanto". Na prawej ścianie znajduje się urna z prochami Bernardina Martiniego, a nad drzwiami do zakrystii – urna z prochami Vinciguerry Dandola, wykwintne dzieło pracowni Tullia Lombarda. W sąsiedztwie drzwi wisi obraz "Św. Rodzina", prawdopodobnie pędzla Francesca Bissola. 
Korpus nawowy.
Nawa prawa.
Nad bocznym wejściem wisi wielkowymiarowe płótno Josepha Heintza młodszego "Święci Jan Ewangelista, Roch i Teodor błagający w obecności proboszcza Giovanniego Pomelli Maryję Dziewicę o przerwanie zarazy w 1630 roku". W ramieniu transeptu znajduje się "Zdjęcie z Krzyża" Palmy młodszego (zdobiące dawniej ołtarz główny). Ołtarz boczny wypełnia obraz Madonna z "Dzieciątkiem", umieszczony na złotym tle, dzieło artysty wenecko-kreteńskiego, prawdopodobnie z XVI wieku. Nad nim, w lunecie umieszczony jest XVIII-wieczny obraz "Zaśnięcie św. Józefa". Ołtarz zdobi obraz "Jezuita i kanonik adorujący Najświętsze Serce", dzieło Liberale Cozzy z 1815 roku. Na końcu nawy znajduje eis pomnik Paresana Paresaniego.
Nawa lewa.
Na ścianie lewego transeptu wisi "Ukrzyżowanie" Leonarda Corony. Przy drzwiach znajduje się XII-wieczna kropielnica z greckiego marmuru, a nad drzwiami – obraz "Ostatnia Wieczerza" Andrei Vincentina. W ołtarzu umieszczone jest płótno "Nawiedzenie" Sante Perandy. Na ścianie wisi obraz "Św. Kajetan z Thieny przed Dziewicą Maryją" Alberta Calvettiego.
Kruchta i ściana frontowa.
Na ścianie kruchty wisi obraz "Zwiastowanie" pędzla Cesare dalle Ninfe. Nad wejściem do nawy głównej znajduje się marmurowy chór muzyczny z 1563 roku, będący przypuszczalnie dziełem Sansovina. Umieszczono na nim XVIII-wieczne organy.

</doc>
<doc id="4704300" url="https://pl.wikipedia.org/wiki?curid=4704300" title="Too Much (zespół muzyczny)">
Too Much (zespół muzyczny)

Too Much – japoński hard rockowy zespół muzyczny działający od 1970 do 1971 r.
Zespół założył w 1970 r. gitarzysta z Kobe Tsutomu Ogawa (wł. Junio Nakahara), który zaangażował do współpracy wokalistę Juni Rusha i Hideya Kobayashi i Aoki Masayuki. Latem 1970 r. muzycy podpisali umowę z Atlantic Records i zaczęli nagrywać własne utwory, które były dobrze przyjmowane przez publiczność na koncertach. Grupa wydała jeden album "Too Much" (1971 r.), pozytywnie przyjęty przez publiczność i krytyków. Zaraz po wydaniu albumu zespół uległ rozwiązaniu.

</doc>
<doc id="4704307" url="https://pl.wikipedia.org/wiki?curid=4704307" title="Stadion Metalac">
Stadion Metalac

Stadion Metalac – stadion piłkarski w Gornjim Milanovacu, w Serbii. Został otwarty we wrześniu 2012 roku. Może pomieścić 4600 widzów. Swoje spotkania rozgrywają na nim piłkarze klubu Metalac Gornji Milanovac.
W 2009 roku klub piłkarski Metalac Gornji Milanovac odniósł historyczny sukces, awansując po raz pierwszy w historii do najwyższej klasy rozgrywkowej. Dotąd zespół swoje spotkania rozgrywał na stadionie „kraj Despotovice”, jednak z powodu niespełniania przez ten obiekt wymogów licencyjnych po awansie do Super ligi klub musiał swoje domowe spotkania rozgrywać na stadionie „Čika Dača” w Kragujevacu. W październiku 2011 roku rozpoczęto więc budowę nowego stadionu w Gornjim Milanovacu (tuż obok stadionu „kraj Despotovice”). Koszt budowy wyniósł 3 mln €, a głównym sponsorem była firma Metalac a.d. Otwarcie areny miało miejsce we wrześniu 2012 roku. Nowy obiekt jest typowo piłkarskim stadionem, posiada zadaszoną trybunę główną od strony zachodniej i mniejszą, również zadaszoną trybunę po przeciwległej stronie boiska. Po stronie północnej, za bramką także znajdują się nieduże trybuny. Łączna pojemność obiektu wynosi 4600 widzów. Stadion wyposażony jest w sztuczne oświetlenie o natężeniu 1400 luksów.
11 maja 2016 roku na stadionie rozegrano mecz finałowy piłkarskiego Pucharu Serbii (Partizan Belgrad – Javor Ivanjica 2:0).

</doc>
<doc id="4704308" url="https://pl.wikipedia.org/wiki?curid=4704308" title="Stanisław Pierzchlewski">
Stanisław Pierzchlewski

Stanisław Pierzchlewski (ur. 11 stycznia 1916 w Kole, zm. 8 października 1943 na północnym Atlantyku) – kapitan marynarki wojennej i oficer pokładowy okrętów nawodnych i podwodnych.
Wykształcenie.
Urodził się 11 stycznia 1916 w Kole jako drugi syn Józefa Pierzchlewskiego i Cecylii z domu Wineckiej. Wraz z rodzicami przeniósł się do Kalisza. W 1934 złożył egzamin dojrzałości w Państwowym Gimnazjum im. Tadeusza Kościuszki w Kaliszu. W trakcie nauki angażował się w działalność sportową i społeczną, był m.in. sekretarzem redakcji gazetki szkolnej „Świt”.
W 1937 ukończył Wydział Mechaniczny Szkoły Podchorążych Marynarki Wojennej w Toruniu, otrzymując wówczas stopień podporucznika marynarki. W okresie stażu oficerskiego pełnił służbę na ORP „Wilja”, ORP „Wicher”, ORP „Wilk”, ORP „Bałtyk”, oraz w bazie Morskiego Dywizjonu Lotniczego w Pucku.
Służba wojskowa.
20 marca 1939 objął funkcję II oficera mechanika na okręcie podwodnym ORP „Orzeł”. Służba na nim z uwagi na staranną selekcję załogi stanowiła wyróżnienie.
Służba na ORP „Orzeł”
4 września 1939 ORP „Orzeł” został uszkodzony. 14 września okręt przybił do neutralnego Tallinna celem usunięcia uszkodzeń. Dzień później ORP „Orzeł” został internowany, rozbrojony, a mapy nawigacyjne – zarekwirowane. W nocy z 17 na 18 września 1939 roku załodze udało się mimo ostrzału wyprowadzić okręt z portu. Ucieczka ta była możliwa dzięki samodzielnie opracowanym mapom, które zostały wykonane przez oficera nawigacyjnego okrętu, podporucznika Mariana Mokrskiego na podstawie spisu latarni morskich. Podporucznik Stanisław Pierzchlewski, mając odpowiedni zasób wiedzy po niedawno ukończonej szkole podchorążych, również miał swój czynny udział w opracowywaniu tych map.
W październiku 1939 okręt dopłynął do Wielkiej Brytanii, gdzie został poddany niezbędnym pracom remontowym. 16 listopada 1939 Wódz Naczelny, generał Władysław Sikorski, dokonał dekoracji orderami zasłużonych członków załogi ORP „Orzeł”. Wśród wyróżnionych znalazł się podporucznik Stanisław Pierzchlewski, odznaczony Krzyżem Walecznych.
Służba na ORP „Burza”
Z dniem 6 marca 1940 roku podporucznik Stanisław Pierzchlewski został przeniesiony, rozkazem kontradmirała Jerzego Świrskiego na ORP „Burza” i objął na nim stanowisko II oficera mechanika. Na okręcie tym brał udział w akcjach patrolowania Morza Północnego, eskortowaniu konwojów oraz osłonie portów przed atakami niemieckiego lotnictwa. 3 maja 1940 otrzymał awans na stopień porucznika marynarki.
Służba na ORP „Krakowiak”
22 maja 1941 został przeniesiony na niszczyciel ORP „Krakowiak” (wypożyczony przez Admiralicję Brytyjską Polskiej Marynarce Wojennej) na stanowisko oficera mechanika. W grudniu 1941 brał udział w rajdzie na niemiecka bazę Lofoten. Następnego roku eskortował konwoje na Atlantyku. W lipcu 1942 roku eskortował lądujące na Sycylii wojska alianckie (operacja Husky).
Służba na ORP „Orkan”
20 września 1942 otrzymał rozkaz przeniesienia na nowy niszczyciel ORP „Orkan” i objęcia funkcji I oficera mechanika. Okręt ten uczestniczył głównie w działaniach osłonowych konwojów zdążających do ZSRR. 3 maja 1943 Pierzchlewski otrzymał awans na stopień kapitana marynarki. 
8 października 1943 ORP „Orkan” został trafiony przez niemiecki okręt podwodny U-378 torpedą akustyczną w rufę, co spowodowało rozbicie zbiorników z ropą i rozległy pożar. Doprowadziło to do zatonięcia okrętu i śmierci większości załogi. Kapitan Stanisław Pierzchlewski, według relacji ocalałych w chwili trafienia, znajdował się w maszynowni okrętu, nie mając szans na ocalenie.

</doc>
<doc id="4704309" url="https://pl.wikipedia.org/wiki?curid=4704309" title="Stadion FK Metalac">
Stadion FK Metalac



</doc>
<doc id="4704313" url="https://pl.wikipedia.org/wiki?curid=4704313" title="Myron Bander">
Myron Bander

Myron Bander (ur. w Bełżycach, zm. w Fort Lauderdale) – amerykański astrofizyk polsko-żydowskiego pochodzenia, ocalony z Holocaustu.
Ocalenie z Holocaustu.
Urodził się w Bełżycach, w rodzinie Eliasa, lekarza, i Reginy z domu Zielonka. W młodości mieszkał wraz z rodziną w Borysławiu. Po rozpoczęciu niemieckiej okupacji Banderowie zostali uwięzieni w getcie. Pomagała im wówczas rodzina Krzyształowskich, której głowa, Józef, był przed wojną pacjentem Eliasa. Do lata 1943 roku Niemcy zlikwidowali getto i wymordowali większość borysławskich Żydów. Niedługo po tych wydarzeniach Krzyształowscy przyjęli pod swój dach Myrona i jego rodziców. Banderowie przetrwali ukryci w specjalnie zaadaptowanym strychu do sierpnia 1944, kiedy do Borysławia wkroczyła Armia Czerwona.
Po wkroczeniu Sowietów Elias Bander natychmiast zaczął w Borysławiu organizować szpital. Po kilku miesiącach rodzina przeniosła się jednak do Łodzi, a następnie do Niemiec. W 1949 wyjechali do Stanów Zjednoczonych. Elias nostryfikował dyplom lekarski. W 1959 nawiązał kontakt z Krzyształowskimi. Zaprosili do USA Irenę Senderską-Rzońca (z d. Krzyształowską) wraz z wnukiem. Elias zmarł w 1975, Regina w 1984. W 2000, na wniosek Myrona, Krzyształowscy zostali odznaczeni medalami Sprawiedliwych wśród Narodów Świata nr 9077.
Kariera naukowa.
W USA uczęszczał do szkoły średniej Brooklyn Tech. Uzyskał na Uniwersytecie Columbia tytuł Bachelor of Science z fizyki w 1958, a rok później tytuł Master of Science. Doktoryzował się w 1962 na podstawie pracy o rozpadzie mionów na elektrony. Odbywał staże naukowe w CERN, na Uniwersytecie Kopenhaskim, Uniwersytecie Paryskim (1962–1963) i w Stanford Linear Accelerator Center (1963–1966).
W lipcu 1966 rozpoczął pracę jako adiunkt (assistant professor) na Uniwersytecie Kalifornijskim w Irvine. Związany z tamtejszymi Katedrami Systemu Nauk o Ziemi (Department of Earth System Science) oraz Fizyki i Kosmologii Astronomii (Department of Physics and Astronomy’s Cosmology). Pełnił liczne funkcje: dwukrotnie kierował Instytutem Fizyki i Astronomii (1978–1980; 1992–1995), był dziekanem School of Physical Sciences (1980–1986). Członek Amerykańskiego Towarzystwa Fizycznego. Współpracował także z naukowcami izraelskimi – zasiadał w zarządzie Amerykańskiego Komitetu Instytutu Naukowego Weizmana (1986–2001).
W ramach fizyki teoretycznej zajmował się cząstkami elementarnymi, kwantowej teorii pola, mechaniką statystyczną, ogólną teorią względności. Za najbardziej znaczące publikacje Bandera uznaje się "CP Noninvariance in the Decays of Heavy Charged Quark Systems" z 1979 (wspólnie z Dennisem Silvermanem i Amarjitem Sonim) oraz "Constraint on the Mass Scale of a Left-Right-Symmetric Electroweak Theory from the KL – KS Mass Difference" z 1982 (wspólnie z Gregorym Beallem i A. Sonim).
Zmarł w 2012 na atak serca. Został pochowany w Newport Beach w dzielnicy Corona del Mar. Jego żona, Carol Bander z domu Heimberg (zm. 2018), była profesorem germanistyki. Ich wspólną pasją były podróże, odwiedzili razem przeszło sto państw.

</doc>
<doc id="4704314" url="https://pl.wikipedia.org/wiki?curid=4704314" title="Rudolf Gerke">
Rudolf Gerke

Rudolf Gerke (ur. 27 stycznia 1914 w Brześciu Kujawskim, zm. 28 marca 1994 w Warszawie) – polski inżynier mechanik, specjalista w zakresie maszyn rolniczych.
Życiorys.
W 1931 ukończył szkołę średnią i rozpoczął studia na Politechnice Warszawskiej, które przerwał w 1934, a następnie odbył roczną służbę wojskową. Od 1935 studiował na Wydziale Teologii Ewangelickiej Uniwersytetu Warszawskiego, w 1939 uzyskał dyplom ukończenia. Podczas II wojny światowej uczestniczył w konspiracji, był żołnierzem Armii Krajowej. W 1945 rozpoczął pracę w Zjednoczeniu Przemysłu Maszyn Rolniczych, gdzie pełnił funkcję naczelnika wydziału, głównego specjalisty ds. technicznych. W 1946 został aresztowany za przynależność do Armii Krajowej i był więziony w Łodzi i Mińsku Mazowieckim. Po wyjściu na wolność powrócił do pracy w Zjednoczeniu, gdzie został głównym inżynierem oraz naczelnym specjalistą ds. nowych uruchomień. Równocześnie wznowił studia mechaniczne na Politechnice Warszawskiej, w 1959 uzyskał tytuł inżyniera mechanika, a w 1961 magistra inżyniera mechanika. Od 1957 był redaktorem naczelnym czasopisma "Maszyny Rolnicze", dwa lata później doprowadził do przemianowania czasopisma z kwartalnika w dwumiesięcznik. W 1959 był organizatorem Biura Pełnomocnika Rządu ds. zaopatrzenia rolnictwa w maszyny i urządzenia techniczne, pełnił tam do 1966 funkcję kierownika. W 1974 został zastępcą dyrektora ds. prognozowania i rozwoju w Przemysłowym Instytucie Maszyn Rolniczych i piastował ta funkcję do przejścia na emeryturę w 1981. W 1987 przestał pełnić funkcję redaktora naczelnika miesięcznika "Maszyny Rolnicze", został wówczas powołany na członka honorowego Rady Programowej.
Pochowany na Cmentarzu ewangelicko-augsburskim w Warszawie (aleja 65/1/12).

</doc>
<doc id="4704329" url="https://pl.wikipedia.org/wiki?curid=4704329" title="Bojdaty">
Bojdaty

Bojdaty (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Roś.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Tereszki.
Urodził tu się białoruski działacz niepodległościowy Józef Najdziuk.

</doc>
<doc id="4704331" url="https://pl.wikipedia.org/wiki?curid=4704331" title="Zespół Pieśni i Tańca „Szczecinianie”">
Zespół Pieśni i Tańca „Szczecinianie”

Zespół Pieśni i Tańca „Szczecinianie” – polski, folklorystyczny zespół muzyczno-taneczny działający w Szczecinie.
Zespół powstał na początku XXI w. Początkowo liczył sześciu tancerzy. Obecnie składa się z ok. 200 artystów, podzielonych na kilka grup wiekowych (grupa dziecięca, młodzieżowa, studencka, dorosłych, seniorów). Zespół posiada własną kapelę. Zespół wykonuje tańce i pieśni kaszubskie, krakowskie, lubelskie, łowickie, rzeszowskie, spiskie, żywieckie, śląskie oraz rybackie, pasterskie i narodowe.
Zespół posiada tytuł „Honorowego Ambasadora Szczecina” (od 2013 r.) oraz tytuł Zespołu Reprezentacyjnego Pomorza Zachodniego (od 2018 r.), a także certyfikat CIOFF (International Council of Organizations of Folklore Festivals and Folk Arts).
Zespół koncertuje w kraju i za granicą (m.in. w styczniu 2020 wziął udział w festiwalu folklorystycznym w Indiach).

</doc>
<doc id="4704333" url="https://pl.wikipedia.org/wiki?curid=4704333" title="Parówki po brzesku">
Parówki po brzesku

Parówki po brzesku – potrawa kuchni białoruskiej, odmiana parówek w cieście.
Danie to smażone na głębokim tłuszczu parówki, które przed smażeniem macza się w cieście przygotowanym z żółtek z dodatkiem soli, mąki, oleju, a także mleka i ubitych na pianę białek. Parówki podaje się z dodatkiem różnych surówek.

</doc>
<doc id="4704334" url="https://pl.wikipedia.org/wiki?curid=4704334" title="Wiechotnica">
Wiechotnica

Wiechotnica (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Roś.
W dwudziestoleciu międzywojennym leżała w Polsce, w województwie białostockim, w powiecie wołkowyskim, w gminie Roś.

</doc>
<doc id="4704338" url="https://pl.wikipedia.org/wiki?curid=4704338" title="Rozbiał">
Rozbiał

Rozbiał ("Mesua" L.) – rodzaj roślin z rodziny gumiakowatych ("Calophyllaceae"). Obejmuje 5–7 gatunków. Cztery z nich są endemitami Ghatów Zachodnich w Indiach, a zasięg całego rodzaju obejmuje poza Półwyspem Indyjskim Sri Lankę, Półwysep Indochiński i Archipelag Malajski. Najszerzej rozprzestrzeniony gatunek – "Mesua ferrea" – jako introdukowany rośnie także w Chinach.
Drzewa z gatunku "Mesua ferrea" traktowane są jako święte w Indiach i w Wietnamie, gdzie sadzone są przy świątyniach. Jest to jedno z tzw. drzew żelaznych – jest tak twarde i ciężkie, że nie nadaje się do obróbki siekierami, lecz wyłącznie maszynowej. Wykorzystywane jest do wyrobu słupów, podkładów kolejowych i na fornir, dawniej wykonywano z niego włócznie. Pachnące kwiaty wykorzystywane są w lecznictwie, kosmetyce (w tym w przemyśle perfumeryjnym) oraz do aromatyzowania wypełnienia poduszek. Nasiona zawierają 79% oleju i stanowią główne źródło tego surowca dla ludu Dai. Ze względu na znaczenie użytkowe i ozdobne kwiaty gatunek "M. ferrea" jest popularnie uprawiany, zwłaszcza w Indiach i na Jawie.
Systematyka.
Rodzaj z rodziny gumiakowatych "Calophyllaceae". W dawniejszych systemach klasyfikacyjnych rodzaj zaliczany był do szeroko ujmowanej rodziny kluzjowatych "Clusiacaceae"/"Guttiferae".
Do rodzaju bywają włączane w niektórych ujęciach rośliny z rodzaju "Kayea" (ok. 75 gatunków z Azji Południowo-Wschodniej).

</doc>
<doc id="4704339" url="https://pl.wikipedia.org/wiki?curid=4704339" title="Mesua">
Mesua



</doc>
<doc id="4704341" url="https://pl.wikipedia.org/wiki?curid=4704341" title="Daniłowce (Białoruś)">
Daniłowce (Białoruś)

Daniłowce (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Roś.
Znajduje tu się przystanek kolejowy Daniłowce, położony na linii kolejowej Mosty – Wołkowysk.
Historia.
Dawniej w województwie trockim Rzeczypospolitej Obojga Narodów. W czasach zaborów w granicach Imperium Rosyjskiego, w guberni grodzieńskiej. W latach 1921–1939 wieś leżała w Polsce, w województwie białostockim, w powiecie grodzieńskim, w gminie Wołpa.
Według Powszechnego Spisu Ludności z 1921 roku zamieszkiwało tu 286 osób, 5 było wyznania rzymskokatolickiego, 281 prawosławnego. Jednocześnie 244 mieszkańców zadeklarowało polską przynależność narodową, 42 białoruską. Było tu 37 budynków mieszkalnych .
Miejscowość należała do parafii prawosławnej i rzymskokatolickiej w Wołpie. Podlegała pod Sąd Grodzki w Skidlu i Okręgowy w Grodnie; właściwy urząd pocztowy mieścił się w Wołpie.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. 22 lipca 1941 r. włączona w skład okręgu białostockiego III Rzeszy. W 1944 miejscowość została ponownie zajęta przez wojska sowieckie i włączona do obwodu grodzieńskiego Białoruskiej SRR.
Od 1991 wchodzi w skład Białorusi.

</doc>
<doc id="4704342" url="https://pl.wikipedia.org/wiki?curid=4704342" title="Jeffery Cohelan">
Jeffery Cohelan

Jeffery Cohelan (ur. 24 czerwca 1914 w San Francisco, zm. 15 lutego 1999 w Waszyngtonie) – amerykański polityk, członek Partii Demokratycznej.
Działalność polityczna.
W okresie od 3 stycznia 1959 do 3 stycznia 1971 przez sześć kadencji był przedstawicielem 7. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4704343" url="https://pl.wikipedia.org/wiki?curid=4704343" title="Marius Plinius">
Marius Plinius

Marius Plinius, Marius Kristian Plinius Rasmussen (ur. 20 lipca 1894 w Kopenhadze, zm. 26 sierpnia 1962 w Hellerup w aglomeracji Kopenhagi) – duński i polski manager żeglugowy.
Pracował w Kompanii Wschodnio-Azjatyckiej ("The East Asiatic Company Limited" - EAC, "Aktieselskabet Det Ostasiatiske Kompagni") w Kopenhadze, w której zajmował stanowisko kierownika linii bałtycko-amerykańskiej. Po utworzeniu przez jego firmę ze stroną polską Polskiego Transatlantyckiego Towarzystwa Okrętowego - PTTO ("Polish Transatlantic Shipping Company Limited") pełnił w niej funkcję zastępcy dyrektora zarządzającego (1930-1934), również te same stanowisko po zmianie nazwy spółki na Gdynia–Ameryka Linie Żeglugowe (1934-1939). W okresie II wojny światowej po przeniesieniu siedziby firmy do Londynu powierzono mu funkcję jej kuratora (1940-1945), zaś po powrocie do Gdyni stanowisko dyrektora zarządzającego GAL'u (1946-1949).

</doc>
<doc id="4704345" url="https://pl.wikipedia.org/wiki?curid=4704345" title="Bytomski Półmaraton">
Bytomski Półmaraton

Bytomski Półmaraton – coroczny bieg uliczny organizowany od 2009 roku we wrześniu na dystansie 21,0975 km w Bytomiu. Podczas pierwszej edycji start i meta biegu znajdowały się w bytomskiej dzielnicy Miechowice przy ulicy Jana Dzierżonia, a trasa prowadziła w kierunku dzielnicy Karb oraz Stolarzowice, gdzie miał miejsce nawrót. W latach 2010–2014 start i meta również były przy ulicy Dzierżonia jednak trasa miała dwie pętle i wiodła wyłącznie po terenie dzielnicy Miechowice. Od siódmej edycji nastąpiła zmiana trasy, która również posiada dwie pętle jednak start i meta znajdują się przy Centrum Handlowym „Plejada”.
Od 2010 roku towarzyszącym biegiem są zmagania na dystansie około 10,5 km, a od 2011 roku wśród uczestników którzy ukończą bieg losowany jest samochód osobowy. Dyrektorem biegu jest Michał Napierała.
W 2020 roku zawody się nie odbyły z powodu pandemii COVID-19.

</doc>
<doc id="4704346" url="https://pl.wikipedia.org/wiki?curid=4704346" title="Fotografia uliczna">
Fotografia uliczna

Fotografia uliczna – rodzaj fotografii, której tematem są przypadkowe, odpowiednio uchwycone ujęcia życia ulicznego. Jest to dyscyplina z pogranicza reportażu oraz fotografii artystycznej. Różni się ona od fotoreportażu ponieważ zazwyczaj nie dotyczy konkretnego wydarzenia. Zazwyczaj nie potrzeba wielu zdjęć aby przekazać jakąś treść. Na tego typu fotografii najczęściej przedstawieni są niepozowani ludzie w przestrzeni publicznej.
Przodownikiem fotografii ulicznej był Henri Cartier-Bresson. W 1952 roku opublikował książkę „Decydujący moment” (fr. "Images à la sauvette"), koncepcje w niej zawarte nakreśliły ramy fotografii ulicznej i spowodowały przewrót w historii fotografii. W Polsce fotografią uliczną zajmowali się m.in. Tadeusz Rolke oraz Tomasz Tomaszewski.
Problematyka zgodności z prawem fotografii ulicznej.
W zależności od państwa, fotografia uliczna może podlegać pewnym restrykcjom. W Polsce rozpowszechnianie wizerunku wymaga zezwolenia osoby na nim przedstawionej, chyba że osoba ta stanowi jedynie szczegół całości takiej jak: zgromadzenie, krajobraz czy publiczna impreza, lub jest powszechnie znana, a wizerunek uwieczniono w związku z pełnieniem przez nią funkcji publicznych. Niekiedy jednak nawet samo fotografowanie może naruszać dobra osobiste osoby fotografowanej. 

</doc>
<doc id="4704347" url="https://pl.wikipedia.org/wiki?curid=4704347" title="Półmaraton Bytomski">
Półmaraton Bytomski



</doc>
<doc id="4704351" url="https://pl.wikipedia.org/wiki?curid=4704351" title="Luis Pérez Raygoza">
Luis Pérez Raygoza

Luis Manuel Pérez Raygoza (ur. 21 sierpnia 1973 w Meksyku) – meksykański duchowny katolicki, biskup pomocniczy Miasta Meksyk od 2020.
Życiorys.
Prezbiterat.
Święcenia kapłańskie otrzymał 13 maja 2000 i został inkardynowany do archidiecezji meksykańskiej. Pracował głównie w stołecznym seminarium (m.in. jako prefekt oraz jako koordynator działu ds. duchowości). Był także m.in. proboszczem parafii św. Jacka oraz wikariuszem biskupim dla ówczesnego Wikariatu bł. Michała Augustyna Pro.
Episkopat.
25 stycznia 2020 papież Franciszek mianował go biskupem pomocniczym archidiecezji meksykańskiej, ze stolicą tytularną "Suava". Sakry udzielił mu 19 marca 2020 kardynał Carlos Aguiar Retes.

</doc>
<doc id="4704353" url="https://pl.wikipedia.org/wiki?curid=4704353" title="Héctor Mario Pérez Villarreal">
Héctor Mario Pérez Villarreal

Héctor Mario Pérez Villarreal (ur. 20 lutego 1970 w Monterrey) – meksykański duchowny katolicki, biskup pomocniczy Miasta Meksyk od 2020.
Życiorys.
Prezbiterat.
Święcenia kapłańskie otrzymał 9 stycznia 1999 i został inkardynowany do archidiecezji Monterrey. Był m.in. archidiecezjalnym duszpasterzem młodzieży, prefektem studiów i koordynatorem studiów w seminarium duchownym, a także szefem kurialnego departamentu ds. majątkowych.
Episkopat.
25 stycznia 2020 papież Franciszek mianował go biskupem pomocniczym archidiecezji meksykańskiej, ze stolicą tytularną "Bennefa". Sakry udzielił mu 19 marca 2020 kardynał Carlos Aguiar Retes.

</doc>
<doc id="4704354" url="https://pl.wikipedia.org/wiki?curid=4704354" title="Harbin Z-20">
Harbin Z-20

Harbin Z-20 – chiński średni śmigłowiec transportowy.
Historia.
Prace konstrukcyjne nad nowym średnim śmigłowcem transportowym rozpoczęto w 2006 roku. Maszyna swoją sylwetką przypomina amerykański Sikorsky UH-60 Black Hawk lub jego cywilną wersję Sikorsky S-70. Nie jest jasne w jakim stopniu chińscy konstruktorzy skopiowali amerykańską konstrukcję. Z całą pewnością mieli dostęp do zakupionych legalnie w latach 80. ubiegłego wieku 24 egzemplarzy S-70C-2. Z-20, w odróżnieniu od amerykańskiego pierwowzoru, dysponuje większą pojemnością kabiny załogi i przedziału ładunkowego/desantowego. Wirnik główny posiada pięć łopat co poprawia charakterystyki lotne maszyny w wysokogórskich warunkach. Kolejną ułatwieniem operowania w rozrzedzonym, górskim powietrzu jest wyposażenie łopaty wirnika głównego w elektryczny system odladzania krawędzi natarcia. Śmigłowiec wyposażony jest w aktywny układ tłumienia drgań wirnika, cyfrowy układ sterowania typu fly-by-wire. Radar pogodowy, system łączności oparty na łączu satelitarnym. Pod kabiną, w części dziobowej umieszczono głowicę elektrooptyczną do obserwacji w podczerwieni (FLIR – Forward-Looking InfraRed) i noktowizor (PNVS – Pilot Night Vision System). Kabina pilotów wyposażona w duże wyświetlacze wielofunkcyjne. Silniki WZ-10 dysponują mocą większą niż te, zastosowane w amerykańskiej konstrukcji. Realizując zadania transportowe, śmigłowiec dysponuje ładownością wewnątrz kabiny rzędu 1,5 t. Na zewnętrznym podwieszeniu może unieść ładunek o masie 5 t. Prototyp śmigłowca oblatany został 23 grudnia 2013. W maju 2018 roku maszyna weszła do służby liniowej. Oficjalne przyjęcie śmigłowca na uzbrojenie ogłoszono 1 października 2019 w trakcie święta z okazji 70-lecia proklamowania Chińskiej Republiki Ludowej.
Obok wersji transportowej, rozwijana jest również morska wersja śmigłowca. Ma ona charakteryzować się możliwością składania łopat wirnika głównego, belki ogonowej oraz umieszczonego na jej końcu steru poziomego, który ma być składany ku górze. Planowane są co najmniej dwie wersję morskich śmigłowców. Pierwsza z nich, oznaczona jako Z-20F, ma być przeznaczona do realizacji zadań zwalczania okrętów podwodnych. Wyposażenie śmigłowca ma obejmować zanurzalny sonar, radar do obserwacji powierzchni morza. Radar posiada kilka anten umieszczonych pod kadłubem. System wspomagania lądowania i kotwiczenia maszyny na pokładzie okrętu. Z-20F ma możliwość transportowania podwieszanych pod kadłubem ładunków. Prawdopodobnie seryjne maszyny wejdą na uzbrojenie chińskich niszczycieli rakietowych typu 055. To na pokładzie jednego z nich, 3 lipca 2019 po raz pierwszy zaobserwowano makietę śmigłowca. W locie maszyna po raz pierwszy została zaobserwowana 10 października 2019. Z-20F ma być zdolny do przenoszenia uzbrojenia zdolnego do zwalczania niewielkich jednostek morskich, w rodzaju lekkich pocisków kierowanych lub dwóch torped Yu-9K, przenoszonych na zewnętrznych węzłach po bokach kadłuba. Drugą morską wersją śmigłowca ma być Z-20J, wielozadaniowa maszyna przeznaczona do realizacji zadań transportowych, poszukiwawczych, ratowniczych, rozpoznawczych.

</doc>
<doc id="4704359" url="https://pl.wikipedia.org/wiki?curid=4704359" title="Londyn ’70">
Londyn ’70

Londyn ’70 – polski zespół muzyczny wykonujący mieszankę gatunków Punkrock, Hard rock oraz Crossover. Założony w 1991 roku w Hajnówce przez wokalistę Zbyszka „Matkę” Łukianiuka, który pozostał jedynym stałym członkiem grupy. Grupa w swej twórczości porusza zagadnienia dnia codziennego.
Historia.
1991–1998.
Londyn ’70 powstał w Hajnówce w 1991 r. w składzie: Matka (gitara, wokal, teksty ), Zielak którego później zastąpił Bobik (perkusja) oraz kolejno trzech basistów (Jarosz, Aleks i Kondzius). Próby odbywały się w hajnowskim domu kultury „Górnik”. Pierwsza nazwa kapeli to Cyklon B, zamieniona po pewnym czasie na Londyn ’70. Nazwę Londyn ’70 wymyślił perkusista Marek Bobik. Zmiana nazwy z Cyklon B na Londyn ’70 miała na celu to, aby jeszcze mocniej podkreślić przywiązanie do korzeni punk rocka. Muzycznie zespół stara się nawiązywać do starych brytyjskich kapel punkowych z lat siedemdziesiątych i osiemdziesiątych dwudziestego wieku. W latach dziewięćdziesiątych dwudziestego wieku istniało w Hajnówce bardzo dużo różnych kapel rockowych i odbywało się wiele ciekawych koncertów. Londyn ’70 dość znacząco zapisał się w historii lokalnej sceny punkowej. W 1995 r. Londyn ’70 wygrał nagrodę sponsorów na I Przeglądzie Młodej Sceny „Zgrzyty” w Białymstoku. W tym samym roku powstało pierwsze demo (dwadzieścia najlepszych kawałków nagranych w bardzo słabej jakości). To jedyna pamiątka z tamtego okresu. Zawieszenie działalności zespołu nastąpiło w 1998 r.
Od 2009.
Od lipca 2009 r. Matka zaczął pokazywać się z hajnowskim zespołem Kuba Rozpruwacz. Wspólne koncerty i odgrzanie kilku starych, londyńskich kawałków przynoszą pozytywny efekt – druga nagroda na I Rockowisku Hajnówka. Pomysł na reaktywację zespołu narodził się podczas wspólnego koncertu zespołów Kuba Rozpruwacz i The Analogs w marcu 2012 r. w Białymstoku.
2012–2020.
Po dosłownie kilku próbach zespół w „odmłodzonym” składzie debiutuje na FMR Rockowisko Hajnówka, gdzie zdobywa nagrodę publiczności, oraz zaczyna intensywnie koncertować. Hajnowskie Rockowisko rozwiązuje koncertowy worek, a zespół zaczyna występować z takimi zespołami jak The Analogs, Street Chaos, Farben Lehre, Kryzys &amp; Robert Brylewski,ZNBB, Acid Drinkers, TZN Xenna, Sztywny Pal Azji, Podwórkowi Chuligani, Moskwa, Sexbomba, Sedes, GAGA Zielone Żabki, Kuba Rozpruwacz, Reszta Pokolenia, Błękitny Nosorożec. Na przełomie lutego i marca 2014 zespół wchodzi do studia w celu zarejestrowania debiutanckiego materiału, który niestety się nie ukazuje (kilka numerów zostaje wydanych na składance „Świeża krew volume 2). W kolejnych latach Londyn ’70 aktywnie koncertuje po klubowych oraz festiwalowych scenach. Wspólnie z płocką Resztą Pokolenia grywane były różne trasy o różnych nazwach m.in. „Szyszka za kieliszka”, „Przepraszam, gdzie tu się można ogolić ?” czy też „Polewa ktoś w tej Chacie ?”. W 2016 roku dochodzi w zespole do pierwszych zmian personalnych, zwalnia się miejsce basisty (Sergio), a na jego miejsce wskakuje Paweł – ex. Othermind. Londyn ’70 ogrywa materiał i zalicza m.in. Rock na bagnie, Muzyka na schodach muzeum, czy też mini-trasę z Błękitnym Nosorożcem pod wdzięczną nazwą „Trzeźwość to stan przejściowy”. W styczniu 2017 roku L70 wchodzi do studia, gdzie zostaje zarejestrowany materiał na EP „Nie masz szans” na którym ukazuje się 5 utworów. W maju 2017 zespół promuje w Radio Białystok EP „Nie masz szans”. Płyta w formie fizycznej ukazuje się w czerwcu 2017 roku. Lata 2017/2018 to kolejne koncerty, Londyn ’70 gra również za granicą (Białoruś, Łotwa, Estonia). W Listopadzie 2017 roku dochodzi do kolejnych zmian personalnych, tym razem zmienia się gitarzysta (Groszka zastępuje Ludvik – ex – SlowKill). We wrześniu 2018 roku Londyn ’70 wchodzi do zaprzyjaźnionego FL Studio w Płocku w celu zarejestrowania debiutanckiego LP. We wrześniu 2019 dochodzi do kolejnych zmian personalnych, ze stanowiska basisty rezygnuje Paweł, a na „stare śmieci” wraca Sergio. Zespół ogrywa po raz kolejny materiał i aktywnie koncertuje. Pod koniec roku 2019 ukazuje się płyta pt. „Marionetki”.

</doc>
<doc id="4704361" url="https://pl.wikipedia.org/wiki?curid=4704361" title="Francisco Rodrigues dos Santos">
Francisco Rodrigues dos Santos

Francisco Rodrigues dos Santos (ur. 29 września 1988 w Coimbrze) – portugalski polityk, prawnik i samorządowiec, w latach 2020–2022 przewodniczący Centrum Demokratycznego i Społecznego – Partii Ludowej (CDS/PP)
Życiorys.
Kształcił się w Colégio Militar w Lizbonie, szkole średniej o profilu wojskowym. Ukończył następnie studia prawnicze na Uniwersytecie Lizbońskim. Uzyskał uprawnienia adwokata. W 2007 dołączył do młodzieżówki ludowców Juventude Popular, a w 2011 wstąpił do CDS/PP. Pracował m.in. w gabinecie ministra solidarności i zatrudnienia, gdy funkcję tę pełnił Pedro Mota Soares. Wybrany do samorządu dzielnicy Carnide, w 2017 zasiadł w zgromadzeniu miejskim Lizbony.
W 2015 został przewodniczącym Juventude Popular. W 2018 umieszczono go na liście "30 Under 30" magazynu „Forbes”, motywując to efektywną działalnością na rzecz rozwoju tej organizacji. W styczniu 2020, kilka miesięcy po słabym wyniku wyborczym ludowców i zapowiedzianej przez Assunção Cristas rezygnacji, Francisco Rodrigues dos Santos został wybrany na nowego przewodniczącego partii. 31 stycznia 2022, dzień po kolejnych wyborach, w wyniku których CDS/PP utraciło całą poselską reprezentację, zrezygnował z kierowania tym ugrupowaniem.

</doc>
<doc id="4704365" url="https://pl.wikipedia.org/wiki?curid=4704365" title="TUI fly">
TUI fly



</doc>
<doc id="4704366" url="https://pl.wikipedia.org/wiki?curid=4704366" title="Blinding Lights">
Blinding Lights

„Blinding Lights" – utwór muzyczny kanadyjskiego piosenkarza i autora tekstów The Weeknda, wydany 29 listopada 2019 roku nakładem wytwórni XO i Republic Records jako drugi singel promujący jego czwarty album studyjny, "After Hours". Za produkcję i tekst do nagrania jest odpowiedzialny sam artysta, a także Max Martin oraz Oscar Holter i jego współtwórcy, kanadyjski raper Belly i producent muzyczny DaHeala.
Singel do tej pory dotarł na szczyt list w trzydziestu różnych krajach, w tym w Stanach Zjednoczonych, Wielkiej Brytanii, Irlandii, Szkocji, Australii, Niderlandach, Niemczech, Austrii, Szwajcarii, Danii, Szwecji, Norwegii, Finlandii, Kanadzie i we Francji, natomiast w Polsce notowany na pozycji pierwszej.
W 2020 roku 'Blinding Lights' było najczęściej graną piosenką przez polskie rozgłośnie radiowe, prześcigając tym samym inne, popularne polskie przeboje.
Geneza i kompozycja.
Po pięciu miesiącach nieaktywności na portalach społecznościowych, między 20 a 26 listopada 2019 roku Tesfaye uaktywnił swoje konto w serwisie Instagram. W 2019 roku wyemitowano w jednej z niemieckich stacji telewizyjnych podczas bloku reklamowego spot marki Mercedes-Benz, promującej jej pierwszy w historii samochód elektryczny EQC typu SUV klasy średniej, gdzie w niej można także usłyszeć po komendzie piosenkarza skierowanej do systemu fragment utworu.
Lirycznie, tekst do "Blinding Lights" nawiązuje szczególnie do związku, nie związku piosenkarza z amerykańską modelką, Bellą Hadid. Również w przedrefrenie odnosi się on do miasta Las Vegas w Nevadzie, w tym przypadku nazwane "Miastem Grzechu" (ang. "Sin City").
Przyjęcie krytyczne.
"Blinding Lights" był trzydziestym drugim, najlepszym utworem 2019 roku wg ranking zamieszczonego przez stronę Stereogum. W jej opisie, Chris DeVille skomplementował klimat singla i estetykę inspirowaną latami 80. XX wieku.
Teledyski.
"Lyric video".
Klip z tekstem do utworu został opublikowany 6 grudnia 2019 roku.
Oficjalny teledysk.
Wideoklip do "Blinding Lights", wyreżyserowany przez Antona Tammiego, nakręcony na ulicy Fremonta w Las Vegas i inspirowany ekranizacjami, takimi jak "Las Vegas Parano" (1998), "Joker" (2019) i "Kasyno" (1995) miał swoją oficjalną premierę 21 stycznia 2020 roku na oficjalnym kanale piosenkarza w serwisach Vevo i YouTube. Owa wizualizacja śledzi wydarzenia mające miejsce w teledysku do głównego singla, "Heartless", w tym piosenkarza jeżdżącego po miastach, oglądającego występu tajemniczej kobiety, w tym przypadku granej przez japońską aktorkę Miki Hamano oraz uczestniczącego w bójce pomiędzy ochroną.
Występy na żywo.
Tesfaye wykonał utwór po raz pierwszy 6 grudnia 2019 roku podczas emisji talk-show Stephena Colberta, natomiast 22 stycznia 2020 r. w programie "Jimmy Kimmel Live!".

</doc>
<doc id="4704368" url="https://pl.wikipedia.org/wiki?curid=4704368" title="Patryk Broniec">
Patryk Broniec

Patryk Broniec (ur. 25 marca 1993) – polski judoka.
Zawodnik klubów: UKJ Arcus Warszawa (2007), KS AZS-AWF Warszawa (2008-2016), UKJ 225 Warszawa (od 2018). Brązowy medalista zawodów pucharu świata seniorów (Warszawa 2019). Brązowy medalista mistrzostw Polski seniorów 2016 w kategorii do 100 kg. Ponadto m.in. dwukrotny mistrz Polski juniorów (2012, 2013). Uczestnik młodzieżowych mistrzostw Europy 2015 oraz mistrzostw Europy juniorów (2011, 2012 - 7 miejsce, 2013).

</doc>
<doc id="4704370" url="https://pl.wikipedia.org/wiki?curid=4704370" title="Długie dzielenie wielomianów">
Długie dzielenie wielomianów



</doc>
<doc id="4704371" url="https://pl.wikipedia.org/wiki?curid=4704371" title="Ningbo International Women's Tennis Open 2014">
Ningbo International Women's Tennis Open 2014



</doc>
<doc id="4704373" url="https://pl.wikipedia.org/wiki?curid=4704373" title="Ningbo International Women's Tennis Open 2013">
Ningbo International Women's Tennis Open 2013



</doc>
<doc id="4704376" url="https://pl.wikipedia.org/wiki?curid=4704376" title="Bohdan Piechota">
Bohdan Piechota

Bohdan Antoni Piechota (ur. 26 maja 1931 w Łodzi, zm. 21 grudnia 2019 w Warszawie) – polski adwokat, pułkownik WP w st. spocz., sędzia Sądu Najwyższego.
Życiorys.
Syn Feliksa i Anieli. Był absolwentem Wydziału Prawa Uniwersytetu im. Adama Mickiewicza w Poznaniu. Pracował jako prokurator, zaś w 1986 został powołany na sędziego Sądu Najwyższego. Piastował funkcję zastępcy prezesa Izby Wojskowej SN. Od 1998 był członkiem Izby Adwokackiej w Warszawie, w latach 1999–2003 wykonując zawód w indywidualnej Kancelarii Adwokackiej w Warszawie. 
Zmarł 21 grudnia 2019. Został pochowany na Cmentarzu Północnym w Warszawie (kwatera: U-I-4, rząd; 16, grób; 13). 

</doc>
<doc id="4704377" url="https://pl.wikipedia.org/wiki?curid=4704377" title="Dalian Women's Tennis Open 2015">
Dalian Women's Tennis Open 2015



</doc>
<doc id="4704379" url="https://pl.wikipedia.org/wiki?curid=4704379" title="Jerzy Górzyński (puzonista)">
Jerzy Górzyński (puzonista)

Jerzy Górzyński (zm. 13 grudnia 2019) – polski puzonista i działacz muzyczny, solista orkiestry Stefana Rachonia.
Życiorys.
Jako puzonista był solistą w Orkiestrze Polskiego Radia i Telewizji pod dyrekcją Stanisława Rachonia oraz współpracownikiem Orkiestry Rozgłośni Szczecińskiej PR. Pracował w Komitecie do Spraw Radiofonii Polskiego Radia. W latach 1965–1969 był nauczycielem w Technikum Radiowym, zaś w latach 1969–1975 prowadził klasę puzonu i kameralistyki w Szkole Muzycznej im. Oskara Kolberga w Warszawie. Od 1961 należał do Stowarzyszenia Polskich Artystów Muzyków, gdzie w latach 1998–2008 piastował funkcję wiceprezesa Zarządu Głównego SPAM oraz przewodniczącego Komisji Seniorów. Pełnił również funkcję Wiceprzewodniczącego Komisji Rewizyjnej STOART. W 2000 otrzymał tytuł Zasłużony Członek SPAM.

</doc>
<doc id="4704380" url="https://pl.wikipedia.org/wiki?curid=4704380" title="Dalian Women's Tennis Open">
Dalian Women's Tennis Open



</doc>
<doc id="4704382" url="https://pl.wikipedia.org/wiki?curid=4704382" title="Dalian Women's Tennis Open 2016">
Dalian Women's Tennis Open 2016



</doc>
<doc id="4704384" url="https://pl.wikipedia.org/wiki?curid=4704384" title="Dalian Women's Tennis Open 2017">
Dalian Women's Tennis Open 2017



</doc>
<doc id="4704386" url="https://pl.wikipedia.org/wiki?curid=4704386" title="Monika Wąs">
Monika Wąs

Monika Wąs (ur. 2 sierpnia 1967, zm. 8 stycznia 2020) – polska publicystka, filolog i teatrolog.
Życiorys.
Ukończyła filologię polską i teatrologię na Uniwersytecie Jagiellońskim w Krakowie. Współpracowała między innymi z "Rzeczpospolitą", "Dziennikiem Polskim" i "Przekrojem". Była autorką biografii Wiesława Dymnego i Piotra Skrzyneckiego. Monika Wąs była także przewodnikiem miejskim po Krakowie i Rzymie.
Zmarła 8 stycznia 2020 w Krakowie. Została pochowana na cmentarzu Batowickim w Krakowie (kwatera A5D-1-25).

</doc>
<doc id="4704387" url="https://pl.wikipedia.org/wiki?curid=4704387" title="Tomasz Plewiński">
Tomasz Plewiński

Tomasz Plewiński (ur. 1972, zm. 8 stycznia 2020) – polski tenisista stołowy.
Życiorys.
Karierę sportową zaczynał w SKS Wsola. W latach 1987–1993 reprezentował barwy Broni Radom. Jako junior, klasyfikowany był w czołowej dziesiątce w Polsce. Po awansie Broni Radom do Ekstraklasy przez dwa lata występował w podstawowym składzie, obok takich zawodników jak: Leszek Kucharski, Piotr Skierski czy Marcin Kusiński.
Jego największym sukcesem było drużynowe Mistrzostwo Polski w roku 1992.
Karierę zawodniczą kontynuował w Niemczech. Po powrocie do Polski prowadził własną działalność gospodarczą, w branży budowlanej.
Zmarł 8 stycznia 2020 w wieku 47 lat. Został pochowany na cmentarzu parafialnym we Wsoli. Kilka dni po jego pogrzebie odbył się III Otwarty Turnieju Tenisa Stołowego o Puchar Wójta Gminy Jedlińsk oraz pamięci Tomasza Plewińskiego.

</doc>
<doc id="4704388" url="https://pl.wikipedia.org/wiki?curid=4704388" title="Obszar ochrony ścisłej Żurawiowe">
Obszar ochrony ścisłej Żurawiowe

Żurawiowe – obszar ochrony ścisłej na terenie Kampinoskiego Parku Narodowego o powierzchni 319,69 ha. Został utworzony w 1977 roku, leży w pobliżu miejscowości Nowa Dąbrowa i Roztoka oraz na południe od kanału Łasica. Przez jego okolicę przebiega pieszy szlak im. Aleksandra Janowskiego.
Porastają go łęgi olszowe, olsy, grądy wilgotne i wysokie, turzycowiska, a na obrzeżach fragmenty boru mieszanego i wilgotnego. Wśród flory pojawiają się też zawilec gajowy i żółty, a wśród fauny – łoś, bóbr, żuraw, bocian czarny, orlik krzykliwy. Nazwa wzięła się od licznych tu gniazd żurawi.

</doc>
<doc id="4704389" url="https://pl.wikipedia.org/wiki?curid=4704389" title="Gry wojenne (film)">
Gry wojenne (film)



</doc>
<doc id="4704391" url="https://pl.wikipedia.org/wiki?curid=4704391" title="Dzięciołowicze">
Dzięciołowicze

Dzięciołowicze (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Roś.
Znajduje się tu parafialna cerkiew prawosławna pw. św. Mikołaja Cudotwórcy.
W dwudziestoleciu międzywojennym wieś i folwark Dzięciołowicze leżały w Polsce, w województwie białostockim, w powiecie wołkowyskim, w gminie Roś.

</doc>
<doc id="4704392" url="https://pl.wikipedia.org/wiki?curid=4704392" title="Jan Doering (1873-1939)">
Jan Doering (1873-1939)



</doc>
<doc id="4704393" url="https://pl.wikipedia.org/wiki?curid=4704393" title="Grzegorz Markocki">
Grzegorz Markocki

Grzegorz Markocki (ur. 2 kwietnia 1975 w Opolu) – polski piosenkarz i aktor.
Życiorys.
W 1998 został wyróżniony oraz otrzymał nagrodę publiczności na V Festiwalu Piosenki Angielskiej Brzeg. Także w 1998 pojawił się w filmie "Poniedziałek" w reżyserii Witolda Adamka wcielając się w rolę Blondyna. W filmie zaśpiewał piosenkę pt. "Serce Jelcyna", która znalazła się również na albumie ze ścieżką dźwiękową z filmu. W 2001 pojawił się w kolejnym filmie Witolda Adamka pt. "Wtorek", zaś w 2006 w komediodramacie "Czeka na nas świat" w reż. Roberta Krzempka (wcześniej wystąpił w jego filmie dyplomowym pt. "Maciek Kramer" oraz produkcji niezależnej "Dżager"). Był zwycięzcą telewizyjnego programu muzycznego "Szansa na sukces" w 1998 oraz w 2002 uczestnikiem i finalistą pierwszej edycji reality show "Bar". W trakcie realizacji programu "Bar" związał się z inną uczestniczką programu Izabelą Kowalczyk, której się oświadczył. Ich ślub pokazany w programie był pierwszym takim wydarzeniem w historii reality show na świecie (małżeństwo po krótkim czasie się rozpadło). W 2002 nagrał z zespołem The Crackers Band płytę pt. "Królem być rock'n rolla" oraz jako członek duetu Bracia, singiel pt. "Kiedy Mówisz Mi Kocham Cię". Od 2009 występował w zespole The Beatlmen z którym w 2016 wydał płytę pt. "Pozytywnie". Był również prowadzącym magazyn muzyczny "Hitmania" w telewizji Polsat.

</doc>
<doc id="4704394" url="https://pl.wikipedia.org/wiki?curid=4704394" title="Londyn '70 (zespół muzyczny)">
Londyn '70 (zespół muzyczny)



</doc>
<doc id="4704404" url="https://pl.wikipedia.org/wiki?curid=4704404" title="Głaz narzutowy Piotrek">
Głaz narzutowy Piotrek

Głaz narzutowy "Piotrek" – głaz przyniesiony przez lądolód ze Skandynawii w epoce plejstocenu. Obecnie jest to największy spośród znalezionych i opisanych głazów narzutowych na Dolnym Śląsku, jeden z większych w pasie Nizin Środkowopolskich oraz w południowej części Polski. Głaz ten jest podobny gabarytowo do kilku innych okazów znajdujących się w pasie nizin polskich: Głazu Romera w rezerwacie przyrody Jodłowice, Diabelskiego Kamienia w Dąbrowach Krotoszyńskich oraz głazu narzutowego na pl. Wolności w Raciborzu. 

</doc>
<doc id="4704405" url="https://pl.wikipedia.org/wiki?curid=4704405" title="Młyn parowy L.Sterna we Włocławku">
Młyn parowy L.Sterna we Włocławku

Młyn parowy L.Sterna we Włocławku – zabytkowy budynek przemysłowy zlokalizowany w centralnej części Włocławka.
Historia.
Młyn solny przy ulicy Okrzei został zbudowany w latach 1907–1909 r. przez włocławskiego przemysłowca Lejba Sterna pod firmę: „Włocławski Młyn Parowy L. Stern i Synowie Spółka Akcyjna”, której zarząd stanowili: Lejb Stern jako prezes zarządu, oraz Izaak Stern i Artur Stern jako członkowie zarządu. 
Stern od 1895 r. posiadał monopol na sprzedaż soli ciechocińskiej w kraju. Młyn solny zbudował na skutek walki konkurencyjnej z J.P. Bałaszewem (założył młyn solny w 1890 r. o produkcji rocznej 6000 ton, przy zatrudnieniu 25 robotników), który podobnie jak Stern sprowadzał sól do swojego młyna w stanie surowym z Teodozji na Krymie. Sól była transportowana okrętami do Gdańska, a stamtąd berlinkami (tratwami towarowymi) do Włocławka. Sprowadzana sól była oczyszczana, suszona i następnie mielona na różne gatunki. 
Młyn parowy Sterna zatrudniał ok. 40 robotników, a produkcja dzienna wynosiła średnio 2 wagony, czyli ok. 30 000 kg soli.
Walka konkurencyjna między młynami trwała do 1909 roku i przyczyniła się do obniżenia cen soli w kraju. W 1908 roku Stern wydzierżawił młyn solny firmie holenderskiej, która prowadziła przedsiębiorstwo do 1914 roku.
Młyn działał do lat 80. W latach 90. w większości pusty popadał w zaniedbanie. Od początku 2000 r. prowadzone były prace rewitalizacji budynku, które ukończono w grudniu 2002 r. 
Obecnie mieści się tu Hotel Młyn.

</doc>
<doc id="4704407" url="https://pl.wikipedia.org/wiki?curid=4704407" title="Silesian Grand Prix">
Silesian Grand Prix

Silesian Grand Prix – organizowany w latach 2010–2014 i w 2016 roku turniej towarzyski w curlingu ("bonspiel"), rozgrywany w Cieszynie w Hali Widowiskowo-Sportowej im. Cieszyńskich Olimpijczyków. Turniej korzystał z systemu szwajcarskiego, z dodatkową kolejką meczów dla najlepszych drużyn i finałem zamkniętym. Dopuszczone były składy mieszane. Organizatorami zawodów był Miejski Ośrodek Sportu i Rekreacji w Cieszynie oraz Rudzki Klub Curlingowy "Curlik".
W swoim czasie turniej miał renomę najmocniej obsadzonych zawodów curlingowych w Polsce. Regularnie brały w nim udział uznane drużyny zagraniczne, a z niektórych meczów były przeprowadzane transmisje telewizyjne, m.in. w Sfera TV i Onet.pl. Transmisje z zawodów w 2012 roku, prowadzone przy użyciu sześciu kamer, były pierwszymi w historii polskiego curlingu. Po rocznej przerwie w 2015 roku, turniej zorganizowano ponownie w 2016 roku. 16 stycznia 2017 roku ogłoszono, że SIlesian Grand Prix przechodzi do przeszłości. Ostatnim zwycięzcą rywalizacji był ŚKC Marlex, który 10 kwietnia 2016 roku pokonał w finale AZS Smok 8:4.

</doc>
<doc id="4704408" url="https://pl.wikipedia.org/wiki?curid=4704408" title="Obszar chronionego krajobrazu Medvednica">
Obszar chronionego krajobrazu Medvednica

Obszar chronionego krajobrazu Medvednica – obszar chronionego krajobrazu o całkowitej powierzchni 17 938 ha, położony w Żupani zagrzebskiej, Żupani krapińsko-zagorskiej i Zagrzebiu, utworzony 16 czerwca 1981 roku.
Lasy Medvednicy zajmują tereny do samego Zagrzebia. Medvednica, oprócz spokoju i zieleni, obfituje w bogaty i różnorodny świat zwierząt oraz w niezwykłe miejsca do zwiedzania: leśna ścieżka "Bliznec" dostępna dla osób niepełnosprawnych, jaskinia Vaternica, średniowieczne kopalnie "Zrinski" i "Francuska", kaplica na wzgórzu Sljeme, 500 Horvatovskich schodów.
Najwyższy szczyt Medvednicy to Sljeme (1033 m n.p.m.). Znajduje się tam wieża radio-telewizyjna o wysokości 169 m. Do 2007 roku na szczyt prowadziła kolejka linowa. Na Sljemenu znajduje się stok narciarski, na którym odbywa się wyścig narciarski "Królowa Śniegu".
Fortyfikacje i zamki na Medvednicy.
Najlepiej zachowaną fortyfikacją Medvednicy jest Medvedgrad, wybudowany w XIII wieku. Posłużył on do obrony Zagrzebia i posiadłości biskupich.
Druga fortyfikacja to Susedgrad, również powstała w XIII wieku. Znana jest dzięki bitwie, która się tam wydarzyła podczas powstania chłopskiego.
Na obszarze chronionego krajobrazu w gminie Gornja Stubica znajduje się Zamek Oršić, wybudowany w 1756 roku na fundamentach twierdzy z XIII wieku. W 1973 roku zamek został odrestaurowany i otworzono w nim Muzeum Powstania Chłopskiego w Chorwacji.
Eksploatacja lasu na obszarze chronionego krajobrazu.
Pomimo faktu, że sytuacja dotyczy obszaru chronionego krajobrazu, na tym terenie regularnie „ze względów naukowych“ dewastuje się lasy, poprzez niekontrolowaną i niepotrzebną wycinkę.

</doc>
<doc id="4704409" url="https://pl.wikipedia.org/wiki?curid=4704409" title="Anna Bohdanowiczówna">
Anna Bohdanowiczówna

Anna Bohdanowiczówna, właściwie Anna Dworzecka - Bohdanowicz (ur. 1900 - zm. 1921 w Mohylewie) – polska działaczka narodowa, harcerka I drużyny żeńskiej w Witebsku.
Życiorys.
Anna Bohdanowiczówna była harcerką I drużyny żeńskiej w Witebsku. Ukończyła kurs instruktorski dla starszych harcerek. Wraz z Michałem Massalskim, Witoldem Pawlikowskim, Izydorem Leśniewskim, Natalią Leśniewską, Eugeniuszem Gulczyńskim i innymi harcerzami brała udział w tworzeniu placówki Polskiej Organizacji Wojskowej w Witebsku. Po zajęciu Witebska przez bolszewików prowadziła konspiracyjną drużynę harcerską. W 1921 roku współpracowała z przybyłą po zawieszeniu broni do Witebska misją obserwacyjną polską, za co została aresztowana przez bolszewików. Z wyroku Osobotdieła 15 Armii Sowieckiej została rozstrzelana w 1921 w Mohylewie.
Odznaczona pośmiertnie Krzyżem Niepodległości i Zasługi. Patronka 9 Warszawskiej Drużyny Harcerskiej.

</doc>
<doc id="4704410" url="https://pl.wikipedia.org/wiki?curid=4704410" title="Zygmunt Baranowski">
Zygmunt Baranowski

Zygmunt Baranowski (ur. 29 września 1933 w Sosnowcu, zm. 15 maja 1985 w Warszawie) – pułkownik, funkcjonariusz aparatu bezpieczeństwa PRL i Milicji Obywatelskiej.
Życiorys.
Urodził się 29 września 1933 r. w Sosnowcu jako syn Stanisława i Władysławy.
W 1950 r. wstąpił do Korpusu Kadetów im. gen. Karola Świerczewskiego w Warszawie. W latach 1954–1955 słuchacz rocznej szkoły oficerskiej w Krajowym Ośrodku Szkoleniowym Ministerstwa Bezpieczeństwa Publicznego w Gdańsku. Karierę w aparacie bezpieczeństwa rozpoczął w Gdańsku, najpierw w Wydziale II (kontrwywiad), przeniesiony w 1957 r. do Wydziału "T" (technicznego), w 1962 r. na własną prośbę przeniesiony z powrotem do Wydziału II (kontrwywiad). Od czerwca 1970 r. zastępca naczelnika Wydziału II (kontrwywiad) w komendzie wojewódzkiej MO w Gdańsku. Od 1973 r. naczelnik tego Wydziału.
W czerwcu 1975 r. został zastępcą komendanta ds. Służby Bezpieczeństwa KW MO w Szczecinie.
W marcu 1980 r. objął stanowisko zastępcy komendanta ds. Służby Bezpieczeństwa KW MO w Katowicach, które sprawował do listopada 1984 r..
W stanie wojennym odpowiadał za realizację akcji „Klon” polegającej na „wywieraniu presji na działaczy opozycji”.
Od 15 listopada 1984 r. do maja lub czerwca 1985 r. zatrudniony na stanowisku dyrektora Departamentu IV MSW, części Służby Bezpieczeństwa zajmującej się Kościołem katolickim i innymi związkami wyznaniowymi. Był członkiem PZPR. Od stycznia 1984 był członkiem Komitetu Wojewódzkiego PZPR w Katowicach.
Atak na kopalnię „Wujek”.
Zygmunt Baranowski był szefem katowickiej SB w czasie wprowadzenia stanu wojennego i podczas ataku na strajkującą kopalnię „Wujek”, gdy 9 górników zostało zabitych.
Przed atakiem na kopalnię „Wujek”, a nawet przed wprowadzeniem stanu wojennego, Baranowski jako szef katowickiej bezpieki kierował pracami, których celem było stworzenie planów pacyfikacyjnych śląskich zakładów pracy. Przed atakiem i podczas ataku w kopalni obecna była grupa płk. E. Perka podległa bezpośrednio Baranowskiemu.
Departament IV.
Bezpośrednio po zabójstwie ks. Jerzego Popiełuszki Baranowski został przeniesiony do Warszawy i objął stanowisko wicedyrektora, a szybko również dyrektora Departamentu IV MSW. Wiązało się to z tym, że dotychczasowy wicedyrektor tego departamentu Adam Pietruszka został zatrzymany i aresztowany w związku z zabójstwem ks. Popiełuszki, zaś dyrektor – gen. Płatek - zawieszony w obowiązkach.

</doc>
<doc id="4704414" url="https://pl.wikipedia.org/wiki?curid=4704414" title="Obszar ochrony ścisłej Cyganka">
Obszar ochrony ścisłej Cyganka

Cyganka – obszar ochrony ścisłej na terenie Kampinoskiego Parku Narodowego o powierzchni 99,34 ha. Został utworzony w 1977 roku, leży ok. 1,5 km na północny zachód od wsi Truskaw (gmina Izabelin) i ok. 1,5 km na południowy zachód od osady Pociecha. Przez jego okolicę przebiega pieszy Szlak im. Kazimierza W. Wójcickiego.
Obszar chroniony obejmuje fragment „bagiennej kotliny Niepustu i wydm Boru Niepustowego z mozaikowym kompleksem zespołów puszczańskich: grądem niskim i wysokim, dąbrową świetlistą, łęgiem olszowym, olsem i borem mieszanym oraz łąką turzycową i łozowiskiem”. Na jego terenie występują licznie zwierzęta takie, jak łoś, sarna, dzik, borsuk, słonka, a także gatunki ptaków drapieżnych, w tym myszołów czy jastrząb. Pojawiają się także gatunki roślin, w tym chronionych, m.in.: brzoza czarna, kokorycz pusta, lilia złotogłów, listera jajowata, łuskiewnik różowy, podkolan biały, gnieźnik leśny, dzwonecznik wonny, kłosownica pierzasta, widłak spłaszczony.

</doc>
<doc id="4704418" url="https://pl.wikipedia.org/wiki?curid=4704418" title="Sebastian Przybysz">
Sebastian Przybysz

Sebastian Przybysz (ur. 28 lipca 1993 w Gdańsku) – polski zawodnik mieszanych sztuk walki (MMA). Od 20 marca 2021 do 17 grudnia 2022 międzynarodowy mistrz KSW w wadze koguciej. W przeszłości toczył pojedynki m.in. dla ACB, Slava Republic czy lokalnej Białogardzkiej federacji Runda. Obecny nr. 1 rankingu KSW w wadze koguciej.
Kariera MMA.
Wczesna kariera.
Amatorsko stoczył jeden wygrany pojedynek na punkty z Dawidem Romańskim podczas gali "Runda 5" w Białogardzie.
W zawodowym MMA zadebiutował 30 kwietnia 2016 podczas gali "Slava Republic 1", odbywającej się na wsi Bojano. Pojedynek zwyciężył przez TKO w pierwszej rundzie, nokautując uderzeniami w parterze Kamila Mosgalika.
Drugi pojedynek stoczył podczas gali "Runda 6" w Białogardzie, jego rywalem został Piotr Kamiński, którego wypunktował na przestrzeni trzech rund.
1 lipca 2017 zadebiutował w rosyjskiej federacji Absolute Championship Berkut, tocząc tam jeden przegrany pojedynek z Jakubem Wikłaczem podczas "ACB 63".
11 listopada 2017 powrócił zwycięsko do Białogardzkiej federacji Runda, gdzie poddał Rosjanina o Polskich korzeniach, Islama Majrasułtanowa duszeniem trójkątnym rękoma w drugiej rundzie.
KSW.
W 2018 dołączył do największej polskiej federacji Konfrontacji Sztuk Walki wraz z Dawidem Gralką. Zawodnicy zadebiutowali na gali "KSW 44: The Game", jednak to Przybysz wygrał swój pojedynek przez nokaut w pierwszej rundzie.
1 grudnia 2018 podczas gali "KSW 46" w Gliwicach podjął Chorwackiego „Killera" Antuna Račicia, pojedynek przegrał jednogłośnie na punkty, dzięki dobrym sprowadzeniom doświadczonego Chorwata.
Na gali "KSW 48" w Lublinie, która odbyła się 27 kwietnia 2019 znokautował bardziej doświadczonego od siebie Rumuna, Bogdana Barbu w pierwszej rundzie pojedynku.
9 listopada 2019 podczas gali "KSW 51" odbywającej się w Zagrzebiu, stoczył trzy rundowy, zacięty pojedynek z doświadczonym Słoweńcem, Lemmym Krušičem. Pojedynek zwyciężył jednogłośnie na punkty. Po gali w Chorwacji obaj zawodnicy zostali nagrodzeni bonusem finansowym za najlepszą walkę gali.
11 lipca 2020 na gali "KSW 53: Reborn" znokautował w trzeciej rundzie ciosami na korpus w parterze Jakuba Wikłacza, tym samym udanie zrewanżował się rywalowi za porażkę z 3 lat. Przybysz za swój widowiskowy nokaut został nagrodzony bonusem pieniężnym w kategorii nokaut wieczoru.
21 marca 2021 podczas "KSW 59: Fight Code" stoczył rewanżowy pojedynek z mistrzem Antunem Račiciem, tym razem ten pojedynek toczył się o pas Chorwata w wadze koguciej. Batalia trwała pełny dystans, a nowym mistrzem po pięciu rundach został Sebastian Przybysz, który pokonał rywala jednogłośnie na punkty. 22 marca federacja KSW postanowiła nagrodzić obu zawodników podwójnym bonusem finansowym za najlepszą walkę wieczoru.
23 października 2021 w głównej walce wieczoru podczas gali "KSW 64" ponownie w Łodzi, przystąpił do pierwszej obrony pasa mistrzowskiego wagi koguciej, w zestawieniu z Bruno Augusto dos Santosem. Walkę zwyciężył w trzeciej rundzie, poddając Brazylijczyka odwrotnym duszeniem trójkątnym nogami. Trzy dni później organizacja rozdała bonusy finansowe, w tym nagrodziła Przybysza za najlepsze poddanie z tej gali. 19 lutego 2022 w warszawskim hotelu Marriott, odbyła się uroczystość wręczenia Heraklesów – najważniejszych nagród w polskim MMA z roku 2021, gdzie poddanie Przybysza na rywalu zostało nagrodzone statuetką w kategorii „Poddanie roku".
23 kwietnia 2022 podczas "KSW 69" po raz drugi obronił pas mistrzowski w wadze koguciej, początkowo miał zmierzyć się tam z Gruzinem, Zuriko Jojuą, jednak ten doznał kontuzji żeber. Nowym rywalem "Sebicia" został bardziej doświadczony Brazylijczyk, Werlleson Martins. Walkę w finałowej rundzie zwyciężył przez poddanie rywala duszeniem zza pleców. Pojedynek nagrodzono bonusem za "walkę wieczoru", a sam Przybysz otrzymał ponadto bonus za "poddanie wieczoru""."
We wrześniu 2022 roku wraz z mistrzem KSW wagi lekkiej, Marianem Ziółkowskim rozpoczął treningi na Florydzie, na macie znanego klubu Kill Cliff FC.
W drugiej walce wieczoru gali "XTB KSW 77: Khalidov vs. Pudzianowski", która rozegrała się 17 grudnia 2022 roku w Gliwicach, doszło do trylogii o pas mistrzowski wagi koguciej, pomiędzy Przybyszem, a Jakubem Wikłaczem. Pojedynek ten potrwał pełen pięcio-rundowy dystans, po którym to werdyktem niejednogłośnym (47-48, 49-46, 48-46) zwyciężył Jakub Wikłacz, odbierając tytuł Sebiciowi. Pojedynek nagrodzono bonusem za najlepszą "walkę wieczoru". 
Boks.
6 czerwca 2021 roku na charytatywnej gali "Collins Charity Fight Night" zmierzył się w pokazowej, bokserskiej walce z youtuberem, Szymonem „Taxi Złotówą" Wrześniem. Pojedynek po trzech rundach został uznany za remisowy.

</doc>
<doc id="4704421" url="https://pl.wikipedia.org/wiki?curid=4704421" title="Michał Massalski">
Michał Massalski

Michał Massalski, również Michaś Massalski (zm. 1920 w Smoleńsku) – polski działacz narodowy, drużynowy I drużyny harcerskiej w Witebsku.
Był drużynowym I drużyny harcerskiej im. Księcia Józefa Poniatowskiego w Witebsku. Tamże wraz z Izydorem Leśniewskim, Natalią Leśniewską, Anną Bohdanowiczówną, Witoldem Pawlikowskim, Eugeniuszem Gulczyńskim i innymi harcerzami tworzył placówkę Polskiej Organizacji Wojskowej. Prowadził pracę konspiracyjną i organizował kurierów z wiadomościami o działaniach bolszewików w Witebsku do sztabu Wojska Polskiego. W marcu 1920 został ujęty przez bolszewików i uwięziony w Smoleńsku. Wraz z Izydorem Leśniewskim rozstrzelany przez bolszewików w czerwcu 1920 r.
Odznaczony pośmiertnie Krzyżem Niepodległości.

</doc>
<doc id="4704423" url="https://pl.wikipedia.org/wiki?curid=4704423" title="Krystyna Jolanta Sotowska-Brochocka">
Krystyna Jolanta Sotowska-Brochocka

Krystyna Jolanta Sotowska-Brochocka (ur. 13 września 1938, zm. 19 stycznia 2020) – polska biolog, dr hab., profesor Instytutu Zoologii Wydziału Biologii Uniwersytetu Warszawskiego.
Życiorys.
Obroniła pracę doktorską, 29 marca 1993 habilitowała się na podstawie pracy zatytułowanej "Ośrodkowa regulacja funkcji gonadotropowej u żaby trawnej, Rana Temporaria L. podczas hibernacji". Otrzymała nominację profesorską. Została zatrudniona na stanowisku profesora w Instytucie Zoologii na Wydziale Biologii Uniwersytetu Warszawskiego, z którym była związana zawodowo od 1963. Przez wiele lat pełniła funkcję Kierownika Zakładu Fizjologii Zwierząt Uniwersytetu Warszawskiego, wybitna specjalistka w dziedzinie fizjologii niższych kręgowców, autorka wielu publikacji, podręczników i opracowań popularnonaukowych.
Zmarła 19 stycznia 2020, pochowana na cmentarzu komunalnym Północnym w Warszawie.

</doc>
<doc id="4704424" url="https://pl.wikipedia.org/wiki?curid=4704424" title="Izydor Leśniewski">
Izydor Leśniewski

Izydor Leśniewski (zm. 1920 w Smoleńsku) – polski działacz narodowy, harcerz, współtwórca placówki Polskiej Organizacji Wojskowej w Witebsku.
Harcerz I drużyny harcerskiej im. Księcia Józefa Poniatowskiego w Witebsku. Wraz ze swoją siostrą Natalią Leśniewską oraz Michałem Massalskim, Anną Bohdanowiczówną, Witoldem Pawlikowskim, Eugeniuszem Gulczyńskim i innymi harcerzami tworzył placówkę Polskiej Organizacji Wojskowej w Witebsku. Należał do ścisłego kierownictwa organizacji. Aresztowany przez bolszewików i rozstrzelany wraz z Michałem Massalskim w Smoleńsku w czerwcu 1920 r.

</doc>
<doc id="4704425" url="https://pl.wikipedia.org/wiki?curid=4704425" title="Alicja Sajkiewicz">
Alicja Sajkiewicz

Alicja Krystyna Sajkiewicz (ur. 27 sierpnia 1928 w Warszawie, zm. 22 stycznia 2020) – polska ekonomistka, doktor habilitowana, profesor.
Życiorys.
Absolwentka Szkoły Głównej Handlowej. Obroniła pracę doktorską, następnie uzyskała stopień doktora habilitowanego. Otrzymała nominację profesorską. Pracowała w Katedrze Zarządzania Kapitałem Ludzkim na Wydziale Menedżerskim w Wyższej Szkole Menedżerskiej w Warszawie, Olympus Szkoła Wyższa im. Romualda Kudlińskiego w Warszawie, a także w Katedrze Gospodarowania Zasobami Pracy Kolegium Nauk o Przedsiębiorstwie w Szkole Głównej Handlowej.
Pełniła funkcję kierownika Katedry Zarządzania Kapitałem Ludzkim Wydziału Menedżerskiego Wyższej Szkoły Menedżerskiej w Warszawie, członka Komitetu Nauk o Pracy i Polityce Społecznej na I Wydziale Nauk Społecznych Polskiej Akademii Nauk, oraz przewodniczącego Rady Naukowej w Instytucie Pracy i Spraw Socjalnych. Odznaczona Zło­tym i Sre­brnym Krzyżem Zasługi.
Zmarła w styczniu 2020, pochowana na cmentarzu w Zawichoście.

</doc>
<doc id="4704428" url="https://pl.wikipedia.org/wiki?curid=4704428" title="Dymiąca Woda">
Dymiąca Woda

Dymiąca Woda – wodospad na progu, jakim Wyżni Czarnostawiański Kocioł obrywa się do Czarnego Stawu pod Rysami w Tatrach Polskich. Struga spadającej wody jest wysoka i wąska. Nazwa wodospadu pochodzi od tego, że czasami wiatr rozdmuchuje ją, i wówczas wygląda, jak gdyby wodospad dymił. Prądy powietrza podnoszą rozpyloną wodę do góry, wbrew grawitacji. Zimą z progu spadają groźne lawiny.
Woda z wodospadu wąskim strumykiem spływa w kierunku północnym, do Morskiego Oka, wsiąkając w Zadni Piarg.

</doc>
<doc id="4704429" url="https://pl.wikipedia.org/wiki?curid=4704429" title="Maria Julia Rybak">
Maria Julia Rybak

Maria Julia Rybak z domu Nizińska (również Maria Rybakowa) (ur. 2 kwietnia 1924 w Krakowie, zm. 13 stycznia 2020) – polska endokrynolog, profesor doktor habilitowany nauk medycznych, autorka podręczników akademickich.
Życiorys.
Studiowała na Wydziale Lekarskim Uniwersytetu Jagiellońskiego. Obroniła pracę doktorską, następnie uzyskała stopień doktora habilitowanego. W 1980 otrzymała nominację profesorską.
W latach 1984-1994 piastowała funkcję kierownika Kliniki Endokrynologii Dzieci i Młodzieży Instytutu Pediatrii AM w Krakowie, oraz była przewodniczącą Komisji Endokrynologii Rozwojowej, a także Komitetu Rozwoju Człowieka Polskiej Akademii Nauk.

</doc>
<doc id="4704430" url="https://pl.wikipedia.org/wiki?curid=4704430" title="Chojnowo (gmina Lubowidz)">
Chojnowo (gmina Lubowidz)



</doc>
<doc id="4704432" url="https://pl.wikipedia.org/wiki?curid=4704432" title="Dzięciołowicze (obwód grodzieński)">
Dzięciołowicze (obwód grodzieński)



</doc>
<doc id="4704435" url="https://pl.wikipedia.org/wiki?curid=4704435" title="Niżnia Galeria Cubryńska">
Niżnia Galeria Cubryńska

Niżnia Galeria Cubryńska (, , ) – położony na wysokości około 1800–1920 m taras w masywie Cubryny w Tatrach Polskich. Znajduje się poniżej Wielkiej Galerii Cubryńskiej, oddzielony od niej średnio stromym pasem ścianek o wysokości około 150 m, przeciętym płytką, skalisto-trawiastą depresją. Od dołu taras ograniczony jest północno-wschodnią grzędą Cubryńskiej Kopki. Niżnia Galeria Cubryńska to trawnik o rozmiarach około 120 × 50 m, mniej stromy od pozostałej części ściany. Na wschód, do Małego Kotła Mięguszowieckiego opada z niego trawiasto-skalista ściana o wysokości dochodzącej do 160 m. Również na północ, do Cubryńskiego Żlebu opada ścianą. Ma ona podobną wysokość, lecz jest bardziej stroma. Ściany te oddzielone są biegnącym przez Niżnią Galerię Cubryńska niskim, ale wyraźnym i urwistym żebrem zanikającym w dolnym końcu galerii. Z Cubryńskiej Szczerbinki opada na Niżnią Galerię Cubryńską 100 metrowej długości żlebek.
Przez Niżnią Galerię Cubryńską prowadzą drogi wspinaczkowe.

</doc>
<doc id="4704439" url="https://pl.wikipedia.org/wiki?curid=4704439" title="Cubryńska Igła">
Cubryńska Igła

Cubryńska Igła (, , ok. 1905 m) – urwisty, skalny ząb we wschodnim filarze Turni Zwornikowej w masywie Cubryny w Tatrach Polskich. Od szczytowej bryły Turni Zwornikowej oddziela go Wyżni Cubryński Przechód (ok. 1890 m), od Cubryńskiego Konia przełączka Pośredni Cubryński Przechód (ok. 1870 m). Do obydwu tych przełączek Cubryńska Igła opada pionowym uskokiem o wysokości około 10 m i 25 m.
Pierwsze wejście na Cubryńską Igłę i pierwsze przejście jej granią – Władysław Cywiński 27 września 1992 roku (od południa, IV w skali tatrzańskiej, 5 min). Jest możliwe obejście grania Cubryńskiej Igły.

</doc>
<doc id="4704440" url="https://pl.wikipedia.org/wiki?curid=4704440" title="Luis Manuel Pérez Raygoza">
Luis Manuel Pérez Raygoza



</doc>
<doc id="4704441" url="https://pl.wikipedia.org/wiki?curid=4704441" title="Jan Strwiąż–Smolnicki">
Jan Strwiąż–Smolnicki



</doc>
<doc id="4704445" url="https://pl.wikipedia.org/wiki?curid=4704445" title="Wyżni Cubryński Przechód">
Wyżni Cubryński Przechód

Wyżni Cubryński Przechód () – położona na wysokości około 1890 m płytka przełączka we wschodniej grani Cubryny w Tatrach Polskich. Znajduje się pomiędzy jej szczytową bryłą a Cubryńską Igłą (ok. 1905 m). Na południową stronę opada łatwym trawiastym terenem do Cubryńskiego Żlebu. Na północ z przełączki opada Zawieszony Żleb.
Nazwę przechodu wprowadził Władysław Cywiński w 8 tomie przewodnika „Tatry”. Pierwsze wejście na przełączkę: Ludwik Grühn, Mieczysław Świerz, 13 sierpnia 1922 roku. Najłatwiejsze, ale bardzo okrężne wejście prowadzi z Doliny za Mnichem przez Małą Galerię Cubryńską, Wielką Galerię Cubryńską i Przełączkę za Turnią Zwornikową.
Drogi wspinaczkowe.
Przez Wyżni Cubryński Przechód prowadzą taternickie drogi wspinaczkowe:

</doc>
<doc id="4704449" url="https://pl.wikipedia.org/wiki?curid=4704449" title="Pośredni Cubryński Przechód">
Pośredni Cubryński Przechód

Pośredni Cubryński Przechód () – położona na wysokości około 1865 m płytka przełączka we wschodniej grani Cubryny w Tatrach Polskich. Znajduje się pomiędzy Cubryńską Igłą (ok. 1905 m) a granią Cubryńskiego Konia (ok. 1870 m). Cubryńska Igła opada na przełączkę pionowym uskokiem, pomiędzy przełączką a tym uskokiem znajduje się jeszcze ząb skalny.
Nazwę przechodu wprowadził Władysław Cywiński w 8 tomie przewodnika „Tatry”.
Drogi wspinaczkowe.
Przez Pośredni Cubryński Przechód prowadzą taternickie drogi wspinaczkowe:

</doc>
<doc id="4704453" url="https://pl.wikipedia.org/wiki?curid=4704453" title="Oakland Raiders">
Oakland Raiders



</doc>
<doc id="4704454" url="https://pl.wikipedia.org/wiki?curid=4704454" title="Jastrzębski Klub Fotograficzny „Niezależni”">
Jastrzębski Klub Fotograficzny „Niezależni”

Jastrzębski Klub Fotograficzny „Niezależni” – polskie stowarzyszenie fotograficzne utworzone w 1972 roku, w Jastrzębiu-Zdroju. Członek zbiorowy Federacji Amatorskich Stowarzyszeń Fotograficznych w Polsce, istniejącej w latach 1961–1989.
Historia.
Jastrzębski Klub Fotograficzny „Niezależni” utworzono z inicjatywy (między innymi) Zofii Lubczyńskiej oraz Jerzego Lubczyńskiego – wespół z członkami założycielami wywodzącymi się z jastrzębskiej Harcerskiej Agencji Fotograficznej. W 2002 roku stowarzyszenie obchodziło jubileusz 30-lecia działalności. Na przestrzeni 30 lat JKF "N" zaprezentował 343 wystawy fotografii w Polsce (m.in. w Jastrzębiu-Zdroju, Katowicach, Mysłowicach, Łaziskach Górnych, Olzie, Pawłowicach, Rybniku, Zielonej Górze, Żorach) i za granicą (m.in. w Quimper, we Francji). W 1997 roku (z okazji 25-lecia istnienia klubu) stowarzyszenie wydało "Alamanach 1972–1997", poświęcony działalności klubu – w 2002 roku wydano  "Suplement" do Almanachu. W tym samym, jubileuszowym roku w Galerii "Epicentrum" Miejskiego Ośrodka Kultury w Jastrzębiu-Zdroju otwarto wystawę członków stowarzyszenia pod tytułem "Fotografie wybrane".
Członkowie klubu uczestniczyli w plenerach fotograficznych, pokazach diaporam, warsztatach fotograficznych. Kilku członków JKF "N" zostało uhonorowanych tytułami artystycznymi Międzynarodowej Federacji Sztuki Fotograficznej FIAP, kilku członków zostało przyjętych w poczet członków Fotoklubu Rzeczypospolitej Polskiej Stowarzyszenia Twórców, kilku członków zostało odznaczonych Odznakami „Zasłużony Działacz Kultury” oraz złotymi, srebrnymi i brązowymi Odznakami Honorowymi Federacji Amatorskich Stowarzyszeń Fotograficznych w Polsce.
JKF współpracował z podobnymi organizacjami fotograficznymi działającymi (m.in.) w Katowicach, Krakowie, Poznaniu, Szczecinie, Zielonej Górze oraz zagranicznymi stowarzyszeniami fotograficznymi w Burgasie (Bułgaria) i w  Opawie (Czechy).
Działalność.
Celem działalności Jastrzębskiego Klubu Fotograficznego „Niezależni” jest upowszechnianie fotografii, sztuki fotograficznej oraz promocja miasta Jastrzębia-Zdroju. JKF "N" jest organizatorem wystaw fotograficznych; dorocznych, indywidualnych, zbiorowych, poplenerowych (m.in. członków stowarzyszenia) oraz wystaw pokonkursowych. Jest organizatorem wystaw fotograficznych innych polskich fotografów (m.in. Henryk Tkocz, Zbigniew Podsiadło, Maria Śliwa, Chris Niedenthal, Jerzy Wygoda, Jarosław Gilga, Józef Ćwiek, Stanisława Sputo, Henryk Rogoziński, Barbara Panek, Paweł Janczaruk, Antoni Podeszwa). Jest organizatorem konkursów fotograficznych, prelekcji, spotkań, warsztatów fotograficznych. Spotkania członków i sympatyków Jastrzębskiego Klubu Fotograficznego „Niezależni” odbywają się raz w tygodniu, w Domu Zdrojowym w Jastrzębiu-Zdroju.

</doc>
<doc id="4704457" url="https://pl.wikipedia.org/wiki?curid=4704457" title="Cubryński Koń">
Cubryński Koń

Cubryński Koń () – odcinek grani we wschodniej grani Cubryny w Tatrach Polskich. Znajduje się w górnej części wschodniego filara Turni Zwornikowej, pomiędzy Pośrednim (ok. 1865 m) a Niżnim Cubryńskim Przechodem (ok. 1835 m) i ma długość kilkudziesięciu metrów. Do Niżniego Cubryńskiego Przechodu opada ścianką o wysokości około 20 m, do Pośredniego Przechodu dwumetrowym uskokiem.
Koniem skalnym nazywa się odcinek bardzo wąskiej grani. Cubryński Koń to taka bardzo wąska grań, na obydwie strony opadająca pionowymi ściankami o wysokości kilkunastu metrów. Jedynym miejscem, gdzie można łatwo dostać się na tę grań jest zarośnięta kosodrzewiną rynna na południowej ścianie. Są w niej strome płyty. 

</doc>
<doc id="4704460" url="https://pl.wikipedia.org/wiki?curid=4704460" title="Jan Alan Bardziński">
Jan Alan Bardziński

Jan Alan Bardziński herbu Abdank (ur. 1657, zm. 1708 w Warszawie) – dominikanin, tłumacz literatury łacińskiej, teolog i kaznodzieja.
Życiorys.
Jan Alan Bardziński wywodził się z rodziny od kilku pokoleń osiadłej w województwie łęczyckim. Jego ród był boczną gałęzią rodu Warszewickich, która wzięła nazwisko od wsi Bardzina.. Rodzicami Jana Alana byli Jan Wincenty, pisarz ziemski łęczycki oraz Anna z Milewskich lub Milońskich, stolnikówna łęczycka. Miał sześć sióstr i pięciu braci, w tym jednego przyrodniego. W wieku 17 lat wstąpił do zakonu dominikanów. Nowicjat i studia filozoficzno-teologiczne do stopnia bakałarza ukończył w Warszawie, później udał się do Krakowa gdzie w 1682 roku pod kierunkiem Kazimierza Leżeńskiego uzyskał doktorat.
Po ukończeniu nauki pełnił funkcję profesora studium zakonnego w Warszawie i w Lubinie, zyskując pozycję autorytetu w zakresie teologii. W 1691 roku został przeorem klasztoru dominikanów w Płocku, w 1694 roku - w Łęczycy, w 1704 roku - przeorem w Elblągu i sekretarzem prowincji zakonnej, a od roku 1705 był przeorem w Warszawie.
Równolegle z pracą pedagogiczną i administracyjną w zakonie zajmował się głoszeniem kazań dla wiernych w wielu miastach Polski, w czym także zyskał uznanie mimo wady wymowy polegającej na seplenieniu.
Pruski historyk i bibliofil David Braun, który osobiście zetknął się z Bardzińskim na dworze jego mecenasa, wojewody pomorskiego Władysława Łosia, zapisał, że Bardziński źle znosił osiadły tryb życia w klasztorze, przez całe życie lubił podróżować po Polsce i doskonale orientował się w topografii kraju. 
Jan Alan Bardziński zmarł w Warszawie 29 sierpnia (Rusnak podaje: przed 29 marca) 1708 roku jako ofiara wielkiej epidemii dżumy.
Twórczość.
Główną część twórczości Jana Alana Bardzińskiego stanowią wierszowane tłumaczenia autorów łacińskich. Rozpoczął ją w czasie studiów krakowskich, przekładając w 1680 roku na polski (z łacińskiego tłumaczenia Erasmusa Schmidta) humorystyczną "Tragedię o Podagrze" Lukiana z Samosaty. W kolejnym roku Bardziński wydał po łacinie własną rozprawkę teologiczną "Profunda inscrutabilium ab aeterno Dei omnipotentis, circa electos et reprobos decretorum arcana, oppositis adversae sententiae, combinationibus elucidata". Omawiała ona w sposób akademicki wybrane zagadnienia podstaw wiary i sposobem formułowania argumentów zapowiadała przyszłą karierę autora jako teologa i homiletyka.
Po ukończeniu przez Bardzińskiego studiów nastąpiła dziewięcioletnia (1682-1691) przerwa w ciągu publikacji. Bardziński był wtedy zajęty głównie obowiązkami naukowymi i dydaktycznymi, jednak prawdopodobnie poświęcał czas również na pracę translatorską. Do takiego przypuszczenia uprawniają liczne i obszerne tłumaczenia które wydał w krótkich odstępach w latach dziewięćdziesiątych, oraz fakt iż niejednokrotnie zwlekał latami z publikacją już gotowych dzieł (o czym świadczą komentarze w przedmowach, daty przy dedykacjach i przy udzielonych mu zezwoleniach na druk, wreszcie to że pewną część dorobku do śmierci pozostawił w rękopisach).
W latach 1691-1696 ukazały się drukiem trzy największe jego tomy tłumaczeń pisarzy starożytnych. Były to: "Farsalia" Lukana (1691), epopeja mająca za tematykę wojnę domową między Pompejuszem a Cezarem, następnie "Skuteczny na wszelkie przygody nieszczęśliwe sposób" (1694), będący tłumaczeniem traktatu "De consolatione philosophiae" ("O pocieszeniu jakie daje filozofia") Boecjusza, wreszcie zbiór wszystkich dziesięciu (wliczając "Oktawię") znanych dramatów Seneki, zatytułowany "Smutne starożytności teatrum" (1696).
W późniejszych latach Bardziński zwrócił się ku tematyce religijnej, przekładając wierszem fragmenty Sumy teologicznej Tomasza z Akwinu (1705). Ostatnią jego publikacją był niejednolity zbiór pod nazwą "Ordo Ac Series Svmmorvm Pontificvm Romanorvm" (1707), którego główna część to lista krótkich biogramów papieży, zaadaptowana z "Conspectus chronologiae" Guillaume'a Marcela; towarzyszą jej trzy krótsze części: "Praeludium" (legendarne dzieje Kościoła od czasów starotestamentowych), "Series historica sacrosanti oecumenici ac generalis concili tridentini" (zwięzłe podsumowanie obrad sesji soboru trydenckiego), i wreszcie "Discurs de ortu musicae" (traktat o początkach muzyki).
Motywy, którymi kierował się Bardziński podczas podejmowania pracy translatorskiej były różne. Przekład "Sumy teologicznej" był związany głównie z jego pracą dydakyczną. Wybór tekstów starożytnych, zwłaszcza w późniejszych latach, świadczy o wadze jaką przykładał do moralizatorskiej strony literatury, nawet tej która pochodziła od autorów niechrześcijańskich. Innym z tych motywów była na pewno chęć przybliżenia polskim czytelnikom ważnych a do tej pory nieprzetłumaczonych utworów, oraz chęć podniesienia statusu języka polskiego. David Braun wysoko ocenił elegancję języka "Odrodzonej Farsalii". Podał, że Bardziński dążył do oczyszczenia polszczyzny z nadmiernych naleciałości obcych języków, zwłaszcza francuskiego i łaciny. Sam Bardziński w "Przedmowie do Czytelnika" "Odrodzonej Farsalii" napisał, że tym tłumaczeniem chciał m.in. wykazać, iż słownictwo polskie jest wystarczająco bogate by umożliwić bezpośredni przekład wyrafinowanego tekstu łacińskiego. Jakość przekładów Bardzińskiego została wysoko oceniona na tle współczesnych lub nawet nieco późniejszych (Chrościński, Wielopolski) przez A. Siwka i L. Rogalskiego.
Dorobek Bardzińskiego został wykorzystany przez Samuela Lindego przy redakcji Słownika, w którym znalazło się ponad sto odniesień do jego tłumaczeń Seneki, Lukiana i Boecjusza.

</doc>
<doc id="4704462" url="https://pl.wikipedia.org/wiki?curid=4704462" title="Antoni Józef Janik">
Antoni Józef Janik

Antoni Józef Janik (ur. 14 czerwca 1892 w Wędryni, zginął w kwietniu 1940 w Katyniu) – działacz plebiscytowy na Śląsku Cieszyńskim, podporucznik rezerwy, kierownik szkoły powszechnej w Rybniku.
Życiorys.
Urodził się 14 czerwca 1892 roku w Wędryni na Śląsku Cieszyńskim (Austro-Węgry) jako syn Jana i Anny z Mitręgów. Był absolwentem polskiego gimnazjum w Cieszynie (1913) i kursów kwalifikacyjnych (1914). W 1914 roku, z chwilą wybuchu I wojny światowej, został zmobilizowany do służby w armii austriackiej (1914 – 1918). W 1916 roku ukończył kurs w Szkole Oficerów Rezerwy w Opawie. Walczył na froncie rosyjskim i włoskim. Pod koniec wojny awansował do stopnia podporucznika, po czym dowodził kompanią 100 pułku piechoty.
W czasie konfliktu czechosłowacko-polskiego o Śląsk Cieszyński zaangażował się jako działacz plebiscytowy na Śląsku Cieszyńskim. W rejonie Piotrowic, Marklowic i Zebrzydowic sformował oddziały TOW (Tajna Organizacja Wojskowa) i dowodził nimi. Organizował opór przeciw czechizacji Śląska Cieszyńskiego.
Po skończeniu Szkoły Oficerów Rezerwy WP (kurs dla wojsk szturmowych), w dniu 1 kwietnia 1924 otrzymał nominację na podporucznika rezerwy. Został przydzielony do 3 pułku strzelców podhalańskich w Bielsku, od 1925 przeniesiony do 75 pułku piechoty w Królewskiej Hucie.
Po zamieszkaniu w Rybniku został nauczycielem w szkole powszechnej w Jejkowicach, od 1927 aż do wybuchu wojny był kierownikiem Szkoły Powszechnej Nr 1 w Rybniku. Został odznaczony Medalem Niepodległości. Był żonaty z Hildegardą Peter, miał synów Antoniego, Stanisława, Tadeusza i córkę Helenę.
Pierwszego września 1939 roku został zmobilizowany w Pszczynie do służby pomocniczej w charakterze kadry oficerskiej Okręgu Korpusu V w Krakowie.
Lista Katyńska.
Janik Antoni Józef jest wpisany na LW (lista wywózkowa NKWD) z Kozielska 035/3 z kwietnia 1940, poz. 95, nr akt 3617. W Katyniu został zidentyfikowany pod numerem AM 720. Przy zwłokach znaleziono dowód osobisty i fragment różańca z białej masy perłowej z krzyżykiem, który podczas wizji 24 stycznia 1944 jego żona Hildegarda Janik rozpoznała jako własność męża. W notatniku Pawła Brusa, znalezionym w Katyniu, są wzmianki o jego internowaniu: 20 września 1939 w Tarnopolu, w połowie października w Kozielszczynie, w listopadzie 1939 w Kozielsku.

</doc>
<doc id="4704463" url="https://pl.wikipedia.org/wiki?curid=4704463" title="Wojciech Olszewski (muzyk)">
Wojciech Olszewski (muzyk)

Wojciech Olszewski – polski kompozytor, aranżer, pianista, muzykolog i wykładowca akademicki.
Życiorys.
Wieloletni kompozytor, aranżer, muzyk sesyjny oraz członek m.in. Orkiestry Zbigniewa Górnego, Zygmunta Kukli, Alex Bandu pod dyr. Aleksandra Maliszewskiego, a także wielu orkiestr symfonicznych występujących w kraju i za granicą. Pianista i kierownik muzyczny zespołów współpracujących z Marylą Rodowicz, Ryszardem Rynkowskim, Krystyną Prońko, grupą VOX czy Zbigniewem Wodeckim. Od 2005 roku wykładowca w Akademii Muzycznej im. I.J. Paderewskiego w Poznaniu, w której z Krzesimirem Dębskim prowadzi klasę kompozycji i aranżacji. W latach 2012–2016 pełnił funkcję prodziekana Wydziału Instrumentalnego. Specjalizuje się w dydaktyce dotyczącej rozszerzonej harmonii w muzyce współczesnej, gry na fortepianie w zakresie muzyki poważnej, filmowej oraz estradowej, a także kompozycji, aranżacji i instrumentacji orkiestrowej. W 2019 roku został powołany na dyrektora IJiME. W 2020 roku uzyskał tytuł profesora.

</doc>
<doc id="4704465" url="https://pl.wikipedia.org/wiki?curid=4704465" title="Wojciech Olszewski">
Wojciech Olszewski



</doc>
<doc id="4704466" url="https://pl.wikipedia.org/wiki?curid=4704466" title="Niżni Cubryński Przechód">
Niżni Cubryński Przechód

Niżni Cubryński Przechód () – położone na wysokości około 1835 m płytkie siodełko we wschodniej grani Cubryny w Tatrach Polskich. Znajduje się pomiędzy szczytem Cubryńskiej Kazalnicy (ok. 1836 m) a Cubryńskim Koniem (ok. 1870 m). Cubryński Koń opada na siodełko pionowym uskokiem, wierzchołek Cubryńskiej Kazalnicy natomiast od strony siodełka jest zupełnie niepozorny.
Nazwę przechodu wprowadził Władysław Cywiński w 8 tomie przewodnika „Tatry”.
Drogi wspinaczkowe.
Przez Nizni Cubryński Przechód prowadzą dwie taternickie drogi wspinaczkowe:

</doc>
<doc id="4704467" url="https://pl.wikipedia.org/wiki?curid=4704467" title="Krzysztof Ryszard Sikora">
Krzysztof Ryszard Sikora



</doc>
<doc id="4704468" url="https://pl.wikipedia.org/wiki?curid=4704468" title="Krzysztof Gustaw Sikora">
Krzysztof Gustaw Sikora



</doc>
<doc id="4704469" url="https://pl.wikipedia.org/wiki?curid=4704469" title="Lancia Y10">
Lancia Y10



</doc>
<doc id="4704479" url="https://pl.wikipedia.org/wiki?curid=4704479" title="Abby Johnson">
Abby Johnson

Abby Johnson (ur. 11 lipca 1980) – amerykańska aktywistka pro life. Wcześniej była jednym z najmłodszych dyrektorów kliniki aborcyjnej należącej do Planned Parenthood. W 2009 roku zrezygnowała z tej funkcji, stając się antyaborcyjna aktywistką. Na podstawie jej wspomnień opublikowanych pod tytułem "Nieplanowane" ("Unplanned") powstał w 2019 roku film o tym samym tytule.
Biografia.
Urodziła się w 1980 roku w rodzinie amerykańskich baptystów. Uzyskała licencjat z psychologii na University of Texas oraz tytuł magistra psychologii na Houston State University. Już jako studentka rozpoczęła pracę jako wolontariuszka w Planned Parenthood, w której z biegiem lat awansowała na stanowisko szefa kliniki Bryan. W tym okresie była zwolenniczką prawa kobiet do dokonania aborcji. Sama dokonała dwóch aborcji przed ślubem. W obie ciąże zaszła ze swoim mężem Markiem, którego poznała w czasie studiów. Pierwszy raz przerwała ciążę przed zawarciem związku małżeńskiego, natomiast kolejny niedługo po nim. Jej pierwsze małżeństwo szybko zakończyło się rozwodem. 
Wszystko zmieniło się, kiedy podczas asystowania przy aborcji zobaczyła na USG nienarodzone dziecko uciekające przed narzędziami lekarza. Dopiero od tego momentu zaczęła patrzeć na zabieg aborcji jako na zabójstwo dziecka.
Porzuciła pracę w Planned Parenthood i stała się aktywną działaczką pro-life. Założyła następnie organizację, która pomaga byłym pracownikom branży aborcyjnej, którzy jak ona przeżyli nawrócenie i walczą o rozpoczęcie nowego życia. Jej działalność za sprawą mediów zyskała międzynarodowy rozgłos. 
Planned Parenthood wysunęła pod jej adresem oskarżenia o naruszenie tajemnicy zawodowej i podjęła kroki prawne przeciwko niej. Nagonkę przeciwko niej rozpoczęły też lewicowe media. Abby została jednak uniewinniona ze wszystkich zarzutów.
Obecnie Abby Johnson pracuje dla organizacji Life Action Live Action (od lutego 2011 roku). Bloguje na stronie LifeNews.com (od czerwca 2011 roku). Od 2012 roku pracuje w niepełnym wymiarze godzin w Americans United for Life. 
Prywatnie jest mężatką. Jej drugim mężem jest Doug Johnson od 2005 roku. Mają ośmioro dzieci. 
W 2012 roku wraz z mężem Dougiem przeszła na katolicyzm. Na podstawie jej wspomnień powstał głośny film "Nieplanowane" ("Unplanned"). 
Kontrowersje.
Laura Kaminczak, która twierdzi, że była najlepszą przyjaciółką Abby Johnson, opowiedziała dziennikarzom Texas Observer w 2010 roku, że aktywistka odeszła z kliniki z innych powodów niż podaje. Według jej opowieści Kaminczak, która w tamtym czasie została dyrektorem innej kliniki Planned Parenthood, wymieniała z Abby maile, w których kobiety komentowały swoich współpracowników. Planned Parenthood dowiedziało się o sprawie. Laura została zwolniona ze stanowiska, natomiast Johnson musiała tłumaczyć się z używania służbowego maila do prywatnych spraw przed dyrektorem regionalnym organizacji i czuła się niesprawiedliwie potraktowana. Laura twierdzi również, że w tamtym czasie Abby miała się również mierzyć z wizją bankructwa. Kaminczak opowiada, że przyjaciółka powiedziała jej, iż za publiczne wystąpienia w negatywnym tonie o Planned Parenthood ofiarowano jej finansowe wsparcie i rozważa przyjęcie tej propozycji. Johnson zaprzeczyła tej opowieści, dodając, że nie dostaje żadnych pieniędzy od organizacji Coalition for Life, utrzymując się z dobrowolnych datków z wystąpień w Nowym Jorku i Brenham.
Laura Kaminczak twierdzi też, że aktywistka sama dwukrotnie przeszła zabieg aborcji. Abby Johnson przyznała to w rozmowie z dziennikarzem Saulem Elbeinem.

</doc>
<doc id="4704491" url="https://pl.wikipedia.org/wiki?curid=4704491" title="Okręgowe rozgrywki w piłce nożnej woj. rzeszowskiego (1947)">
Okręgowe rozgrywki w piłce nożnej woj. rzeszowskiego (1947)

Mistrzostwa ligi okręgowej Rzeszowskiego OZPN w sezonie 1946/47 miały za cel wyłonienie dwóch drużyn, które awansowały do baraży o prawo gry w reaktywowanej I lidze w sezonie 1948.
&lt;br&gt;
Rozgrywki toczyły się w dwóch okręgach.
Przemyśl.
W Autonomicznym Podokręgu Piłki Nożnej (APPN) w Przemyślu do finałowej rozgrywki w rundzie wiosennej (od 11 maja 1947) przystąpiły JKS Jarosław, Błyskawica Przemyśl, Polonia Przemyśl, Huta Stalowa Wola. Pierwotnie JKS i POlonia zdobyły po 8 punktów i anonsowano konieczność rozegrania trzeciego meczu między tymi drużynami celem wyłonienia mistrza. Jednak po złożeniu protestu przez JKS na występ barwach Polonii nieuprawnionego do gry bramkarza Korego w meczu Polonia-JKS (4:2) wynik tego spotkania został zweryfikowany jako walkower na niekorzyść Polonii. Ostatecznie po sześciu kolejkach rundy finałowej JKS i Polonia uzyskały po 8 punktów, wobec czego konieczne było rozegranie dodatkowego meczu między tymi drużynami na neutralnym terenie. W meczu rozegranym w Rzeszowie pomiędzy JKS a Polonią był wynik 2:2 (2:1), po czym pierwsza dogrywka nie przyniosła goli, a w drugiej jarosławianie wygrali 3:0, a cały mecz 5:2.
Rzeszów.
W okręgu rzeszowskim w związku z odjęciem 6 punktów Legii Krosno mistrzem rozgrywek została ogłoszona Resovia, lecz władze Legii zapowiedziały złożenie odwołania.
Baraże o I ligę.
Awans do eliminacji o Ligę Państwową: JKS Jarosław, Legia Krosno.

</doc>
<doc id="4704495" url="https://pl.wikipedia.org/wiki?curid=4704495" title="Ignacy Rychłowski (żołnierz)">
Ignacy Rychłowski (żołnierz)

Ignacy Rychłowski (ur. 26 lipca 1895 w Szymborze, zm. 2 października 1950 w Kwidzynie) – żołnierz armii niemieckiej, armii wielkopolskiej i chorąży Wojska Polskiego. Uczestnik I wojny światowej, wojny polsko–bolszewickiej i kampanii wrześniowej. Kawaler Orderu Virtuti Militari.
Życiorys.
Urodził się w rodzinie Władysława i Katarzyny z d. Halas.
W 1915 wcielony do armii niemieckiej. Od stycznia 1919 włączył się do powstania wielkopolskiego organizując oddział powstańczy w Szymborze. W odrodzonym Wojsku Polskim służył w 15 pułku artylerii. Od 1920 walczył na frontach wojny polsko-bolszewickiej jako instruktor obsługi dział produkcji niemieckiej w 201 pułku piechoty. Szczególnie zasłużył się w bitwie pod Radzyminem, gdzie "w rejonie wsi Helenów uratował zagrożoną baterię 201 pap wyprowadzając działo przed własne pozycje, zniszczył punkt obserwacyjny i odrzucił piechotę npla". Za tę postawę został awansowany do stopnia chorążego i odznaczony Orderem Virtuti Militari.
W wojsku do 1922. Później prowadził własną firmę. Od 1933 urzędnik Izby Skarbowej w Jarocinie, a później także w Poznaniu. Podczas kampanii wrześniowej walczył w szeregach Armii „Poznań”. Po zakończeniu walki aresztowany przez gestapo i osadzony w Forcie VII Poznań. Tam w wyniku ciężkich przesłuchań stracił oko i słuch w jednym uchu. Później przewieziony na roboty przymusowe na Pomorze. Po zakończeniu wojny został burmistrzem Kwidzyna. Tam też zmarł w 1950.
Życie prywatne.
Dwukrotnie żonaty: ze Stanisławą Chytros i Leokadią Baniecką. Troje dzieci.

</doc>
<doc id="4704503" url="https://pl.wikipedia.org/wiki?curid=4704503" title="Roman Sadlik">
Roman Sadlik

Roman Sadlik (ur. 16 października 1899 w Warszawie, zm. 28 czerwca 1969 w Halinowie) – podporucznik Legionów Polskich, Wojska Polskiego II RP i ludowego Wojska Polskiego. Uczestnik I wojny światowej, wojny polsko-bolszewickiej i II wojny światowej. Kawaler Orderu Virtuti Militari.
Życiorys.
Urodził się 16 października 1899 w rodzinie Józefa i Anny z d. Witkowska. Absolwent gimnazjum w Białej Podlaskiej. W 1916 wstąpił do Legionów Polskich. Brał udział w walkach pod Rarańczą i Kaniowem gdzie dostał się do niewoli niemieckiej. Od 25 października 1918 w odrodzonym Wojsku Polskim w szeregach 34 pułku piechoty z którym walczył na frontach wojny polsko-bolszewickiej. Szczególnie zasłużył się w walce o wieś Wołoki za którą został odznaczony Orderem Virtuti Militari.
Po zakończeniu wojny z bolszewikami pozostał w wojsku w stopniu chorążego do września 1939.
W czasie II wojny światowej pod pseudonimem „Burza” w szeregach Armii Krajowej. Od 30 sierpnia 1944 do zakończenia wojny walczył w szeregach 2 Armii Wojska Polskiego. W 1945 awansowany na podporucznika, następnie zdemobilizowany. Na emeryturze od 1 stycznia 1969.
Życie prywatne.
Żonaty z Michaliną Czeczalewską, mieli jednego syna.

</doc>
<doc id="4704505" url="https://pl.wikipedia.org/wiki?curid=4704505" title="Maria Rybakowa">
Maria Rybakowa



</doc>
<doc id="4704508" url="https://pl.wikipedia.org/wiki?curid=4704508" title="Walenty Wisz">
Walenty Wisz

Walenty Wisz (ur. 7 października 1847 w Krasnem, zm. 27 grudnia 1930 w Krakowie) – polski snycerz, rzeźbiarz. Zajmował się rzeźbieniem ołtarzy, ambon oraz postaci, dekoracji w ołtarzach, ambonach, pomników nagrobnych, a także pracował przy konserwacji dzieł innych autorów. Swoje prace sygnował skrótem "Wit Wisz" lub "W.Wisz". Na ołtarzu głównym w kościele św. Jakuba w Myślenicach wyryty jest napis: "Naśladownictwo zastrzega sobie autor tych ołtarzy W.W." Sam siebie określał jako "artysta-snycerz".
Życiorys.
Urodził się 7 października 1847 r. w Krasnem, był synem Wojciecha i Zofii z domu Mazur. Z domu rodzinnego wyjechał do Żytna w guberni piotrkowskiej, a następnie wrócił do Galicji. Pracował i mieszkał w Myślenicach, Krakowie, Podgórzu, Mogilanach, aż osiadł w Radziszowie, gdzie założył rodzinę. 25 grudnia 1883 r. ożenił się z mieszkanką Radziszowa, Małgorzatą Góralik. Wiszowie mieli trzech synów – Stanisława, Marcina i Bolesława. Zmarł 27 grudnia 1930 r. i został pochowany na cmentarzu parafialnym w Radziszowie. Stowarzyszenie „Nasz Radziszów” przyczyniło się do odnowienia jego grobu i ufundowało tablicę upamiętniającą artystę i jego dzieła.
Twórczość.
Wykonywał rzeźby w drewnie i kamieniu głównie do obiektów sakralnych. Materiały, które stosował, to przede wszystkim miękkie drewno – lipa lub miękki kamień – piaskowiec. Najczęściej projektował swoje prace według życzeń zleceniodawców, dostosowując ich styl do wystroju i architektury obiektu. Jego dzieła wykonywane były w stylu neogotyckim, neorenesansowym i neoklasycystycznym, eklektycznym z elementami neobarokowymi. Wszystkie jego dzieła cechuje dekoracyjna, stylizowana ornamentyka, bogata kolorystycznie polichromia oraz złocenia. Tworzył też prace monochromatyczne. Prace jego są przemyślane pod względem treści (symbolika, atrybuty) i precyzyjnie wykonane. Figury świętych przez niego wyrzeźbione występują w formie figur statycznych, ustawionych w lekkim kontrapoście, ubranych w płynnie drapowane szaty. Dostojne twarze z cechami klasycystycznymi często są podobne do konkretnych ludzi mu współczesnych. Wit Wisz nie miał własnej pracowni, nie miał stałych uczniów. Współpracował z innymi snycerzami i stolarzami.
Stowarzyszenie „Nasz Radziszów” urządziło w dworze Dzieduszyckich w Radziszowie stałą wystawę "Wit Wisz, Radziszowianin z wyboru". Wystawa została przygotowana przez Małgorzatę Niechaj – kustosza Muzeum Historycznego Miasta Krakowa i jej męża Józefa.
Wybrane dzieła.
Za źródłem.

</doc>
<doc id="4704517" url="https://pl.wikipedia.org/wiki?curid=4704517" title="Juliusz Frommel">
Juliusz Frommel

Juliusz Frommel (Fromel) (ur. w 1842 w Augsburgu – zm. ?) – agronom i ekonomista, wieloletni dyrektor Akademii Rolniczej w Dublanach
Studiował w akademii rolniczej w Hohenheim a następnie ukończył ekonomię na uniwersytecie w Tybindze. Od 1864 roku mieszkał i pracował jako administrator dóbr w Galicji, zyskując sobie opinię znakomitego praktyka. W prowadzonych przez niego majątkach wykształcił 140 młodych ziemian w zakresie rolnictwa i gospodarowania dobrami ziemskimi. Od 1894 do 1906 był dyrektorem wyższej szkoły rolniczej w Dublanach. W okresie jego dyrekcji szkoła uzyskała status Akademii Rolniczej (1901), podwoiła się także liczba studiujących. Według źródeł amerykańskich w 1906 roku na Akademii pracowało 27 profesorów wykładających: rolnictwo, meteorologię, fizykę i chemię zaś studiowało w niej 82 studentów. Biblioteka szkoły liczyła 6850 woluminów. Jak pisały "Nowości Ilustrowane" "Dyrektor Frommel cieszył się zawsze ogromną sympatyą wśród młodzieży i szacunkiem u kolegów, wielkiem zaś zaufaniem u władz przełożonych". Jego następcą został Józef Mikułowski-Pomorski.
Członek i działacz Galicyjskiego Towarzystwa Gospodarskiego, członek przemysko-mościcko-jaworowskiego oddziału (1870-1874) i jarosławskiego (1876-1908). Członek Komitetu GTG (16 czerwca 1895 – 30 czerwca 1908). Znany powszechnie jako doskonały fachowiec często reprezentował galicyjski Wydział Krajowy wobec rządu w Wiedniu. Był także członkiem państwowej komisji egzaminacyjnej dla nauczycieli szkół rolniczych (1904-1908).
Napisał m.in. "O krzyżowaniu krów rasy krajowej z buhajami pół krwi shorthorn," Kraków 1871

</doc>
<doc id="4704527" url="https://pl.wikipedia.org/wiki?curid=4704527" title="Tadeusz Fedorowicz">
Tadeusz Fedorowicz



</doc>
<doc id="4704537" url="https://pl.wikipedia.org/wiki?curid=4704537" title="Stanisław Wultański">
Stanisław Wultański

Stanisław Wultański (ur. 7 czerwca 1889 we wsi Wielgolas, zm. 19 listopada 1972 w Brodnicy) – major piechoty w II Rzeczypospolitej, kawaler Orderu Virtuti Militari.
Życiorys.
Urodzony we wsi Wielgolas w okolicy Pułtuska, w rodzinie Szczepana i Katarzyny ze Szczerbów. Brat Jana (1904–1939), kapitana Wojska Polskiego. Uczeń seminarium nauczycielskiego. W Woskresieńsku otrzymał świadectwo maturalne. W styczniu 1917 wcielony do moskiewskiego 191 zapasowego pułku piechoty. W lutym tego roku skierowany do Szkoły Oficerów Rezerwy Piechoty. Po jej ukończeniu awansowany na stopień podporucznika i wyznaczony na stanowisko dowódcy plutonu w 20 zapasowym pułku piechoty. We wrześniu 1917 przeniesiony do I Korpusu Polskiego w Rosji. Po rozwiązaniu korpusu powrócił do kraju i wstąpił do Polskiej Organizacji Wojskowej.
Przyjęty w dniu 11 listopada 1918 w szeregi odrodzonego Wojska Polskiego z przydziałem do 34 pułku piechoty, w którym pełnił obowiązki dowódcy plutonu, a następnie kompanii. Z pułkiem brał udział w wojnie z bolszewikami, a za poświęcenie i okazane męstwo w walce z bolszewikami otrzymał Krzyż Srebrny Orderu Virtuti Militari.
Po wojnie pozostał w zawodowej służbie wojskowej.
W marcu 1925 przeniesiony do batalionu KOP „Rokitno” w którym wyznaczony był na stanowisko dowódcy plutonu, a następnie kompanii. Dowódca kompanii w 67 pułku piechoty od 23 października 1927. 1 stycznia 1936 otrzymał awans na majora i objął obowiązki dowódcy batalionu ciężkich karabinów maszynowych. W 1938 był na kursie w Centrum Wyszkolenia Piechoty. Przeniesiony 8 maja 1939 na stanowisko dowódcy batalionu ON „Żnin”. Walczył we wrześniu 1939, a w walkach nad Bzurą został wzięty do niewoli. Jeniec oflagu, z którego został uwolniony przez wojska angielskie. Leczył się w wojskowych szpitalach, które znajdowały się w Delmenhorst, Getyndze oraz Bomlitz.
Do kraju powrócił 29 czerwca 1947 i zamieszkał w Brodnicy. Pracował tam w Powiatowym Związku Samopomocy Chłopskiej, Urzędzie Likwidacyjnym, Technikum Handlowym oraz w Zakładach Mięsnych. Od 1961 na emeryturze. Zmarł w Brodnicy i został pochowany na miejscowym cmentarzu.
Żonaty z Łucją z Osmańskich, syn Jerzy (ur. 1930).

</doc>
<doc id="4704548" url="https://pl.wikipedia.org/wiki?curid=4704548" title="Układ hemalny">
Układ hemalny



</doc>
<doc id="4704571" url="https://pl.wikipedia.org/wiki?curid=4704571" title="Kutnerka zielonawa">
Kutnerka zielonawa

Kutnerka zielonawa ("Amaurodon viridis" (Alb. &amp; Schwein.) J. Schröt.) – gatunek grzybów z rodziny chropiatkowatych ("Thelephoraceae"). W Polsce jest to jedyny przedstawiciel rodzaju Amaurodon.
Systematyka i nazewnictwo.
"Amaurodon, Thelephoraceae, Thelephorales, Incertae sedis, Agaricomycetes, Agaricomycotina, Basidiomycota, Fungi".
Obecną, uznaną przez Index Fungorum nazwę, nadał mu w roku 1888 Joseph Schröter.
Synonimy nazwy naukowej: 
Morfologia.
Owocnik (bazydiokarp), maksymalnie do 0,3 mm grubości, z brodawkami u dojrzałych form. Całoroczny grzyb kortycjoidalny o barwie szaro-zielonej do szarawo-niebieskiej. Subikulum cienkie, rozpostarte, bledsze niż hymenofor. Połączenie kolczastych owocników i brodawkowatych, kulistych zarodników jest charakterystyczne dla tego gatunku.
Strzępka o średnicy 2,5–4 µm, ze sprzążkami, cienko–ścienne, hialinowe (bezbarwne) do lekko cytrynowego. Sznury grzybniowe o średnicy 5-30 µm, cytrynowe do szarobrązowych. Podstawka ("basidium") 20–35 x 5–7 µm, zaciśnięta u podstawy, maczugowata, 4-sterygmowa, sterygma o długości do 5 µm. Brak cystyd, ale ma klamry. Zarodniki kuliste, brodawkowate i prawie szkliste, przebarwiają się na fioletowo pod wpływem odczynnika KOH i mają średnicę 4–5,6 µm.
Występowanie i siedlisko.
Występuje na drewnie drzew liściastych, takich jak: orzech ("Juglans" L.), platan ("Platanus" L.), topola (Populus L.), dąb ("Quercus" L.), klon ("Acer" L.) a także iglastych: jodła ("Abies" Mill.), świerk ("Picea" A. Dietr.), sosna ("Pinus" L. 1753), modrzew ("Larix" Mill.). . Można go znaleźć w ciepłych zaroślach i lasach liściastych. Bardzo rzadki. Odnotowano z Arizony, Kolumbii Brytyjskiej, Idaho, Nowego Meksyku, Nowego Jorku, Pensylwanii, Holandii, Nowej Zelandii, Wielkiej Brytanii, Czechosłowacji (1960), Francji, ZSRR (1968), Tunezji i Australii. Kategoria zagrożenia Ex (gatunki, których – od dawna nie znaleziono, być może wymarłe lub wymarłe).

</doc>
<doc id="4704580" url="https://pl.wikipedia.org/wiki?curid=4704580" title="Amaurodon viridis">
Amaurodon viridis



</doc>
<doc id="4704582" url="https://pl.wikipedia.org/wiki?curid=4704582" title="Piotr Lubiński">
Piotr Lubiński

Piotr Lubiński – polski astrofizyk, doktor habilitowany.
Biografia.
Ukończył studia wyższe z zakresu fizyki jądrowej na Uniwersytecie Warszawskim, na Wydziale Fizyki i Astronomii. W 1998 uzyskał stopień naukowy doktora fizyki, a w 2009 stopień doktora habilitowanego z astronomii.
Pracował naukowo kolejno w: Środowiskowym Laboratorium Ciężkich Jonów Uniwersytetu Warszawskiego; Centrum Astronomicznym im. Mikołaja Kopernika Polskiej Akademii Nauk w Warszawie; jako przedstawiciel Polski w misji satelity INTEGRAL w INTEGRAL Science Data Centre w Genewie; w oddziale Centrum Astronomicznego im. Mikołaja Kopernika PAN w Toruniu, aktualnie w Instytucie Fizyki Uniwersytetu Zielonogórskiego.
Jego osiągnięcia naukowe związane są z:

</doc>
<doc id="4704589" url="https://pl.wikipedia.org/wiki?curid=4704589" title="Józef Dulak">
Józef Dulak

Józef Dulak (ur. 15 czerwca 1962 w Nowym Sączu) – polski naukowiec, profesor nauk biologicznych, prowadzi badania w zakresie biotechnologii medycznej, biologii molekularnej i biochemii. Kierownik Zakładu Biotechnologii Medycznej na Wydziale Biochemii, Biofizyki i Biotechnologii Uniwersytetu Jagiellońskiego – WBBiB UJ (od 2005 r.), prodziekan WBBiB UJ (2006-2008). Doktor honoris causa Uniwersytetu w Orleanie, Francja (2012), członek korespondent (od 2011), członek czynny (od 2022) Polskiej Akademii Umiejętności.
Zainteresowanie naukowe.
Zajmuje się biotechnologią medyczną w zakresie biologii komórek macierzystych, biologii i medycyny naczyniowej, terapii genowej i komórkowej, biologii nowotworów, mechanizmami procesów i chorób zapalnych, mechanizmami niedotlenienia i stresu oksydacyjnego oraz chorób z nimi związanych. Współautor ponad 220 artykułów, współredaktor kilku książek, współautor patentu. Popularyzator nauki, interesuje się bioetyką i społeczną rolą nauki.
Życiorys.
Pochodzi z Rytra, gdzie się wychował. Absolwent I Liceum Ogólnokształcącego im. Jana Długosza w Nowym Sączu (1981), ukończył biologię na Uniwersytecie Jagiellońskim (1986), doktor nauk biologicznych w zakresie zoologii (1990), dr habilitowany w zakresie nauk biochemicznych (2001), profesor tytularny (2007). W latach 1990-1993 asystent w Zakładzie Immunobiologii Ewolucyjnej Instytutu Zoologii UJ; asystent i adiunkt w Zakładzie Biochemii Klinicznej Collegium Medicum UJ (1993-2000), asystent i adiunkt w Zakładzie Biochemii Komórki Instytutu Biologii Molekularnej UJ (następnie WBBiB UJ) (2000-2005), kierownik Zakładu Biotechnologii Medycznej WBBiB UJ (od 2005).
Odbył staże podoktorskie na Free University w Amsterdamie (1991); Muenster University w Niemczech (1994); Stanford University w USA (1997) i przez dwa lata pracował na University of Innsbruck, Austria (1999-2001). Od 2005 r. jest kierownikiem Zakładu Biotechnologii Medycznej na Wydziale Biochemii, Biofizyki i Biotechnologii Uniwersytetu Jagiellońskiego w Krakowie. Był dyrektorem naukowym Kardio-Med Silesia – Śląskiego Parku Technologii Medycznych w Zabrzu (kwiecień 2016 - kwiecień 2020). W latach 2011-2019 członek Komitetu Ewaluacji Jednostek Naukowych (KEJN), członek Komitetu Biotechnologii PAN (2011-2015; 2016-2019, obecnie), Komitetu Biochemii i Biofizyki PAN (2011-2015), prezes krakowskiego oddziału Polskiego Towarzystwa Biochemicznego (2005-2008), współorganizator licznych krajowych i międzynarodowych konferencji naukowych.
Promotor 17 doktorów. Prowadzi wykłady z terapii genowej, biotechnologii medycznej. Wygłosił wykłady na wielu uniwersytetach zagranicznych oraz konferencjach międzynarodowych.
Jest doktorem honoris causa University of Orleans, Francja (2012), laureatem nagrody im. Louisa Federica Leloir(Argentyna, 2014), nagrody im. Tadeusza Browicza Polskiej Akademii Umiejętności (2010), wyróżniony licznymi nagrodami naukowymi w tym nagrodą Rektora UJ I stopnia za osiągnięcia naukowe (2019). W 2011 został członkiem korespondentem, w 2022 członkiem czynnym Polskiej Akademii Umiejętności. Był prezesem Europejskiej Organizacji Biologii Naczyniowej (EVBO) (2013-2015; 2015-2017). Profesor wizytujący Japanese Society for the Promotion of Science (2010). Od 2013 roku jest koordynatorem International Associated Laboratory (LIA – Laboratoire International Associe), wspieranego przez CNRS (Francja) i Uniwersytet Jagielloński (2013-2016 i 2017-2020). Jest członkiem European Society of Cardiology (Fellow of ESC), American Heart Association (AHA), International Society for Stem Cell Research, a także członkiem rady redakcyjnej czasopism Arteriosclerosis Thrombosis and Vascular Biology, IUBMB Life, Scientific Reports, Vascular Biology.

</doc>
<doc id="4704607" url="https://pl.wikipedia.org/wiki?curid=4704607" title="Heybrook Bay">
Heybrook Bay

Heybrook Bay – osada w Anglii, w hrabstwie Devon. Leży 5 km od miasta Plymouth. W 2018 miejscowość liczyła 501 mieszkańców.

</doc>
<doc id="4704615" url="https://pl.wikipedia.org/wiki?curid=4704615" title="Szpital Huoshenshan w Wuhanie">
Szpital Huoshenshan w Wuhanie

Szpital Huoshenshan () – szpital specjalistyczny w Wuhanie, stolicy prowincji Hubei na terenie Chińskiej Republiki Ludowej. Szpital powstał jako odpowiedź na rozprzestrzenianie się wirusa SARS-CoV-2.
Prace budowlane rozpoczęto 24 stycznia 2020 roku, szpital rozpoczął działalność 3 lutego 2020. Ośrodek leczniczy zlokalizowany jest w dzielnicy Caidian, celem leczenia ludzi zarażonych wirusem.
Szpital ten jest wzorowany na szpitalu Xiaotangshan, który został wybudowany w Pekinie w ciągu sześciu dni podczas pandemii wirusa SARS w 2003 roku.
W działaniu szpitala pomagają roboty medyczne.

</doc>
<doc id="4704637" url="https://pl.wikipedia.org/wiki?curid=4704637" title="Igor Stieczkin">
Igor Stieczkin

Igor Jakowlewicz Stieczkin (ros. Игорь Яковлевич Стечкин, ur. 15 listopada 1922 we wsi Aleksin w obwodzie tulsim, zm. 28 listopada 2001 w Tule) – radziecki inżynier, konstruktor broni strzeleckiej. Skonstruował pistolet APS. W 1952 roku otrzymał Nagrodę Stalinowską.

</doc>
<doc id="4704642" url="https://pl.wikipedia.org/wiki?curid=4704642" title="Parlament Środkowoamerykański">
Parlament Środkowoamerykański

Parlament Środkowoamerykański, Parlacen (hiszp. "Parlamento Centroamericano"; ang. "Central American Parliament") – instytucja Systemu Integracji Środkowoamerykańskiej z siedzibą w mieście Gwatemala.
Historia.
Parlament został powołany w 8 października 1987 roku na mocy Traktatu Konstytucyjnego Parlamentu Środkowoamerykańskiego, a sesja inauguracyjna miała miejsce 28 października 1991.
W 2016 roku 27 września, z okazji 25-lecia, obrady miały miejsce w Pałacu Kongresowym, siedzibie Zgromadzenia Narodowego Nikaragui.
Zadania.
Celem tej instytucji jest analizowanie i udzielanie zaleceń w kwestiach politycznych, gospodarczych, społecznych i kulturowych będących przedmiotem wspólnego zainteresowania w regionie. Ma na celu ustawodawstwo, promowanie traktatów, konwencji, protokołów lub porozumień Ameryki Środkowej w sprawie integracji i innych kwestii wzmacniających zasady SICA: pokój, wolność, demokrację i rozwój regionu. Ma tym samym przyczynić się do stopniowej i postępującej budowy Unii Środkowoamerykańskiej i Republiki Dominikańskiej.
Proponuje projekty traktatów i umów, które będą negocjowane między krajami Ameryki Środkowej, które przyczynią się do zaspokojenia potrzeb tego obszaru i tych zaproponowanych przez SICA.
Ordynacja.
W parlamencie zasiada 120 deputowanych wybieranych z 6 państw członkowskich SICA. Parlamentarzyści są wybierani w wyborach bezpośrednich przez obywateli. Z każdego kraju wybieranych jest 20 posłów; zasiadają zgodnie z przynależnością partyjną. Każdy poseł zostaje wybrany wraz ze swoim zastępcą, który zastępuje go w przypadku nieobecności. Termin wyborów jest inny w danym państwie; odbywają się tego samego dnia co wybory prezydenckie. Do parlamentu należą także prezydenci i wiceprezydenci krajów członkowskich po ukończeniu kadencji.
Deputowani są wybierani w 6 z 8 państw SICA (Gwatemala, Panama, Dominikana, Nikaragua, Honduras, Salwador).
Organy.
Najważniejsze kwestie to: kryzys kawowy, migracja i przemoc ze względu na płeć.

</doc>
<doc id="4704646" url="https://pl.wikipedia.org/wiki?curid=4704646" title="Fernando Ocariz">
Fernando Ocariz



</doc>
<doc id="4704650" url="https://pl.wikipedia.org/wiki?curid=4704650" title="Peptydy bioaktywne w żywności">
Peptydy bioaktywne w żywności

Bioaktywne peptydy – małe sekwencje aminokwasowe o długości od 2 do 30 aminokwasów pochodzące z białek żywności, które posiadają potencjalne właściwości fizjologiczne wykraczające poza normalne i odpowiednie odżywianie. Efekty bioaktywnych peptydów są zwykle wywierane na poziomie białka, głównie polegając na hamowaniu enzymów metabolicznych, które mogą zakłócać konformację strukturalną i aktywność enzymatyczną. Peptydy mogą funkcjonować poprzez interakcję fizyczną i bezpośrednie usuwanie metabolitów, co prowadzi do utrzymania homeostazy fizjologicznej. Rośliny, zwierzęta, grzyby, drobnoustroje oraz ich produkty zawierają w sobie różne białka, przez co są największym źródłem bioaktywnych peptydów.
Bioaktywne peptydy pochodzące z białek żywności mogą regulować procesy fizjologicznie organizmu, w tym układów takich jak: immunologiczny, nerwowy, hormonalny, pokarmowy czy krążenia. Można wykorzystywać te właściwości przy tworzeniu żywności funkcjonalnej, jak również w profilaktyce czy terapii chorób dietozależnych.
Otrzymywanie.
Bioaktywne peptydy mogą być uwolnione z białek żywności podczas:
Źródła bioaktywnych peptydów.
Białka mleka są uważane za bardzo ważne źródło bioaktywnych peptydów, a coraz więcej bioaktywnych peptydów zidentyfikowano w hydrolizatach białek mleka i fermentowanych produktach mlecznych. Innymi źródłami bioaktywnych peptydów są: surowce i produkty roślinne, jaja, ryby, mięso.

</doc>
<doc id="4704659" url="https://pl.wikipedia.org/wiki?curid=4704659" title="Naczynie grzbietowe">
Naczynie grzbietowe

Naczynie grzbietowe () – osiowe naczynie krwionośne występujące w układzie krążenia wielu bezkręgowców, często stanowiąc naczynie główne, a nawet rozrastając się do postaci serca.
U wstężnic z grup Heteronemertea i Hoplonemertea naczynie to należy do naczyń głównych wraz z parą naczyń bocznych, z którymi łączy się za pośrednictwem naczyń poprzecznych. W tylnej swej części naczynie grzbietowe otwiera się do zatoki tylnej.
U większości pierścienic mających układ krwionośny zamknięty naczynie grzbietowe pełni funkcję naczynia głównego. Leży ono w krezce grzbietowej. Osadzone jest na błonie łącznotkankowej, wysłane śródbłonkiem i przynajmniej miejscami zaopatrzone w mięśnie. Jego rytmiczne skurcze przepychają krew do przodu. W każdym metamerze odchodzą od niego naczynia okrężne, łączące je z naczyniem brzusznym. Ponadto u licznych wieloszczetów odchodzą od niego naczynia grzbietowo-parapodialne, zaopatrujące parapodia. U niektórych wieloszczetów i rurkoczułkowców część naczynia grzbietowego jest zgrubiała tworząc serce. Wieloszczety z rodziny Eucinidae mają naczynie grzbietowe podwójne, a z rodziny Amphinomidae potrójne.
U pazurnic naczynie grzbietowe leży w zatoce osierdziowej i, ciągnąc się przez prawie całe ciało, w każdym segmencie przebite jest parą ostiów przez które hemolimfa wylewa się do środkowej jamy ciała (układ krwionośny otwarty). Podobnie sytuacja ma się u niektórych prymitywnych stawonogów. U większości z nich jednak naczynie grzbietowe jest wyraźnie zróżnicowane na serce i wychodzącą z niego dogłowowo aortę.
Zbudowane ze śródbłonka i mięśni naczynie grzbietowe stanowi również element układu krążenia półstrunowców.

</doc>
<doc id="4704664" url="https://pl.wikipedia.org/wiki?curid=4704664" title="Paul Dempsey">
Paul Dempsey

Paul Dempsey (ur. 20 kwietnia 1971 w Carlow) – irlandzki duchowny rzymskokatolicki, biskup Achonry od 2020.
Życiorys.
Prezbiterat.
Święcenia kapłańskie otrzymał 6 lipca 1997 i został inkardynowany do diecezji Kildare-Leighlin. Pracował głównie jako duszpasterz parafialny, był też m.in. dyrektorem kurialnych wydziałów ds. duszpasterstwa powołań oraz apostolatu młodzieży.
Episkopat.
27 stycznia 2020 papież Franciszek mianował go biskupem diecezjalnym Achonry. Sakry biskupiej udzielił mu 30 sierpnia 2020 roku arcybiskup Michael Neary.

</doc>
<doc id="4704680" url="https://pl.wikipedia.org/wiki?curid=4704680" title="Płyta Granitowo-Gnejsowa">
Płyta Granitowo-Gnejsowa

Płyta Granitowo-Gnejsowa (niem. "Granit- und Gneisplateau" lub "Granit- und Gneishochland") – jeden z głównych regionów naturalnych (niem. "Großlandschaften") Austrii, stanowi południową część Masywu Czeskiego.
Płyta Granitowo-Gnejsowa zajmuje około 10% powierzchni Austrii. W geografii niemieckiej i czeskiej stanowią one część Krainy Szumawskiej i Wyżyny Czesko-Morawskiej, jednakże są to jednostki nie wyróżniane w Austrii. W zamian za to, część znajdującą się w Górnej Austrii określa się jako "Mühlviertel", zaś w Dolnej Austrii jako "Waldviertel". Jest to obszar wyżynno-górski, miejscami silnie zalesiony. Najwyższym szczytem jest Plöckenstein (1379 m n.p.m.). Przez południowy skraj regionu przebija się przełomowymi dolinami Dunaj, z których Wachau jest wpisana na listę światowego dziedzictwa UNESCO. Największym miastem w obrębie regionu jest Linz.

</doc>
<doc id="4704686" url="https://pl.wikipedia.org/wiki?curid=4704686" title="Cubryński Słup">
Cubryński Słup

Cubryński Słup – turniczka (2360 m n.p.m.) w masywie Cubryny (2376 m) w Tatrach Wysokich. Znajduje się w jej zachodniej (północno-zachodniej) grani opadającej do Przełączki pod Zadnim Mnichem (2131 m). Od głównego wierzchołka Cubryny oddzielona jest Wrótkami za Słupem.
Autorem nazwy jest Grzegorz Głazek, który podaje ją w swoich topograficznych opracowaniach masywu Cubryny. Turniczka jest też wzmiankowana (bez własnej nazwy) przez Władysława Cywińskiego we wcześniej wydanym szczegółowym przewodniku „Tatry. Tom 8. Cubryna”. W opisie drogi nr 64 (środkową depresją Środkowej Ściany Cubryny) jest określona jako "wybitna, graniasta turnia". 

</doc>
<doc id="4704691" url="https://pl.wikipedia.org/wiki?curid=4704691" title="Pięciobój nowoczesny na światowych wojskowych igrzyskach sportowych">
Pięciobój nowoczesny na światowych wojskowych igrzyskach sportowych

Pięciobój nowoczesny na światowych wojskowych igrzyskach sportowych – międzynarodowe, zawody dla sportowców-żołnierzy, które odbywają się w ramach światowych igrzysk wojskowych organizowanych przez Międzynarodową Radę Sportu Wojskowego (CISM) w interwale czteroletnim, zadebiutowały na 1. Światowych Wojskowych Igrzyskach Sportowych w 1995 we włoskim Rzymi. W latach 1999 i 2007 konkurencje pięcioboju nowoczesnego nie był rozgrywany na igrzyskach. Aktualnie ta dyscyplina jest obecna na dotychczasowych światowych igrzyskach wojskowych.
Klasyfikacja medalowa.
Poniższe zestawienia medalowe "(klasyfikacje)" nie uwzględniają zawodów rozegranych w 1995 ze względu na brak wyników.

</doc>
<doc id="4704692" url="https://pl.wikipedia.org/wiki?curid=4704692" title="Boo to You Too! Winnie the Pooh">
Boo to You Too! Winnie the Pooh

Hu! Hu, Puchatku (ang. "Boo to You Too! Winnie the Pooh") – amerykański krótkometrażowy film animowany, wyprodukowany przez Walt Disney Television Animation. Jego światowa premiera odbyła się w USA 25 października 1996 na kanale CBS. Film powstał na podstawie serialu "Nowe przygody Kubusia Puchatka" i jest to jego specjalny halloweenowy odcinek. W Polsce został wyemitowany tylko raz, w TVP1 4 listopada 2000 roku. Film został ponownie wykorzystany jako retrospekcja w filmie "Kubuś i pogromcy goblunów" i wydany z nowym dubbingiem 31 października 2021 roku.
Obsada.
Wersja oryginalna:
Wersja polska.
W wersji polskiej udział wzięli:
Wykonanie piosenek: Sebastian Perdek i Grzegorz Pawlak.
Reżyseria: Artur Kaczmarski
Kierownictwo muzyczne: Piotr Gogol
Dialogi polskie: Joanna Serafińska
Teksty piosenek: Michał Wojnarowski, Marek Robaczewski
Wersja polska: SDI Media Polska

</doc>
<doc id="4704703" url="https://pl.wikipedia.org/wiki?curid=4704703" title="48 Pułk Piechoty Austro-Węgier">
48 Pułk Piechoty Austro-Węgier



</doc>
<doc id="4704716" url="https://pl.wikipedia.org/wiki?curid=4704716" title="Luža (ujednoznacznienie)">
Luža (ujednoznacznienie)



</doc>
<doc id="4704717" url="https://pl.wikipedia.org/wiki?curid=4704717" title="Anton Ham">
Anton Ham



</doc>
<doc id="4704721" url="https://pl.wikipedia.org/wiki?curid=4704721" title="Pavol Šajgalík">
Pavol Šajgalík

Pavol Šajgalík (ur. 30 czerwca 1955 w Bratysławie) – słowacki materiałoznawca. Od 15 stycznia 2015 przewodniczy Słowackiej Akademii Nauk, ponownie wybrany na kadencję 2017–2021. 
Życiorys.
Pavol Šajgalík uzyskał wykształcenie wyższe w zakresie fizyki eksperymentalnej na Wydziale Nauk Przyrodnicznych Uniwersytetu Komeńskiego w Bratysławie. Studia ukończył w 1979 r. Od tego czasu pracuje w Instytucie Chemii Nieorganicznej Słowackiej Akademii Nauk (SAV). Tytuł akademicki doktora nauk przyrodniczych (RNDr.) uzyskał w 1981 r. na Uniwersytecie Komeńskiego. W 1987 r. otrzymał tytuł kandydata nauk (CSc.) w Instytucie Fizyki SAV, a w 1996 r. uzyskał tytuł doktora nauk (DrSc.) w Instytucie Chemii Nieorganicznej SAV. W 1998 r. został mianowany docentem na Wydziale Hutniczym Politechniki w Koszycach. Profesurę uzyskał na Uniwersytecie Trenczyńskim Alexandra Dubčeka. W latach 1999–2013 pełnił funkcję dyrektora Instytutu Chemii Nieorganicznej SAV.
Do jego obszarów badawczych należą: badania materiałowe, ceramika konstrukcyjna, nanokompozyty ceramiczne, transformacja fazowa i mikrostruktura. Kontynuuje pracę jako Kierownik Wydziału Ceramiki w Instytucie Chemii Nieorganicznej.
W 2015 roku został odznaczony Orderem Ľudovíta Štúra III klasy.

</doc>
<doc id="4704722" url="https://pl.wikipedia.org/wiki?curid=4704722" title="Luza">
Luza



</doc>
<doc id="4704725" url="https://pl.wikipedia.org/wiki?curid=4704725" title="Ostatni dzwonek (film 2018)">
Ostatni dzwonek (film 2018)

Ostatni dzwonek (franc. L'heure de la sortie) – francuski dreszczowiec z 2018 roku w reżyserii Sébastiena Marniera, z Laurentem Lafittem w roli głównej, na motywach powieści Christophe'a Dufossé'a „L'heure de la sortie”.
Premiera.
Film miał swoją światową premierę 31 sierpnia 2018 podczas 75. MFF w Wenecji. Na ekrany francuskich kin trafił 9 stycznia 2019.
Fabuła.
Akcja filmu rozgrywa się we Francji w czasach współczesnych. Młody nauczyciel literatury Pierre Hoffman obejmuje posadę wychowawcy we francuskiej szkole. Klasa to ponad przeciętnie rozwinięta młodzież. Nauczyciel zauważa, że młodzi skrywają pewną tajemnicę, a ich zachowanie w jakiś szczególny sposób odbiega od normy.
Obsada.
W filmie wystąpili m.in.

</doc>
<doc id="4704736" url="https://pl.wikipedia.org/wiki?curid=4704736" title="Wobeser">
Wobeser

Wobeser (Wobiser) − herb szlachecki, używany przez rodzinę osiadłą na Pomorzu. Herb własny rodziny Wobeserów.
Opis herbu.
Herb znany był w przynajmniej trzech wariantach. Opisy z wykorzystaniem klasycznych zasad blazonowania:
Wobeser I: "W polu błękitnym liść lipy złoty (lub zielony). Klejnot: nad hełmem w koronie trzy lilie naturalne srebrne na łodygach ulistnionych zielonych, w wachlarz. Labry błękitne, podbite złotem."
Wobeser II: "W polu błękitnym liść lilii wodnej złoty. Klejnot: nad hełmem w koronie trzy kwiaty lilii wodnej srebrne na łodygach złotych, w wachlarz. Labry błękitne, podbite złotem."
Wobeser IIa (Wobiser): "W polu srebrnym liść lilii wodnej zielony. Klejnot: nad hełmem w koronie trzy lilie naturalne srebrne na łodygach ulistnionych zielonych, w wachlarz. Labry czerwone, podbite złotem."
Najwcześniejsze wzmianki.
Najdawniejsze znane przedstawienie herbu pochodzi z epitafium Martena Wobesera (zm. 1559). Pojawiło się ono także w jednym ze "starych" wydań herbarza Siebmachera. Jest ono tożsame z wariantem II. 
Wersja upowszechniona jako podstawowa pojawiła się po raz pierwszy na mapie Pomorza Lubinusa z 1618 roku. Następnie odnotowało ją jedno ze "starych" wydań herbarza Siebmachera, jak również jedno z "nowych" wydań ("Der Adel des Königreichs Preußen", 1857). Herb występuje także w pracach Ledebura ("Adelslexikon der preussichen Monarchie", 1858) i Emiliana Szeligi-Żernickiego ("Der Polnische Adel", 1900, Die polnischen Stammwappen, 1904).
Wariant herbu oznaczony jako IIa przytaczana jest przez Bagmila ("Pommersches Wappenbuch", 1854) oraz "nowego" Siebmachera ("Der abgestorbene Adel der Provinz Preußen", 1874).
Herbowni.
Wobeser (Wobesar, Wobiser, Wobser, Wobzer).
Rodzina Wobeser.
Stara rycerska rodzina pochodząca z Pomorza Zachodniego, wywodząca się ze wsi Wobeser (dzisiaj Objezierze). Według niezbyt wiarygodnych przekazów rodzinnych, jej protoplastą miał być znany w 1243 roku rycerz Ciesław. Pierwsze pewne zapisy pochodzą jednak z lat 1457 i 1484 i dotyczą potwierdzenia lenna na Objezierzu i Żelkowie przez Bogusława X. Znaczącym członkiem rodu był Jakob (I) Wobeser (ok. 1490/1500-1546), student w Wittenberdze, marszałek dworu księcia Barnima, starosta lęborski, landwójt słupski i sławieński, kilkukrotny poseł do Polski. Istotne funkcje pełnił też jego imiennik, Jakob (II) Wobeser (ok. 1535-1597/1602), student z Lipska, radca dworu księcia Barnima, marszałek dworu książąt zachodnipomorskich, landwójt słupski, starosta darłowski i bytowski. Wobeserowie osiedli także na Górnych Łużycach, z linii tej pochodził szambelan Jacob Eckart von Wobeser, radca i starosta prowincji w 1725 roku. Członkowie rodu mieli też majątki w Nowej Marchii, Prusach Wschodnich i Prusach Zachodnich. Pomorscy Wobeserowie zasilali szeregi armii pruskiej, wywodziło się z tego rodu kilku generałów.

</doc>
<doc id="4704746" url="https://pl.wikipedia.org/wiki?curid=4704746" title="Kabaret Słuchajcie">
Kabaret Słuchajcie



</doc>
<doc id="4704765" url="https://pl.wikipedia.org/wiki?curid=4704765" title="VEDA, vydavateľstvo Slovenskej akadémie vied">
VEDA, vydavateľstvo Slovenskej akadémie vied

VEDA, vydavateľstvo Slovenskej akadémie vied (w latach 1943–1953 Vydavateľstvo Slovenskej akadémie vied a umení, w latach 1953–1973 Vydavateľstvo Slovenskej akadémie vied) – wydawnictwo Słowackiej Akademii Nauk, które „publikuje najbardziej istotne wyniki działalności naukowo-badawczej w naukach o przyrodzie nieożywionej i ożywionej oraz w naukach społecznych”.
Historia.
Wydawnictwo „Veda” powstało pierwotnie w 1943 r. w ramach Słowackiej Akademii Nauk i Sztuk. Po przewrocie lutowym jego działalność była krytykowana i w tym okresie wydawnictwo było przez pewien czas (wrzesień 1950 – czerwiec 1951) pozbawione kierownictwa. Na rok 1953 datuje się oficjalne powstanie wydawnictwa pod nazwą „Vydavateľstvo Slovenskej akadémie vied”. W pierwszych latach swojego istnienia „Veda” była skoncentrowana na naukach społecznych, stopnio wzrastał udział tytułów przyrodniczych i naukowych. W latach 1953–1968 wyszło 1357 publikacji z naukowym w nakładzie 2,4 miliona egzemplarzy. Po sierpniu 1968 działalność wydawnictwa została nieznacznie zakłócona, ale zaczęła się konsolidować od wczesnych lat siedemdziesiątych. 2 lipca 1973 nazwa została zmieniona na „VEDA, Vydavateľstvo Slovenskej akadémie vied”. W latach osiemdziesiątych „Veda” wydawała rocznie około 75–80 tytułów. W latach 1953–1980 wyszło łącznie 2116 tytułów książkowych w nakładzie 4102 milionów egzemplarzy Po roku 1989 „Veda” transformowała się z organizacji budżetowej na organizację pożytku publicznego (na dzień 1 stycznia 1993 r.). Przejście na gospodarkę rynkową doprowadziło do zmniejszenia liczby wydawanych tytułów – w 1993 r. było to 50% poziomu z 1990 r. Od 1995 r. następuje stopniowe ożywienie działalności. Do 2004 r. liczba książek wzrosła do prawie 3500, a w 2014 r. przekroczyła liczbę 5000.
W 2000 r. doszło do połączenia „Vedy” z Poligrafią Literatury Naukowej i Czasopisów SAV.
Istotne publikacje.
Można wśród nich wymienić:

</doc>
<doc id="4704767" url="https://pl.wikipedia.org/wiki?curid=4704767" title="Parafia Najświętszego Serca Pana Jezusa w Leckiej">
Parafia Najświętszego Serca Pana Jezusa w Leckiej



</doc>
<doc id="4704770" url="https://pl.wikipedia.org/wiki?curid=4704770" title="Fitonia białożylkowa">
Fitonia białożylkowa



</doc>
<doc id="4704772" url="https://pl.wikipedia.org/wiki?curid=4704772" title="Krzysztof Rzepa">
Krzysztof Rzepa

Krzysztof Ignacy Rzepa – polski historyk, dr hab. nauk humanistycznych, profesor nadzwyczajny Instytutu Historii Wydziału Historii Uniwersytetu im. Adama Mickiewicza w Poznaniu.
Życiorys.
10 maja 1982 obronił pracę doktorską "Ruch socjalistyczny wśród wychodźstwa polskiego w Niemczech (od 1914 r.)", 2 listopada 1998 habilitował się na podstawie pracy zatytułowanej "Od utopii do pragmatyzmu. Od sekty do milionowej partii. Socjaldemokracja niemiecka przed 1914 rokiem". Otrzymał nominację profesorską.
Objął funkcję profesora nadzwyczajnego w Instytucie Historii na Wydziale Historii Uniwersytetu im. Adama Mickiewicza w Poznaniu.

</doc>
<doc id="4704782" url="https://pl.wikipedia.org/wiki?curid=4704782" title="Józef Gizowski">
Józef Gizowski

Józef Gizowski (Giżowski), herbu Nowina (zm. 1906) – ziemianin, działacz gospodarczy i społeczny
Ukończył prawo na uniwersytecie lwowskim (dr praw). W latach 1860-1869 pracował jako prokurator Prokuratorii Państwa we Lwowie.
Ziemianin, początkowo właściciel dóbr w pow. samborskim (1861-1866) potem od 1867 właściciel a od 1905 współwłaściciel wraz z synem Juliuszem dóbr Podwysokie (obecnie Підлісся) wraz z Nowosiółkami oparskiemi oraz właściciel dóbr Horożanka Mała, w pow. rudczańskim.Zastępca członka powiatowej komisji szacunkowej podatku gruntowego w Mościskach (1870-1874). Członek powiatowej komisji szacunkowej podatku gruntowego w Rudkach (1874-1883). 
Z grupy większej własności członek Rady Powiatu (1870-1874, 1884-1893) i członek Wydziału Powiatowego (1884-1893) w Mościskach. Z grupy większej własności członek Rady Powiatu (1877-1885, 1890-1903) i zastępca członka Wydziału Powiatowego (1884-1885) w Rudkach. 
Detaksator (1875-1878) wydziału powiatowego Stryj-Drohobycz, detaksator (1880-1882) i członek (1888-1905) wydziału powiatowego w Rudkach oraz detaksator (1884-1894) wydziału powiatowego w Mościskach Galicyjskiego Towarzystwa Kredytowego Ziemskiego. Od 1861 członek i działacz Galicyjskiego Towarzystwa Gospodarskiego, członek oddziału przemysko-mościsko-jaworowskiego (1870-1873) a potem członek oddziału rudecko-grodeckiego GTG (1869-1906). Członek Komitetu GTG (10 lipca 1883 - 16 czerwca 1895). Członek Wydziału Galicyjskiej Kasy Oszczędności we Lwowie (1900-1906).
Rodzina.
Pochodził z rodziny ziemiańskiej, syn Kazimierza i Heleny z Tokarskich. Miał brata Kazimierza, właściciela dóbr Szeszerowice w pow. mościckim. Jego synem był poseł do austriackiej Rady Państwo Juliusz Gizowski.

</doc>
<doc id="4704787" url="https://pl.wikipedia.org/wiki?curid=4704787" title="Czwarty poziom ligowych rozgrywek piłkarskich w Polsce (1960)">
Czwarty poziom ligowych rozgrywek piłkarskich w Polsce (1960)



</doc>
<doc id="4704801" url="https://pl.wikipedia.org/wiki?curid=4704801" title="Wicylina">
Wicylina

Wicylina – jest białkiem magazynującym, jest niezbędna do kiełkowania i dalszego wzrostu i rozwoju nasion. Występuje przede wszystkim w nasionach roślin strączkowych (soi, orzeszkach ziemnych, soczewicy, grochu, bobie) ale także w orzechach, roślinach (bakłażanach) czy też w owocach (pomidorach). Wicylina (7S) wraz z leguminą (11S) stanowi frakcje globulin. Jest białkiem trimerycznym o wielkości ok. 158 kDa. Stanowi 20-25% całkowitej frakcji białkowej. Posiada właściwości emulgujące, pełni różne funkcje, w tym rolę w wiązaniu sacharozy, obronie przed drobnoustrojami oraz stresem oksydacyjnym. Peptydy otrzymywane  przez trawienie trypsyną lub chymotrypsyną wykazują działanie przeciwnadciśnieniowe. Wicyliny są uważane za najsilniejszą klasę alergennych białek.
Sekwencja: 
 1 maattlkdsf plltllgiaf lasvclssrs dqdnpfvfes nrfqtlfene nghirllqkf 
 61 dqhskllenl qnyrlleyks kphtiflpqq tdadfilvvl sgkailtvll pndrnsfsle
 121 rgdtiklpag tigylvnrdd eedlrvldlv ipvnrpgepq sfllsgnqnq psilsgfskn
 181 ileasfntdy keiekvllee hgkekyhrrg lkdrrqrgqe envivkisrk qieelnknak
 241 ssskkstsse sepfnlrsre piysnkfgkf feitpkrnpq lqdlnifvny veinegslll
 301 phynsraivi vtvnegkgdf elvgqrnenq qglreeydee keqgeeeirk qvqnykakls
 361 pgdvlvipag ypvaikassn lnlvgfgina ennqryflag eednvisqih kpvkelafpg
 421 saqevdtlle nqkqshfana qprerergsq eikdhlysil gsf

</doc>
<doc id="4704802" url="https://pl.wikipedia.org/wiki?curid=4704802" title="Karol Kurzej">
Karol Kurzej

Karol Kurzej (ur. 21 maja 1993) – polski judoka.
Zawodnik klubów: AKS Strzegom (2006-2009), KS Gwardia Wrocław (od 2010). Brązowy medalista młodzieżowych mistrzostw Europy 2015. Brązowy medalista zawodów pucharu Europy seniorów 2016 w Celje. Brązowy medalista mistrzostw Polski seniorów 2016 w kategorii do 81 kg. Ponadto m.in. młodzieżowy mistrz Polski 2015.

</doc>
<doc id="4704805" url="https://pl.wikipedia.org/wiki?curid=4704805" title="Paraleksja">
Paraleksja

Paraleksja – częściowa utrata zdolności czytania bądź rozumienia czytanego tekstu. Może polegać na nieprawidłowym czytaniu wyrazów (mylenie liter) lub na zastępowaniu ich innymi słowami
Na podstawie rodzaju popełnianych błędów można wyróżnić różne formy paraleksji: paraleksje ortograficzne, paraleksje fleksyjne i derywacyjne, semantyczne (znaczeniowe); błędy regularyzacyjne itp. Paraleksja semantyczna polega na zastępowaniu poszczególnych słów wyrażeniami powiązanymi znaczeniowo (np. synonimami, antonimami).

</doc>
<doc id="4704810" url="https://pl.wikipedia.org/wiki?curid=4704810" title="Cachimo">
Cachimo

Cachimo – miasto w Angoli, w prowincji Lunda Północna.

</doc>
<doc id="4704812" url="https://pl.wikipedia.org/wiki?curid=4704812" title="Ryszard Białecki (profesor)">
Ryszard Białecki (profesor)

Ryszard Andrzej Białecki (ur. 22 lipca 1949 w Ciechanowicach) – polski inżynier, profesor nauk technicznych. Specjalizuje się w zagadnieniach z zakresu metod numerycznych w technice cieplnej, przepływu ciepła, termodynamiki oraz budowy i eksploatacji maszyn. Wykładowca i profesor zwyczajny w Zakładzie Spalania, Silników Spalinowych i Odnawialnych Źródeł Energii Instytutu Techniki Cieplnej na Wydziale Inżynierii Środowiska i Energetyki Politechniki Śląskiej. Członek korespondent Wydziału Nauk Technicznych Polskiej Akademii Nauk od 2020 roku. Zastępca przewodniczącego Komitetu Termodynamiki i Spalania PAN, pracownik Katedry Techniki Cieplnej PŚ, w latach 2012-2016 prorektor Politechniki Śląskiej ds. współpracy międzynarodowej.
Życiorys.
Od początku swojej kariery naukowej jest związany z Politechniką Śląską, uzyskał tam również wszystkie stopnie naukowe. Ukończył studia inżynierskie na kierunku technologia chemiczna i inżynieria procesowa (konstrukcja aparatury chemicznej, rocznik 1972). Po studiach początkowo był asystentem na swojej macierzystej uczelni, w 1978 roku na Wydziale Mechanicznym Energetycznym doktoryzował się. Po uzyskaniu stopnia doktora został adiunktem Politechniki Śląskiej oraz bielsko-bialskiej filii Politechniki Łódzkiej. W późniejszym czasie zatrudniono go w Biurze Projektów Hutnictwa firmy Biprohut w Gliwicach (obecnie Mostostal Zabrze). W okresie 1990-1993 pracownik naukowy Uniwersytetu Fryderyka i Aleksandra w Erlangen i Norymberdze. Habilitację uzyskał w 1993 na podstawie rozprawy "Solving Heat Radiation Problems Using the Boundary Element Method". Stypendysta uniwersytetów europejskich, programów Copernicus i Tempus oraz Komisji Fulbrighta. Profesor wizytujący Uniwersytetu Centralnej Florydy. Tytuł profesora nauk technicznych nadano mu w 2004 roku.
Nagrody i wyróżnienia.
Uhonorowany m.in.:

</doc>
<doc id="4704816" url="https://pl.wikipedia.org/wiki?curid=4704816" title="Cambulo">
Cambulo

Cambulo – miasto w Angoli, w prowincji Lunda Północna.

</doc>
<doc id="4704823" url="https://pl.wikipedia.org/wiki?curid=4704823" title="Kim Hong-joong">
Kim Hong-joong

Kim Hong-joong (, ur. 7 listopada 1998) – południowokoreański wokalista, raper, kompozytor oraz lider boysbandu Ateez.
Historia.
Dzieciństwo i młodość.
Urodził się w Anyang, w Gyeonggi-do w 1998 roku. Uczęszczał do SIMS Academy (순천향의생명연구원) w Korei Południowej.
Kariera.
W 2017 roku został uczestnikiem reality show "MIXNINE" stworzonym przez stację telewizyjną JTBC. Został wyeliminowany w 10 odcinku po zajęciu 42 miejsca. W 2018 roku zaczął działać z zespołem Ateez. 24 października tego samego roku Hongjoong zadebiutował jako lider pierwszego boysbandu KQ Entertainment, wydając album "Treasure EP.1: All To Zero". Skomponował dla grupy ponad 40 utworów muzycznych.

</doc>
<doc id="4704824" url="https://pl.wikipedia.org/wiki?curid=4704824" title="Capaia">
Capaia

Capaia – miasto w Angoli, w prowincji Lunda Północna.

</doc>
<doc id="4704826" url="https://pl.wikipedia.org/wiki?curid=4704826" title="Caungula">
Caungula

Caungula – miasto w Angoli, w prowincji Lunda Północna.

</doc>
<doc id="4704830" url="https://pl.wikipedia.org/wiki?curid=4704830" title="Trzęsienie ziemi w Elazığ (2020)">
Trzęsienie ziemi w Elazığ (2020)

Trzęsienie ziemi w Elazığ – silne trzęsienie ziemi o magnitudzie 6,7 stopni w skali Richtera, które nawiedziło miasto Elazığ we wschodniej Turcji. Zginęło co najmniej 41 osób, a ponad 1600 osób odniosło obrażenia.
Trzęsienie ziemi.
Trzęsienie ziemi o sile 6,7 stopni magnitudy w skali Richtera uderzyło o godzinie 20:55 miasto w Turcji, Elazığ. Epicentrum trzęsienia ziemi znajdowało się w pobliżu miasta Sivrice. Wstrząsy były odczuwalne sąsiednich prowincjach Diyarbakır, Malatya i Adıyaman oraz w sąsiednich krajach Armenii, Syrii, Iranu, Gruzji i Libanie. Po trzęsieniu ziemi odnotowano wiele wstrząsów wtórnych.

</doc>
<doc id="4704831" url="https://pl.wikipedia.org/wiki?curid=4704831" title="Chitato">
Chitato

Chitato – miasto w Angoli, w prowincji Lunda Północna.

</doc>
<doc id="4704834" url="https://pl.wikipedia.org/wiki?curid=4704834" title="PCR-OLA">
PCR-OLA

PCR-OLA (od ang. "polymerase chain reaction – oligonucleotide ligation assay"), test ligacji oligonukleotydów, oznaczanie metodą ligacji oligonukleotydów – modyfikacja łańcuchowej reakcji polimerazy (PCR), w której dwa oligonukleotydy lub sondy o długości nie większej niż 20 nukleotydów hybrydyzują z szukaną sekwencją DNA. Technika ta opiera się na właściwościach ligazy DNA, która włącza się do nukleotydów, tworząc wiązanie kowalencyjne między dwoma oligonukleotydami. Do połączenia substratów z produktem dochodzi tylko wtedy, kiedy sekwencje są komplementarne do siebie. Nawet pojedyncze niedopasowanie pary zasad w dwóch niciach znacznie zmniejsza wydajność reakcji łączenia nici. Komponentami tej reakcji są trzy sondy oligonukleotydowe i dwie sondy allelospecyficzne. Jedna sonda oligonukleotydowa jest komplementarna do sekwencji z miejscem polimorficznym i również jedna z sond posiada na końcu 3′ nukleotyd komplementarny do miejsca ze zmianą nukleotydową.
Przebieg badania.
PCR-OLA składa się z dwóch etapów. W pierwszym dwie sondy, które mają być hybrydyzowane z szukanym DNA, leżą bezpośrednio obok siebie. Jedna musi zawierać grupę reporterową, wyznakowaną izotopem fosforu 32P lub fluoroforem, a druga grupę rozpoznawczą do immobilizacji, na przykład biotynową, która może być wychwycona przez streptawidynę unieruchomioną na stałym podłożu. W drugim etapie sąsiednie sondy, doskonale zhybrydyzowane z szukanym DNA, są łączone ligazą DNA. Wtedy sygnał ligacji przechwytuje streptawidynę i jest wykrywany za pomocą autoradiografii lub fluorografii.
Historia.
Metodę OLA opracowano w 1988 roku jako pierwszą metodę, która wykrywała genotyp DNA z wykorzystaniem procesu ligacji. Amplifikacja PCR-OLA tylko dla szukanego DNA zwiększała czułość testu, umożliwiając nieradioaktywną detekcję uzyskanych wyników. Opracowano wtedy czuły, specyficzny i wysokowydajny test OLA do wykrywania genotypowego ludzkiego wirusa niedoboru odporności typu 1 (HIV-1) odpornego na proteazę, zatwierdzony przez amerykańską Agencję Żywności i Leków. Badanie to dowiodło, że OLA może być używany do wykrywania genotypu HIV-1 (typ dziki lub mutant) jako metoda diagnostyki genetycznej.
Zastosowanie.
Do badań, w których można stosować metodę OLA, należą analiza chorób genetycznych o znanych mutacjach oraz analiza patogenów wirusowych i bakteryjnych.

</doc>
<doc id="4704838" url="https://pl.wikipedia.org/wiki?curid=4704838" title="Cuilo">
Cuilo

Cuilo – miasto w Angoli, w prowincji Lunda Północna.

</doc>
<doc id="4704844" url="https://pl.wikipedia.org/wiki?curid=4704844" title="Lóvua">
Lóvua

Lóvua – miasto w Angoli, w prowincji Lunda Północna.

</doc>
<doc id="4704852" url="https://pl.wikipedia.org/wiki?curid=4704852" title="Neobatrachus">
Neobatrachus

Neobatrachus – rodzaj płaza bezogonowego z rodziny Limnodynastidae. 
Zasięg występowania.
Rodzaj obejmuje gatunki występujące w Australii, z wyjątkiem Tasmanii.
Systematyka.
Podział systematyczny.
Do rodzaju należą następujące gatunki:

</doc>
<doc id="4704858" url="https://pl.wikipedia.org/wiki?curid=4704858" title="Lubalo">
Lubalo

Lubalo – miasto w Angoli, w prowincji Lunda Północna.

</doc>
<doc id="4704859" url="https://pl.wikipedia.org/wiki?curid=4704859" title="Luremo">
Luremo

Luremo – miasto w Angoli, w prowincji Lunda Północna.

</doc>
<doc id="4704861" url="https://pl.wikipedia.org/wiki?curid=4704861" title="Muvulege">
Muvulege

Muvulege – miasto w Angoli, w prowincji Lunda Północna.

</doc>
<doc id="4704862" url="https://pl.wikipedia.org/wiki?curid=4704862" title="Agnieszka Sawicz">
Agnieszka Sawicz

Agnieszka Sawicz – polska historyk, dr hab. nauk humanistycznych, profesor uczelni Wydziału Historii Uniwersytetu im. Adama Mickiewicza w Poznaniu.
Życiorys.
7 maja 2007 obroniła pracę doktorską "Problematyka ukraińska w prasie polskiej w latach 1991-1996", 8 stycznia 2019 habilitowała się na podstawie pracy. Otrzymała nominację profesorską. Pracowała w Katedrze Strategii i Geostrategii na Wydziale Bezpieczeństwa Narodowego Akademii Obrony Narodowej. Objęła funkcję adiunkta w Instytucie Historii na Wydziale Historii Uniwersytetu im. Adama Mickiewicza w Poznaniu.
Jest profesorem uczelni na Wydziale Historii Uniwersytetu im. Adama Mickiewicza w Poznaniu.

</doc>
<doc id="4704863" url="https://pl.wikipedia.org/wiki?curid=4704863" title="Xa-Cassau">
Xa-Cassau

Xa-Cassau – miasto w Angoli, w prowincji Lunda Północna.

</doc>
<doc id="4704864" url="https://pl.wikipedia.org/wiki?curid=4704864" title="Xá-Muteba">
Xá-Muteba

Xá-Muteba – miasto w Angoli, w prowincji Lunda Północna.

</doc>
<doc id="4704866" url="https://pl.wikipedia.org/wiki?curid=4704866" title="Xinge">
Xinge

Xinge – miasto w Angoli, w prowincji Lunda Północna.

</doc>
<doc id="4704867" url="https://pl.wikipedia.org/wiki?curid=4704867" title="Fittonia">
Fittonia



</doc>
<doc id="4704870" url="https://pl.wikipedia.org/wiki?curid=4704870" title="Luma Cassai">
Luma Cassai

Cachimo – miasto w Angoli, w prowincji Lunda Południowa.

</doc>
<doc id="4704871" url="https://pl.wikipedia.org/wiki?curid=4704871" title="Notaden">
Notaden

Notaden – rodzaj płaza bezogonowego z rodziny Limnodynastidae. 
Zasięg występowania.
Rodzaj obejmuje gatunki występujące w Australii.
Systematyka.
Etymologia.
"Notaden": "nōton" „grzbiet”; αδην "adēn", αδενος "adenos" „gruczoł”.
Podział systematyczny.
Do rodzaju należą następujące gatunki:

</doc>
<doc id="4704872" url="https://pl.wikipedia.org/wiki?curid=4704872" title="Instytut Języka Czeskiego">
Instytut Języka Czeskiego



</doc>
<doc id="4704874" url="https://pl.wikipedia.org/wiki?curid=4704874" title="Kanał Niesulicki">
Kanał Niesulicki

Kanał Niesulicki – kanał wodny w województwie lubuskim, mający swój początek na północnych krańcach jeziora Niesłysz oraz ujście do kanału łączącego jeziora Goszcza i Lubie w Nowej Wiosce. Kanał zbudowany na przełomie 1936/1937 roku, poprzez wykorzystanie naturalnego obniżenia terenu pomiędzy jeziorem Niesłysz, a jeziorami Lubie i Goszcza jako jeden z elementów Międzyrzeckiego Rejonu Umocnionego.
Kanał nie stanowi jednolitego ciągu wodnego, gdyż składa się z trzech odrębnych fragmentów. Pierwszy fragment ok. 2 km biegnie do jeziora Niesłysz do wsi Mostki (701), drugi ok. 500-metrowy fragment znajduje się na wschód od Mostek i kończy się na nasypie linii kolejowej nr 3 (702). Najdłuższy fragment ok 4,5 km ciągnie się od nasypu kolejowego, aż do ujścia w kanale łączącym jeziora Goszcza i Lubie (703/704).
Do 1945 roku Kanał Niesulicki z racji posiadanej funkcji obronno-fortecznej nie posiadał jednolitej nazwy, jego poszczególne fragmenty nosiły nazwę kanału taktycznego nr 701-704.
W styczniu 1945 roku, najdłuższy odcinek kanału położony na północ od Mostek, uniemożliwił 8 KZmech Armii Czerwonej obejście z marszu umocnień MRU, dowódca oddziału widząc przed sobą przeszkodę wodną, obawiał się pułapki i postanowił zawrócić wojsko w kierunku Świebodzina.

</doc>
<doc id="4704875" url="https://pl.wikipedia.org/wiki?curid=4704875" title="Muconda">
Muconda

Muconda – miasto w Angoli, w prowincji Lunda Południowa.

</doc>
<doc id="4704876" url="https://pl.wikipedia.org/wiki?curid=4704876" title="Murieje">
Murieje

Murieje – miasto w Angoli, w prowincji Lunda Południowa.

</doc>
<doc id="4704877" url="https://pl.wikipedia.org/wiki?curid=4704877" title="Pisatyna">
Pisatyna

Pisatyna – organiczny związek chemiczny z grupy pterokarpanów, pierwsza oczyszczona i zidentyfikowana chemicznie fitoaleksyna. Występuje w strąkach grochu zwyczajnego ("Pisum sativum") i innych roślin z rodziny bobowatych, w tym "Tephrosia candida". Jest również metabolitem roślinnym.
Budowa i właściwości.
Struktura pisatyny opiera się na szkielecie pterokarpanowym z charakterystyczną grupą hydroksylową w pozycji 6a tego układu. Pisatyna słabo rozpuszcza się w wodzie, jednak dobrze w rozpuszczalnikach organicznych. W roztworach obojętnych i lekko zasadowych jest trwała, w warunkach kwasowych jednak przekształca się w anhydropisatynę.
Odporność na pisatynę.
Część patogenów "Pisum sativum" wykazuje odporność na działanie pisatyny. W "Nectria haematococca" zidentyfikowano enzym cytochromu P450, demetylazę pisatyny, odpowiedzialny za usuwanie grupy 3-"O"-metylowej z cząsteczki pisatyny, co przekłada się na zmniejszenie jej toksyczności dla tych patogenów. Większość gdzybów zdolnych do tego rodzaju metabolizmu pisatyny jest odporna na jej działanie, jednak pewne patogeny wykazują taką odporność mimo braku tego enzymu, stąd też mogą posiadać inne mechanizmy metabolizowania fitoaleksyn. Ponadto, najwyższą zjadliwość wykazują te organizmy, które w największym stopniu są zdolne do demetylacji pisatyny.
Biosynteza.
Pisatyna biosyntezowana jest z -fenyloalaniny, z której poprzez deaminację powstaje ("E")-cynamonian, który następnie ulega hydroksylowaniu do 4-kumaranu. Po przyłączeniu koenzymu A, powstaniu 4-kumarylo-CoA i przy udziale trzech cząsteczek malonylo-CoA, możliwa jest cyklizacja z utworzeniem pierścienia fenolowego. Poprzez izomeryzację, hydroksylowanie i przegrupowanie grupy fenolowej, powstaje 2,4′,7-trihydroksyizoflawonon, który następnie poprzez dehydratację i metylowanie przekształcany jest w formononetynę. W wyniku hydroksylowania tej cząsteczki powstaje kalikozyna, po czym utworzony zostaje pierścień dioksolanowy. Następnie poprzez hydroksylowanie i izomeryzację tworzy się (−)-soferol, by w wyniku redukcji grupy karbonylowej do grupy hydroksylowej i dehydratacji przekształcić się w (+)-maakiainę, która ulega przegrupowaniu i hydroksylowaniu do (+)-6a-hydroksymaakiainy. Ostatnim etapem jest metylowanie, w wyniku czego powstaje (+)-pisatyna.

</doc>
<doc id="4704879" url="https://pl.wikipedia.org/wiki?curid=4704879" title="Xassengue">
Xassengue

Xassengue – miasto w Angoli, w prowincji Lunda Południowa.

</doc>
<doc id="4704884" url="https://pl.wikipedia.org/wiki?curid=4704884" title="Indywidualne Mistrzostwa Danii na Żużlu 1974">
Indywidualne Mistrzostwa Danii na Żużlu 1974

Indywidualne Mistrzostwa Danii na Żużlu 1974 – cykl turniejów żużlowych, mających na celu wyłonienie najlepszych żużlowców w Danii w sezonie 1974. Tytuł zdobył Bent Nørregaard Jensen.

</doc>
<doc id="4704891" url="https://pl.wikipedia.org/wiki?curid=4704891" title="Okręgowe rozgrywki w piłce nożnej woj. rzeszowskiego (1950)">
Okręgowe rozgrywki w piłce nożnej woj. rzeszowskiego (1950)

Rozgrywki okręgowe w województwie rzeszowskim w sezonie 1950.

</doc>
<doc id="4704893" url="https://pl.wikipedia.org/wiki?curid=4704893" title="Dominion (film 2018)">
Dominion (film 2018)

Dominion () – australijski film dokumentalny z 2018 roku w reżyserii Chrisa Delforce'a, dotyczący systemowej fizycznej i psychicznej przemocy przemysłu spożywczego (mięsnego, mleczarskiego i jajczarskiego), odzieżowego i rozrywkowego (znęcanie się) oraz kosmetycznego i farmaceutycznego (testowanie na zwierzętach) wobec zwierząt. Zdjęcia, kręcone z ukrycia oraz za pomocą dronów, pochodzą z australijskich ferm i zostały zebrane przez ponad 50 aktywistów (głównymi dziennikarzami śledczymi byli Chris Delforce, Lissy Jayne i Matthew L). Jak deklarują autorzy: "obrazy przedstawione w filmie nie są odosobnionymi przypadkami" (w oryg. "The images contained in this film are not isolated cases").
"Bohaterami" filmu są świnie, kury nioski, brojlery (kurczaki mięsne), indyki, kaczki, krowy, owce, kozy, ryby, króliki, fretki, lisy, psy, konie, wielbłądy, myszy, zwierzęta egzotyczne, foki i delfiny. W rolę narratorów wcielili się Joaquin Phoenix, Rooney Mara, Sia, Sadie Sink, Kat Von D (Katherine von Drachenberg) oraz Chris Delforce. Prapremiera odbyła się 29 marca 2018 w Melbourne, a film za darmo został udostępniony pół roku później w serwisie Youtube 9 października 2018.
Każdy z rozdziałów filmu otwiera krótka informacja – na tle kadru z omawianymi zwierzętami – o celu wykorzystywania tych konkretnych gatunków oraz ewentualnie także o liczbie zabitych zwierząt rocznie w kilku wybranych krajach (Australii, Wielkiej Brytanii, Stanach Zjednoczonych, Nowej Zelandii, Kanadzie i Chinach).
Film otwiera motto:
a zamyka cytat z eseju "Fate" () Ralpha Waldo Emersona, pochodzący ze zbioru "The Conduct of Life" (1860):

</doc>
<doc id="4704899" url="https://pl.wikipedia.org/wiki?curid=4704899" title="Okręgowe rozgrywki w piłce nożnej woj. rzeszowskiego (1951)">
Okręgowe rozgrywki w piłce nożnej woj. rzeszowskiego (1951)

Rozgrywki okręgowe w województwie rzeszowskim w sezonie 1951.
Klasa Wojewódzka - OZPN Rzeszów.
Po zakończeniu drugiego spotkania powyższego dwumeczu decyzją GKKF ogłoszono wstrzymanie wyłonienia mistrza klasy wojewódzkiej rzeszowskiej i zapowiedziano zebranie WKKF w Rzeszowie celem ponownego rozpatrzenia sprawy Kolejarza Przemyśl. Sekcja Piłki Nożnej GKKF anulowała wcześniejsze postanowienia WKKF w Rzeszowie, przyznające walkowery na niekorzyść Kolejarza Przemyśl za mecze z Gwardią Przemyśl i z Gwardią Rzeszów, przywracając wyniki uzyskane na boisku (sprawa dotyczyły transferów zawodników z Kolejarza Nowy Sącz do Kolejarza Przemyśl). Zgodnie z powyższym został rozegrany dwumecz Włókniarz Krosno – Kolejarz Przemyśl o mistrzostwo rzeszowskiej klasy wojewódzkiej. Z uwagi na brak rozstrzygnięcia, został rozegrany trzeci mecz na neutralnym boisku w Rzeszowie.
Włókniarz Krosno awansował do baraży od II ligę.
Baraże o wejście do klasy wojewódzkiej.
Do grudnia 1951 rozgrywano baraże o wejście do klasy wojewódzkiej.

</doc>
<doc id="4704901" url="https://pl.wikipedia.org/wiki?curid=4704901" title="Tadeusz Reroń">
Tadeusz Reroń

Tadeusz Stanisław Reroń (ur. 8 maja 1950 we Wrocławiu) – duchowny rzymskokatolicki. Prezbiter archidiecezji wrocławskiej od 1975 roku. Kapelan honorowy papieża. Profesor nadzwyczajny, doktor habilitowany.
Życiorys.
Działalność na polu nauki.
61 publikacji naukowych
14 prac doktorskich
7 prac habilitacyjnych
1 doktoratu honoris causa w PWT

</doc>
<doc id="4704902" url="https://pl.wikipedia.org/wiki?curid=4704902" title="Skrzydlate wyrazy">
Skrzydlate wyrazy



</doc>
<doc id="4704905" url="https://pl.wikipedia.org/wiki?curid=4704905" title="Philoria">
Philoria

Philoria – rodzaj płaza bezogonowego z rodziny Limnodynastidae. 
Zasięg występowania.
Rodzaj obejmuje gatunki występujące w Nowej Południowej Walii, Wiktorii i Queenslandzie w Australii.
Systematyka.
Podział systematyczny.
Do rodzaju należą następujące gatunki:

</doc>
<doc id="4704906" url="https://pl.wikipedia.org/wiki?curid=4704906" title="Okręgowe rozgrywki w piłce nożnej woj. rzeszowskiego (1952)">
Okręgowe rozgrywki w piłce nożnej woj. rzeszowskiego (1952)

Rozgrywki okręgowe w województwie rzeszowskim w sezonie 1952.
I klasa (Rzeszów).
Baraż o II ligę.
Zgodnie z przyjętym regulaminem zwycięzca finałów I klasy przystąpił do rywalizacji o miejsce w II lidze z najniższej sklasyfikowanym zespołem województwa rzeszowskiego w sezonie II ligi 1952, którym byli Budowlani Przemyśl. Rozgrywkę przeprowadzono w formie dwumeczu.

</doc>
<doc id="4704910" url="https://pl.wikipedia.org/wiki?curid=4704910" title="Myslavský potok">
Myslavský potok

Myslavský potok – duży potok w południowo-wschodniej Słowacji, w dorzeczu Hornadu, płynący m.in. przez Koszyce.
Bieg.
Źródła potoku znajdują się na wysokości ok. 770 m n.p.m. na południowym zboczu głównego grzbietu Gór Wołowskich, na południowych stokach szczytu Predné holisko w Paśmie Kojszowskiej Hali. Potok spływa na całej swej długości generalnie w kierunku południowo-wschodnim. Płynie początkowo dość szeroką, zalesioną doliną, a następnie przez niewielką kotlinę, w której leży wieś Nižný Klátov. Przepływa przez tę miejscowość, następnie przebija się dość wąską, zalesioną dolinką wciętą między ostatnimi, sięgającymi 350 m n.p.m. wgórzami Słowackich Rudaw, po czym przed miejscowością Myslava (obecnie dzielnica Koszyc) wypływa na teren Kotliny Koszyckiej. Płynie dalej południowymi dzielnicami Koszyc, po czym na wysokości ok. 196 m n.p.m. uchodzi do Hornadu jako jego prawobrzeżny dopływ.
Dorzecze potoku bardzo niesymetryczne, co związane jest z kierunkiem, w jakim płynie: przytłaczającą większość dopływów stanowią jego dopływy lewobrzeżne (liczne mniejsze potoki, spływające z południowych stoków Pasma Kojszowskiej Hali) przy zupełnym prawie braku dopływów prawobrzeżnych. Koryto potoku w jego dolnym biegu w znacznej części uregulowane. Doliną potoku biegnie lokalna droga z Koszyc przez Myslavę do miejscowości Nižný Klatov. W wąskim odcinku doliny od Myslavy po Nižný Klatov od lat 70. XX w. powstał cały ciąg ogródków działkowych i domków rekreacyjnych.
Turystyka.
Na krótkim odcinku doliny, od osady Maša do wsi Nižný Klatov, drogą wzdłuż potoku biegną znaki zielone szlaku turystycznego z Koszyc przez polanę Girbeš do Bukovca.

</doc>
<doc id="4704919" url="https://pl.wikipedia.org/wiki?curid=4704919" title="Pavel Ondrus">
Pavel Ondrus

Pavel Ondrus (ur. 19 maja 1919 w Pitvaros, zm. 8 marca 1980 w Budapeszcie) – słowacki językoznawca, dialektolog. Zajmował się badaniami gwar słowackich, socjolektów oraz słowackiego języka standardowego.
Studiował słowacystykę i filozofię na Wydziale Filozoficznym Uniwersytetu Komeńskiego w Bratysławie (1940–1945). W 1952 r. uzyskał tytuł akademicki doktora filozofii (PhDr.), a w 1959 r. mianowano go docentem. W 1960 r. został kandydatem nauk (CSc.), a w 1972 r. – doktorem nauk (DrSc.). W 1975 r. otrzymał profesurę.
W latacah 1939–1941 był zatrudniony w Ministerstwie Szkolnictwa i Oświaty Narodowej w Bratysławie. W okresie 1944–1949 pracował jako profesor szkoły średniej. W 1949 r. został zatrudnony na Wydziale Filozoficznym Uniwersytecie Komeńskiego, gdzie w latach 1977–1980 był przewodniczącym katedry. W roku akademickim 1974/1975 wykładał język słowacki na Moskiewskim Uniwersytecie Państwowym im. M.W. Łomonosowa.

</doc>
<doc id="4704921" url="https://pl.wikipedia.org/wiki?curid=4704921" title="Platyplectrum">
Platyplectrum

Platyplectrum – rodzaj płaza bezogonowego z rodziny Limnodynastidae. 
Zasięg występowania.
Rodzaj obejmuje gatunki występujące w środkowej, północnej i zachodniej Australii.
Systematyka.
Podział systematyczny.
Do rodzaju należą następujące gatunki:

</doc>
<doc id="4704923" url="https://pl.wikipedia.org/wiki?curid=4704923" title="Impreza masowa">
Impreza masowa

Impreza masowa – impreza o charakterze artystycznym, rozrywkowym lub sportowym skierowana do szerokiej publiczności, organizowana zgodnie z przepisami o bezpieczeństwie imprez masowych.
Impreza masowa zwykle odbywa się na stadionie, w hali sportowej, centrum kongresowym czy innym dużym obiekcie, a także na otwartej przestrzeni, na wydzielonym i odpowiednio oznaczonym terenie. Organizatorem takich imprez, po otrzymaniu stosownego zezwolenia, może być zarówno osoba fizyczna, osoba prawna, jak i jednostka nieposiadająca osobowości prawnej.
Według art. 3 ustawy z dnia 20 marca 2009 r. o bezpieczeństwie imprez masowych () impreza masowa to masowa impreza artystyczno-rozrywkowa lub masowa impreza sportowa, w tym mecz piłki nożnej, z wyjątkiem imprez:
a) organizowanych w teatrach, operach, operetkach, filharmoniach, kinach, muzeach, bibliotekach, domach kultury i galeriach sztuki lub w innych podobnych obiektach,
b) organizowanych w szkołach i placówkach oświatowych przez zarządzających tymi szkołami i placówkami,
c) organizowanych w ramach współzawodnictwa sportowego dzieci i młodzieży,
d) sportowych organizowanych dla sportowców niepełnosprawnych,
e) sportu powszechnego o charakterze rekreacji ruchowej, ogólnodostępnym i nieodpłatnym, organizowanych na terenie otwartym,
f) zamkniętych organizowanych przez pracodawców dla ich pracowników.

</doc>
<doc id="4704924" url="https://pl.wikipedia.org/wiki?curid=4704924" title="Leszek Jaroszewicz">
Leszek Jaroszewicz

Leszek Roman Jaroszewicz (ur. 24 maja 1959 w Lublinie) – polski inżynier, profesor nauk technicznych. Specjalizuje się w zagadnieniach z zakresu optoelektroniki i techniki światłowodowej. Dyrektor, wykładowca i profesor zwyczajny w Instytucie Fizyki Technicznej na Wydziale Nowych Technologii i Chemii Wojskowej Akademii Technicznej im. Jarosława Dąbrowskiego w Warszawie. Członek Komitetu Geofizyki oraz Elektroniki i Telekomunikacji PAN. Członek korespondent Wydziału Nauk Technicznych Polskiej Akademii Nauk od 2019 roku. Przewodniczący Komisji Rewizyjnej Polskiej Izby Gospodarczej Zaawansowanych Technologii, wiceprzewodniczący Sekcji Polskiej Międzynarodowego Stowarzyszenia Optyków i Optoelektroników SPIE. Wiceprezes Polskiego Stowarzyszenia Fotonicznego.
Ukończył studia w WAT na kierunku fizyka techniczna (rocznik 1983). Doktoryzował się w 1989 roku na Wydziale Inżynierii, Chemii i Fizyki Technicznej, habilitację uzyskał w 1996 lub 1997 roku na podstawie pracy zatytułowanej "Rola polaryzacji i spójności w interferometrii światłowodowej". Tytuł profesora nauk technicznych nadano mu w 2002 roku.
Współautor książki "Liquid Crystal Optical Device".

</doc>
<doc id="4704926" url="https://pl.wikipedia.org/wiki?curid=4704926" title="XVII Puchar Gordona Bennetta (balonowy)">
XVII Puchar Gordona Bennetta (balonowy)

XVII Puchar Gordona Bennetta – zawody balonów wolnych o Puchar Gordona Bennetta zorganizowane 30 czerwca 1928 roku w Detroit.
Historia.
Sponsorem zawodów była Izba Handlowa z Detroit (Detroit Board of Commerce). Argentyński pilot Eduardo Bradley wystartował na nowym balonie, który został przysłany do USA bezpośrednio z Niemiec i który kosztował 2500 $. Nie był on wyposażony w spadochron, radio i ponton, ponieważ Bradley uważał je za zbędne. Termin rozpoczęcia zawodów ustalono na 30 czerwca, aby nie kolidowały z rozpoczynającymi się 28 lipca Igrzyskami Olimpijskimi w Amsterdamie. W skład komitetu organizacyjnego weszli m.in.: Carl Shory, Edsel Ford, Hubert Mayo, Ralph H. Upson, Ch. Bauch, Ray Copper, Betts, Warner, Campbell. 
Tragedia podczas amerykańskich kwalifikacji.
Zawody krajowe kwalifikujące do Pucharu rozpoczęły się 30 maja 1928 roku, podczas Memorial Day w Pittsburghu i miały dramatyczny przebieg. Wzięło w nim udział 14 balonów. Pomimo ostrzeżeń o zbliżającej się burzy zdecydowano się na start balonów. Piorun uderzył w trzy balony, w tym w balon "Goodyear V" Van Omana, w wyniku czego gaz zapalił się. Van Oman spadł w koszu balonu z wysokości 3 tysięcy stóp z pozostałościami powłoki jako spadochronem. Podczas upadku złamał nogę, ale jego partner Walter Morton zginął. Drugą ofiarą był Paul Evert,
Przebieg zawodów.
Zawody rozpoczęły się 30 czerwca na lotnisku Forda o 16 po południu. Przed ich rozpoczęciem zaplanowano pokazy lotnicze. Wystartowało 12 balonów z 7 krajów. Tak jak rok wcześniej sygnał do startu dał Edsel Ford. Pierwszy wystartował niemiecki balon "Münster VIII" pilotowany przez Ferdinanda Eimermachera. Pozostałe balony startowały w odstępach 5 minutowych. Start balonów oglądało 150 000 widzów.
Niemiecki aeroklub zapowiedział złożenie odwołania, uważając, że United States Geological Survey, agencja mierząca odległości wykazała niewielką różnicę pomiędzy załogami. Amerykańska załoga miała wynik 460 mile, a niemiecka 459,4 mile. Wyniki zawodów National Aeronautic Association zatwierdziła w połowie sierpnia uznając zwycięstwo Amerykanów. Ponieważ Amerykanie zdobyli puchar, nowy zgodził się ufundować Henry Ford.
Nagrody.
Za pierwsze miejsce zawodnicy otrzymali 1000$, a za drugie 500$.

</doc>
<doc id="4704930" url="https://pl.wikipedia.org/wiki?curid=4704930" title="Sokołowianka Sokołów Małopolski">
Sokołowianka Sokołów Małopolski



</doc>
<doc id="4704933" url="https://pl.wikipedia.org/wiki?curid=4704933" title="Stal Łańcut">
Stal Łańcut



</doc>
<doc id="4704936" url="https://pl.wikipedia.org/wiki?curid=4704936" title="Krystyna Dańko">
Krystyna Dańko

Krystyna Dańko z domu "Chłond" (ur. 9 lipca 1917 w Otwocku, zm. 6 sierpnia 2019 w Warszawie) – Polka uhonorowana 13 grudnia 1998 roku przez Instytut Jad Waszem medalem Sprawiedliwy wśród Narodów Świata za pomoc udzieloną ludności żydowskiej podczas II wojny światowej. Była najstarszą Polką, która otrzymała to odznaczenie. Należała do Polskiego Towarzystwa Sprawiedliwych wśród Narodów Świata. Dama Krzyża Komandorskiego Orderu Odrodzenia Polski.
Społeczność żydowska w Otwocku.
Przed wybuchem II wojny światowej Krystyna Dańko mieszkała w katolickiej rodzinie w Otwocku, gdzie uczęszczała do gimnazjum. W mieście żyło wiele osób pochodzenia żydowskiego. Ludność żydowska osiedlała się w tych regionach od połowy XIX wieku. Pod koniec lat 80. XIX wieku do Otwocka sprowadził się warecki rabin Kalisz Simcha Bunem, który założył szkołę studiowania świętej księgi, co spowodowało kolejny przypływ ludności żydowskiej.
Tuż przed wybuchem II wojny światowej ludność żydowska posiadała ponad połowę nieruchomości w letniskowej części Otwocka. W 1938 roku w mieście znajdowało się 20 domów modlitwy, a społeczność żydowska redagowała własny dodatek do tygodnika „Życie Otwockie”. Ponad połowę mieszkańców (55%) stanowili Żydzi.
Po wybuchu II wojny światowej wielu Polaków pomagało swoim przyjaciołom i sąsiadom pochodzenia żydowskiego, którzy trafili do getta w Otwocku lub mogli stracić życie podczas Zagłady. Na liście osób uhonorowanych przez Instytut Jad Waszem medalem Sprawiedliwi wśród Narodów Świata figuruje blisko trzydziestu mieszkańców Otwocka (stan na 2009).
Życie przed wojną.
Ojciec Krystyny – Karol Chłond był sekretarzem otwockiego magistratu. Przyjaźnił się z wieloma przedstawicielami miejscowej społeczności żydowskiej, zaproszono go na wesele córki lokalnego rabina. W 1930 roku zmarła jego żona i matka Krystyny.
Krystyna miała trójkę rodzeństwa. Jako dzieci często bawili się i spotykali z dziećmi żydowskimi. Krystyna najbliżej przyjaźniła się dziewczynką pochodzenia żydowskiego – Heleną (zwaną Lusią) Kokoszko, przez pięć lat siedziały razem w ławce w gimnazjum i często odwiedzały się w domach.
Pomoc ludności żydowskiej.
Krystyna Dańko brała bezpośredni udział w wielu wydarzeniach, mających na celu niesienie pomocy zagrożonej zagładą ludności żydowskiej Otwocka. W szczególny sposób pomogła rodzinie Kokoszków, która w listopadzie 1940 roku trafiła do otwockiego getta.
Krystyna Dańko pytana o motywację, udzieliła odpowiedzi: 
„Dlaczego to robiłam? Tak po prostu, z przyjaźni. Nie zastanawiałam się nawet dlaczego – tylko robiłam. To było dla mnie naturalne. Myślałam tak – oni są moimi przyjaciółmi. Oni są w kłopocie, więc trzeba im pomóc”." " 
Na podstawie relacji świadków i dokumentów zgromadzonych przez Instytut Jad Waszem ustalono, że Krystyna Dańko:
Cała rodzina Kokoszków przetrwała Holokaust dzięki pomocy Krystyny. Michał Kokoszko, w późniejszych latach wojny zmienił nazwisko na Kosowski i pracował jako pediatra w Józefowie. Resztę życia rodzina spędziła w Warszawie.
Życie po wojnie.
W 1951 roku Krystyna wyszła za mąż za Mieczysława Dańko, który również otrzymał medal Sprawiedliwych (pośmiertnie, 16 grudnia 2008 roku). Od lat 50. mieszkali w Warszawie, gdzie Krystyna pracowała w delegaturze Bielskiej Fabryki Maszyn Włókienniczych „Befama”. Miała dzieci: Annę, Wojciecha, Mieczysława.
W 2013 roku została odznaczona przez prezydenta Bolesława Komorowskiego Krzyżem Komandorskim Orderu Odrodzenia Polski za bohaterską postawę i niezwykłą odwagę wykazaną w ratowaniu życia Żydom podczas II wojny światowej oraz za wybitne zasługi w obronie godności człowieczeństwa i praw człowieka.
W lipcu 2017 roku, w dniu setnych urodzin otrzymała list gratulacyjny i kwiaty od Rady i Zarządu Dzielnicy Śródmieście m.st. Warszawy, wręczone przez Krzysztofa Czubaszka – Burmistrza Dzielnicy Śródmieście m.st. Warszawy.
26 lutego 2018 roku podpisała apel do rządów oraz parlamentów Izraela i Polski o powrót na drogę dialogu i pojednania, który przedstawiciele Polskiego Towarzystwa Sprawiedliwych wśród Narodów Świata przekazali Premierowi RP Mateuszowi Morawieckiemu.
W 2019 roku Krystyna Dańko poważnie chorowała. Miała znaczny ubytek wzroku i słuchu. Specjalistyczne łóżko medyczne, którego potrzebowała, zostało zakupione i sprezentowane Krystynie Dańko przez mężczyznę ocalałego z Holokaustu. Spoczęła w rodzinnym grobowcu na Starych Powązkach (kwatera 297-2-22).

</doc>
<doc id="4704937" url="https://pl.wikipedia.org/wiki?curid=4704937" title="XVI Puchar Gordona Bennetta (balonowy)">
XVI Puchar Gordona Bennetta (balonowy)

XVI Puchar Gordona Bennetta – zawody balonów wolnych o Puchar Gordona Bennetta zorganizowane 10 września w 1927 roku w Detroit.
Historia.
Po wygraniu przez Warda Tunte van Ormana i Waltera W. Mortona organizowanych przez Belgię XV zawodów o puchar, zawody w 1927 roku miały ponownie zorganizować Stany Zjednoczone. Dla zawodników z Europy problemem były duże koszty podróży i przewiezienia balonu statkiem do USA. Dlatego część zawodników do udziału w zawodach zaprosiła osoby niezwiązane z baloniarstwem. Zwycięzcy wielu zawodów Belgowi Ernestowi Demuyterowi towarzyszył belgijski rzeźbiarz Pierre de Soete, a Ernestowi Maag zaprosił mistrza świata w boksie Erniego Nagrli. Było to dla nich przygoda, za którą byli gotowi zapłacić. Pierre de Soete po przybyciu do USA pod koniec sierpnia oświadczył, że jest nie tylko nowicjuszem, ale nigdy nie latał balonem.
Dwóch z niemieckich zawodników nosi to samo imię i nazwisko Hugo Kaulen. Nie jest to pomyłka, tylko ojciec, który wystartował na balonie "Bramen", i syn startujący na balonie "Ernst Brandenburg." Balony niemieckie zostały dopuszczone do udziału w zawodach po raz pierwszy od zakończenia I wojny światowej. Eliminacje zostały przeprowadzone w maju 1927 roku w Gelsenkirchen.
Amerykańskie eliminacje były planowane na 5 maja w Akron (Ohio), ale zostały przeniesione na 30 maja i odbyły się podczas obchodów Memorial Day. Wzięło w nich udział 15 balonów, a zwycięzcą został Ward T. Van Orman. Po przebyciu 718 mil wylądował w Hancock, drugi balon pilotowany przez E. J.Hilla po przebyciu 650 mil wylądował w Skowhegan, a trzeci W.E. Kepnera po locie na odległość 595 mil wylądował w Biddleford.
Początkowo planowano, że zawody odbędą się w Denver, ale w maju zapowiedziano przeniesienie miejsca startu do Detroit. Ich rozpoczęcie zaplanowano na 10 września. Ostateczna decyzja została podjęta w lipcu, po deklaracji Denver, że nie jest w stanie zorganizować tej imprezy.
Przebieg zawodów.
Balony startowały z prywatnego lotniska Henry'ego Forda. Napełnianie balonów rozpoczęto przed 4 rano. Start nastąpił o 16 po południu. Zanim balony wystartowały, nad widzami przeleciało 16 samolotów z bazy Selfridge Field. Mt. Clemens. Sygnał do startu dal syn Forda Edsel. Pierwszy przy dźwiękach hymnu wystartował balon hiszpański. Z trzech niemieckich jako pierwszy startował Ernst Brandenburg. Jednak podczas jego startu zamiast hymnu odegrano niemiecką pieśń patriotyczną "Die Wacht am Rhein," co spowodowało protesty zawodników. Dlatego hymn został odegrany podczas startu kolejnego balonu niemieckiego "Münster VIII""."
Balony poleciały w kierunku wschodnim, skręcając na północ w kierunku jeziora Erie. Zbliżająca się burza zmusiła po 4 godzinach lotu do lądowania niemiecki balon "Ernst Brandenburg" na malej wyspie na jeziorze Sugar Island. Większość balonów przeleciała na obszarem burzowym na dużych wysokościach. Demuyter musiał lądować, ponieważ lina manewrowa, która zwisała z balonu, zaplatała się w korony drzew.
Zwycięzca i najlepsze załogi wylądowały w stanie Georgia, pozostałe głównie w stanach Karolina Południowa i Północna.

</doc>
<doc id="4704943" url="https://pl.wikipedia.org/wiki?curid=4704943" title="Narciso Parigi">
Narciso Parigi

Narciso Parigi (ur. 29 listopada 1927 w Campi Bisenzio, zm. 25 stycznia 2020 we Florencji) – włoski aktor i piosenkarz.
Biografia.
Narciso Parigi urodził się w 29 listopada 1927 roku w Campi Bisenzio w Toskanii. Zadebiutował w Radio Firenze w 1944 roku jako „piosenkarz radiowy” z różnymi orkiestrami. Pracował z Radiem Firenze w latach 1945–1965.
Brał udział w "festiwalu di Napoli" w 1963 roku z Nunzio Gallo. Zaśpiewał piosenkę "Annamaria".
Parigi działał również w Stanach Zjednoczonych. Brał udział we włoskich programach telewizyjnych, takich jak "Ci vediamo" i "Mezzogiorno in famiglia". W dniu 29 listopada 2017 roku w swoje 90. urodziny, Parigi otrzymał nagrodę "Fiorino d'oro (Złotego Florina)" od miasta Florencji za zasługi muzyczne.
Narciso Parigi zmarł 25 stycznia 2020 roku w wieku 92 lat.

</doc>
<doc id="4704946" url="https://pl.wikipedia.org/wiki?curid=4704946" title="Obszar ochrony ścisłej Czarna Woda">
Obszar ochrony ścisłej Czarna Woda

Czarna Woda im. prof. Aleksandra Tuszki – obszar ochrony ścisłej o powierzchni 84,42 ha w północnej części Kampinoskiego Parku Narodowego. Został utworzony w 1977 roku, leży ok. 1,5 km na południe od wsi Nowy Wilków i Teofile (gmina Leoncin). Przez jego okolicę przebiegają pieszy Północny Szlak Krawędziowy i Kampinoski Szlak Rowerowy. Patronem jest prof. Aleksander Tuszko, były dyrektor rady naukowej parku narodowego.
Obszar ochrony ścisłej obejmuje teren na granicy tarasu zalewowego i wydmowego z wydmami wznoszącymi się na kilka metrów. Porastają go ols, łęg olszowy, grąd niski i dąbrowa świetlista. Rosną tu rzadkie gatunki flory, m.in. lilia złotogłów, wawrzynek wilczełyko, żankiel zwyczajny, zachyłka oszczepowata, czerniec gronkowy, zdrojówka rutewkowata.

</doc>
<doc id="4704947" url="https://pl.wikipedia.org/wiki?curid=4704947" title="Łucznictwo na Igrzyskach Azjatyckich 1986">
Łucznictwo na Igrzyskach Azjatyckich 1986

Zawody łucznicze na igrzyskach Azjatyckich 1986 rozegrano w Seulu w dniach 27–30 września, na terenie "Hwarang Archery Field".

</doc>
<doc id="4704948" url="https://pl.wikipedia.org/wiki?curid=4704948" title="Rezerwat przyrody Czarna Woda">
Rezerwat przyrody Czarna Woda



</doc>
<doc id="4704951" url="https://pl.wikipedia.org/wiki?curid=4704951" title="Wieża widokowa na Klasztornym Wzgórzu">
Wieża widokowa na Klasztornym Wzgórzu



</doc>
<doc id="4704952" url="https://pl.wikipedia.org/wiki?curid=4704952" title="Ignacy Rychłowski">
Ignacy Rychłowski



</doc>
<doc id="4704953" url="https://pl.wikipedia.org/wiki?curid=4704953" title="Jole Santelli">
Jole Santelli

Jole Santelli (ur. 28 grudnia 1968 w Cosenzy, zm. 15 października 2020 tamże) – włoska polityk, prawniczka i działaczka samorządowa, posłanka do Izby Deputowanych, w 2020 prezydent Kalabrii.
Życiorys.
Z wykształcenia prawniczka, ukończyła studia na Uniwersytecie Rzymskim „La Sapienza”. Specjalizowała się w prawie karnym i postępowaniu karnym. Odbyła staż zawodowy w biurze, które prowadził Cesare Previti. Należała do Włoskiej Partii Socjalistycznej. W 1994 przystąpiła do Forza Italia Silvia Berlusconiego, po czym działała w jego kolejnych formacjach: ugrupowaniu Lud Wolności i reaktywowanej w 2013 partii FI.
Podjęła w międzyczasie praktykę w zawodzie adwokata, w drugiej połowie lat 90. zajmowała się sprawami legislacyjnymi swojej partii. W 2001 po raz pierwszy wybrana na posłankę do Izby Deputowanych. Z powodzeniem ubiegała się o reelekcję w wyborach w 2006, 2008, 2013 i 2018. Była podsekretarzem stanu w ministerstwie sprawiedliwości (2001–2006) oraz w ministerstwie pracy i polityki społecznej (2013). W 2014 została koordynatorką Forza Italia w Kalabrii. W latach 2016–2019 pełniła funkcję zastępczyni burmistrza Cosenzy.
W wyborach w 2020 jako kandydatka koalicji ugrupowań centroprawicowych i prawicowych została wybrana na urząd prezydenta Kalabrii. Zmarła w tym samym roku na skutek choroby nowotworowej.

</doc>
<doc id="4704954" url="https://pl.wikipedia.org/wiki?curid=4704954" title="Australian Open 2020 (gra pojedyncza mężczyzn na wózkach)">
Australian Open 2020 (gra pojedyncza mężczyzn na wózkach)

Australian Open 2020 – gra pojedyncza mężczyzn na wózkach – zawody singlowe mężczyzn na wózkach, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 29 stycznia–2 lutego na twardych kortach Melbourne Park w Melbourne.

</doc>
<doc id="4704956" url="https://pl.wikipedia.org/wiki?curid=4704956" title="Michael Clyne">
Michael Clyne

Michael George Clyne (ur. 12 października 1939, zm. 29 października 2010) – australijski językoznawca. Zajmował się różnymi odłamami i zagadnieniami językoznawczymi, m.in. socjolingwistyką, pragmatyką, wielojęzycznością, nauką języka drugiego, kontaktami językowymi oraz komunikacją międzykulturową. 
Był absolwentem Uniwersytetu w Melbourne, gdzie w 1960 r. ukończył studia bakalarskie z zakresu czterech języków: niemieckiego, holenderskiego, francuskiego i islandzkiego. Dalszą edukację odbył na Monash University, gdzie uzyskał doktorat (1965, rozprawa pt. "The language assimilation of post-war German-speaking migrants in Australia").
Jego dorobek naukowy obejmuje ponad 300 publikacji. W 1993 r. został uhonorowany odznaczeniem "Member of the Order of Australia". Uhonorowano go także nagrodą Humboldta (2003) oraz Nagrodą Braci Grimm (1999). Był również doktorem honoris causa Uniwersytetu w Monachium. Jako profesor wizytujący wykładał w Niemczech (Hamburg, Heidelberg, Stuttgart) i we Włoszech (Werona).

</doc>
<doc id="4704957" url="https://pl.wikipedia.org/wiki?curid=4704957" title="Michael G. Clyne">
Michael G. Clyne



</doc>
<doc id="4704959" url="https://pl.wikipedia.org/wiki?curid=4704959" title="Michael George Clyne">
Michael George Clyne



</doc>
<doc id="4704960" url="https://pl.wikipedia.org/wiki?curid=4704960" title="Australian Open 2020 (gra pojedyncza kobiet na wózkach)">
Australian Open 2020 (gra pojedyncza kobiet na wózkach)

Australian Open 2020 – gra pojedyncza kobiet na wózkach – zawody singlowe kobiet na wózkach, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 29 stycznia–2 lutego na twardych kortach Melbourne Park w Melbourne.

</doc>
<doc id="4704964" url="https://pl.wikipedia.org/wiki?curid=4704964" title="Sejm zwyczajny 1740">
Sejm zwyczajny 1740

Sejm 1740 – sejm zwyczajny I Rzeczypospolitej, został zwołany 12 czerwca 1740 roku do Warszawy.
Sejmiki Przedsejmowe w województwach odbyły się 22 sierpnia 1740 roku. Marszałkiem sejmu obrano Kazimierza Karwowskiego, stolnika bielskiego. 
Obrady sejmu trwały od 3 października do 13 listopada 1740 roku.

</doc>
<doc id="4704965" url="https://pl.wikipedia.org/wiki?curid=4704965" title="Australian Open 2020 (gra podwójna kobiet na wózkach)">
Australian Open 2020 (gra podwójna kobiet na wózkach)

Australian Open 2020 – gra podwójna kobiet na wózkach – zawody deblowe kobiet na wózkach, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 30–31 stycznia na twardych kortach Melbourne Park w Melbourne.

</doc>
<doc id="4704969" url="https://pl.wikipedia.org/wiki?curid=4704969" title="Australian Open 2020 (gra podwójna mężczyzn na wózkach)">
Australian Open 2020 (gra podwójna mężczyzn na wózkach)

Australian Open 2020 – gra podwójna mężczyzn na wózkach – zawody deblowe mężczyzn na wózkach, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 30–31 stycznia na twardych kortach Melbourne Park w Melbourne.

</doc>
<doc id="4704971" url="https://pl.wikipedia.org/wiki?curid=4704971" title="Obszar ochrony ścisłej Karpaty">
Obszar ochrony ścisłej Karpaty

Karpaty – obszar ochrony ścisłej o powierzchni 31,39 ha w południowej części Kampinoskiego Parku Narodowego. Został utworzony w 1997 roku, leży ok. 1 km na południowy wschód od zabudowań przysiółka Zamczysko. Przez jego teren przebiegają Główny Szlak Puszczy Kampinoskiej (obszar znajduje się na 25 kilometrze jego trasy) i Południowy Szlak Krawędziowy, a także Kampinoski Szlak Rowerowy.
Obszar ochrony ścisłej obejmuje fragment większego kompleksu wydmowego z grzbietem na pograniczu bagien. Wśród drzew dominują dąb i sosna, rosną tu też m.in. rutewka mniejsza, rutewka orlikolistna, dzwonek brzoskwiniolistny, kłosownica pierzasta, ciemiężyk białokwiatowy.

</doc>
<doc id="4704974" url="https://pl.wikipedia.org/wiki?curid=4704974" title="Ulica Bonerowska w Krakowie">
Ulica Bonerowska w Krakowie

Ulica Bonerowska – ulica w centrum Krakowa, na Wesołej. W 1907 roku otrzymała nazwę dla upamiętnienia rodziny mieszczańskiej Bonerów. Łączy ul. Librowszczyzna z ul. Morsztynowską (przed estakadą linii kolejowej nr 91). W latach 1940–1945 nosiła niemiecką nazwę Stillegasse.

</doc>
<doc id="4704978" url="https://pl.wikipedia.org/wiki?curid=4704978" title="Fastryga">
Fastryga

Fastryga to szybki, tymczasowy ścieg prosty o dużej długości przeznaczony do usunięcia. Fastrygę stosuje się na wiele sposobów:

</doc>
<doc id="4704980" url="https://pl.wikipedia.org/wiki?curid=4704980" title="Australian Open 2020 (gra pojedyncza na quadach)">
Australian Open 2020 (gra pojedyncza na quadach)

Australian Open 2020 – gra pojedyncza na quadach – zawody singlowe na quadach, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce w dniach 29 stycznia–1 lutego na twardych kortach Melbourne Park w Melbourne.

</doc>
<doc id="4704984" url="https://pl.wikipedia.org/wiki?curid=4704984" title="Glutaminian argininy">
Glutaminian argininy

Glutaminian argininy – preparat farmaceutyczny będący mieszaniną w równych częściach -argininy i kwasu -glutaminowego, stosowany w leczeniu zaburzeń czynności wątroby.
Lek nie jest zarejestrowany w krajach Unii Europejskiej oraz w Stanach Zjednoczonych, natomiast jest zarejestrowany na Ukrainie.

</doc>
<doc id="4704986" url="https://pl.wikipedia.org/wiki?curid=4704986" title="Gustaw Ładziński">
Gustaw Ładziński

Gustaw Ładziński (ur. 12 sierpnia 1880 w Porochnie, zaginął 30 września 1944 w Warszawie) – pułkownik stanu spoczynku artylerii Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Jana i Cezaryny z domu Kossowskiej.
Ukończył Korpus Kadetów i Oficerską Szkołę Artylerii w Petersburgu. W randze porucznika wziął udział w wojnie rosyjsko-japońskiej, podczas której odniósł ciężką ranę. Zwolniony z wojska na własną prośbę, rozpoczął pracę jako urzędnik w Banku Ziemskim w Winnicy. W czasie I wojny światowej służył w armii rosyjskiej (lata 1914–1917), a następnie w I i III Korpusach Polskich w Rosji. Organizator Związku Wojskowych Polaków w Winnicy i członek Polskiej Organizacji Wojskowej. W Wojsku Polskim od listopada 1918 roku – w stopniu pułkownika. Z dniem 1 września 1919 r. objął stanowisko dowódcy 11 Kresowego pułku artylerii ciężkiej, które sprawował do kwietnia 1920 roku (dowództwo pułku uległo rozwiązaniu w dniu 5 maja tegoż roku). Uczestnik wojny polsko-radzieckiej, podczas której organizował 201 pułk artylerii polowej (w lipcu 1920 roku). Na czele tego pułku, w ramach Dywizji Ochotniczej, bronił odcinka Radzymin–Wołomin, po czym dowodził grupą artylerii. Odznaczył się bohaterstwem w walkach o Nowy Dwór i Grodno, za co odznaczony został Krzyżem Srebrnym Orderu Virtuti Militari. W dekrecie Wodza Naczelnego marszałka Józefa Piłsudskiego o nadaniu tegoż orderu pułkownik Gustaw Ładziński wykazany został jako oficer Centralnego Obozu Podoficerskich Szkół Artylerii (C.O.P.S.A.).
Na dzień 1 czerwca 1921 r. pułkownik Ładziński przynależał etatowo do 14 pułku artylerii polowej i pełnił służbę (jako oficer przydzielony) w Dowództwie Artylerii Syberyjskiej Dywizji Piechoty (późniejszej 30 Dywizji Piechoty). Dekretem Naczelnika Państwa i Wodza Naczelnego z dnia 3 maja 1922 r. (sygnatura: L. 19400/O.V.) został zweryfikowany w stopniu pułkownika, ze starszeństwem z dniem 1 czerwca 1919 r. i 35. lokatą w korpusie oficerów artylerii. Posiadał wówczas przydział do 14 pułku artylerii polowej.
Po reorganizacji artyleryjskiego szkolnictwa wojskowego objął w 1922 roku stanowisko komendanta Szkoły Strzeleckiej Artylerii w Toruniu. W roku 1923 zajmował 36. lokatę wśród pułkowników korpusu artylerii w swoim starszeństwie i jako oficer nadetatowy 30 pap piastował nadal funkcję komendanta Szkoły Strzeleckiej Artylerii w toruńskim Obozie Szkolnym Artylerii. Jego oficerem ordynansowym był wówczas por. Erwin Stachowiak (nadetatowy oficer 16 pułku artylerii polowej). Rok później zajmował już 27. lokatę w swoim starszeństwie pośród pułkowników artylerii i pełnił służbę w macierzystym 30 pułku artylerii polowej. W okresie od marca do listopada 1924 roku dowodził 3 pułkiem artylerii ciężkiej.
W roku 1928 pułkownik artylerii Gustaw Ładziński znajdował się już w stanie spoczynku i mieszkał w Toruniu. Następnie przeprowadził się do Warszawy, w której mieszkał od 1932 roku. W roku 1934 jako pułkownik stanu spoczynku zajmował 28. lokatę w swoim starszeństwie w korpusie oficerów artylerii (starszeństwo z dnia 1 czerwca 1919 r.). Znajdował się wówczas w ewidencji PKU Warszawa Miasto III i przynależał do Oficerskiej Kadry Okręgowej Nr I (przewidziany był do użycia w czasie wojny). 
Wziął udział w powstaniu warszawskim, walcząc w szeregach 280 plutonu Wojskowej Służby Ochrony Powstania. Zaginął w dniu 30 września 1944 roku, a oficjalnie uznany za zaginionego został w 1947 roku. Od roku 1913 żonaty był z Anną Sławińską, z którą mieli córkę Halinę i syna Radosława. 

</doc>
<doc id="4704987" url="https://pl.wikipedia.org/wiki?curid=4704987" title="Australian Open 2020 (gra podwójna na quadach)">
Australian Open 2020 (gra podwójna na quadach)

Australian Open 2020 – gra podwójna na quadach – zawody deblowe na quadach, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce 30 stycznia na twardych kortach Melbourne Park w Melbourne.

</doc>
<doc id="4704989" url="https://pl.wikipedia.org/wiki?curid=4704989" title="Zjednoczeni Pudliszki">
Zjednoczeni Pudliszki



</doc>
<doc id="4704990" url="https://pl.wikipedia.org/wiki?curid=4704990" title="Jacek Bendykowski">
Jacek Bendykowski

Jacek Karol Bendykowski (ur. 29 kwietnia 1967 w Gdańsku) – polski samorządowiec, działacz społeczny i prawnik. Radny Rady Miasta Gdańska III kadencji. Radny Sejmiku Województwa Pomorskiego II, III, IV i V kadencji. Od 2016 prezes Fundacji Gdańskiej.
Życiorys.
Wykształcenie i praca zawodowa.
Syn Jana (inżyniera elektryka) i Genowefy z domu Kwidzińskiej (inżynier budownictwa wodnego). Jest absolwentem szkoły podstawowej nr 52 w Gdańsku, oraz II Liceum Ogólnokształcącego w Gdańsku. W 1992 ukończył studia na Wydziale Prawa i Administracji Uniwersytetu Gdańskiego. W 1993 rozpoczął aplikację radcowską w Okręgowej Izbie Radców Prawnych, zakończoną w 1996 wpisaniem na listę radców prawnych. Jego kariera zawodowa zaczęła się jeszcze przed ukończeniem studiów w 1990, wtedy rozpoczął pracę w Spółdzielni Pracy Doradca, w której pracował jako stażysta prawnik. W latach 1991–1992 zasiadał na stanowisku kierownika sekcji prawnej w Sejmiku Samorządowego Województwa Gdańskiego. W latach 1992–1993 był prawnikiem w rozgłośni Radio Plus. W 1993 rozpoczął pracę w Biurze Prawników Lexim jako prawnik, a od 1996 radca prawny. W 1998 został wspólnikiem w Biurze Prawników Lexim, które przekształciło się w Kancelarię Radców Prawnych Misiewicz, Mosek i Partnerzy. Od 2002 był wiceprezesem Fundacji Gdańskiej. 4 lipca 2016 został prezesem Fundacji Gdańskiej. Jest członkiem rad nadzorczych: Agencji Rozwoju Pomorza (od 2019), Gdańskiej Oficyny (od 2013) oraz GAiT.
Działalność polityczna i społeczna.
Działalność opozycyjna.
W 1983 wstąpił do Ruchu Młodej Polski, w późniejszych latach był członkiem Konwentu Gdańskiego. Od 1986 był zaangażowany w tworzenie niezależnych stowarzyszeń akademickich. Był członkiem związku Akademickiego VERBUM, w którym, był m.in. wiceprezesem, a następnie prezesem. Był jednym z pięciu członków Studenckiej Grupy Negocjacyjnej, podczas majowych protestów studenckich w 1988. W 1988 został członkiem Ogólnopolskiego Parlamentu Studentów, w którym do 1991 był członkiem prezydium. Był członkiem Rady Krajowej Szkolnictwa Wyższego, oraz współautorem pierwszej demokratycznej ustawy o szkolnictwie wyższym z 1990.
Działalność w polityce zagranicznej.
Był członkiem European Democrat Students (obecnie młodzieżówki Europejskiej Partii Ludowej). W latach 1993–1995 był wiceprezesem EDS. Od 1995 był wiceprezesem European Young Conservatives (Europejscy Młodzi Konserwatyści), w latach 1998–2001 wiceprezes International Young Democrat Union (Międzynarodowa Unia Młodych Demokratów). W latach 1998–2002 członek Biura Politycznego European Peoples Party najpierw w imieniu SKL, następnie w imieniu PO.
Działalność w polityce krajowej.
Zasiadał we władzach krajowych: Koalicji Republikańskiej (1991–1992), Partii Konserwatywnej (1992–1996), Stronnictwa Konserwatywno-Ludowego (1997–2001) i Platformy Obywatelskiej (od 2003). Jako członek SKL (1997–2002), pełnił funkcję sekretarza spraw zagranicznych. W latach 1997–2001 był prezesem Młodych Konserwatystów Akcji Wyborczej Solidarność. W 1998 wystartował w wyborach samorządowych do Rady Miasta Gdańska z ramienia AWS, otrzymując mandat. W radzie był przewodniczącym koła SKL i wiceprzewodniczącym klubu AWS. Był członkiem Komisji ds. Samorządu i Ładu Publicznego oraz Komisji Rewizyjnej RMG. W latach 1999–2004 był przewodniczącym Komisji Spraw Zagranicznych Unii Metropolii Polskich. Od 2002 jest członkiem Platformy Obywatelskiej. W 2002 wystartował do Sejmiku Województwa Pomorskiego z listy PO-PiS, otrzymując 1926 głosów i nie dostał się do sejmiku. W 2004 ubiegał się bezskutecznie o mandat posła do Parlamentu Europejskiego jako lider listy Platformy Obywatelskiej w okręgu kujawsko-pomorskim. W 2005 objął zwolniony mandat radnego sejmiku. W 2006 z listy PO uzyskał reelekcję, otrzymując 3878 głosów. Reelekcje otrzymał również w 2010 (otrzymał 6815 głosów) i 2014 (otrzymał 4575 głosów). W latach 2006–2018 był przewodniczącym klubu PO w sejmiku. W 2006 został delegatem do Związku Województw Rzeczypospolitej Polskiej (od 2010 do 2015 należał do jego zarządu). W 2018 nie uzyskał reelekcji do sejmiku.
Odznaczenia.
W 2012 na podstawie postanowienia Prezydenta RP Bronisława Komorowskiego został odznaczony Złotym Krzyżem Zasługi.
Życie prywatne.
Od 2001 żonaty z Agatą z domu Woynowską, jest ojcem Marii (ur. 2004).

</doc>
<doc id="4704993" url="https://pl.wikipedia.org/wiki?curid=4704993" title="Badminton na Igrzyskach Azjatyckich 1986">
Badminton na Igrzyskach Azjatyckich 1986

Zawody badmintona na igrzyskach Azjatyckich 1986 rozegrano w Seulu w dniach 27 września - 4 października, na terenie "Olympic Gymnastics Arena".

</doc>
<doc id="4704995" url="https://pl.wikipedia.org/wiki?curid=4704995" title="Start Nowy Sącz">
Start Nowy Sącz



</doc>
<doc id="4704998" url="https://pl.wikipedia.org/wiki?curid=4704998" title="Polska Formuła Mondial">
Polska Formuła Mondial

Polska Formuła Mondial – cykl wyścigów samochodowych rozgrywanych w ramach WSMP według przepisów Formuły Mondial w latach 1989–1994.
Historia.
Chęć internacjonalizacji wyścigów w bloku wschodnim spowodowała wprowadzenie w ramach Pucharu Pokoju i Przyjaźni Formuły Mondial. W serii tej pojemność silnika była ograniczona do 1,6 litra oraz zabroniony był efekt przyziemny. Dodatkową zaletą dla państw socjalistycznych była stosunkowo niedroga modernizacja samochodów Formuły Easter do wymagań nowej formuły. W celu dalszego ograniczenia kosztów zezwolono na zastosowanie silnika wyprodukowanego jedynie w krajach socjalistycznych.
W 1987 roku Polski Związek Motorowy ogłosił zamiar wprowadzenia Formuły Mondial do mistrzostw Polski. Rozgrywki Polskiej Formuły Mondial, oznaczonej jako klasa E6, zostały zainaugurowane w 1989 roku przy okazji wprowadzenia nowego regulaminu WSMP. Zastąpiły one przestarzałą Formułę Polonia, przy czym z uwagi na brak wystarczającej liczby samochodów w klasie E6 ścigały się również pojazdy dawnej Formuły Polonia. Pierwszym mistrzem został Andrzej Wojciechowski. W 1990 roku w mistrzostwach Polski, podobnie jak w Pucharze Pokoju i Przyjaźni, zniesiono wymóg pochodzenia silników z bloku wschodniego. Sezon wygrał po odniesieniu czterech zwycięstw Artur Skwarzyński.
W sezonie 1991 po raz pierwszy wprowadzono klasyfikację dla zawodników zagranicznych, określoną jako Międzynarodowy Puchar Polski. Puchar wygrał Litwin Mindaugas Dainauskas, zaś w mistrzostwach Polski triumfował Andrzej Godula. Rok później Formułę Mondial rozróżniono na zawody krajowe oraz międzynarodowe, przy czym w rozgrywkach międzynarodowych mogli uczestniczyć również polscy kierowcy. Mistrzostwa Polski wygrał Godula, a międzynarodowe mistrzostwa Polski – Wiktor Kozankow. W 1993 roku obie klasyfikacje wygrał Andrzej Godula, a w sezonie 1994 – Krzysztof Woźniak.
Po 1994 roku Formuła Mondial została zastąpiona klasą E-1600, która była rozgrywana do 1998 roku.

</doc>
<doc id="4705000" url="https://pl.wikipedia.org/wiki?curid=4705000" title="Ludwik Zybala">
Ludwik Zybala

Ludwik Zybala (20 lipca 1898 w Pogorzeli, zm. 24 stycznia 1991 w Międzychodzie) – żołnierz armii niemieckiej, Armii Polskiej we Francji, podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Jana i Marii z Kaczmarków. 
W 1916 został wcielony do armii niemieckiej i w jej szeregach walczył na froncie zachodnim I wojny światowej.
W 1917 zdezerterował i przeszedł linię frontu. W listopadzie 1918 ochotniczo wstąpił do Armii Polskiej gen. Józefa Hallera. Wiosną 1919, jako żołnierz 20 pułku strzelców polskich powrócił do kraju.
W składzie 144 pułku piechoty Strzelców Kresowych walczył w wojnie polsko-bolszewickiej.
W sierpniu 1920 nad Wkrą, "porwał swój pluton do ataku na bagnety i przyczynił się do rozbicia brygady piechoty bolszewickiej".
Za bohaterstwo w walce odznaczony został Krzyżem Srebrnym Orderu Virtuti Militari.
Po zakończeniu działań wojennych zdemobilizowany. Początkowo wyemigrował do Francji i tam pracował jako górnik. W 1934 powrócił do Polski i zatrudnił się w rodzinnej Pogorzeli jako kolejarz.
W okresie okupacji pracował w Pniewach, a po wyzwoleniu w Szamotułach. W 1962 przeszedł na emeryturę
W 1970 przeprowadził się do Międzychodu. Tam zmarł i pochowany został na miejscowym cmentarzu.
Żonaty z Franciszką z Kulińskich; syn Stefan, córka Barbara.

</doc>
<doc id="4705002" url="https://pl.wikipedia.org/wiki?curid=4705002" title="MOSiR Gdańsk">
MOSiR Gdańsk



</doc>
<doc id="4705008" url="https://pl.wikipedia.org/wiki?curid=4705008" title="Mistrz romansu Nozaki">
Mistrz romansu Nozaki

 – czteropanelowa manga z gatunku komedia romantyczna, której autorem jest Izumi Tsubaki. Kolejne rozdziały ukazują się w internetowym czasopiśmie „Gangan Online” wydawnictwa Square Enix.
Na podstawie mangi powstała adaptacja w formie anime.
W Polsce mangę wydaje Waneko.
Fabuła.
Umetarou Nozaki jest licealistą oraz obiektem westchnień koleżanki z klasy – Chiyo Sakury. Pewnego dnia Sakura postanawia wyznać Nozakiemu swoje uczucia, więc on daje jej swój autograf. Jak się okazuje, Nozaki jest autorem mang shojo i błędnie pomyślał, że Chiyo jest fanką jego komiksu. Mimo nieporozumienia dziewczyna staje się jego asystentką z zamiarem zbliżenia się do chłopaka. Z czasem coraz więcej kolegów i koleżanek ze szkoły dołączają do tej dwójki, służąc Nozakiemu nie tylko jako pomoc w pracy, ale również jako inspiracja do scenariusza mangi.
Manga.
Izumi Tsubaki rozpoczął publikowanie mangi w internetowym magazynie „Gangan Online” wydawnictwa Square Enix 25 sierpnia 2011.
W 2014 roku "Mistrz romansu Nozaki" była 29. najchętniej kupowaną mangą w Japonii; została sprzedana w sztukach.
Nagrody i nominacje.
W 2015 roku manga była nominowana do Manga Taishō.

</doc>
<doc id="4705009" url="https://pl.wikipedia.org/wiki?curid=4705009" title="Petazyna">
Petazyna

Petazyna – organiczny związek chemiczny z grupy estrów seskwiterpenowych. Jej obecność stwierdzono w kłączach i liściach kilku lepiężników: "Petasites hybridus", "P. formosanus" i "P. japonicus".
Działanie i zastosowanie.
. Ma działanie przeciwzapalne, przeciwnadciśnieniowe, przeciwbólowe, jak też spazmolityczne. Jej działanie wynika z hamowania syntezy leukotrienów.

</doc>
<doc id="4705010" url="https://pl.wikipedia.org/wiki?curid=4705010" title="Nostalgia za Związkiem Radzieckim">
Nostalgia za Związkiem Radzieckim

Nostalgia za Związkiem Radzieckim (ros.: „ностальгия по СССР”) lub tęsknota za Związkiem Radzieckim – zjawisko społeczne nostalgii za epoką radziecką, niezależnie od tego, czy chodzi o jej politykę, społeczeństwo, kulturę, czy estetykę. Tego rodzaju tęsknotę obserwuje się w Rosji i innych krajach postsowieckich, a także wśród osób urodzonych w Związku Radzieckim, ale od dawna mieszkających za granicą.
W 2004 roku uruchomiono w Rosji kanał telewizyjny Nostalgija (ros. „Ностальгия”), którego logo stylizowane jest na sierp i młot.
Sondaże.
Od czasu upadku Związku Radzieckiego i bloku socjalistycznego coroczne sondaże Centrum Lewady wykazują, że ponad 50% procent populacji Rosji ubolewa nad jego upadkiem, z jedynym wyjątkiem w 2012 roku, kiedy poparcie dla Związku Radzieckiego spadło poniżej 50%. Sondaż z 2018 roku wykazujący, że 66% Rosjan żałuje upadku Związku Radzieckiego, ustanowił 15-letni rekord, a większość głosów "tęsknoty" pochodziła od osób powyżej 55 roku życia.
Pomimo trwającej dekomunizacji na Ukrainie, wielu mieszkańców Charkowa nadal chciałoby powrotu czasów radzieckich. 
W Armenii 12% respondentów pozytywnie oceniło upadek ZSRR, a 66% negatywnie. W Kirgistanie 16% respondentów pozytywnie oceniło upadek ZSRR, a 61%, negatywnie. Badanie przeprowadzone w 2012 roku na zlecenie Carnegie Endowment wykazało, że 38% Ormian zgadza się ze stwierdzeniem, że ich kraj "zawsze będzie potrzebował przywódcy takiego jak Stalin".
Przyczyny.
Według sondaży to, czego najbardziej brakuje ludziom tęskniącym za ZSRR, to jego wspólny system gospodarczy, który zapewniał odrobinę stabilności finansowej. Neoliberalne reformy gospodarcze po upadku ZSRR i bloku wschodniego zaowocowały surowym poziomem życia ogółu ludności. Polityka związana z prywatyzacją spowodowała, iż gospodarka kraju znalazła się w rękach nowo powstałej oligarchii biznesowej. Poczucie przynależności do wielkiego mocarstwa było drugą najczęściej wymienioną przyczyną nostalgii; wielu z nich czuło się upokorzonych i zdradzonych przez swoje doświadczenia z lat 1990. i obwiniało za ten przewrót doradców mocarstw zachodnich, zwłaszcza że NATO zbliżyło się do rosyjskiej strefy wpływów.
Według dr Kristen Ghodsee, badaczki sytuacji w krajach postradzieckich:
W 1996 roku po raz pierwszy wyemitowano program telewizyjny "Старые песни о главном", którego motywem przewodnim było wykonanie radzieckich piosenek przez współczesnych artystów. Program okazał się popularny i od tego czasu jest regularnie emitowany; tworzone są również podobne programy.
Od późnych lat 90. XX wieku krytyka kapitalizmu zaczęła pojawiać się w ankietach socjologicznych przeprowadzanych przez studentów, które to były stosunkowo rzadkie na początku lat 90. Jednocześnie zaczęto kwestionować tezy o totalitaryzmie systemu istniejącego w Związku Radzieckim i negatywnej charakterystyce społeczeństwa radzieckiego.
W pierwszej dekadzie XXI wieku, wraz ze stabilizacją gospodarki, nostalgia za ZSRR osiągnęła nowy poziom, stając się powszechną techniką marketingową – pojawiły się stołówki w "radzieckim stylu", kampanie reklamowe przypominające o systemie GOST i rozpoznawalne stereotypy czasów Związku Radzieckiego, niekiedy zahaczające o groteskę.
Podobne zjawisko rozprzestrzeniło się w miejscach zamieszkania emigrantów z byłego ZSRR, w szczególności w Brighton Beach. Zaczęły powstawać muzea poświęcone życiu „długich lat siedemdziesiątych” (1968-1982), głównie prywatne. Pojawiło się również "radzieckie retro", odwołujące się do czasów "kiedy wszystko było „proste”". Jednakże, jak podkreślają badacze, dość pośpieszne jest postrzeganie tego zjawiska jako przejaw wyłącznie nostalgicznych emocji "radzieckich"; przeciwnie, zjawisko to świadczy o kryzysie ideologicznym i poszukiwaniu zarówno nowych, jak i starych wzorców. W krajach byłej Jugosławii istnieje podobne zjawisko „Jugonostalgii” – nostalgia za czasami zjednoczonej socjalistycznej Jugosławii, a na ziemiach byłej NRD – Ostalgia. Na terytorium Rosji działają liczne nieformalne organizacje zwolenników odbudowy ZSRR. Projekt artystyczny "ZSRR-2061" (ros. "CCCP-2061") powstał z myślą o odrodzeniu radzieckiego gatunku fantasy, a jego główna idea poświęcona jest "przyszłości, w której chce się żyć".
Według sondażu Centrum Lewady z listopada 2016, ludzie tęsknią za Związkiem Radzieckim głównie z powodu zniszczenia wspólnego systemu gospodarczego 15 republik (53%); ludzie stracili poczucie przynależności do wielkiego mocarstwa (43%); wzrosła wzajemna nieufność (31%); utracone zostało poczucie, że jest się w domu w jakiejkolwiek części ZSRR (30%); oraz stracono kontakt z przyjaciółmi, krewnymi (28%). Socjolog Centrum Lewady Karina Pipija twierdzi, że w sondażu z 2018 roku czynniki ekonomiczne odegrały najważniejszą rolę we wzroście nostalgii za ZSRR, a nie chodzi o utratę prestiżu czy tożsamości narodowej, zauważając, że zdecydowana większość Rosjan żałuje, "że niegdyś istniała większa sprawiedliwość społeczna i że władza pracowała dla dobra narodu oraz że była lepsza pod względem troski o obywateli i paternalistycznych oczekiwań". Sondaż Centrum Lewady w czerwcu 2019 roku wykazał, że 59% Rosjan uważało, że władza radziecka "troszczy się o zwykłych ludzi". Wiosną tegoż roku pozytywne odczucia względem rządów Józefa Stalina również pobiły rekord.
W sondażu na najlepszego przywódcę w historii Rosji zwyciężył Leonid Breżniew, drugie miejsce zajął Włodzimierz Lenin, zaś trzecie – Józef Stalin.

</doc>
<doc id="4705011" url="https://pl.wikipedia.org/wiki?curid=4705011" title="Nostalgia za ZSRR">
Nostalgia za ZSRR



</doc>
<doc id="4705013" url="https://pl.wikipedia.org/wiki?curid=4705013" title="Tęsknota za Związkiem Radzieckim">
Tęsknota za Związkiem Radzieckim



</doc>
<doc id="4705014" url="https://pl.wikipedia.org/wiki?curid=4705014" title="Lech Czaplinek">
Lech Czaplinek



</doc>
<doc id="4705015" url="https://pl.wikipedia.org/wiki?curid=4705015" title="Tęsknota za ZSRR">
Tęsknota za ZSRR



</doc>
<doc id="4705016" url="https://pl.wikipedia.org/wiki?curid=4705016" title="Darlovia Darłowo">
Darlovia Darłowo



</doc>
<doc id="4705018" url="https://pl.wikipedia.org/wiki?curid=4705018" title="Spółdzielca Morszków">
Spółdzielca Morszków



</doc>
<doc id="4705019" url="https://pl.wikipedia.org/wiki?curid=4705019" title="Górnik Lędziny">
Górnik Lędziny



</doc>
<doc id="4705020" url="https://pl.wikipedia.org/wiki?curid=4705020" title="Obszar ochrony ścisłej Nart (Kampinoski Park Narodowy)">
Obszar ochrony ścisłej Nart (Kampinoski Park Narodowy)

Nart im. inż. Stanisława Richtera – obszar ochrony ścisłej położony w południowej części Kampinoskiego Parku Narodowego. Został utworzony w 1959 roku (a jako rezerwat w 1940), ma powierzchnię ok. 16,96 ha. Leży ok. 1 km na północny wschód od wsi Józefów i ok. 3 km od Granicy (w pobliżu leży natomiast opuszczona wieś Narty). Przez jego okolicę przebiega Południowy Szlak Krawędziowy (rezerwat znajduje się na 43 kilometrze jego trasy).
Obszar ochrony ścisłej obejmuje najstarszy (ponad 200-letni) zwarty drzewostan sosnowy na Niżu Polskim na zachód od Wisły. Wśród najcenniejszych drzew są dwa położone na skraju 300-letnie graby (chronione jako pomniki przyrody już w II RP), dęby szypułkowe w wieku nawet 250 lat oraz tzw. Sosna Królowej Bony. Teren ten już w 1940 roku objęli ochroną rezerwatową Niemcy staraniem patrona, leśnika inż. Stanisława Richtera (1891–1978). Był on od 1927 nadleśniczym Puszczy Kampinoskiej, a w okresie wojny działał w Armii Krajowej.

</doc>
<doc id="4705022" url="https://pl.wikipedia.org/wiki?curid=4705022" title="Georg Büchmann">
Georg Büchmann

Georg Büchmann (ur. 4 stycznia 1822 w Berlinie, zm. 24 lutego 1884 tamże) – niemiecki filolog.
Studiował językoznawstwo, archeologię i teologię na uniwersytecie w Berlinie. W 1845 r. uzyskał doktorat na Uniwersytecie w Erlangen. W 1972 r. otrzymał profesurę.
Nauczał języków w berlińskich szkołach (w Brandenburgu an der Havel oraz w szkole rzemieślniczej w Berlinie-Friedrichswerder). 
Znał 10 języków obcych, w tym polski, szwedzki, duński i hebrajski. Sławę przyniosła mu książka "Geflügelte Worte, Der Zitatenschatz des Deutschen Volkes", będąca zbiorem cytatów. Zawiera ona cytaty literackie, które weszły do powszechnego obiegu językowego (por. skrzydlate słowa). Praca została przetłumaczona na prawie wszystkie języki europejskie. 
W 1877 r. musiał zrezygnować z wykonywania zawodu nauczyciela. Zmarł w zakładzie dla obłąkanych Maison de Santé. Pochowany jest na cmentarzu St.-Matthäus-Kirchhof w Schönebergu.

</doc>
<doc id="4705026" url="https://pl.wikipedia.org/wiki?curid=4705026" title="Zadrzew Zawadówka">
Zadrzew Zawadówka



</doc>
<doc id="4705027" url="https://pl.wikipedia.org/wiki?curid=4705027" title="Rokita Brzeg Dolny">
Rokita Brzeg Dolny



</doc>
<doc id="4705029" url="https://pl.wikipedia.org/wiki?curid=4705029" title="Pogoń Połczyn-Zdrój">
Pogoń Połczyn-Zdrój



</doc>
<doc id="4705030" url="https://pl.wikipedia.org/wiki?curid=4705030" title="Wedan Żórawina">
Wedan Żórawina



</doc>
<doc id="4705031" url="https://pl.wikipedia.org/wiki?curid=4705031" title="Cefol Wojciechów">
Cefol Wojciechów



</doc>
<doc id="4705032" url="https://pl.wikipedia.org/wiki?curid=4705032" title="Kasztelan Papowo Biskupie">
Kasztelan Papowo Biskupie



</doc>
<doc id="4705033" url="https://pl.wikipedia.org/wiki?curid=4705033" title="Stolem Gniewino">
Stolem Gniewino



</doc>
<doc id="4705034" url="https://pl.wikipedia.org/wiki?curid=4705034" title="Marko Walichnowy">
Marko Walichnowy



</doc>
<doc id="4705035" url="https://pl.wikipedia.org/wiki?curid=4705035" title="LKS Białaczów">
LKS Białaczów

Ludowy Klub Sportowy Białaczów - polski klub sportowy założony w 1976 rokuz siedzibą w Białaczowie, w województwie łódzkim.
Sukcesy.
Największym sukcesem klubu do tej pory były występy w III lidze, w grupie łódzkiej, w sezonie 1997/1998, w której zajął 13 miejsce.
Drużyny LKS Białaczów.
Klub sportowy LKS Białaczów posiada sekcję piłkarską, której drużyny występują w trzech kategoriach rozgrywkowych prowadzonych przez ŁZPN:
Stadion.
Drużyny LKS Białaczów rozgrywają swoje mecze na stadionie przy ul. Piotrkowskiej w Białaczowie. Stadion posiada 300 miejsc siedzących.

</doc>
<doc id="4705036" url="https://pl.wikipedia.org/wiki?curid=4705036" title="KP Brzeg Dolny">
KP Brzeg Dolny



</doc>
<doc id="4705037" url="https://pl.wikipedia.org/wiki?curid=4705037" title="Leśnik Międzyzdroje">
Leśnik Międzyzdroje



</doc>
<doc id="4705039" url="https://pl.wikipedia.org/wiki?curid=4705039" title="LKS Niedźwiedź">
LKS Niedźwiedź



</doc>
