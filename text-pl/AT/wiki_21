<doc id="4714041" url="https://pl.wikipedia.org/wiki?curid=4714041" title="Charles Chiniquy">
Charles Chiniquy

Charles Chiniquy (ur. w 1809 w Kamouraska, zm. w 1899 w Montrealu) – kanadyjski ksiądz rzymskokatolicki, a następnie pastor Kościoła Prezbiteriańskiego; krytyk Kościoła Rzymskokatolickiego, pisarz i kaznodzieja. Za swoje dokonania na rzecz krzewienia trzeźwości został przez biskupstwo mianowany Apostołem Trzeźwości Kanady.
Życiorys.
Młodość.
Już od wczesnej młodości czytał Pismo Święte, co w tamtych czasach nie było często spotykane w domach. W książce „Pięćdziesiąt lat w Kościele Rzymskim” wspomniana jest historia wizyty proboszcza w domu Chiniquy’ich, który bez powodzenia próbował spostrzeżoną tam Biblię skonfiskować. W 1818 r. został przez rodziców wysłany do renomowanej szkoły w St. Thomas. W tym czasie po raz pierwszy zetknął się z praktyką dousznej spowiedzi. Pierwsza spowiedź była dla niego tak wielkim szokiem, że później w czasie swojej służby kapłańskiej dużo rozmyślał nad jej sensem. Szok był wywołany bezwstydnymi, gorszącymi i nazbyt nachalnymi pytaniami zadawanymi przez księdza w celu „wydobycia na światło dzienne” wszystkich grzechów”. W 1821 r. powrócił do domu rodzinnego i zaraz po tym umarł jego ojciec. Matka wraz z dwójką jego młodszego rodzeństwa znaleźli się w bardzo trudnej sytuacji materialnej. Mimo to, ksiądz jako zapłatę za odprawione w intencji zmarłego ojca modlitwy, wziął jedyną krowę, jaka żywiła poszkodowaną rodzinę.
Przygotowanie do kapłaństwa.
W 1822 roku rozpoczął studia klasyczne w Kolegium Nicolet. W trakcie studiów młody Chiniquy był rozczarowany tym, że z jednej strony otrzymał dostęp do skarbnicy wiedzy i nauki. Jednak nadrzędnym celem kształcących było nauczenie pogardy dla własnego rozumu na rzecz bezwzględnego posłuszeństwa przełożonym. To właśnie w seminarium młody Chiniquy dał się poznać teologom papieskim jako człowiek wnikliwy i dokładnie badający wszystko, czego jest nauczany. Nie jeden raz narobił wiele zamieszania, kiedy z Biblią w ręku postanowił sprzeciwić się temu, że wykładane treści są niezgodne z jej przekazem.
Wiele rozczarowania doświadczył Chiniquy w związku z podejściem do Pisma Świętego, jakie musiał wykazywać. Początkowo bardzo ucieszył się, że w końcu wręczono mu jego ukochaną księgę. Jednak wszystko stało się jasne, kiedy kazano mu złożyć przysięgę, że nigdy nie będzie interpretował Pisma Świętego, jak tylko według jednomyślnej zgody Świętych Ojców. Okazało się to krzywoprzysięstwem, gdyż po zbadaniu poglądów tych Ojców, ujawniły się one jako zaprzeczenie jednomyślności. Przysięga miała jedynie na celu stworzenie pozorów, że nie osobista, lecz tylko rzymskokatolicka interpretacja jest słuszna. Studia ukończył w 1829 r.
Jako ksiądz.
Charles Chiniquy przyjął święcenia kapłańskie w 1833 r. Dał się przekonać, że najwspanialszą rzeczą, której będzie mógł dokonywać będzie moc do zamieniania hostii w prawdziwe Bóstwo, Ciało i Krew Jezusa Chrystusa. Od początku miał jednak wiele obiekcji w związku z podejściem do łaski Boga i Marii, jakie musiał reprezentować.
Pierwszą parafią, którą mu przydzielono, była St. Charles niedaleko Quebec. Pierwsze wrażenie, jaka wywarła na nim ta parafia było jak najbardziej pozytywne. Była dobrze zorganizowana, a dzień kapłani mieli spędzać zgodnie z zapisanym planem. Jednak szybko usłyszał o przypadkach łamania celibatu przez żyjących w tych stronach. współpracowników. Szybko też dowiedział się, że większość księży w diecezji Quebec to niewierni i ateiści.
Te i kolejne przeżycia stopniowo sprawiały, że tracił zaufanie do Kościoła Rzymskokatolickiego tamtych czasów. W jednej parafii spotkał obłąkaną kobietę, której dziecko mieli zamordować księża, gdyż było poczęte po tym, jak jej spowiednik uwiódł ją.
W 1834 r. został tymczasowym proboszczem parafii Charlesbourg po zaledwie dziewięciu miesiącach służby kapłańskiej. Ostrzegano jednak, że za dużo młody Chiniquy spędza czasu na czytani Biblii, a za mało na czytaniu świętych ksiąg Kościoła. Jego poglądy oceniane jako zbyt protestanckie. Cała jego kariera kapłańska była naznaczona nawrotami takiej krytyki.
W 1834 r. został wikariuszem parafii St. Roch w Quebec na cztery lata. Dowiedział się tam jak ogromne sumy pieniędzy są zbierane od katolików w Ameryce Północnej na odprawianie mszy za zmarłych. A najgorsze w tym wszystkim okazało się to, że księża nie mają fizycznej możliwości odprawiać tak wielkiej ilość mszy, za którą dostają pieniądze. W związku z tym pieniądze za nieodprawione msze trafiały do rąk biskupów. Chiniquy dowiedział się później, że część pieniędzy jest wysyłanych do Francji, aby tamtejsi księża odprawiali msze za bardzo mizerne kwoty. Reszta trafia w ręce biskupa. Próba połowicznego rozwiązania tego świętokradztwa zaowocowała pierwszym konfliktem młodego księdza z biskupem, który był ogromnie zaskoczony tak stanowczą reakcją ze strony swojego podwładnego. Od tamtego czasu Chiniquy nierzadko spotykał się z kierowanymi w jego stronę opiniami typu „mały reformator”, „Luter "au petit pied”."
W 1838 r. dostał od biskupa nominację na proboszcza Beauport. Parafia słynęła ze swojej nędzy i pijaństwa. Szybko dał się poznać jako ksiądz gorliwy i stanowczy. Założył także w tej parafii towarzystwo trzeźwości. To spowodowało, że służba w tej plebanii spotkała się z falą krytyki ze strony kleru. Pomimo wielkich sukcesów, jakie odniósł w zarządzaniu Beauport, w 1942 r. został przeniesiony do Kamouraska. Było to wbrew woli tamtejszego kleru, który skarżył się, że Chiniquy jest zapaleńcem i fanatykiem. W czasie wielu podróży po okolicznych parafiach miał okazję usłyszeć o wielu skandalach z udziałem księży.
Aby ratować siebie przed czyhającymi na każdego księdza świeckiego pułapkami, w 1846 r. na jedenaście miesięcy wstępuje do Zgromadzenia Oblatów Niepokalanej Maryi z Longueil. Tak krótki pobyt był oczywiście spowodowany tym, że znalazł tam zaprzeczenie tego, czego się spodziewał w klasztorze. Następnie trafił do parafii Longueil, gdzie rozpoczął kampanie przeciwko pijaństwu. Działalność rozszerza się później na całą diecezję Montreal, a nawet jeszcze dalej.
W 1851 roku udał się do Illinois, aby założyć tam kolonię dla francuskich katolików. Udał się tam wraz z grupą 75 tysięcy francuskojęzycznych Kanadyjczyków i kiedy dotarli na miejsce, objęli dziewicze prerie w posiadanie w imię Kościoła Rzymskiego. W trakcie kolonizacji Chiniquy kupował i rozdawał Biblię, czym wzbudzał kontrowersje biskupa.
Konflikt z biskupem Chicago.
W czasie swojej posługi Chiniquy popadał w konflikty z wieloma księżmi i biskupami, jednak konflikt z biskupem O’Reganem (Irlandczykiem) był najtrudniejszy do rozwiązania. Przyczyny tego konfliktu były złożone. Po pierwsze, mieszkając w swojej kolonii Chiniquy nie chciał przyjmować zdemoralizowanych księży będących w dobrych stosunkach z biskupem. Ponadto bał się, że dążenie Kanadyjczyków, aby trzymać się razem może wzbudzić ksenofobię. Niektóre źródła podają, że władza kościelna sprzeciwiała się odprawianiu mszy w języku francuskim (przejaw pielęgnowania kultury francuskiej) oraz przekładania znaczenia Biblii ponad magisterium Kościoła. Hierarcha ten nie cofnął się nawet przed opłaceniem fałszywych świadków w sądzie byle tylko usunąć niewygodnego księdza. Raz miało to miejsce w 1855 r., jednak biskup przegrał proces.
Jakiś czas po tym, w wielu stanach Stanów Zjednoczonych zaczęły pojawiać się w prasie artykuły oskarżające biskupa O’Regana o złodziejstwo, świętokradztwo, krzywoprzysięstwo, a nawet o gorsze występki. Chiniquy wstrząśnięty tymi informacjami postanowił udać się do Chicago, zbadać sprawę dokładniej i zainterweniować w razie potrzeby. Na miejscu dowiedział się, że O’Regan zabrał piękne, uroczyste szaty liturgiczne, jakie Kanadyjczycy zakupili swojemu księdzu i umieścił w swojej katedrze. Innym skandalem było to, że sprzedawał piasek z terenu cmentarza publicznego. Na domiar złego ziemię tą dostał od miasta przed zaprzysiężeniem, że będzie przeznaczona wyłącznie na cmentarz. Interwencja u biskupa skończyła się jednak wybuchem jego nienawiści i uzasadnianiem, że wszystkie dobra należące do katolików są jednocześnie własnością biskupa i może on z nimi robić, co mu się podoba. Chiniquy uznał takie prawo za antychrześcijańskie. Sprawa ponownie zakończyła się wygranym procesem sądowym z podstawieniem fałszywego świadka oskarżającego księdza Charles’a go o zmyślone przewinienia.
Główny oskarżyciel nie poddał się i zaciągnął Chiniquy do sądu w odległym Urbana. Pewien nieznajomy człowiek poradził mu skorzystać z usług nieznanego mu bliżej Abrahama Lincolna. Miało to zapewnić pewne zwycięstwo w procesie, w którym decydującą rolę odgrywają fałszywe oskarżenia. Na rozprawie wyszły one między innymi z ust dwóch księży. Lincoln zręcznie je obalał. Nie udało się jednak zakończyć procesu i trzeba było wyznaczyć termin kolejnego. Samego Chiniquy postanowił odesłać do odległej parafii lub obłożyć interdyktem i ekskomunikować. To drugie prawie się udało, jednak z powodu niespełnienia wymogów formalnych akt ekskomuniki nie był ważny. W roku 1856 przyszedł dzień procesu w Urbana, od którego zależeć miało to, czy Chiniquy trafi za kratki, czy pozostanie wolny. Fałszywi świadkowie (księża) oczywiście nie mieli litości na procesie. Abraham Lincoln doradził, że jedynym wyjściem jest uzyskanie bezpośredniego zeznania od siostry oskarżyciela, w stosunku do której oskarżony miał się dopuścić haniebnych rzeczy. Wieści o procesie szybko pojawiły się w amerykańskiej prasie. Pewna kobieta dowiedziawszy się o tym, przybyła pociągiem do Urbana, gdyż była świadkiem przekupienia siostry oskarżyciela w zamian za danie fałszywego świadectwa. Jej celem było przekonanie sędziego co do niewinności Chiniquy. Odniósł on widowiskowe zwycięstwo, a Lincoln w zamian za udział w trwającym ponad rok procesie wziął tylko symboliczną sumę pieniędzy.
Biskup O’Regan jednak się nie poddał i nadal robił wszystko, aby pozbyć się ks. Chiniquy. Swój sprzeciw wniosło także wielu innych biskupów i księży, którzy apelowali o okazanie posłuszeństwa. Pomimo wielkich i długotrwałych starań, Chiniquy nie udawało się unieważnić nakazu powrotu do Kanady. Trwał w postanowieniu pozostania ze swoimi ludźmi w St. Anne w celu obrony ich przed tyranią despotycznego biskupa. Do konfliktu angażowało się coraz więcej francuskojęzycznych katolików, wiele na temat nieprzyjaznego biskupa pojawiało się w prasie. Jednak duchowieństwo Kanady i USA stawało bardziej po stronie O’Regana. Nawet księża będący najlepszymi i najstarszymi przyjaciółmi początkowo przychylni, pod naciskiem biskupa zdradzili i stanęli także po jego stronie. To zadecydowało o utracie ostatniego złudzenia, że w Kościele Rzymskim są jeszcze duchowni uczciwi i szlachetni. Dopiero napisanie do papieża bardzo obszernego pisma z odpowiednimi dowodami przyczyniło się do usunięcia tyranicznego biskupa. Po interwencji został przeniesiony do Europy.
Wyjście z Kościoła Rzymskiego.
W trakcie całej kapłańskiej posługi Chiniquy zmagał się z, jak to nazywał, wewnętrznym głosem będącym według niego silniejszy niż grom. Głos ten powtarzał najczęściej treści takie, że ten kościół, w którym jest, wcale nie żyje zgodnie z zasadami Ewangelii i nie jest kościołem Chrystusa. Brzmiał tym donioślej, im gorliwiej prosił o uciszenie tego głosu. Po usunięciu biskupa Chicago, nowy biskup przysłał swojego kanclerza na wizytację do St. Anne. Miało to miejsce w 1858 r. Poprosił o napisanie pisma stwierdzającego, że Chiniquy jest nadal lojalnym katolikiem. Ten uznał to za doskonałą okazję, aby w końcu uciszyć ten nie cichnący dniem i nocą głos. Sformułował dokument w taki sposób, aby przekonać samego siebie, że podąża tylko za Słowem Bożym, a nie tylko za kłamliwą ludzką tradycją. Początkowo biskup zaakceptował ten akt poddania, ale pod wpływem namowy ze strony innych hierarchów, zwłaszcza jezuitów, zmienił zdanie. Dał się przekonać, że deklaracja posłuszeństwa Chiniquy jest protestancka, bo deklaruje on posłuszeństwo tylko pod warunkiem jego zgodności ze Słowem Bożym i Ewangelią.
Biskup szybko wezwał podejrzanego do siebie. Stwierdził, że jeśli Chiniquy nie podda się pod autorytet przełożonych bezwarunkowo, nie może być księdzem rzymskokatolickim. On, usłyszawszy to, opuścił biskupa i udał się do pokoju hotelowego w celu oddania się modlitwie. W jej trakcie poczuł się porażająco samotny i odrzucony. Zauważył, że teraz nie ma dla niego miejsca ani w do tej pory najdroższym Kościele Rzymskim, ani u protestantów, z którymi do tej pory tak zawzięcie walczył. Ostatnią deską ratunku okazał się jednak „Nowy Testament”. Rozpaczliwa lektura pozwoliła mu zrozumieć, że dzięki Chrystusowi ma nie tylko wolność, ale też pewność doskonałego zbawienia od grzechów. Wszytko, to co do tej pory miało dla zbawienia wartość-wstawiennictwo Maryi, szkaplerze, odpusty, spowiedź i tak dalej-straciło ją całkowicie. Zrozumiał, że pewne zbawienie jest tylko w Jezusie. Zapragnął także, aby ten dar zbawienia przyjęli ludzie z jego kolonii.
Po powrocie do St. Anne z dużym wahaniem opowiedział o wszystkim zebranym mieszkańcom. Miał największe obawy, co oni zrobią z tą dobrą nowiną, którą przyniósł. Dał im możliwość wyboru pomiędzy przyjęciem daru zbawienia i podążaniu tylko za Chrystusem a poleganiu na ludzkich tradycjach i byciu w niewoli papieża. Wszyscy z entuzjazmem wybrali to pierwsze. Nie pomogła już nic interwencyjna wizyta biskupa ze świtą księży. Został wręcz przez mieszkańców przegoniony. Tych, którzy przyłączyli się do zbawionego Chiniquy po roku było około czterech tysięcy.
Dalsza działalność.
Wraz ze swoją wspólnotą przyłączył się do Prezbiteriańskiego Kościoła Stanów Zjednoczonych. W kolejnych latach sporo podróżował, głównie w odpowiedzi na zaproszenia innych wspólnot protestanckich. Był wiele miesięcy w Montrealu, odwiedził Wyspę Księcia Edwarda oraz kilka państw europejskich oraz Australię i Nową Zelandię. Wygłosił wiele kazań, głównie obnażających błędy Kościoła Rzymskiego. Nie uniknął jednak licznych prześladowań ze strony katolików podżeganych przez księży, zwłaszcza w czasie odwiedzin rodzimej Kanady. Wiele razy zostawał ranny i ledwo udawało mu się ujść z życiem.
Pisał traktaty i artykuły. Napisał kilka książek. Najlepiej znane to: „Pięćdziesiąt lat w Kościele Rzymskim”, „Ksiądz, kobieta i konfesjonał” oraz „Czterdzieści lat w Kościele Chrystusa”. Przez jednego z jego biografów był najlepiej sprzedającym się autorem w historii Kanady. Zmarł w spokoju po krótkiej chorobie w swoim domu w Montrealu w 1899 r.

</doc>
<doc id="4714042" url="https://pl.wikipedia.org/wiki?curid=4714042" title="Piekary (obwód grodzieński)">
Piekary (obwód grodzieński)

Piekary (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Subacze, przy linii kolejowej Mosty – Wołkowysk. Od południa graniczą z Wołkowyskiem.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Biskupice.

</doc>
<doc id="4714056" url="https://pl.wikipedia.org/wiki?curid=4714056" title="Pożarki (Białoruś)">
Pożarki (Białoruś)

Pożarki (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Subacze.
W dwudziestoleciu międzywojennym leżały w Polsce, w województwie białostockim, w powiecie wołkowyskim, w gminie Tereszki.
W Pożarkach w 1946 r. urodził się polski piosenkarz i kompozytor muzyki rozrywkowej Janusz Laskowski. 

</doc>
<doc id="4714059" url="https://pl.wikipedia.org/wiki?curid=4714059" title="Język malajski miasta Manado">
Język malajski miasta Manado

Język malajski miasta Manado, także malajski minahaski () – język pochodzenia austronezyjskiego używany jako lingua franca w prowincjach Celebes Północny i Gorontalo w Indonezji. Według serwisu Ethnologue jest to język kreolski oparty na malajskim, ale bywa też rozpatrywany jako odmiana (bądź dialekt) języka malajskiego. Łącznie posługuje się nim ponad 2 mln ludzi.
Przez samych użytkowników, a czasami również w publikacjach poświęconych regionowi, bywa określany jako „język manado” (). W literaturze anglojęzycznej używane są terminy "Manado Malay" i "Minahasa Malay" ("Minahasan Malay").
W literaturze opisano jego gramatykę i słownictwo. Powstały opracowania gramatyczne (m.in. "Morfologi dan sintaksis bahasa Melayu Manado", 1981, "The Manadonese grammar", 1993, "Focus in Manado Malay", 2005, "Parlons manadonais", 2008) i leksykograficzne ("Kamus Manado-Indonesia", 1985, "Kamus Melayu Manado-Indonesia...", 2004, "Kamus bahasa dan budaya Manado", 2007). W piśmie stosuje się alfabet łaciński. Na ten język przełożono fragmenty Biblii. Jest zasadniczo językiem mówionym, pozbawionym ustandaryzowanej ortografii.
Historia i użycie.
Język ten nie był tradycyjnie związany z ludem Minahasa i nie rozwinął się na wyspie Celebes (Sulawesi). Wywodzi się z malajskiego wyspy Ternate, który jest używany na północnych Molukach. Odmiana ta rozprzestrzeniła się w XVII wieku ze względu na rolę Sułtanatu Ternate w handlu korzennym. Świadectwem takiej jego proweniencji jest obecność stosunkowo dużej liczby pożyczek z języków ternate i portugalskiego, a jednocześnie zaskakujący brak znaczących wpływów języka hiszpańskiego i języków minahaskich. Historycznie ludność Minahasa utrzymywała kontakty z Hiszpanami, a w dużo mniejszym zakresie z Portugalią. Pod kontrolą portugalską znajdowało się natomiast państwo Ternate. Znaczenie malajskiego umocniło się za sprawą kolonialnej holenderskiej polityki językowej, która stawiała na użycie tego języka w administracji i szkolnictwie.
Dziś stanowi lingua franca o rosnącym znaczeniu. O ile wcześniej jego rodowici użytkownicy zamieszkiwali głównie miasto Manado, to od XX w. zaczął służyć jako nadrzędny język całego regionu. Jest znany mieszkańcom północnego Sulawesi, grup wysp Sangir i Talaud oraz Gorontalo. Tradycyjne języki etniczne (minahaskie i sangirskie) wciąż pozostają w użyciu, lecz nie są już powszechnie znane. Malajski miasta Manado stał się podstawowym środkiem komunikacji dla osób w różnych grupach wiekowych, a dla wielu jest pierwszym bądź wręcz jedynym opanowanym językiem. Lokalny malajski zdecydowanie wypiera autochtoniczne języki regionu (osoby posługujące się nimi to przeważnie przedstawiciele starszego pokolenia). W XX w. prawie wszystkie dostępne dane wskazywały na stopniowy ich zanik, przy czym początków tego procesu można się doszukiwać kilka stuleci wcześniej. W użyciu jest także język indonezyjski, który dominuje w edukacji, środkach masowego przekazu i administracji. Powszechny jest code switching. Malajski miasta Manado wywarł duży wpływ na języki północnego Sulawesi, a na jego kształt rzutuje natomiast język narodowy.
Wraz z postępującym zanikiem języków lokalnych i kultury przedeuropejskiej zakorzenił się jako wyznacznik tożsamości etnicznej ludu Minahasa. Przemiany polityczne pod koniec XX w. ugruntowały jego pozycję w charakterze języka regionalnego. Dodatkowo w Gorontalo i niektórych częściach Celebesu Środkowego funkcjonuje jako drugi język.
W XVIII i XIX w. był używany jako język pisany (powstawały w nim kontrakty i korespondencja między Holendrami a lokalnymi władcami). Misjonarze protestanccy przygotowywali w tym języku materiały religijne i edukacyjne dla ludu Minahasa. Pod koniec XIX w. został zredukowany do roli języka ustnego. Na przełomie XX i XXI w. zaczął wkraczać do nowych domen użycia (audycje radiowe, kampanie polityczne); pojawia się również w gazetach i reklamach.
Cechy.
Do jego charakterystycznych cech należą: użycie formy "kita" jako zaimka 1. os. lp., szyk possessor-possessum w konstrukcjach dzierżawczych (określnik dzierżawczy przed elementem określanym, wykorzystanie łącznika "pe"), ograniczona morfologia (konstrukcje kauzatywne z wykorzystaniem czasowników "(ka)se" i "beking"), brak ścisłego rozróżnienia między częściami mowy i stronami czasownika (wyrazy mogą pełnić różne funkcje semantyczne i składniowe), formy przeczenia "nyanda" i "bukang". Występuje szereg różnic fonologicznych względem języka indonezyjskiego (brak pewnych głosek w wygłosie, uproszczenie dyftongów, różne realizacje głoski szwa).
Odnotowano pewne różnice regionalne i pokoleniowe, uzależnione od lokalnego podłoża językowego i nasilenia wpływów poszczególnych języków (indonezyjskiego, niderlandzkiego oraz języków lokalnych). Zróżnicowanie to dotyczy aspektów fonologii i użycia konstrukcji gramatycznych.
Ethnologue (wyd. 19) określa go jako język kreolski na bazie malajskiego. W niektórych innych publikacjach jest omawiany jako odmiana lub dialekt tego języka. Bliższa klasyfikacja wschodnich odmian języka malajskiego (w kategorii języków kreolskich bądź dialektów) pozostaje nierozstrzygnięta.
Związki z innymi językami.
Jest ściśle spokrewniony z malajskim Moluków Północnych, dzieląc z nim wspólny rodowód. Łączą go z tą odmianą pewne cechy leksyki i gramatyki (jak np. sposób tworzenia konstrukcji dzierżawczych i zasób zaimków osobowych). Z odległego języka ternate pochodzą zaimki drugiej osoby: "ngana" – „ty”, "ngoni" – „wy”. Do stosunkowo bliskich odmian malajskiego należy też np. malajski amboński. Jego postulowany dalszy krewny to malajski Sri Lanki, który również miałby wywodzić się ze wschodniej Indonezji. 
Nie jest wzajemnie zrozumiały z językiem indonezyjskim. Z perspektywy historycznej jest od niego odrębny i charakteryzuje się własnym przebiegiem rozwoju (podobnie jak pozostałe języki malajskie ze wschodniej Indonezji). O ile język indonezyjski stanowi pochodną literackiej formy malajskiego, to malajski miasta Manado ma swoje źródło w bazarowej odmianie tego języka ("Bazaar Malay"), która rozwinęła się wiele stuleci temu pod wpływem kontaktów handlowych. Nie jest jasne, czy może być zasadnie opisywany jako forma języka państwowego. Choć bywa podkładany pod to pojęcie przez część samych użytkowników, to inni czynią wyraźne rozróżnienie między "bahasa Manado" a językiem indonezyjskim. W praktyce granica między nimi bywa trudna do wyznaczenia, ze względu na szeroką ekspansję obu języków i swobodne przenikanie się ich cech.

</doc>
<doc id="4714062" url="https://pl.wikipedia.org/wiki?curid=4714062" title="Język malajski ternate">
Język malajski ternate



</doc>
<doc id="4714063" url="https://pl.wikipedia.org/wiki?curid=4714063" title="Kazimierz Krzywicki">
Kazimierz Krzywicki

Kazimierz Krzywicki (ur. 1820 na Wołyniu, zm. 26 listopada 1883 w Heidelbergu) – polski polityk.
W roku 1844 został magistrem filozofii na podstawie badań nad problemami konceptualnymi statystyki, a dwa lata później otrzymał stopień doktora nauk za pracę o finansach publicznych. Wówczas przyszły teść, sędzia Filip Wilde, wyrobił mu posadę w rosyjskim Ministerstwie Spraw Wewnętrznych. W roku 1860 doktor Krzywicki starał się bez powodzenia o katedrę prawa na Uniwersytecie Petersburskim. Był bliskim współpracownikiem margrabiego Aleksandra Wielopolskiego, który jako naczelnik rządu cywilnego Królestwa Kongresowego w latach 1862–63 powierzył mu kierownictwo Komisji Wyznań Religijnych i Oświecenia Publicznego. Na tym stanowisku Krzywicki przyczynił się znacznie do reformy i rozwoju polskiej oświaty pod rządami rosyjskimi, a w szczególności Szkoły Głównej Warszawskiej (skutecznie współpracując z Józefem Mianowskim). Był uważany za niespotykanie sumiennego, ale niezdolnego do kompromisów. Po wybuchu powstania styczniowego był zmuszony wyjechać i osiadł w Dreźnie.
Z krótkimi przerwami należał do grona najbliższych przyjaciół wybitnego lekarza Tytusa Chałubińskiego, z którym wspólnie studiowali na uniwersytecie w Dorpacie w latach 1840–42. Kiedy Chałubiński wyjeżdżał do Würzburga dla kontynuowania studiów (1843–45), powierzył mu opiekę nad swoją narzeczoną Antoniną Wilde. Krzywicki ożenił się z Antoniną. Po pewnym czasie obaj pogodzili się i powrócili do serdecznej przyjaźni. Polityk doprowadził do uwolnienia profesora, gdy ten podczas powstania styczniowego został osadzony na Pawiaku, i sprowadził go do siebie do Drezna. Niebawem Tytus i Antonina na powrót zapałali do siebie uczuciem; w roku 1869 dawna panna Wilde rozwiodła się z Krzywickim i wyszła za mąż za Chałubińskiego. Również i tym razem niezgoda nie trwała długo: w roku 1873 profesor wystawił żelazny krzyż na Gubałówce jako pamiątkę drugiego pojednania z przyjacielem (powszechnie a mylnie uważa się, że jest to wotum za opanowanie oworocznej epidemii cholery).
Kazimierz Krzywicki współcześnie jest postacią niemal zapomnianą. Jego wydana anonimowo broszura "Polska i Rossya w 1872 r." przeważnie bywa odsądzana od czci i wiary jako wyraz patologicznego słowianofilstwa, kapitulanctwa i zdrady narodu, choć w istocie autor wyrażał w niej zasadniczo nadzieję, że całkowite zaniechanie przez polską inteligencję pod zaborem rosyjskim knowań spiskowych (pozbawionych podstaw materialnych umożliwiających poprawną realizację) umożliwiłoby jej należny pod względem wykształcenia i zdolności współudział w kierowaniu imperium, a także zahamowałoby prześladowania religijne i językowe, które stałyby się wówczas bezcelowe. Miał trzy córki – Elżbietę, Emilię i Marię – oraz syna, także Kazimierza, chirurga (1860–1901).

</doc>
<doc id="4714065" url="https://pl.wikipedia.org/wiki?curid=4714065" title="Przełączka nad Wielkim Koszarem">
Przełączka nad Wielkim Koszarem

Przełączka nad Wielkim Koszarem (, , , 1950 m) – płytko wcięta przełączka w grani głównej Tatr Bielskich na Słowacji. Oddziela wschodni wierzchołek Zadnich Jatek od zachodniego wierzchołka Pośrednich Jatek. Na południową stronę opada z przełączki trawiasta, średnio stroma depresja, niżej przechodząca w jedno z ramion Żlebu spod Jatek. W najwyższej części tej depresji znajduje się otwór jaskini Ślepa Dziura. Na północno-wschodnią stronę z przełęczy opada lejkowate zagłębienie zakończone pionowym kominem opadającym na duży okap. Pod okapem jest zacięcie o wysokości około 50 m, opadające na piarg. Komin, okap i zacięcie stanowią fragment ściany Wielkiego Koszaru.
Z Bielskiej Równi wejście Żlebem spod Jatek na Przełączkę nad Wielkim Koszarem jest łatwe (0 w skali tatrzańskiej, 1 h). Zacięcie, komin i cała ściana Wielkiego Koszaru są dziewicze. Przełączka i całe jej otoczenie znajduje się na obszarze ochrony ścisłej TANAP-u i nie prowadzi tędy żaden szlak turystyczny.

</doc>
<doc id="4714072" url="https://pl.wikipedia.org/wiki?curid=4714072" title="Zhangixalus">
Zhangixalus

Zhangixalus – rodzaj płaza bezogonowego z podrodziny Rhacophorinae w rodzinie nogolotkowatych (Rhacophoridae). 
Zasięg występowania.
Rodzaj obejmuje gatunki występujące w północno-wschodnich Indiach, Nepalu, Bhutanie, południowej Chińskiej Republice Ludowej, Mjanmie, północnej Tajlandii, Laosie, północnym Wietnamie, na Tajwanie i w Japonii, dalej na południe do Indonezji, Brunei i Malezji.
Systematyka.
Etymologia.
"Zhangixalus": Ya-Ping Zhang (ur. 1965), chiński herpetolog; rodzaj "Ixalus" .
Podział systematyczny.
Do rodzaju należą następujące gatunki:

</doc>
<doc id="4714073" url="https://pl.wikipedia.org/wiki?curid=4714073" title="Jerzy Piątkowski (działacz)">
Jerzy Piątkowski (działacz)

Jerzy Witold Piątkowski (ur. 5 stycznia 1931, zm. 4 lutego 2020) – polski działacz studencki związany ze Zrzeszeniem Studentów Polskich.
Życiorys.
Był działaczem ZSP od 6 stycznia 1966 do 12 lutego 1969 piastując funkcję przewodniczącego Rady Naczelnej Zrzeszenia Studentów Polskich. Na stanowisku zastąpił go Stanisław Ciosek. Na czas, kiedy Piątkowski kierował ZSP przypadły między innymi masowe strajki studenckie w trakcie tzw. wydarzeń marcowych. Był pracownikiem Ministerstwa Kultury i Sztuki oraz Ministerstwa Spraw Zagranicznych pracując między innymi jako dyplomata w ambasadach w Moskwie, Paryżu i Budapeszcie.

</doc>
<doc id="4714079" url="https://pl.wikipedia.org/wiki?curid=4714079" title="Parafia św. Anny w Łąsku Wielkim">
Parafia św. Anny w Łąsku Wielkim

Parafia Świętej Anny w Łąsku Wielkim – parafia rzymskokatolicka, znajdująca się w diecezji pelplińskiej, w dekanacie Koronowo.

</doc>
<doc id="4714082" url="https://pl.wikipedia.org/wiki?curid=4714082" title="Parafia św. Wawrzyńca w Mąkowarsku">
Parafia św. Wawrzyńca w Mąkowarsku

Parafia Świętego Wawrzyńca w Mąkowarsku – parafia rzymskokatolicka, znajdująca się w diecezji pelplińskiej, w dekanacie Koronowo.

</doc>
<doc id="4714084" url="https://pl.wikipedia.org/wiki?curid=4714084" title="Palaeodonatoptera">
Palaeodonatoptera

Palaeodonatoptera – takson owadów z podgromady uskrzydlonych i nadrzędu Odonatoptera.
Takson ten wprowadzony został w 2016 roku przez Juliána Petrulevičiusa i Pedro Gutiérreza. Obejmuje wszystkich przedstawicieli nadrzędu Odonatoptera, z wyjątkiem ich najbardziej bazalnego rzędu: Eugeroptera. Do Palaeodonatoptera należą więc wymarłe Kukaloptera oraz, obejmujący m.in. ważki, klad Plesiodonatoptera.
Jako synapomorfię tej grupy autorzy taksonu wskazali złączenie się w użyłkowaniu przedniego skrzydła tylnej żyłki medialnej z przednią żyłką kubitalną, zastrzegając jednak, że cecha ta, ze względu na fragmentaryczność skamieniałości, nie jest znana dla niektórych najbardziej bazalnych przedstawicieli nadrzędu, w tym dla rodzaju "Eugeropteron".
Zapis kopalny taksonu znany jest od karbonu. Jego najstarsze skamieniałości datowane są na serpuchow i należą do rodzajów "Kirchnerala", "Argentinala" i "Geropteron".

</doc>
<doc id="4714085" url="https://pl.wikipedia.org/wiki?curid=4714085" title="Janina Zofia Umiastowska">
Janina Zofia Umiastowska

Janina Zofia Umiastowska (ur. 15 kwietnia 1860 w Moszczenicy, zm. 6 października 1941 w Rzymie) – markiza, założycielka Fundacji Rzymskiej im. J. Z. Umiastowskiej ("Fondazione Romana Marchesa J.S. Umiastowska").
Życiorys.
Córka Jana Adama Ostroróg-Sadowskiego h. Lubicz (1807–1868) i Aleksandry z Pęcherzewskich h. Topór (1831–1917). W 1882 poślubiła zamożnego ziemianina z Wileńszczyzny hrabiego Władysława Umiastowskiego. Po śmierci męża w 1905 roku odziedziczyła cały majątek.
Kościół w Sobotnikach.
Pochowała męża w podziemiach zbudowanego przez niego murowanego kościoła w Sobotnikach. Został on konsekrowany w 1904 roku, ale nie został wykończony. W 1906 roku wznawiała prace przy kościele kontynuując dzieło męża. Do nowego kościoła ofiarował dębową ambonę ozdobioną rzeźbami i herbami, pozłacany krzyż z brązu oraz obraz św. Władysława umieszczony w ołtarzu głównym, który zamówiła w Bawarii. Pius X nadał mu specjalne odpusty. Ufundowała obraz Matki Boskiej Szkaplerznej do ołtarza bocznego, a w 1913 roku kamienne stacje drogi krzyżowej. Była też fundatorką ławek, stalli i adamaszkowej chorągwi z wizerunkiem św. Władysława.
Fundacje.
Zgodnie z powziętym wspólnie z mężem postanowieniem, przekazała aktem darowizny z 6 marca 1922 majątek Żemłosław z przyległościami Uniwersytetowi Wileńskiemu tworząc "Fundację Naukową Imienia Władysława i Janiny Umiastowskich." W listopadzie 1923 roku rozszerzyła ją zapisując 25% dochodów z eksploatacji lasów, a nawet w testamencie spisanym 6 marca 1922 roku zapisała cały swój majątek Uniwersytetowi. Ponieważ Fundacja była źle zarządzana, w 1926 roku zwróciła się do Ministra Wyznań Religijnych i Oświecenia Publicznego z pismem, w którym prosiła o przejęcie przez niego zarządu nad fundacją. Uzyskała przychylną odpowiedź, ale tymczasem sam Uniwersytet uporządkował sprawy fundacji.
W Kowaliszkach urządziła dom wypoczynkowy dla artystów, uczonych i literatów, a w Klewicy dla niezamożnych studentów. Papież Benedykt XV przyznał jej w 1921 tytuł margrabiny (markizy). W 1927 po koronacji obrazu Matki Boskiej Ostrobramskiej, której dokonał Kazimierz Skirmut, Umiastowska ufundowała kopię tego obrazu dla kościoła św. Stanisława w Rzymie. Jest ona mniejsza od oryginału, a wielkość została dostosowana do znajdującego się tam obrazu Matki Boskiej Częstochowskiej. Poprosił o to opiekujący się kościołem ksiądz Florczak. Szatę i korony zdobiące obraz wykonał ze srebra Ksawery Gorzuchowski, jubiler z Wilna. Srebrną ramę zaprojektował profesor Kubicki. Na górze znalazł się orzeł, na dole umieszczono nazwisko ofiarodawczyni.
Umiastowska przebywała dosyć często we Włoszech, a po wybuchu II wojny światowej osiadła na stałe w Rzymie, gdzie zmarła 6 października 1941. Została pochowana na cmentarzu Campo Verano w kaplicy Arciconfraternita del Preziosissimo Sangue di N.S.G.C. Symboliczną inskrypcją została upamiętniona na cmentarzu Powązkowskim w Warszawie (kwatera 19-1-21,22,23).
W testamencie przeznaczyła cały swój majątek na utworzenie fundacji swego imienia. Fundacja Rzymska im. J. Z. Umiastowskiej ("Fondazione Romana Marchesa J.S. Umiastowska") rozpoczęła działalność w 1946, początkowo pomagając polskim artystom, którzy po zakończeniu wojny przebywali poza krajem. W późniejszym okresie Fundacja przyznawała stypendia młodym naukowcom z Polski na pobyt we Włoszech. Od 1989 jej podstawowym zadaniem jest dokumentowanie obecności i działalności Polaków we Włoszech w XX wieku. Fundacja ma bogatą bibliotekę, specjalizuje się w zbieraniu wydawnictw na temat 2. Korpusu i polonikach włoskich, posiada też zbiór polskich wydawnictw emigracyjnych.
Wspomnienia.
W 1928 roku w wydawnictwie Księgarnia Gebethnera i Wolfa ukazały się wspomnienia Umiastowskiej, które wydano pod pseudonimem Nałęcz. Otrzymały one tytuł "Szmat ziemi i życia: opisy i wspomnienia," a wstęp napisał Czesław Jankowski. Warto zwrócić na ten fakt uwagę, gdyż jest on autorem wydanej w 1926 roku książki "Fundacja żemłosławska w województwie wileńskiem", oraz wydanych pod koniec XIX wieku czterech tomów zatytułowanych "Powiat oszmański." W powiecie tym znalazły się dobra Umiastowskich. Pisząc tekst poświęcony historii parafii i kościoła w Sobotnikach Umiastowska korzystała z dostępnych źródeł, czyli inwentarzy parafialnych i aktów zdawczych parafii (z 1908 roku). Chciała co prawda wykazać nieuczciwość księży, którzy nie zapisali w nich darowizn.

</doc>
<doc id="4714088" url="https://pl.wikipedia.org/wiki?curid=4714088" title="Język malajski amboński">
Język malajski amboński

Język malajski amboński, także amboński – język pochodzenia austronezyjskiego używany w prowincji Moluki we wschodniej Indonezji. Bywa klasyfikowany jako język kreolski oparty na malajskim albo też jako dialekt języka malajskiego/indonezyjskiego. Jest językiem ojczystym dla 200 tys. osób, ale szacuje się, że ogółem ma ok. miliona użytkowników.
Rodzima nazwa języka to "Malayu Ambong". W języku indonezyjskim jest określany jako "bahasa Ambon" lub "bahasa Melayu Ambon". W tekstach anglojęzycznych przeważa termin "Ambonese Malay", ale sporadycznie mowa również o języku ambońskim ("Ambonese language").
Został udokumentowany w literaturze. Istnieją różne publikacje poświęcone aspektom tego języka. Powstały m.in. opisy gramatyki: "Struktur Bahasa Melayu Ambon" (1984), "Malayu Ambong: Phonology, Morphology, Syntax" (1997) oraz słowniki: "Kamus bahasa Melayu Ambon-Indonesia" (1998), "Kamus bahasa harian dialek orang Ambon" (2006). W piśmie stosuje się alfabet łaciński.
Historia i użycie.
Język malajski rozprzestrzenił się w regionie wiele stuleci temu, lecz niewiele wiadomo na temat wczesnej historii jego rozwoju. Malajski odegrał istotną rolę jako język handlowy i był wykorzystywany w szerzeniu islamu we wschodniej części archipelagu. Był znany już w XVI wieku, kiedy to na Moluki przybyli pierwsi Europejczycy. R. Blust (1988) szacuje, że na wyspie Ambon posługiwano się nim nawet tysiąc lat temu, niemniej jest to trudne do udowodnienia bez świadectw pisanych. Pierwotnie funkcjonował jako lingua franca, ale przynajmniej od początku XIX w. służy również jako język ojczysty (pierwszy). O ile malajski amboński rozwinął się niezależnie od języka indonezyjskiego (kolejnej odmiany malajskiego), to dziś nie opiera się znacznym jego wpływom.
Swoim zasięgiem obejmuje wyspy wchodzące w skład prowincji Moluki. Rozpowszechnił się w mieście Ambon (na wyspie o tej samej nazwie) oraz na innych wyspach południowych Moluków, takich jak Saparua, Haruku, Seram i Buru. We wsiach na wyspie Ambon posługują się nim przede wszystkim grupy chrześcijańskie, które porzuciły swoje wcześniejsze języki (najprawdopodobniej na przełomie XVIII i XIX w.). Dla społeczności muzułmańskich pozostaje językiem drugim. Zależność ta nie sprawdza się w przypadku innych wysp prowincji Moluki. Jego znajomość zachowują społeczności ambońskie w Holandii, gdzie funkcjonuje pod nazwą "Melajoe Sini" („tutejszy malajski”). Według danych z 1993 roku ma 45 tys. użytkowników w tym kraju. 
W powszechnym użyciu wśród Molukańczyków jest także język indonezyjski. Oba języki tworzą pewną formę kontinuum i współistnieją ze sobą w relacji dyglosji. O ile malajski amboński jest szeroko używany w środowisku domowym i na poziomie lokalnym, to indonezyjski dominuje w edukacji, urzędach i środkach masowego przekazu. Lokalny malajski pojawia się w nielicznych formach wypowiedzi publicznych (nagłówki gazet, komiksy, felietony, niektóre reklamy i audycje w radiu i telewizji), a także w osobistej komunikacji pisanej (jak listy).
W toku rozwoju został przyjęty jako wyznacznik tożsamości regionalnej i etnicznej. Pod względem prestiżu zajmuje miejsce pośrednie między językiem indonezyjskim a językami lokalnymi. Wypiera tradycyjne języki Moluków, które są dziś poważnie zagrożone wymarciem.
Cechy.
Jest historycznie odrębny od indonezyjskiego języka narodowego, ten bowiem reprezentuje inny typ języka malajskiego niż regionalne odmiany z wysp wschodniej Indonezji. Malajski amboński wywodzi się z bazarowej formy tego języka ("Bazaar Malay"). Według Ethnologue (wyd. 19) chodzi o pochodną malajskiego stanu Sabah. Znalazł się pod wpływem lokalnych języków wyspy Ambon, częściowo je wypierając. 
Zarówno jego gramatyka, jak i leksyka mają pochodzenie malajskie. Ze standardowym malajskim dzieli większość słownictwa (pożyczki z innych języków tworzą niewielką część całego zasobu leksyki), przy czym cechy jego fonologii i morfologii uległy przekształceniu. System afiksów został zredukowany i nie ma już charakteru produktywnego. Na poziomie gramatyki i frazeologii wykazuje wpływy języków Moluków centralnych (m.in. asilulu).
Jego charakterystyczne cechy to: obecność zapożyczeń z języków lokalnych, języków europejskich i innych języków Indonezji (takich jak niderlandzki, portugalski, makasarski i ternate), szyk possessor-possessum w konstrukcjach dzierżawczych (określnik dzierżawczy przed elementem określanym, wykorzystanie łącznika "pung"/"punya"), niezbyt rozbudowana morfologia (prefiksy: "ba-", "ta-", "baku-"), forma przeczenia "seng", zredukowana fonologia (brak pewnych głosek w wygłosie oraz głoski szwa, uproszczenie dyftongów). Do tworzenia konstrukcji kauzatywnych wykorzystuje się czasowniki "kasi"/"kase" – „dawać” i "bikin"/"biking" – „robić”. Jego zasób zaimków osobowych obejmuje formy: "beta" – 1. os. lp., "ose"/"ale" – 2. os. lp. ("ose" pochodzi od portugalskiego "você", a "ale" ma niesprecyzowany rodowód lokalny). O ile zaimek "beta" występuje również w standardowym malajskim, to tam jest zarezerwowany dla osób pochodzących z rodu królewskiego. W malajskim ambońskim ma charakter neutralny, jest używany bez względu na status społeczny mówiącego i słuchającego.
Bliższa klasyfikacja wschodnich odmian języka malajskiego (w kategorii języków kreolskich bądź dialektów) pozostaje nierozstrzygnięta. Wątpliwości budzi zasadność łączenia takich odmian z językiem indonezyjskim. B. D. Grimes (1991) omawia malajski amboński jako język odrębny od indonezyjskiego. Niemniej znamienne jest, że jego rodzimi użytkownicy nie są przeważnie w stanie wyznaczyć wyraźnej granicy między obydwoma językami. Sami często postrzegają go jako gorszą postać języka indonezyjskiego. J. Tjia (2004) proponuje nazywać go po prostu „językiem ambońskim”, w celu podkreślenia faktu, że chodzi o pełnoprawny język regionalny.
J. T. Collins (1980) twierdzi, że wcale nie jest to język kreolski, tłumacząc, że charakterystyczne dla niego uproszczenia występują również w niektórych dialektach z Półwyspu Malajskiego. Stoi na stanowisku, że odmiana ta, podobnie jak malezyjski dialekt Terengganu, powstała w wyniku złożonych procesów językowych i wymyka się koncepcji języków kreolskich. Ponadto cechy strukturalne uznawane za kreolskie (sformułowane w odniesieniu do kreolizacji na bazie języków europejskich) częściowo pokrywają się z cechami gramatyki austronezyjskiej.
Związki z innymi językami.
Istnieje szereg języków bądź dialektów malajskich, które są blisko spokrewnione z malajskim ambońskim. Ich przynależność nie została dobrze ustalona. Malajski wysp Banda został opisany jako odrębny język, ale przypuszczalnie może być klasyfikowany jako jego dialekt. Mieszkańcy wysp Aru (na południowy zachód od Nowej Gwinei) posługują się językiem bliskim malajskiemu ambońskiemu ("Dobo Malay"), ale nie identyfikują się z tą nazwą. Bliżej niepoznane odmiany występują także na innych oddalonych wyspach, wchodzących w skład archipelagów Tanimbar, Babar i Kei.
Pomimo pewnego pokrewieństwa nie jest dobrze wzajemnie zrozumiały z indonezyjskim i malajskim Moluków Północnych (malajskim wyspy Ternate).

</doc>
<doc id="4714090" url="https://pl.wikipedia.org/wiki?curid=4714090" title="Parafia św. Jakuba Apostoła w Niewieścinie">
Parafia św. Jakuba Apostoła w Niewieścinie

Parafia Świętego Jakuba Apostoła w Niewieścinie – parafia rzymskokatolicka, znajdująca się w diecezji pelplińskiej, w dekanacie Koronowo.

</doc>
<doc id="4714092" url="https://pl.wikipedia.org/wiki?curid=4714092" title="Język amboński">
Język amboński



</doc>
<doc id="4714093" url="https://pl.wikipedia.org/wiki?curid=4714093" title="Język manado">
Język manado



</doc>
<doc id="4714094" url="https://pl.wikipedia.org/wiki?curid=4714094" title="Parafia Matki Bożej Różańcowej w Serocku">
Parafia Matki Bożej Różańcowej w Serocku

Parafia Matki Bożej Różańcowej w Serocku – parafia rzymskokatolicka, znajdująca się w diecezji pelplińskiej, w dekanacie Koronowo.

</doc>
<doc id="4714095" url="https://pl.wikipedia.org/wiki?curid=4714095" title="Przełączka nad Małym Koszarem">
Przełączka nad Małym Koszarem

Przełączka nad Małym Koszarem (, , , 1964 m) – płytko wcięta przełączka w grani głównej Tatr Bielskich na Słowacji. Oddziela Pośrednie Jatki od północno-zachodniego wierzchołka Skrajnych Jatek. Na południową stronę opada trawiasta, średnio stroma depresja, niżej przechodząca w jedno z ramion Żlebu spod Jatek. Na północno-wschodnią stronę z przełęczy opada trawiaste, lekko nachylone zbocze, niżej coraz bardziej strome i w końcu opadające skalisto-trawiastą ścianą do Małego Koszaru.
Z Bielskiej Równi wejście Żlebem spod Jatek na Przełączkę nad Wielkim Koszarem jest łatwe (0 w skali tatrzańskiej, 1 h). Możliwe jest także wejście na przełączkę z dna Małego Koszaru. Droga wspinaczkowa prowadzi od południowo-zachodniego kąta Małego Koszaru trawiasto-skalistym urwiskiem Pośredniego Diablego Grzbietu (kruszyzna), potem skośnie w lewo trawnikami (0+, 1 h). Przełączka i całe jej otoczenie znajduje się jednak na zamkniętym dla turystów obszarze ochrony ścisłej TANAP-u i nie prowadzi tędy żaden szlak turystyczny.

</doc>
<doc id="4714096" url="https://pl.wikipedia.org/wiki?curid=4714096" title="Rhinodermatidae">
Rhinodermatidae



</doc>
<doc id="4714103" url="https://pl.wikipedia.org/wiki?curid=4714103" title="Język malajski Sri Lanki">
Język malajski Sri Lanki

Język malajski Sri Lanki ("Melayu bahasa") – język kreolski oparty na malajskim, używany przez Malajów lankijskich. Według danych z 2006 roku posługuje się nim 46 tys. osób.
Na poziomie składni i fonologii wykazuje znaczne wpływy języka tamilskiego, jego słownictwo ma natomiast pochodzenie malajskie. Szyk wyrazów to SOV (podmiot dopełnienie orzeczenie), obecne są poimki, a przymiotniki i określniki dzierżawcze występują przed rzeczownikiem. Wywodzi się z terenów dzisiejszej Indonezji, przypuszczalnie ze wschodniej części kraju. J. Prentice (1994) postuluje, że dzieli wspólny rodowód z malajskim miasta Manado i malajskim wyspy Ternate. Według innej propozycji jest spokrewniony z malajskim betawi. Nie jest wzajemnie zrozumiały z innymi wariantami języka malajskiego.
Nie jest znany wszystkim członkom społeczności. Ze względu na wieloetniczny charakter Sri Lanki w użyciu są także inne języki, takie jak tamilski, syngaleski czy angielski. Z przyczyn ekonomicznych część osób przechodzi na standardowy malajski, zachowując jednocześnie poczucie odrębności etnicznej. Na obszarach miejskich język jest wypierany przez syngaleski.
Jest używany w środowisku domowym. Wykształcił piśmiennictwo (w XIX i XX w. powstawała poezja). Wydawane są gazety, pojawia się w audycjach radiowych. Dawniej był zapisywany alfabetem arabskim (wariant jawi), później upowszechnił się alfabet łaciński.

</doc>
<doc id="4714104" url="https://pl.wikipedia.org/wiki?curid=4714104" title="Parafia św. Barbary w Wudzynie">
Parafia św. Barbary w Wudzynie

Parafia Świętej Barbary w Wudzynie – parafia rzymskokatolicka, znajdująca się w diecezji pelplińskiej, w dekanacie Koronowo.

</doc>
<doc id="4714108" url="https://pl.wikipedia.org/wiki?curid=4714108" title="Nadleśnictwo Głęboki Bród">
Nadleśnictwo Głęboki Bród

Nadleśnictwo Głęboki Bród – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba nadleśnictwa znajduje się w Głębokim Brodzie, w powiecie sejneńskim, w województwie podlaskim. Jego lasy stanowią część Puszczy Augustowskiej. Sąsiaduję z Wigierskim Parkiem Narodowym.
Nadleśnictwo obejmuje część powiatów sejneńskiego i augustowskiego.
Historia.
30 grudnia 1972 do nadleśnictwa Głęboki Bród włączono nadleśnictwo Maćkowa Ruda. W 1988 4283,37 ha nadleśnictwa włączono do nowo powstałego Wigierskiego Parku Narodowego.
Ochrona przyrody.
Na terenie nadleśnictwa znajdują się dwa obszary chronionego krajobrazu: OChK Puszcza i Jeziora Augustowskie oraz OChK Pojezierze Suwalskie. Brak rezerwatów przyrody.
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi ponad 332 m3/ha, a przeciętny wiek 66 lat.

</doc>
<doc id="4714112" url="https://pl.wikipedia.org/wiki?curid=4714112" title="Rhinoderma">
Rhinoderma

Rhinoderma – rodzaj płaza bezogonowego z rodziny gardłorodowate (Rhinodermatidae). 
Zasięg występowania.
Rodzaj obejmuje gatunki występujące w lasach umiarkowanych południowego Chile i przyległej Argentyny.
Systematyka.
Podział systematyczny.
Do rodzaju należą następujące gatunki:

</doc>
<doc id="4714116" url="https://pl.wikipedia.org/wiki?curid=4714116" title="Stare Miasto (Biała)">
Stare Miasto (Biała)

Stare Miasto () – dawna wieś, obecnie część miasta Biała, która obejmuje obszar w okolicy ul. Stare Miasto.
1 grudnia 1885 w Starym Mieście mieszkało 565 osób, a w 1927 – 622. Według spisu ludności z 1 grudnia 1910, na 622 mieszkańców Starego Miasta 115 posługiwało się językiem niemieckim, 466 językiem polskim, a 41 było dwujęzycznych. W 1921 w zasięgu plebiscytu na Górnym Śląsku znalazła się tylko część powiatu prudnickiego. Stare Miasto znalazło się po stronie zachodniej, poza terenem plebiscytowym.
Miejscowość została włączona do Białej 1 kwietnia 1938. 1 czerwca 1948 r. nadano miejscowości, wówczas administracyjnie związanej z Białą, polską nazwę "Stare Miasto".

</doc>
<doc id="4714119" url="https://pl.wikipedia.org/wiki?curid=4714119" title="Plesiodonatoptera">
Plesiodonatoptera

Plesiodonatoptera – takson owadów z podgromady uskrzydlonych i nadrzędu Odonatoptera.
Takson ten wprowadzony został w 2016 roku przez Juliána Petrulevičiusa i Pedro Gutiérreza. Obejmuje wszystkich przedstawicieli nadrzędu Odonatoptera, z wyjątkiem ich najbardziej bazalnych rzędów: Eugeroptera i Kukaloptera. Do Plesiodonatoptera należą więc wymarłe Argentinoptera oraz, obejmujący m.in. ważki, klad Apodonatoptera.
Jako synapomorfię tej grupy autorzy taksonu wskazali trzy cechy użyłkowania przedniego skrzydła. Żyłka poprzeczna łącząca żyłki radialne przednią i tylną uległa w tej linii ewolucyjnej zanikowi. Przednia i tylna żyłka kubitalna łączą się ze sobą. Tylna żyłka kubitalna łączy się również z przednią gałęzią przedniej żyłki analnej (AA1+2).
Zapis kopalny taksonu znany jest od karbonu. Jego najstarsze skamieniałości datowane są na serpuchow i należą do rodzajów "Argentinala" i "Geropteron".

</doc>
<doc id="4714120" url="https://pl.wikipedia.org/wiki?curid=4714120" title="Szonowice (Biała)">
Szonowice (Biała)

Szonowice (również "Szynowice", ) – dawna wieś, obecnie część miasta Białej, która obejmuje obszar w okolicy ul. Szynowice.
Według spisu ludności z 1 grudnia 1910, na 498 mieszkańców Szonowic 82 posługiwało się językiem niemieckim, 374 językiem polskim, a 42 było dwujęzycznych. W 1921 w zasięgu plebiscytu na Górnym Śląsku znalazła się tylko część powiatu prudnickiego. Szonowice znalazły się po stronie zachodniej, poza terenem plebiscytowym. 1 czerwca 1948 r. nadano miejscowości, wówczas administracyjnie związanej z Białą, polską nazwę "Szonowice".
W 1994 w Szonowicach otwarty został zakład produkcyjny Ustronianki.

</doc>
<doc id="4714123" url="https://pl.wikipedia.org/wiki?curid=4714123" title="Żaba Darwina">
Żaba Darwina



</doc>
<doc id="4714127" url="https://pl.wikipedia.org/wiki?curid=4714127" title="Rhinophrynus dorsalis">
Rhinophrynus dorsalis



</doc>
<doc id="4714130" url="https://pl.wikipedia.org/wiki?curid=4714130" title="Ford Econovan">
Ford Econovan

Ford Econovan – samochód dostawczo-osobowy klasy średniej produkowany pod amerykańską marką Ford w latach 1977 – 2005.
Pierwsza generacja.
 Ford Econovan I został zaprezentowany po raz pierwszy w 1977 roku.
W 1977 roku Ford podjął decyzję o zacieśnieniu współpracy z japońską firmą Mazda, czego efektem było opracowanie dużego samochodu dostawczego z silnikiem umieszczonym pod kabiną na potrzeby rynku Azji Wschodniej, Australii i Oceanii. Model Econovan powstał jako bliźniacza konstrukcja względem Mazdy Bongo, odróżniając się od niej wyglądem przedniego zderzaka i logotypów na karoserii.
Druga generacja.
 Ford Econovan II został zaprezentowany po raz pierwszy w 1983 roku.
Econovan drugiej generacji zadebiutował w 1983 roku, ponownie swoim zasięgiem rynkowym obejmując region Azji Wschodniej, Australii i Nowej Zelandii. Podobnie jak poprzednik, samochód został zbudowany jako bliźniacza konstrukcja względem Mazdy Bongo, odróżniając się od niej jedynie drobnymi wizualnymi zmianami i innymi logotypami. Konstrukcja stała się przestronniejsza i nowocześniejsza w stosunku do poprzednika, zyskując większy zakres modyfikacji długości rozstawu osi, wysokości dachu oraz aranżacji przedziału transportowego.
Spectron.
W 1984 roku Ford zdecydował się opracować osobową, bardziej komfortowo wyposażoną odmianę Econovana II z myślą o rynku australijskim i japońskim pod nazwą Spectron. Samochód wyróżniał się trzema rzędami siedzeń i rozbudowaną listą dodatków do wyposażenia.
Lifting.
W 1997 roku, w czasie gdy Mazda Bongo przechodziła już drugą modernizację, Ford Econovan II dopiero teraz zaadaptował zmiany stylistyczne po 14 latach produkcji w niezmienionej formie. Pojawił się zupełnie nowy pas przedni, który wydłużył nadwozie i zdobiony był przez wąskie, podłużne reflektory.
Econovan Maxi.
Ford Econovan Maxi I został zaprezentowany po raz pierwszy w 1984 roku.
Rok po prezentacji Econovana drugiej generacji, Ford poszerzył ofertę swoich samochodów dostawczych w regionie Azji Wschodniej i Australii o większy model Econovan Maxi. Była to bliźniacza wersja wobec Mazdy Bongo Brawny, podobnie jak ona różniący się od bazowego modelu dłuższym rozstawem osi, większą kabiną i przestronniejszym przedziałem transportowym lub pasażerskim. Wizualnie samochód wyróżniał się też innym wyglądem pasa przedniego.
Restylizacje.
W 1995 roku Econovan Maxi przeszedł pierwszą modernizację, która zaadaptowała zmiany z bliźniaczego modelu Mazdy. Pojawił się inny wygląd pasa przedniego, na czele z przemodelowanym kształtem reflektorów i zderzaka, który przyjął charakterystyczny kształt a la półka, wydłużając nadwozie.
Druga modernizacja przeprowadzona została w 1997 roku. Pas przedni został zaokrąglony, a ponadto zmodyfikowano też reflektory oraz atrapę chłodnicy. Pojawiły się też drobne zmiany w wyposażeniu.
Trzecia generacja.
 Ford Econovan III został zaprezentowany po raz pierwszy w 1999 roku.
Trzecia i ostatnia generacja Forda Econovana zadebiutowała w 1999 roku, równolegle z bliźniaczą nową odsłoną Mazdy Bongo oraz przeznaczonych na wewnętrzny, japoński rynek pochodnych modeli Mitsubishi Delica Van i Nissan Vanette Van. W porównaniu do poprzednika, Econovan III zyskał bardziej krągłe proporcje nadwozia i charakterystyczne, duże reflektory.
Produkcja Forda Econovan zakończyła się w 2005 roku, po czym Ford zrezygnował ze współpracy z Mazdą na polu dużych samochodów dostawczych. Miejsce modelu zastąpił znany z rynku europejskiego i chińskiego Ford Transit.
Econovan Maxi.
Ford Econovan Maxi II został zaprezentowany po raz pierwszy w 1999 roku.
Druga i ostatnia odsłona większego Forda Econovan Maxi została przedstawiona równolegle z krótszą odmianą i ponownie była bliźniaczą odmianą Mazdy Bongo Brawny. Wizualnie samochód różnił się przede wszystkim innym wyglądem pasa przedniego, a także pojemniejszą przestrzenią transportową i kabiną, co wynikało z dłuższego rozstawu osi.

</doc>
<doc id="4714131" url="https://pl.wikipedia.org/wiki?curid=4714131" title="Ford Spectron">
Ford Spectron



</doc>
<doc id="4714132" url="https://pl.wikipedia.org/wiki?curid=4714132" title="Ford Econovan Maxi">
Ford Econovan Maxi



</doc>
<doc id="4714177" url="https://pl.wikipedia.org/wiki?curid=4714177" title="Anton Kowałewski (łyżwiarz)">
Anton Kowałewski (łyżwiarz)



</doc>
<doc id="4714181" url="https://pl.wikipedia.org/wiki?curid=4714181" title="Most I">
Most I

Most I – (brytyjski kryptonim "Wildhorn I") pierwsza operacja lotnicza SOE (tzw. "lot dwustronny") połączona z lądowaniem samolotu na polowym lotnisku w okupowanej Polsce, przeprowadzona w nocy z soboty na niedzielę 15/16 kwietnia 1944. W jej trakcie przerzucono do okupowanej Polski dwóch cichociemnych oraz zaopatrzenie dla Armii Krajowej, z okupowanej Polski odlecieli oficerowie AK oraz politycy.
Przygotowania.
W 1940 płk Stefan Rowecki wysunął postulat "lotów dwustronnych", które w jego ocenie miały być podstawowym sposobem łączności Sztabu Naczelnego Wodza z okupowaną Polską. W 1942 proponował użycie wodnosamolotów lądujących na polskich jeziorach, a także "przylotu ze Szwecji lekkich samolotów pasażerskich z lądowaniem na polach dworskich" w Polsce.
Początkowo opinia Brytyjskiego Komitetu Szefów Sztabu była negatywna, przekazano ją z Londynu do Komendy Głównej AK w kraju, w depeszy 5256 – "Jedyny typ samolotu z wystarczającym zasięgiem do tego rodzaju zadań to Halifaxy, lecz te maszyny wymagają betonowych wybiegów o długości od 1200 do 1400 yardów. Wydaje się, że tego rodzaju wybiegów nie macie panowie do swojej dyspozycji w Polsce (…) Jedyny wodnopłat z wystarczającym zasięgiem, który mógłby wodować w Polsce, to Catalina. Samolot ten jednak ma szybkość około 100 mil/godz. i z tego powodu nie jest odpowiedni ze względu na czas i godziny nocne (…). Samolotem nadającym się do tego zadania mógłby być Lockheed Hudson, jednak zasięg jego wynosi zaledwie 500 do 600 mil.”" W tym czasie alianci używali samolotów Lockheed Hudson do zwalczania niemieckich łodzi podwodnych oraz ochrony konwojów na Atlantyku.
Wydano zgodę na przeprowadzenie pierwszej operacji MOST pomiędzy 11 a 18 października 1943, później termin przesunięto na marzec lub kwiecień 1944. Do lotu z lądowaniem w okupowanej Polsce wybrano dwusilnikowy samolot Dakota, wyposażony w osiem dodatkowych zbiorników na paliwo, umożliwiających 18 godzin lotu.
Przebieg operacji.
W nocy z soboty na niedzielę 15/16 kwietnia 1944, z lotniska Campo Casale niedaleko Brindisi wystartował samolot Dakota FD-919 „I” (267 Dywizjon RAF) z brytyjską załogą pod dowództwem F/L Harroda E.J. oraz polskim pilotem F/L Bolesławem Koprowskim z polskiej 1586 Eskadry Specjalnego Przeznaczenia. W składzie załogi byli ponadto: nawigator – P/O Wells J.A. oraz radiotelegrafista – P/O Wilcock N.
Samolot nadlatywał na placówkę odbiorczą pięć razy, o godz. 00.40 wylądował na polu koniczyny, będącym polowym lotniskiem „Bąk” (położenie: N51°11′ E22°22′), w okolicach miejscowości Matczyn, 35 km od Lublina. Samolotem przylecieli dwaj cichociemni: rtm Narcyz Łopianowski ps. Sarna oraz ppor. Tomasz Kostuch ps. Bryła (ekipa skoczków nr XLIII). Wraz ze skoczkami przerzucono na potrzeby AK dwie walizki z pocztą, dolarami w banknotach, blankietami Kennkart, aparatem filmowym oraz filmami.
O godz. 00.55 samolot wystartował w drogę powrotną, z okupowanej Polski odlecieli nim do Londynu: gen Stanisław Tatar ps. Turski, ppłk Marian Dorotycz-Malewicz ps. Roch, por. Andrzej Pomian ps. Dwomuntt, wysłannik Delegata Rządu Zygmunt Berezowski oraz przedstawiciel Stronnictwa Ludowego Stanisław Ołtarzewski. Podczas lotu w obie strony, w rejonie Budapesztu samolot ostrzelała artyleria przeciwlotnicza. Powrócił szczęśliwie do bazy we Włoszech po locie trwającym 10 godzin 13 minut.

</doc>
<doc id="4714196" url="https://pl.wikipedia.org/wiki?curid=4714196" title="Paul Lange (polityk)">
Paul Lange (polityk)

Paul Lange (ur. 1874, zm. 1920) – niemiecki polityk, samorządowiec, burmistrz Prudnika w latach 1909–1920.
Życiorys.
Za swojej kadencji jako burmistrz Prudnika doprowadził miasto na szczytowy okres swojego rozwoju, jakiego później już nigdy nie osiągnęło. Dokonał zakupu lasów dominium Jarnołtówka na stokach Biskupiej i Srebrnej Kopy. Był inicjatorem powstania schroniska „Pod Kopą Biskupią”.
Upamiętnienie.
Po jego śmierci władze miasta wybudowały mu na cmentarzu monumentalny pomnik nagrobny, który po zakończeniu II wojny światowej i przejęciu miasta przez administrację polską został zdewastowany i częściowo zniszczony. Jego imieniem została nazwana jedna z dróg na Biskupiej Kopie ("Ścieżka Langego") oraz plac z niewielkim monumentem, obecnie nazywany „kapliczką”.

</doc>
<doc id="4714197" url="https://pl.wikipedia.org/wiki?curid=4714197" title="Kościół św. Marii Magdaleny w Brzyskach">
Kościół św. Marii Magdaleny w Brzyskach

Kościół świętej Marii Magdaleny − rzymskokatolicki kościół parafialny należący do parafii pod tym samym wezwaniem (dekanat Brzostek diecezji rzeszowskiej).
Jest to świątynia wybudowana w latach 1867–1879. Kościół reprezentuje styl neogotycki, wzniesiony został głównie z kamienia ciosowego i jest pokryty blachą miedzianą. W szczytowej części świątyni jest umieszczona dzwonnica z dwoma dzwonami. Wnętrze kościoła jest podzielone na trzy nawy (wymiary świątyni to: długość 31 metrów, szerokość w nawie głównej 8 metrów, w nawach bocznych 2 metry, z dwoma kaplicami). Główny ołtarz został wykonany z wapienia i piaskowca. Jego twórcą jest pracownia braci Trembeckich z Krakowa. W ołtarzu znajduje się obraz św. Marii Magdaleny, patronki świątyni. Do wykonania pozostałych czterech ołtarzy użyto drewna czarnego dębu. Poniżej balustrady, po prawej stronie nawy, jest umieszczona kamienna chrzcielnica, wykuta w formie kielicha. Ambona jest usytuowana po lewej stronie nawy głównej. Ławki w stylu neogotyckim zrobiono z drewna dębowego.

</doc>
<doc id="4714227" url="https://pl.wikipedia.org/wiki?curid=4714227" title="Cmentarz parafii Matki Bożej Nieustającej Pomocy w Krakowie">
Cmentarz parafii Matki Bożej Nieustającej Pomocy w Krakowie



</doc>
<doc id="4714249" url="https://pl.wikipedia.org/wiki?curid=4714249" title="IÉSEG School of Management">
IÉSEG School of Management

IÉSEG School of Management – europejska szkoła biznesowa posiadająca sześć kampusów: w Lilleie i La Défenseie. Założona w 1964. We Francji posiada status grande école.
W 2019 roku IESEG uplasowała się na 33 miejscu pośród wszystkich szkół biznesowych w Europie.
Programy studiów realizowane przez IESEG posiadają potrójną akredytację przyznaną przez AMBA, EQUIS oraz AACSB. Wśród najznamienitszych absolwentów tej uczelni znajdują się między innymi: dyrektor domu mody Adecco France Christophe Catoir i Alma francuska piosenkarka popowa.

</doc>
<doc id="4714289" url="https://pl.wikipedia.org/wiki?curid=4714289" title="Lata nasienne">
Lata nasienne

Lata nasienne (ang. "masting", "mast seeding years") – lata zsynchronizowanej dla danego regionu obfitości nasion drzew lub krzewów. Zwykle zjawisko występuje co 1-8(10) lat w zależności od gatunku i może mieć charakter lokalny, regionalny lub kontynentalny.
Jedną z hipotez wyjaśniających występowanie lat nasiennych jest nasycenie zjadaczy nasion (niedobór pokarmu w postaci nasion ogranicza populację ich konsumentów; w przypadku obfitości nasion niewielka populacja nie jest w stanie zjeść ich wszystkich, co zwiększa szansę na wykiełkowanie).
Synchronizacja.
Przebieg synchronizacji wewnątrzgatunkowej wyjaśniany może być przez hipotezę o wpływie dostępności pierwiastków biofilnych na lata nasienne: "[...] gdy roślinom z danej populacji uda się nazbierać odpowiednią ilość energii – kwitną. By kwiaty mogły przekształcić się w owoce, potrzebny jest pyłek, który może zostać dostarczony przez współwystępujących w danej okolicy przedstawicieli tego samego gatunku. Jeśli pyłek jest dostępny, rośliny wydają kolejną porcję energii na owoce i w ten sposób kończą sezon z podobnym deficytem energetycznym. Będą go musiały więc razem odrabiać przez najbliższe kilka lat. W momencie, gdy znów osiągną odpowiedni poziom, proces się powtórzy. Wszystkie inne osobniki, które zakwitną w innym czasie niż populacja na danym terenie, nie wytworzą owoców. W związku z tym, pozostanie im wystarczająca ilość energii, by zakwitnąć kolejnego lata. Teoretycznie więc będą kwitnąć rok w rok, dopóki nie nastąpi synchronizacja z innymi roślinami".
Z kolei za synchronizację międzygatunkową może odpowiadać letnia pogoda (głównie temperatura i wilgotność) roku (lub dwóch) poprzedzającego rok nasienny (stanowi ona sygnał inicjujący rozwój generatywny – związany z wydaniem nasion) lub szybko wzrastająca liczba zapylaczy (o szerokim spektrum zapylanych gatunków) skorelowana z dużą liczbą dostępnych kwiatów.
Powyższe hipotezy nie wykluczają się wzajemnie, a "gatunki mogą być zarówno powiązane ze sobą przez pyłek, zapylaczy, jak i wykorzystywać pogodę jako wskazówkę do rozpoczęcia rozmnażania".
Ze względu na zmiany klimatu – przynajmniej u niektórych gatunków (np. buka zwyczajnego) zaburzona jest synchronizacja kwitnienia. Obserwuje się też coraz mniej lat spoczynkowych.

</doc>
<doc id="4714293" url="https://pl.wikipedia.org/wiki?curid=4714293" title="Most II">
Most II

Most II (brytyjski kryptonim Wildhorn II) – jedna z trzech operacji lotniczych Special Operations Executive, lotów dwustronnych połączonych z lądowaniem samolotu na polowym lotnisku w okupowanej Polsce, przeprowadzona w nocy z poniedziałku na wtorek 29/30 maja 1944. W jej trakcie przerzucono do okupowanej Polski dwóch cichociemnych oraz zaopatrzenie dla Armii Krajowej, z okupowanej Polski odlecieli oficerowie AK oraz polityk.
Przebieg operacji.
W nocy z poniedziałku na wtorek 29/30 maja 1944, z lotniska Campo Casale niedaleko Brindisi wystartował samolot Douglas Dakota KG-477 „V” 1586 Eskadry PAF, z załogą w składzie: piloci – F/L Michał Goszczyński, F/S Józef Bielicki, nawigator – F/O Władysław Krywda, radiotelegrafista – F/S Stanisław Karabanik, mechanik pokładowy – F/S Jerzy Neciuk, strzelec – W/O Zygmunt Skopiński, F/S Leon Basaj, despatcher – W/O Romuald Małachowski. Samolot miał zamontowane dodatkowe cztery zbiorniki na paliwo, co umożliwiało ok. 14 godzin lotu. 
Po starcie, do zapadnięcia zmroku, „Dakotę” eskortowały dwa Liberatory z polskimi załogami (kpt. Michała Goszczyńskiego i kpt. Zbigniewa Szostaka); w rejonie Jugosławii wszystkie trzy zostały ostrzelane przez lekką artylerię przeciwlotniczą.
O godz. 00.07 samolot wylądował na łące porośniętej trawą do kolan, będącej polowym lądowiskiem „Motyl”, w okolicach wsi Wał – Ruda, 18 km od Tarnowa, nad rzeczką Kisieliną (położenie: N50°08′ E20°47′). Samolotem przylecieli dwaj cichociemni: gen. dyw. Tadeusz Kossakowski ps. Krystynek oraz mjr Romuald Bielski ps. Bej (ekipa skoczków nr LV). Razem ze skoczkami przerzucono 437 kg zaopatrzenia dla AK. Lądowisko przygotowali referent lotniczy płk. G. Sidorowicz, ps. Wróbel i jego zastępca por. J. Różycki, ps. Janusz. Oficerem startowym podczas operacji Most II (i Most III) był Włodzimierz Gedymin.
Po trwającym 7 minut rozładunku i załadunku, samolot wystartował w drogę powrotną. Z okupowanej Polski odlecieli nim: cichociemny płk Roman Rudkowski ps. Rudy, mjr Zbigniew Sujkowski ps. Wyga oraz emisariusz Stronnictwa Ludowego Jan Domański ps. Bartnicki. Samolot powrócił szczęśliwie do bazy we Włoszech o godz. 04.08, po locie trwającym 8 godzin 33 minuty. 

</doc>
<doc id="4714295" url="https://pl.wikipedia.org/wiki?curid=4714295" title="Steżkowy Dział">
Steżkowy Dział

Steżkowy Dział (, , , 1530 m) – północno-wschodnia grzęda masywu Steżek w Tatrach Bielskich na Słowacji. Opada ze szczytu Steżek (1530 m) do wysokości nieco ponad 900 m przy Rozdrożu przy Huczawie. Tworzy wyraźną granicę między północno-wschodnim i wschodnim zboczem Steżek. Steżkowy Dział tworzy także orograficznie prawe zbocza Doliny Czarnej Huczawy.
Steżkowy Dział podobnie jak Steżki porośnięty jest lasem i wyjątkowo nisko schodzącą kosodrzewiną (miejscami do wysokości 1350 m). Od Zbójnickiego Chodnika do dolnej części Steżkowego Działu prowadzi ścieżka, która potem biegnie jego północno-zachodnimi zboczami. Zboczami południowo-wschodnimi od podnóży Steżek do Steżkowego Działu prowadzą dwie inne ścieżki.

</doc>
<doc id="4714297" url="https://pl.wikipedia.org/wiki?curid=4714297" title="Mermaids (ścieżka dźwiękowa)">
Mermaids (ścieżka dźwiękowa)

Mermaids – oficjalna ścieżka dźwiękowa powstała do filmu pt. "Syreny" z 1990 roku w reżyserii Richarda Benjamina. Album został wydany w Europie 13 listopada 1990 roku, a w Stanach Zjednoczonych 8 grudnia tego samego roku nakładem wytwórni Geffen Records. W celu promocji wydawnictwa wydano dwa single, oba nagrane przez Cher. Pierwszym został utwór „Baby I'm Yours” (pierwotnie nagrany przez Barbarę Lewis), wydany jako pierwszy europejski singiel oraz światowy hit „The Shoop Shoop Song (It's in His Kiss)” (oryginalnie wykonywany przez Betty Everett), który został wydany jako drugi europejski singiel. Był to także pierwszy singiel Cher z jej albumu "Love Hurts". W Stanach Zjednoczonych „The Shoop Shoop Song” był pierwszym singlem ze ścieżki dźwiękowej.

</doc>
<doc id="4714302" url="https://pl.wikipedia.org/wiki?curid=4714302" title="Ulica Prudnicka w Warszawie">
Ulica Prudnicka w Warszawie

Ulica Prudnicka w Warszawie – ulica warszawskiego osiedla Okęcie w dzielnicy Włochy, biegnąca od ul. Leonidasa do ul. Janiszowskiej.
Przy ul. Prudnickiej 3 swoją siedzibę ma Podstawowa Stacja Kontroli Pojazdów WX/065/P.

</doc>
<doc id="4714309" url="https://pl.wikipedia.org/wiki?curid=4714309" title="Ulica Prudnicka w Korfantowie">
Ulica Prudnicka w Korfantowie

Ulica Prudnicka w Korfantowie – jedna z głównych ulic Korfantowa. Ulica ta stanowi drogę wyjazdową z Korfantowa na południe, do Puszyny, w kierunku Prudnika.
Do 1945 ulica nosiła nazwę "Töpferstrasse", a później "Garncarska" i "Czerwonej Armii".
Ulica należy do kategorii dróg powiatowych.

</doc>
<doc id="4714313" url="https://pl.wikipedia.org/wiki?curid=4714313" title="Apodonatoptera">
Apodonatoptera

Apodonatoptera – takson owadów z podgromady uskrzydlonych i nadrzędu Odonatoptera.
Takson ten wprowadzony został w 2016 roku przez Juliána Petrulevičiusa i Pedro Gutiérreza. Obejmuje wszystkich przedstawicieli nadrzędu Odonatoptera, z wyjątkiem ich trzech najbardziej bazalnych rzędów: Eugeroptera, Kukaloptera i Argentinoptera. Do Apodonatoptera należą więc wymarłe Geroptera i Enigmapteridae oraz, obejmujący m.in. ważki, klad Neodonatoptera.
Skrzydła tych owadów cechują się użyłkowaniem o przedniej żyłce radialnej oddalonej od przedniego ich brzegu o jedną komórkę tak, że zostaje miejsce na rozwój pterostygmy. Nie występuje żyłka poprzeczna łącząca żyłki radialne przednią i tylną. W skrzydle tylnej pary przednia i tylna żyłka kubitalna łączą się ze sobą, a ponadto tylna żyłka kubitalna łączy się z przednią gałęzią przedniej żyłki analnej (AA1+2).
Zapis kopalny taksonu znany jest od karbonu. Jego najstarsze skamieniałości datowane są na serpuchow i należą do rodzaju "Geropteron".

</doc>
<doc id="4714314" url="https://pl.wikipedia.org/wiki?curid=4714314" title="Malik Newman">
Malik Newman

Malik Tidderious Newman (ur. 21 lutego 1997 w Shreveport) – amerykański koszykarz, występujący na pozycji rzucającego obrońcy, obecnie zawodnik Cleveland Charge.
W 2013 zajął czwarte miejsce w turnieju Adidas Nations. Rok później wystąpił w spotkaniach wschodzących gwiazd – McDonald’s All-American, Jordan Brand Classic, Nike Hoop Summit. Został też zaliczony do I składu Parade All-American i USA Today's All-USA, a w 2014 do III składu USA Today's All-USA. Był wybierany kilkukrotnie najlepszym zawodnikiem szkół średnich stanu Missisipi (Mississippi Mr. Basketball – 2013–2015, Mississippi Gatorade Player of the Year – 2014, 2015). Jego szkolna drużyna sięgnęła czterokrotnie po mistrzostwo stanu MHSAA klasy 5A (2012–2015).
W 2018 reprezentował Los Angeles Lakers, podczas rozgrywek letniej ligi NBA, natomiast rok później Cleveland Cavaliers.
9 lutego 2020 zawarł 10-dniową umowę z Cleveland Cavaliers. 29 czerwca dołączył do tureckiego Bursaspor Basketbol.
16 stycznia 2021 został zawodnikiem izraelskiego Ironi Naharijja. 23 października 2021 został zawodnikiem Cleveland Charge. 29 grudnia 2021 podpisał 10-dniowy kontrakt z Cleveland Cavaliers. 8 stycznia 2022 powrócił do składu Cleveland Charge.

</doc>
<doc id="4714319" url="https://pl.wikipedia.org/wiki?curid=4714319" title="Lista produkcji Illumination">
Lista produkcji Illumination

Lista produkcji Illumination – lista filmów Illumination, amerykańskiej wytwórni filmów animowanych z siedzibą w Santa Monica w stanie Kalifornia. Do 2022 roku firma Illumination wydała 12 filmów fabularnych, z których wszystkie zostały wydane pod szyldem Universal Pictures.
Projekty.
Przedsiębiorstwo wyprodukowało swój pierwszy pełnometrażowy film, "Jak ukraść księżyc" w 2010 roku. Ich druga produkcja, "Hop", została wydana w 2011, trzecia produkcja "Lorax" została wydana w 2012 roku, a następnie jej kontynuacja, "Minionki rozrabiają", w 2013. Film prequel, "Minionki", został wydany w 2015 roku. "Sekretne życie zwierzaków domowych" został wydany w 2016 roku. Drugi film z 2016 to "Sing". Drugi sequel serii "Jak ukraść księżyc": "Gru, Dru i Minionki" została wydana w 2017. Druga projekcja na podstawie Dr. Seussa "Grinch" został wydany w 2018 roku. Kontynuacja drugiej serii "Sekretne życie zwierzaków domowych": "Sekretne życie zwierzaków domowych 2" została wydana w 2019. Sequel trzeciej serii Sing: "Sing 2" został wydany w 2021. Kontynuacja Spin-offa/Prequela "" miał premierę w 2022 roku.
Nadchodzące projekty.
Nadchodzą listę projektów obejmuję: "Super Mario Bros. Film", produkcja oparta na serii gier wideo o tej samej nazwie zostanie wydana razem z oryginalnym filmem "Migration" w 2023 roku. Czwarty film bez tytułu serii "Jak ukraść księżyc" zostanie wydany w 2024. 
Inne filmy, nad którymi studio pracuje, to "Big Tree""," film oparty na ilustrowanej powieści Briana Selznicka na podstawie pomysłu Chrisa Meledandri i Stevena Spielberga , trzecia część serii "Sekretne życie zwierzaków domowych", oryginalny film animowany z częstym współpracownikiem i muzykiem Pharrellem Williamsem , który zostanie „zrobiony od podstaw”.
Filmografia.
Filmy fabularne.
Dochody.
Wszystkie kwoty podane w milionach dolarów amerykańskich.

</doc>
<doc id="4714325" url="https://pl.wikipedia.org/wiki?curid=4714325" title="Parlament Mercosuru">
Parlament Mercosuru

Parlament Mercosuru (hiszp. "Parlamento del Mercosur", port. "Parlamento do Mercosul"), Parlasur, Parlasul – organ doradczy Wspólnego Rynku Południa.
Historia.
W 2003 roku podczas spotkania międzyrządowego Mercosur ustalono powołanie komisji mającej przygotować Protokół Statutowy ustanawiający Parlament Mercosuru. Zgodnie z dokumentem wybory miały odbywać się powszechnie (od 2011) i jednocześnie we wszystkich państwach (od 2015).
Powołany do życia 9 grudnia 2005 roku, działalność rozpoczął 7 maja 2007 roku.
Ordynacja.
W parlamencie zasiada obecnie 186 posłów III kadencji. Dla każdego kraju są przewidziane progi gwarantujące minimalną liczbę mandatów.
Podczas pierwszej kadencji w Parlasur zasiadali delegaci wybierani przez parlamenty narodowe. Od czasu II kadencji wybory bezpośrednie odbywają się w Argentynie i Paragwaju.
Od 2020 wszyscy członkowie organizacji maja obowiązek przeprowadzania wyborów powszechnych i bezpośrednich.
Zadania.
Parlament nie dysponuje realną władzą. Pełni funkcje doradczą i opiniującą. Co roku składa sprawozdanie z przestrzegania praw człowieka w krajach Mercosur. Na mocy protokołu z Ushuaia opiniuje przestrzeganie demokracji w państwach członkowskich oraz praw człowieka i demokracji w Chile i Boliwii.
Parlasur musi przygotować zawczasu opinie dotyczącą dyrektyw, rezolucjach i decyzji podejmowanych przez pozostałe instytucje organizacji, kiedy jest to niezbędne dla jego wdrożenia w parlamentach krajowych.
Kompetencje obejmujące relacje z innymi organami charakteryzuje Protokół Statutowy Parlamentu Mercosur.
Parlament jest jedynym organem w organizacji, w którym decyzje nie muszą zapadać jednomyślnie.
Parlasur wydaje: opinie, deklaracje, rekomendacje, raporty, przepisy, projekty standardów, proponowane projekty standardów.
Struktura.
Sala plenarna i komisje mieszczą się w Montevideo. Musi odbyć się przynajmniej jedna sesja miesięcznie. Parlamentarzyści i Rada Wspólnego Rynku mogą zwołać posiedzenie nadzwyczajne. Protokół przewiduje możliwość prowadzenia wideokonferencji bez potrzeby obecności posłów na sali.

</doc>
<doc id="4714326" url="https://pl.wikipedia.org/wiki?curid=4714326" title="Nadleśnictwo Staszów">
Nadleśnictwo Staszów

Nadleśnictwo Staszów – jednostka organizacyjna Lasów Państwowych podległa Regionalnej Dyrekcji Lasów Państwowych w Radomiu. Siedziba nadleśnictwa znajduje się w Staszowie, w powiecie staszowskim, w województwie świętokrzyskim.
Nadleśnictwo obejmuje część powiatów opatowskiego, sandomierskiego i staszowskiego.
Historia.
W 1923 rozporządzeniem Ministra Rolnictwa powołano nadleśnictwo Sandomierz. Po II wojnie światowej w wyniku znacjonalizowania przez komunistów lasów prywatnych, powstały nadleśnictwa Rytwiany (od 1950 Golejów), Sichów i Kurozwęki. Powiększono również nadleśnictwo Sandomierz (od 1951 Klimontów).
1 stycznia 1973 do nadleśnictwa Golejów przyłączono nadleśnictwa Sichów i Klimontów, a do nadleśnictwa Kurozwęki cześć nadleśnictwa Chmielnik. W 1977 w wyniku dostosowania granic jednostek organizacyjnych Lasów Państwowych do aktualnego podziału administracyjnego kraju, nadleśnictwa Golejów i Kurozwęki zostały istotnie okrojone. 1 stycznia 1980 nadleśnictwa Golejów i Kurozwęki zostały połączone, tworząc nadleśnictwo Staszów z siedzibą z byłym budynku nadleśnictwa Kurozwęki, którą później przeniesiono do nowo wybudowanego budynku.
Ochrona przyrody.
Na terenie nadleśnictwa znajdują się dwa rezerwaty przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi ponad 270 m3/ha, a przeciętny wiek 66 lat. 88,5% lasów to sztuczne nasadzenia, drzewostany naturalne stanowią 11,2%, a odroślowe 0,3%.

</doc>
<doc id="4714328" url="https://pl.wikipedia.org/wiki?curid=4714328" title="Two the Hard Way">
Two the Hard Way

Two the Hard Way – album studyjny amerykańskiej piosenkarki Cher oraz amerykańskiego rockmana Gregga Allmana wydany w 1977 nakładem wytwórni Warner Bros. Album poniósł komercyjną porażkę. 
Tło wydania.
Album muzyczny, będący konsekwencją burzliwych relacji małżonków, łączył w sobie mało popularne ówcześnie elementy southern rocka Allmana i charakterystyczny pop Cher. Krążek nie został dobrze przyjęty przez krytyków muzycznych. Autor książki Rolling Stone Album Guide z 1979 stwierdził, że: „Trudno wyobrazić sobie bardziej pomieszane style... To jest dno beczki". Album nigdy nie został wydany na płycie CD lub w iTunes. Według magazynu Billboard Cher jest właścicielem nagrań, a wytwórnia nie byłaby w stanie wydać płyty bez jej zgody. W celu promocji albumu Cher i Allman wyruszyli w trasę koncertową „Two the Hard Way Tour".

</doc>
<doc id="4714334" url="https://pl.wikipedia.org/wiki?curid=4714334" title="Paryż Płonie">
Paryż Płonie

Paryż Płonie (ang. "Paris is Burning") – amerykański film dokumentalny z 1990 r. w reżyserii Jennie Livingston. Obraz kręcony był od połowy do końca lat 80. Film ukazuje nowojorską scenę balową, a także życie społeczności afroamerykańskich, latynoskich, gejowskich i transpłciowych zaangażowanych w tworzenie bali. Dokument uważany jest za bezcenną kronikę schyłku „złotego wieku” nowojorskiego środowiska drag queen, a także za wyczerpujący komentarz na tematy rasy, klasy społecznej, płci i seksualności w Stanach Zjednoczonych.
W 2016 r. Biblioteka Kongresu Stanów Zjednoczonych umieściła film na liście dziedzictwa kulturowego National Film Registry jako dzieło „znaczącego pod względem kulturowym, historycznym i estetycznym”.
Koncepcja i produkcja.
Jennie Livingston studiowała fotografię i malarstwo na Uniwersytecie Yale. Po przeprowadzce do Nowego Jorku pracowała w lokalnej gazecie, “The Staten Island Advance”, aż w końcu rozpoczęła studia filmowe na Uniwersytecie Nowojorskim w Greenwich Village. Pewnego dnia, podczas fotografowania w Washington Square Park spotkała dwóch młodych mężczyzn, którzy zaciekawili ją swoimi ruchami i niespotykanym slangiem. Livingston zapytała ich co robią, na co ci odparli, że tańczą voguing. Niedługo później kobieta wybrała się na swój pierwszy bal, a raczej mini bal odbywający się w Gay Community Center na 13. ulicy z zamiarem nakręcenia materiału będącego jednocześnie pracą zaliczeniową. Właśnie tam zobaczyła Venus Xtravaganzę, jedną z bohaterek swojego późniejszego dokumentu.
Chcąc dowiedzieć się więcej o scenie balowej i voguingu, Livingston nawiązała kontakt z Willim Ninją, amerykańskim tancerzem i choreografem, który odpowiedział na nurtujące ją pytania. Aby poszerzyć swoją wiedzę, reżyserka dokształcała się w zakresie historii, literatury i kultury społeczności afroamerykańskiej, a także kultury środowiska LGBTQ+ i subkultur. Przeprowadziła także wywiady z kilkoma osobami związanymi z balami: Venus i Dani Xtravaganza, Dorian Corey, Juniorem LaBeija, Octavią St. Laurent i innymi. Najważniejsze zdjęcia (które Livingston sama sfinansowała) zostały wykonane na balu nazwanym "Paris Is Burning" w 1986 r. Wykorzystując ten materiał Jennie Livingston i Jonathan Oppenheim stworzyli zwiastun, dzięki któremu produkcja zyskała fundusze z kilku grantów (m.in. National Endowment for the Arts, the New York State Council on the Arts, The Paul Robenson Fund i grantu Jerome Foundation). W końcu zwiastun zobaczył Madison Davis Lacy, szef publicznej stacji telewizyjnej WNYC, który wsparł produkcję kwotą 125 tysięcy dolarów. Filmowcy potrzebowali jednak dodatkowych nakładów na opłacenie montażu. To przedsięwzięcie sfinansował producent wykonawczy Nigel Finch zajmujący się programem Arena w BBC-2.
W 1989 r. zostały podjęte dodatkowe działania produkcyjne, które miały na celu przedstawienie historii voguingu wkraczającego na salony mainstreamowej kultury popularnej, a także opowiedzenie o międzynarodowym sukcesie tanecznym Williego i morderstwie Venus Xtravaganzy (jak dotąd nierozwiązanym). Twórcy przeprowadzili również dodatkowy wywiad z Dorian Corey na temat "executive realness" (konkurencji podczas której uczestnicy balów muszą zaprezentować jak najbardziej realistyczny wizerunek biznesowy), "shade’u" (komentowania innych uczestników bali w pozornie obraźliwy sposób) i "readingu" (wytykania innym niedoskonałości w dowcipny i inteligentny sposób). 78-minutowy film został zmontowany z 75 godzin materiału. Nakręcono go na 16-milimetrowej taśmie, jedynym i drogim medium używanym przez dokumentalistów w połowie lat 80. Stworzenie dokumentu zajęło siedem lat, głównie z powodu problemów z finansowaniem (ostatecznie pozyskanym z ponad 10 różnych źródeł).
Nawet po ukończeniu montażu producenci potrzebowali dodatkowych funduszy na opłacenie pozwoleń muzycznych z racji tego, że podczas bali wykorzystywanych było wiele różnorodnych utworów. Uzyskanie takich pozwoleń kosztowało niemal tyle samo co nakręcenie i zmontowanie całego filmu.
Zawartość filmu.
Film opowiada o misternie zaplanowanych konkursowych balach, podczas których uczestnicy mają „chodzić” po scenie jak modelki i modele po wybiegu. Dodatkowym wymaganiem jest, aby każdy zawodnik dostosował się do zadanej „kategorii”, czy motywu przewodniego. Występujący podczas bali są oceniani pod kątem talentu tanecznego, stroju i „prawdziwości” ("realness") swojej kreacji (tyczy się to tworzenia złudzenia, że dana osoba jest przedstawicielem płci przeciwnej, którą stara się ukazać swoim strojem, makijażem i fryzurą). W jednej z kategorii, "banjee realness", homoseksualni mężczyźni mają za zadanie sportretować archetyp macho jako żeglarza, żołnierza, czy ulicznego gangstera. „Chłopcy banjee” są oceniani za swoje podobieństwo do heteroseksualnych mężczyzn, którzy w społeczeństwie niezwiązanym z kulturą LBGTQ+ uchodzą za playboyów.
Większość filmu naprzemiennie przedstawia nagrania z balów i wywiadów ze znaczącymi członkami sceny balowej, np. z Pepper LaBeiją, Dorian Corey, Angie Xtravaganzą i Willim Ninją. Wielu zawodników walczących o trofea jest przedstawicielami „domów”, czyli rodzin wybranych z własnej woli, grup społecznych i drużyn artystycznych. Domy, a także uczestnicy balów którzy wygrywają wiele nagród za swoje „chodzenie” osiągają ostatecznie status legend.
Jennie Livingston, która po ukończeniu Yale przeniosła się do Nowego Jorku, aby pracować w przemyśle filmowym, spędziła 6 lat na tworzeniu "Paryż Płonie" – w tym czasie przeprowadziła wywiady z czołowymi przedstawicielami świata bali. Wypowiedzi tych osób, wielokrotnie związane z ich własnymi historiami życiowymi, rzucają zupełnie nowe światło na role płciowe, kulturę homoseksualną i subkulturę balową. Film wyjaśnia, jak słowa takie jak „dom”, „matka”, "shade", "reading", i „legendarny” zyskały nowe znaczenie dzięki ich nowatorskiemu użyciu do opisania społeczności drag queens i LGBTQ+. „Domy” funkcjonowały (i wciąż funkcjonują) jak rodziny zastępcze dla młodych uczestników balów, którzy doświadczali odrzucenia ze strony rodzin biologicznych nie akceptujących takiego sposobu wyrażania płci i orientacji innej niż heteroseksualna.
Dokument opowiada także o tym, jak jego bohaterowie radzili sobie z problemami dotyczącymi AIDS, rasizmu, biedy, przemocy i homofobii. Niektórzy (np. Venus Xtravaganza) uciekali się do prostytucji, aby zapewnić sobie dochody. (Pod koniec filmu widzowie mają szansę zobaczyć reakcję Angie Xtravaganzy, „matki” Venus, na wiadomość o uduszeniu „córki”. Angie sugeruje, że mógł to zrobić niezadowolony klient). Inni kradli ubrania, które później zakładali na bale. Wiele osób zostało wydziedziczonych przez trans- i homofobicznych rodziców, co naraziło ich na bezdomność. Transpłciowi bohaterowie przechodzili całkowitą korektę płci, bądź zbierali fundusze na operację. Część z nich stosowała implanty piersi, lecz nie wykonywała waginoplastyki.
Według Livingston film to wielowymiarowy reportaż na temat afroamerykańskich i latynoskich społeczności, które funkcjonują w szerszym kontekście amerykańskiej kultury jako mikroświaty wypełnione sławą, bogactwem i kwestiami rasowymi. Prezentowane w dokumencie szczere wywiady oferują wgląd w życie i problemy bohaterów, jak też w ich siłę, dumę i poczucie humoru, które jest niezbędne do przetrwania w „świecie białych bogaczy”.
Wystąpienia w przebraniu przedstawione są jako złożone akty wykorzystujące kwestie płciowe, klasowe i rasowe, a także jako sposób na wyrażenie swojej tożsamości, pragnień i aspiracji. Wspomniane wcześniej społeczności afroamerykańskie i latynoskie uwiecznione w produkcji kipią od różnorodnych orientacji seksualnych i płciowych ekspresji, poczynając od "butch queens" (homoseksualnych cispłciowych mężczyzn), transpłciowych kobiet i drag queens, na "butch" "women" (kobietach okazujących wysoki poziom męskości) kończąc.
Film dokumentuje również powstanie voguingu, tj. stylu tanecznego prezentowanego przez uczestników bali i polegającego na pozowaniu i zastyganiu w efektownych pozach przypominających sesje zdjęciowe dla magazynu „Vogue”.
W 1991 r. Livingston podkreśliła jednak, że jej dzieło nie traktuje wyłącznie o tańcu:
„Ten film powinien koniecznie zobaczyć każdy, nie ważne jakiej jest orientacji. Mówi on o wpływie mediów na nasze życie; o tym jak próbujemy dorównać medialnym wymaganiom, czy to przez chęć wyglądania jak modelki z „Vogue’a”, czy przez posiadanie drogiego samochodu. Jeden z tematów, który mój dokument także podejmuje to przetrwanie. Przetrwanie tych, którzy pomimo uprzedzeń jakie świat prezentuje w stosunku do nich potrafią żyć mądrze, energicznie oraz z humorem i godnością”.
Kontrowersje.
Film otrzymał fundusze od niezależnej amerykańskiej agencji National Endowment for the Arts w czasie, kiedy ta organizacja była krytykowana za wspieranie kontrowersyjnych artystów takich jak Robert Mapplethorpe czy Andres Serrano. Livingston była świadoma, że rozgłos otaczający jej projekt może skutkować wycofaniem grantu, więc unikała ujawniania zbyt wielu szczegółów osobom spoza najbliższego kręgu jej współpracowników.
Chociaż nie było to wcześniej ustalone, producenci postanowili rozdzielić około 55 tys. dolarów (1/5 ze sprzedaży filmu wytwórni Miramax) pomiędzy 13 bohaterów dokumentu. Dorian Corey i Will Ninja zadowolili się swoimi zyskami, ale inni zatrudnili prawników, aby wynegocjować stawki będące częścią dochodu filmu za rok 1991. Okazało się jednak, że każda z nagrywanych osób podpisała zgodę na komercyjne wykorzystanie swojego wizerunku przez WNYC Television; musieli oni zatem zaakceptować oferowane wynagrodzenia i zrezygnować z pozwów (Paris Dupree planowała uzyskać 40 milionów dolarów wynagrodzenia).
Livingston wielokrotnie umniejszała znaczenie kontrowersji finansowych w procesie produkcji filmu mówiąc, że filmy dokumentalne były i są niejako dziennikarskimi reportażami, nie fikcyjnymi dziełami i w związku z tym ich bohaterom często się nie płaci. Zwracała także uwagę na fakt, że główne postacie zostały opłacone chociaż nie było to w zwyczaju ówczesnych producentów; co więcej, wynagrodzenie było rzekomo o wiele większe niż to, które otrzymaliby aktorzy specjalnie zatrudnieni na potrzeby niezależnego filmu.
Po premierze, dokument został entuzjastycznie przyjęty przez krytyków i zdobył kilka nagród włączając w to nagrodę Grand Jury Prize na Sundance Film Festival, Teddy Award na Międzynarodowym Festiwalu Filmowym w Berlinie, nagrodę publiczności na Międzynarodowym Festiwalu Filmowym w Toronto, GLAAD Media Award, a także nagrodę Crystal Award od organizacji Women in Film. Produkcja została również uhonorowana tytułem Najlepszego Dokumentu przez Stowarzyszenie Krytyków Filmowych z Nowego Jorku i Los Angeles. Gazety „Los Angeles Times” i „The Washington Post”, a także organizacja radiowa National Public Radio, magazyn „Times” i inni umieścili dzieło Livingston na listach najlepszych filmów roku 1991.
"Paryż Płonie" nie otrzymał jednak Nagrody Akademii Filmowej, co wzmogło poczucie, że niektóre tematy są pomijane przy oscarowej selekcji. Doprowadziło to do zmian w zasadach nominowania dokumentów do przyznania Oscara.
Po upływie ponad dwudziestu lat film "Paryż Płonie" wciąż motywuje homoseksualną i transpłciową młodzież do walki o swoje prawa, a także punktem wyjściowym do badania problematyki rasowej, klasowej i płciowej przez naukowców i studentów. Dzięki dokumentowi młodzi uczestnicy balów mogą poznać swoich poprzedników, którzy jawią się na ekranie jako prawdziwie wyjątkowi Amerykanie i których sława w środowisku LGBTQ+ (jak też poza nim) nie przemija nawet po ich śmierci.
Odbiór krytyków.
Film otrzymał nadzwyczaj pozytywne recenzje, zarówno w mainstreamowej jak i niezależnej prasie — był to prawdziwy precedens, ponieważ produkcje skupione na tematyce LGBTQ+ nie zyskiwały wówczas takiego rozgłosu. Dziennikarz „The New Yorker”, Terrence Rafferty, powiedział, że dokument to „piękne i wyczerpujące dzieło sztuki — pełne życia i inteligencji […] . Wszystko w "Paryż Płonie" krzyczy otwarcie, że nasze kategorie, te skrupulatnie zestawiane tezy i antytezy, mnożą się szybko i poza naszą kontrolą. Najpiękniejszy w tym wszystkim jest fakt, że Livingston nie sprowadza swoich bohaterów do sumy ich możliwych znaczeń […]”. Twórczyni filmowa Michelle Parkerson publikująca w „The Black Film Review” nazwała film „politycznie przenikliwą i historycznie istotną dokumentacją naszych niepewnych czasów”. Również Essex Hemphill, poeta znany z roli w filmie „Tongues United” autorstwa Marlona Riggsa, pozytywnie odniósł się do produkcji w swojej recenzji dla „Guardiana”; docenił rolę jaką dokument odegrał w tworzeniu przestrzeni dla ludzi, którzy chcą mówić o sobie otwarcie. Hemphill napisał: „Powstają domy z jedwabiu i gabardyny. Domy zrobione z marzeń i fantazji. Domy noszące imiona swoich legendarnych założycieli […] Domy są wznoszone i burzone. Legendy przychodzą i odchodzą. Pozowanie to wyraz jednoczesnego trzymania władzy blisko, a bezsilności na dystans”.
Pisząca dla „Z Magazine” feministyczna autorka bell hooks skrytykowała film za przedstawianie balowych rytuałów jako spektakli mających na celu “zadowolenie” białych widzów. Judith Butler i Phillip Harper skupili się na ocenie drag queens, które pragną występować i prezentować się realistycznie w danej kategorii. To zjawisko, zwane "realness", może być definiowane jako zdolność do przywłaszczenia sobie autentycznego wyrażenia danej płci. Drag queens, które występują w różnorodnych kategoriach na balach (np. jako uczennice lub managerki) są nagradzane za wierne odwzorowanie rzeczywistego pierwowzoru. Głównym celem uczestników i uczestniczek jest zatem odwzorowanie konwencjonalnych roli płciowych, a także ich jednoczesne kwestionowanie.
hooks powołała się także na własne eksperymenty z kulturą drag i zakwestionowała polityczną skuteczność balów sugerując, że brakuje im politycznej, artystycznej i społecznej ważności. hooks odniosła się krytycznie zarówno do produkcji jak i homoseksualnych mężczyzn występujących jako drag queens poprzez stwierdzenie, że taki rodzaj ekspresji jest mizoginistyczny i poniżający w stosunku do kobiet. Butler odniosła się do zarzutów hooks w swojej publikacji „Bodies that Matter: On the Discursive Limits of „Sex”” pisząc:“Problemem pojawiającym się przy interpretacji wystąpień drag queens jako mizoginistycznych jest to, że tranzycje płciowe na linii mężczyzna-kobieta, przebieranie się za przedstawicieli innej płci, czy kultura drag odczytywane są jako zajęcia typowe dla homoseksualnych mężczyzn. Wszystkie wymienione aktywności nie zawsze są typowo męskie, a takie ich analizowanie przyczynia się do odczytywania homoseksualności jako zakorzenionej w mizoginii”.Zarówno hooks jak i Harper skrytykowały Jennie Livingston, która jest białą kobietą pochodzenia żydowskiego określającą się jako osoba queer kontestująca role płciowe, za jej nieobecność w filmie. Chociaż widzowie mogą kilkukrotnie usłyszeć w produkcji głos reżyserki, jej jednoczesna fizyczna nieobecność i rola jaką odgrywa w kierowaniu perspektywą odbiorców tworzy zjawisko, które hooks nazywa „Imperial Oversee(r)”, a które polega na niemal kolonialnym podporządkowaniu sobie przez twórcę osób należących do pewnych mniejszości.
Wiele lat po premierze filmu widzowie i krytycy wciąż mówią i piszą o “Paryż Płonie”. W 2013 r. naukowiec z Uniwersytetu Kalifornijskiego w Irvine, Lucas Hilderbrand, wydał książkę zatytułowaną „Paris Is Burning, A Queer Film Classic” (Arsenal Pulp Press), która dokumentuje historię i produkcję filmu, a także jego odbiór i wpływ na kulturę. W 2017 r. Wesley Morris, dziennikarz „New York Timesa” publikujący w dziale poświęconym dzieciom, umieścił film na liście pt.: „12 filmów, które musisz zobaczyć przed skończeniem 13 lat”. Dokument został wymieniony razem z takimi produkcjami jak „Księżniczka Mononoke”, „Czarnoksiężnik z krainy Oz”, czy „Rób, co należy” Spike’a Lee. Morris skomentował swoją decyzję w następujący sposób: „zobaczenie tego dokumentu tak szybko jak to tylko możliwe sprawi, że sens głębokiego człowieczeństwa ukazanego w tym filmie będzie was bawić, zaskakiwać i doprowadzać do rozpaczy przez resztę waszego życia.”

</doc>
<doc id="4714335" url="https://pl.wikipedia.org/wiki?curid=4714335" title="Paweł Rudawy">
Paweł Rudawy

Paweł Rudawy (ur. 1961) – polski fizyk, dr hab. nauk fizycznych, profesor nadzwyczajny Instytutu Astronomicznego Wydziału Fizyki i Astronomii Uniwersytetu Wrocławskiego.
Życiorys.
W 1992 obronił pracę doktorską "Spektrofotometria spikul chromosferycznych i protuberancji", 24 marca 2003 habilitował się na podstawie pracy zatytułowanej "Badanie procesu wydzielania energii w koronie słonecznej". 18 października 2012 nadano mu tytuł profesora w zakresie nauk fizycznych. Pracował w Centrum Badań Kosmicznych Polskiej Akademii Nauk.
Piastuje funkcję profesora nadzwyczajnego w Instytucie Astronomicznym na Wydziale Fizyki i Astronomii Uniwersytetu Wrocławskiego oraz członka Komitetu Astronomii na III Wydziale Nauk Ścisłych i Nauk o Ziemi Polskiej Akademii Nauk.

</doc>
<doc id="4714341" url="https://pl.wikipedia.org/wiki?curid=4714341" title="Szpital Huoshenshan w Wuhan">
Szpital Huoshenshan w Wuhan



</doc>
<doc id="4714343" url="https://pl.wikipedia.org/wiki?curid=4714343" title="Mikołaj Jerzykiewicz">
Mikołaj Jerzykiewicz

Mikołaj Julian Jerzykiewicz – polski fizyk, dr hab., profesor zwyczajny Instytutu Astronomicznego Wydziału Fizyki i Astronomii Uniwersytetu Wrocławskiego.
Życiorys.
Obronił pracę doktorską, następnie uzyskał stopień doktora habilitowanego. 26 października 1990 nadano mu tytuł profesora w zakresie nauk fizycznych. Objął funkcję profesora zwyczajnego w Instytucie Astronomicznym na Wydziale Fizyki i Astronomii Uniwersytetu Wrocławskiego.
Piastuje funkcję członka Komisji Astrofizyki na III Wydziale Nauk Ścisłych i Technicznych Polskiej Akademii Umiejętności, oraz był członkiem V Sekcji Nauk Matematycznych, Fizycznych, Chemicznych i Nauk o Ziemi Centralnej Komisji do Spraw Stopni i Tytułów, a także członkiem prezydium Komitetu Astronomii na III Wydziale Nauk Matematycznych, Fizycznych i Chemicznych Polskiej Akademii Nauk.

</doc>
<doc id="4714346" url="https://pl.wikipedia.org/wiki?curid=4714346" title="Pszczoła kaukaska">
Pszczoła kaukaska

Pszczoła kaukaska ("Apis mellifera caucasica") – podgatunek pszczoły miodnej. Występuje na terenie całej Europy i Azji Zachodniej.
Pochodzenie.
Pszczoła kaukaska pochodzi z dolin Kaukazu Centralnego. Wywodzi się z Gruzji, chociaż pszczoły można ją spotkać we wschodniej Turcji, Armenii i Azerbejdżanie.
Charakter.
Zalety:
Wady:

</doc>
<doc id="4714348" url="https://pl.wikipedia.org/wiki?curid=4714348" title="Jerzy Jakimiec">
Jerzy Jakimiec

Jerzy Jakimiec – polski fizyk, dr hab., profesor zwyczajny Instytutu Astronomicznego Wydziału Fizyki i Astronomii Uniwersytetu Wrocławskiego.
Życiorys.
Obronił pracę doktorską, następnie uzyskał stopień doktora habilitowanego. Otrzymał nominację profesorską. Objął funkcję profesora zwyczajnego w Instytucie Astronomicznym na Wydziale Fizyki i Astronomii Uniwersytetu Wrocławskiego, a także członka na III Wydziale Nauk Matematycznych, Fizycznych i Chemicznych Polskiej Akademii Nauk.

</doc>
<doc id="4714352" url="https://pl.wikipedia.org/wiki?curid=4714352" title="Arkadiusz Berlicki">
Arkadiusz Berlicki

Arkadiusz Berlicki – polski fizyk, dr hab. nauk fizycznych, profesor nadzwyczajny Instytutu Astronomicznego Wydziału Fizyki i Astronomii Uniwersytetu Wrocławskiego.
Życiorys.
10 grudnia 2002 obronił pracę doktorską "Faza gradualna rozbłysków słonecznych - analiza ogrzewania chromosfery przez miękkie promieniowanie rentgenowskie", 17 listopada 2009 habilitował się na podstawie pracy zatytułowanej " Obserwacje i modelowanie aktywnej atmosfery słonecznej". Otrzymał nominację profesorską.
Piastuje funkcję profesora nadzwyczajnego w Instytucie Astronomicznym na Wydziale Fizyki i Astronomii Uniwersytetu Wrocławskiego.

</doc>
<doc id="4714353" url="https://pl.wikipedia.org/wiki?curid=4714353" title="Nadleśnictwo Biłgoraj">
Nadleśnictwo Biłgoraj

Nadleśnictwo Biłgoraj – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Biłgoraju, w powiecie biłgorajskim, w województwie lubelskim.
Nadleśnictwo obejmuje część powiatów biłgorajskiego, janowskiego i zamojskiego w województwie lubelskim oraz niżańskiego w województwie podkarpackim.
Historia.
Nadleśnictwo Biłgoraj pojawia się w dokumentach już w 1918, tuż po odzyskaniu przez Polskę niepodległości. Formalnie jednak powstało na podstawie rozporządzenia Ministra Rolnictwa i Dóbr Państwowych z dnia 27 stycznia 1925. Po II wojnie światowej powiększyło się o znacjonalizowane przez komunistów lasy prywatne. 
1 stycznia 1973 do nadleśnictwa Biłgoraj przyłączono nadleśnictwa Huta Krzeszowska i Tarnogród (w niemal w całości stanowiące znacjonalizowane lasy byłej Ordynacji Zamojskiej). 31 grudnia 1991 nadleśnictwo Biłgoraj przekazało obręb Tereszpol do nadleśnictwa Zwierzyniec.
Ochrona przyrody.
Na terenie nadleśnictwa znajduje się jeden rezerwat przyrody - Obary.
W ostatnim trzydziestoleciu najpoważniejsze szkody w drzewostanie były spowodowane gradacją brudnicy mniszki (1993 - 1994) oraz nadmiernymi opadami mokrego śniegu w listopadzie 1999.
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi 256 m3/ha, a przeciętny wiek 65 lat.

</doc>
<doc id="4714360" url="https://pl.wikipedia.org/wiki?curid=4714360" title="Aderbissinat">
Aderbissinat

Aderbissinat – miasto w Nigrze, w regionie Agadez, w departamencie Tchirozérine.

</doc>
<doc id="4714364" url="https://pl.wikipedia.org/wiki?curid=4714364" title="Szama Grajer">
Szama Grajer

Szama Grajer (ur. 17 kwietnia 1911 w Lublinie, zm. po 9 listopada 1942 tamże) – polsko-żydowski fryzjer, restaurator i sutener, kolaborant okresu II wojny światowej, jedna z najbardziej wpływowych osobistości w getcie lubelskim.
Przed wojną był znaną postacią lubelskiego półświatka, karaną za stręczycielstwo i sutenerstwo. W czasie niemieckiej okupacji został konfidentem Gestapo. Wkrótce stał się jedną z najbardziej wpływowych osobistości w getcie, zyskując sobie przydomek „żydowskiego króla”. Dopuszczał się wyłudzeń i wymuszeń na wielką skalę, zyskami dzieląc się z Niemcami. Prowadzona przezeń restauracja była ulubionym miejscem spotkań kolaborantów i przedstawicieli półświatka, chętnie odwiedzanym także przez niemieckich urzędników i oficerów SS. Po rozpoczęciu "Einsatz Reinhardt" aktywnie współpracował z Niemcami podczas wielkich akcji likwidacyjnych w gettach lubelskim i warszawskim. Jako niewygodny świadek finansowych machinacji został zamordowany przez Niemców niedługo po ostatecznej likwidacji getta lubelskiego.
Szama Grajer był jednym z najbardziej znanych żydowskich kolaborantów okresu II wojny światowej, a wokół jego osoby narosły liczne mity i legendy.
Życiorys.
Młodość.
Był najmłodszym z siedmiorga dzieci Ariego Lejby Grajera i Chai Bruchy z d. Zandsztajn. Jego rodzice byli właścicielami kamienicy przy ul. Zamkowej 3 w Lublinie; ponadto prowadzili herbaciarnię przy ul. Zamkowej 5 oraz sklep przy ul. Szerokiej 1. Ojciec Grajera był powiązany z lubelskim półświatkiem. Miał trudnić się paserstwem, a prowadzona przezeń herbaciarnia była popularnym miejscem spotkań przestępców, prostytutek i innych przedstawicieli marginesu społecznego.
Szama uczęszczał do siedmioklasowej szkoły powszechnej, a po jej ukończeniu terminował na fryzjera. W latach 1934–1935 odbył obowiązkową służbę wojskową 3 Pułku Artylerii Lekkiej Legionów w Zamościu. Szeregi Wojska Polskiego opuścił w stopniu kaprala rezerwy.
Był prawdopodobnie jedynym z rodzeństwa, który uwikłał się w nielegalne interesy ojca. Już przed wybuchem II wojny światowej stał się znaną postacią lubelskiego półświatka, a jego działalność budziła nawet zainteresowanie lokalnej prasy. Wraz ze swoją kochanką, starszą o osiem lat byłą prostytutką o nazwisku Gołda Małc, prowadził od 1933 roku dom publiczny przy ul. Złotej 1 na Starym Mieście. W 1937 roku dzięki zyskom z nielegalnej działalności wykupił dyplom rzemieślniczy, a następnie otworzył zakład fryzjerski przy Krakowskim Przedmieściu 24.
W czerwcu 1937 roku Grajer i Małc zostali aresztowani, najprawdopodobniej na skutek donosów zainspirowanych przez właściciela konkurencyjnego przybytku. Wyrokiem sądu okręgowego w Lublinie z 2 listopada tegoż roku Grajer został skazany na karę trzech lat pozbawienia wolności, podczas gdy jego kochanka i wspólniczka usłyszała wyrok czterech lat pozbawienia wolności. Jednocześnie komornik zajął należący do niego zakład fryzjerski.
Grajer odbywał karę na Zamku w Lublinie. Pełnił tam funkcję więziennego fryzjera, a jednocześnie był najprawdopodobniej tajnym informatorem straży więziennej.
II wojna światowa.
Pierwsze lata okupacji.
Niektórzy świadkowie twierdzili, że Grajer zbiegł lub został uwolniony z więzienia we wrześniu 1939 roku, jeszcze przed wkroczeniem Niemców do Lublina. Niedługo po rozpoczęciu okupacji miał jednak zostać ponownie aresztowany. Większość źródeł podaje, że zatrzymano go pod zarzutem napaści na volksdeutscha. Inna wersja, przytoczona w jednej z relacji, głosi, że przyczyną aresztowania było zabójstwo polskiego stróża, który szantażował zamożnych Żydów. Adam Kopciowski nie wyklucza jednak, że żadna z tych wersji nie była prawdziwa, a Grajer w rzeczywistości odsiedział cały przedwojenny wyrok lub został ujęty krótko po tym, gdy korzystając z wojennego chaosu, uciekł z więzienia.
Będąc więzionym na Zamku w Lublinie, Grajer zdołał sobie zaskarbić zaufanie Niemców. Jako więzienny fryzjer strzygł i golił funkcjonariuszy Gestapo. Wkrótce został przez nich zwerbowany jako tajny informator. Więzienie opuścił najpóźniej jesienią 1940 roku. Zamieszkawszy w getcie lubelskim, szybko zdobył sobie reputację człowieka, który dzięki zażyłym stosunkom z okupantem jest w stanie – za odpowiednią opłatą – załatwić wiele spraw. Niekiedy, być może kierując się względami wizerunkowymi, udzielał także rodakom bezinteresownej pomocy. Między innymi doprowadził do zwolnienia z aresztu kilku Żydówek, które zatrzymano pod zarzutem nienoszenia opasek z gwiazdą Dawida. W późniejszym okresie proszono go nawet o pomoc w sprowadzeniu do Lublina krewnych z innych miast. Jednocześnie swoje kontakty z Niemcami wykorzystał, aby rozprawić się z rywalami z lubelskiego półświatka, którzy przed wojną doprowadzili do jego aresztowania.
Jesienią lub zimą 1941 roku za zgodą władz niemieckich otworzył restaurację w kamienicy przy ul. Lubartowskiej 15, położonej w południowej części getta. W lokalu serwowano wykwintne jak na okupacyjne realia potrawy; występowała tam również orkiestra złożona z popularnych przed wojną żydowskich muzyków. Restauracja Grajera stała się ulubionym miejscem spotkań żydowskich kolaborantów i przedstawicieli półświatka. Częstymi gośćmi byli tam także członkowie Judenratu oraz funkcjonariusze SS i policji niemieckiej. Tym ostatnim właściciel dostarczał prostytutki i alkohol. Najbardziej znaczący mieszkańcy getta, nie wyłączając abstynentów, regularnie odwiedzali restaurację przy ul. Lubartowskiej, by nie narazić się na gniew Grajera. Niektórzy Niemcy przypuszczali, że był on jedynie „słupem”, a prawdziwym właścicielem lokalu był dowódca SS i policji na dystrykt lubelski SS-Brigadeführer Odilo Globocnik.
Grajer skupił wokół siebie kilkunastu współpracowników, wywodzących się zazwyczaj z przedwojennego środowiska przestępczego lub z innych środowisk marginesu społecznego. Za zgodą Niemców jego grupa przejęła kontrolę nad szmuglem żywności oraz nielegalnym handlem złotem i kosztownościami. Od osób zagrożonych deportacją lub innymi represjami Grajer pobierał ogromne łapówki. Z kolei od bogatych Żydów, którzy odwiedzali jego restaurację, wymuszał pieniądze, złoto i kosztowności (zazwyczaj pod pretekstem rzekomego „długu”), opornym grożąc interwencją Gestapo. Zyskami najprawdopodobniej dzielił się z Niemcami. Krążyły pogłoski, że na zapleczu jego restauracji torturowano Żydów, aby wymusić od nich pieniądze lub kosztowności. Denuncjował również Gestapo tych Żydów, którzy ukrywali złoto lub wartościowe towary.
Grajer i jego współpracownicy zasadniczo nie aspirowali do zajmowania prominentnych pozycji w strukturach Judenratu i innych oficjalnych instytucji, w razie potrzeby starali się natomiast uzyskać nieformalny wpływ na ich działalność. Grajer bardzo blisko współpracował m.in. z komendantem Żydowskiej Służby Porządkowej Mendlem Goldfarbem, a prawdopodobnie również z wiceprezesem i późniejszym prezesem lubelskiego Judenratu – Markiem Altenem. Jego grupa utrzymywała także kontakty z polskimi przestępcami, którzy operowali po „aryjskiej stronie”.
W getcie Grajer był znany także ze swej urody i elegancji. Nechama Tec wspominała, że wyglądem przypominał filmowego amanta Rudolpha Valentino.
Niektóre źródła podają, że z grupą Grajera, podporządkowaną funkcjonariuszom z urzędu komendanta SD i policji bezpieczeństwa w Lublinie (KdS Lublin), rywalizowała inna siatka żydowskich konfidentów, działająca pod patronatem esesmanów z załogi obozu pracy przy ul. Lipowej. Ci ostatni często mieli korzystać z okazji, aby zaszkodzić „konkurencji”, demolując restaurację Grajera, konfiskując przeznaczone dla niej dostawy alkoholu i żywności, bijąc pracowników lub zabierając ich na roboty przymusowe. Konkurencją dla grupy Grajera stał się także utworzony pod koniec 1941 roku „Urząd ds. Dezynfekcji i Odwszenia”, będący "de facto" półoficjalną niemiecką agenturą. Grajer wyszedł z tej rywalizacji zwycięsko, poprzez złożenie doniesienia, że szef „Urzędu”, Bolesław Tenenbaum, gromadzi bez wiedzy Niemców znaczne ilości złota i pieniędzy. Gdy rewizja potwierdziła prawdziwość donosu, Tenenbauma zastrzelono, a „Urząd” uległ likwidacji w kwietniu 1942 roku.
Po rozpoczęciu deportacji.
W nocy z 16 na 17 marca 1942 roku Niemcy przystąpili do likwidacji getta lubelskiego. W ciągu niespełna miesiąca blisko 26–28 tys. osób wywieziono do obozu zagłady w Bełżcu, a około 1,5–2 tys. zastrzelono. Pozostających jeszcze w mieście Żydów, w liczbie około ośmiu tysięcy, osadzono w nowym getcie na Majdanie Tatarskim, przy czym w ciągu kilku dni liczba ta zmalała o połowę na skutek kolejnych „selekcji” i masowych egzekucji. W czasie tych wydarzeń w lokalu Grajera urządził swój punkt dowodzenia sztab „akcji wysiedleńczej”. Esesmanom kierującym deportacjami Grajer dostarczał alkoholu i żywności, a wolny czas umilała im działająca w lokalu orkiestra. Specjalna linia telefoniczna łączyła restaurację z biurem SS-Brigadeführera Globocnika, przy czym zdarzać się miało, że połączenia osobiście odbierał właściciel lokalu.
W czasie wiosennej „akcji wysiedleńczej” Niemcy wykorzystali Grajera i jego grupę do szerzenia dezinformacji, wyłapywania uciekinierów oraz wymuszania lub wyłudzania pieniędzy i kosztowności od lubelskich Żydów. W zamian za duże łapówki Grajer miał wyciągnąć kilka osób z transportów do Bełżca. Za zgodą Niemców pośredniczył w sprzedaży dokumentów, które miały chronić przed wywózką. Zdarzało się jednak, że mimo otrzymania zapłaty, nie dostarczał obiecanych dokumentów lub okazywały się one bezwartościowe. Sujka Erlichman-Bank wspominała, że w czasie „akcji” Grajer udał się do synagogi Maharszala, w której zgromadzono Żydów oczekujących na deportację i zaoferował załatwienie zezwoleń na pracę w zamian za opłatę w wysokości 500 złotych od osoby. Tym którzy zapłacili, dostarczył obiecane dokumenty, jednakże okazały się fałszywe i nie uchroniły posiadaczy przed wywózką do Bełżca. Razem z niektórymi przedstawicielami Judenratu i funkcjonariuszami Żydowskiej Służby Porządkowej wziął także udział w zbieraniu pieniędzy i kosztowności na „kontrybucję”, która rzekomo miała doprowadzić do przerwania deportacji. Niektórzy świadkowie wspominali, że Grajer na polecenie Niemców uspokajał Żydów czekających na transport do Bełżca, zapewniając, że nie mają się czego obawiać, gdyż zostaną „osiedleni na Wschodzie”. Miał także z megafonem krążyć po ulicach getta, wzywając mieszkańców do opuszczenia kryjówek. Ponadto według jednej z relacji Grajer miał wraz z ubranymi po cywilnemu gestapowcami patrolować dworzec kolejowy w Lublinie, wyszukując Żydów usiłujących uciec z miasta. Schwytanych uciekinierów miano zabijać w piwnicy na terenie dworca. Z kolei według innej relacji złapanych na dworcu Żydów zabierano do getta i rozstrzeliwano w restauracji Grajera.
Po zakończeniu „akcji” Grajer przeniósł się do nowego getta. Wraz z nim zamieszkała jego matka, brat z bratową oraz dwie siostry z mężami. Grajer zaopiekował się także dalszymi członkami rodziny; z Grodna zdołał nawet sprowadzić swojego szwagra, a z Warszawy – brata wujecznego i jego rodzinę. Władze niemieckie przydzieliły mu dwa domy przy ul. Majdan Tatarski 9 i 11; w jednym z nich ponownie otworzył restaurację.
W tym czasie stał się już swego rodzaju osobą publiczną. Niemcy nadali mu przydomek „żydowski król”, podczas gdy wśród mieszkańców getta był znany jako „cesarz żydowski” lub „cesarz Szamele”. O jego statusie świadczył także fakt, że po przesiedleniu na Majdan Tatarski otrzymał j-ausweis nr 2, co oznacza, że w spisie mieszkańców getta figurował zaraz za przewodniczącym Judenratu Markiem Altenem. Jego lokal nadal chętnie odwiedzali niemieccy urzędnicy i oficerowie oraz żydowscy konfidenci.
W nieustalonym momencie, prawdopodobnie wiosną 1942 roku, Grajer zerwał długoletni związek z Gołdą Małc. 6 maja tegoż roku poślubił natomiast 20-letnią Minę Fiszman. Ślubu udzielił im rabin, a w hucznym weselu uczestniczyli funkcjonariusze Gestapo. Zarówno okoliczności, w których zawarto małżeństwo, jak i uroczystość weselna, odbiły się szerokim echem w getcie i obrosły wieloma legendami, których weryfikacja pozostaje obecnie bardzo trudna. Na temat losów Gołdy Małc także zachowały się sprzeczne informacje; wiadomo jedynie, że po wiosennej „akcji” znalazła się na Majdanie Tatarskim. Według niektórych przekazów Grajer miał zmusić ją do ślubu z pewnym szoferem, według innych nasłani przez niego Niemcy zabili Małc lub wysłali ją do obozu koncentracyjnego na Majdanku.
W pierwszej połowie 1942 roku Grajer był regularnie zabierany przez Niemców do getta warszawskiego. Był tam również obecny podczas „Wielkiej Akcji”. Adam Kopciowski przypuszcza, że Niemcy powierzyli mu podobne zadania jak w trakcie wcześniejszej „akcji” w Lublinie: prowadzenie dezinformacji, działalność agenturalną, wymuszanie lub wyłudzanie pieniędzy i kosztowności. Realizując te zadania Grajer prawdopodobnie zarówno współpracował, jak i rywalizował z miejscowymi konfidentami i kolaborantami. Jest możliwe, że to on, jako protegowany przybyłego z Lublina sztabu „akcji wysiedleńczej”, doprowadził do śmierci dwóch wpływowych osobistości warszawskiego getta: Moryca Kohna i Zeliga Hellera. Według jednej z relacji miał także uczestniczyć w „selekcjach” na warszawskim Umschlagplatzu. Rzekomo chwalił się później, że „własnoręcznie zaplombował 11 tys. Żydów do Treblinki”. Johannes Sachslehner przypuszcza, że za wysłaniem Grajera do Warszawy mógł stać sam Odilo Globocnik, który liczył, że Grajer pomoże mu zdobyć pieniądze lub kosztowności należące do tamtejszych Żydów.
Grajer pozostał także postrachem lubelskich Żydów. Pewnego razu miał zaprosić do siebie najbogatszych mieszkańców getta i zażądać od każdego spłaty rzekomego długu, w wysokości nawet do 20 tys. złotych. Uczestniczył w „selekcjach”, które Niemcy przeprowadzili na Majdanie Tatarskim 20 kwietnia, 2 września oraz 24 października 1942 roku. Świadkowie wspominali, że chodził wtedy „ubrany jak SS-man z pejczem”, wskazując Niemcom osoby, z którymi miał prywatne porachunki. W tym samym czasie kelnerki z jego restauracji podawały esesmanom zakąski i napoje. Pobierał również ogromne łapówki od osób, które chciały wydostać swoich bliskich z obozu na Majdanku. Z drugiej strony znane są jednakże jednostkowe przypadki, gdy zupełnie bezinteresownie uchronił rodaków przed aresztowaniem lub deportacją bądź zdołał ich wydostać z Majdanka lub więzienia na Zamku.
Śmierć.
9 listopada 1942 roku Niemcy przystąpili do ostatecznej likwidacji getta na Majdanie Tatarskim. Grajer przeczuwał grożące mu niebezpieczeństwo, niemniej nie podjął próby ucieczki lub ukrycia się. Być może liczył, że w zamian za dotychczasowe „zasługi” jego protektorzy pozwolą mu wyjechać na Węgry lub osadzą go w charakterze więźnia funkcyjnego na Majdanku lub na Zamku w Lublinie. Według Sachslehnera obawiał się jedynie umieszczenia w obozie pracy przy ul. Lipowej, gdyż tamtejszy komendant, SS-Untersturmführer Wolfgang Mohwinkel, był do niego szczególnie wrogo nastawiony.
Razem ze swoimi współpracownikami udzielał pomocy Niemcom także podczas ostatniej akcji likwidacyjnej. Został zabity krótko po jej zakończeniu. Nastąpiło to 11 lub 13 listopada; tego samego dnia zamordowano także Marka Altena i Mendla Goldfarba. W relacjach żydowskich można znaleźć bardzo różne wersje na temat okoliczności jego śmierci. Z zeznań złożonych przez byłych esesmanów, których sądzono po wojnie w Niemczech Zachodnich, wynika natomiast, że Grajera oraz dwóch pozostałych prominentów zlikwidowało specjalne komando egzekucyjne, którym dowodzili SS-Hauptsturmführer Hermann Worthoff (szef referatu żydowskiego w KdS Lublin) i SS-Untersturmführer Harry Sturm. Esesmani mieli przyjechać do domu Grajera, nakazać zapakowanie całego dobytku na dwa samochody, po czym w trakcie „przyjacielskiej pogawędki” jeden z Niemców zabił go strzałem w głowę. Zamordowano także jego ciężarną żonę. Pozostałych członków rodziny zabrano na Majdanek.
Egzekucję „żydowskiego króla” i pozostałych prominentów zarządził najprawdopodobniej sam Globocnik, chcąc pozbyć się w ten sposób niewygodnych świadków swych nielegalnych interesów. Według niektórych źródeł Globocnik polecił sfotografować zwłoki Grajera, Altena i Goldfarba, aby mieć dowód, że rzeczywiście zostali zabici. Według innej relacji miał natomiast osobiście udać się do opustoszałego getta, aby upewnić się, że jego rozkaz został wykonany.
Grajer został pochowany w zbiorowym grobie na Majdanie Tatarskim. W 1988 roku mogiła została przypadkowo odnaleziona. Znajdujące się w niej ludzkie szczątki (w liczbie ok. 190) ekshumowano i w 1991 roku pogrzebano na cmentarzu żydowskim przy ul. Walecznych.
W pamięci i kulturze.
Szama Grajer był jednym z najbardziej znanych żydowskich kolaborantów okresu II wojny światowej. Jego postać przewija się na kartach niemal wszystkich relacji i wspomnień z getta lubelskiego. Zazwyczaj przedstawiany jest w nich jednoznacznie negatywnie, jako postać budząca powszechny strach i nienawiść. Niektóre relacje dostarczają jednakże bardziej zniuansowanego obrazu, opisując Grajera jako swego rodzaju „gangstera-filantropa”, nie pozbawionego ludzkich odruchów. Jak podkreśla Adam Kopciowski:
Postać Grajera pojawia się na kartach powieści kryminalnej Marcina Wrońskiego "A na imię jej będzie Aniela" (2013), której akcja toczy się w okupowanym Lublinie.

</doc>
<doc id="4714367" url="https://pl.wikipedia.org/wiki?curid=4714367" title="Bagaroua">
Bagaroua

Bagaroua – wieś w Nigrze, w regionie Tahoua, w departamencie Illéla.

</doc>
<doc id="4714368" url="https://pl.wikipedia.org/wiki?curid=4714368" title="Bani Bangou">
Bani Bangou

Bani Bangou – miasto w Nigrze, w regionie Tillabéri, w departamencie Ouallam.

</doc>
<doc id="4714369" url="https://pl.wikipedia.org/wiki?curid=4714369" title="Bankilaré">
Bankilaré

Bankilaré – miasto w Nigrze, w regionie Tillabéri, w departamencie Téra.

</doc>
<doc id="4714370" url="https://pl.wikipedia.org/wiki?curid=4714370" title="Huczawa (potok)">
Huczawa (potok)

Huczawa lub Markusowa Woda (, , ) – potok na Słowacji będący prawym dopływem Bielskiego Potoku.
Wypływa w dolnej części Doliny Huczawy w Tatrach Bielskich. Spływa w kierunku południowo-wschodnim i wkrótce opuszcza Tatry. U ich wylotu zasilany był wodą z dużego wywierzyska Huczawa, ale obecnie stanowi ono ujęcie wody dla miejscowości Tatrzańska Kotlina. Potok przepływa pod Drogą Wolności i płynie krętym korytem przez porośnięte lasem obszary Kotliny Popradzkiej. Na krótkim tylko odcinku wypływa z lasów na pola uprawne, przepływa pod drogą krajową nr 66 i zaraz uchodzi do Bielskiego Potoku. Następuje to na wysokości około 690 m.

</doc>
<doc id="4714371" url="https://pl.wikipedia.org/wiki?curid=4714371" title="Bosso">
Bosso

Bosso – miasto w Nigrze, w regionie Diffa, w departamencie Diffa.

</doc>
<doc id="4714373" url="https://pl.wikipedia.org/wiki?curid=4714373" title="Damagaram Takaya">
Damagaram Takaya

Damagaram Takaya – miasto w Nigrze, w regionie Zinder.

</doc>
<doc id="4714376" url="https://pl.wikipedia.org/wiki?curid=4714376" title="Dioundiou">
Dioundiou

Dioundiou – miasto w Nigrze, w regionie Dosso, w departamencie Gaya.

</doc>
<doc id="4714377" url="https://pl.wikipedia.org/wiki?curid=4714377" title="Kirsovo">
Kirsovo



</doc>
<doc id="4714379" url="https://pl.wikipedia.org/wiki?curid=4714379" title="Muzeum Sztuki Współczesnej w Skopje">
Muzeum Sztuki Współczesnej w Skopje



</doc>
<doc id="4714381" url="https://pl.wikipedia.org/wiki?curid=4714381" title="Scaphiopus">
Scaphiopus

Scaphiopus – rodzaj płaza bezogonowego z rodziny Scaphiopodidae. 
Zasięg występowania.
Rodzaj obejmuje gatunki występujące w suchych regionach północnego Meksyku i południowo-zachodniej części Stanów Zjednoczonych na północny wschód do południowo-wschodniej i północno-wschodniej części Stanów Zjednoczonych.
Systematyka.
Etymologia.
"Scaphiopus": "skaphos" „kopanie, odkopywanie”; πους "pous", ποδος "podos" „stopa”.
Podział systematyczny.
Do rodzaju należą następujące gatunki:

</doc>
<doc id="4714384" url="https://pl.wikipedia.org/wiki?curid=4714384" title="Suchy Potok Bielski">
Suchy Potok Bielski

Suchy Potok Bielski lub po prostu Suchy Potok (, , ) – potok na Słowacji będący prawym dopływem Bielskiego Potoku. Płynie Suchą Doliną w Tatrach Bielskich.
Zgodnie ze swoją nazwa jest to potok okresowy – woda występuje tylko na niektórych odcinkach jego koryta i tylko czasami. W Kotlinach przepływa przepustem pod Drogą Wolności i zaraz po jej wschodniej stronie uchodzi do Bielskiego Potoku. Następuje to na wysokości około 770 m, w odległości kilkuset metrów na północ od ostatnich zabudowań Tatrzańskiej Kotliny.
Cała zlewnia potoku znajduje się w Tatrzańskim Parku Narodowym.

</doc>
<doc id="4714385" url="https://pl.wikipedia.org/wiki?curid=4714385" title="Robert Kucharczyk">
Robert Kucharczyk

Robert Kucharczyk – polski fizyk, dr hab., profesor nadzwyczajny Instytutu Fizyki Doświadczalnej i prodziekan Wydziału Fizyki i Astronomii Uniwersytetu Wrocławskiego.
Życiorys.
11 stycznia 1994 obronił pracę doktorską "Struktura elektronowa supersieci", następnie uzyskał stopień doktora habilitowanego. Otrzymał nominację profesorską. Objął funkcję profesora nadzwyczajnego w Instytucie Fizyki Doświadczalnej, a także prodziekana na Wydziale Fizyki i Astronomii Uniwersytetu Wrocławskiego.

</doc>
<doc id="4714387" url="https://pl.wikipedia.org/wiki?curid=4714387" title="Monety obiegowe III RP">
Monety obiegowe III RP



</doc>
<doc id="4714389" url="https://pl.wikipedia.org/wiki?curid=4714389" title="Pomnik Obrońców w Skopje">
Pomnik Obrońców w Skopje



</doc>
<doc id="4714391" url="https://pl.wikipedia.org/wiki?curid=4714391" title="Wielomiany Zernike’a">
Wielomiany Zernike’a



</doc>
<doc id="4714394" url="https://pl.wikipedia.org/wiki?curid=4714394" title="Moment Zernike’a">
Moment Zernike’a



</doc>
<doc id="4714396" url="https://pl.wikipedia.org/wiki?curid=4714396" title="Dungass">
Dungass

Dungass – miasto w Nigrze, w regionie Zinder, w departamencie Magaria.

</doc>
<doc id="4714397" url="https://pl.wikipedia.org/wiki?curid=4714397" title="Noah Beery">
Noah Beery

Noah Beery (ur. 17 stycznia 1882, zm. 1 kwietnia 1946) – amerykański aktor filmowy i telewizyjny.

</doc>
<doc id="4714398" url="https://pl.wikipedia.org/wiki?curid=4714398" title="Spea">
Spea

Spea – rodzaj płaza bezogonowego z rodziny Scaphiopodidae. 
Zasięg występowania.
Rodzaj obejmuje gatunki występujące w zachodniej Ameryce Północnej.
Systematyka.
Podział systematyczny.
Do rodzaju należą następujące gatunki:

</doc>
<doc id="4714400" url="https://pl.wikipedia.org/wiki?curid=4714400" title="Andrzej Frydryszak">
Andrzej Frydryszak

Andrzej Frydryszak – polski fizyk, dr hab. nauk fizycznych, adiunkt Instytutu Fizyki Teoretycznej i prodziekan Wydziału Fizyki i Astronomii Uniwersytetu Wrocławskiego.
Życiorys.
Obronił pracę doktorską, 19 listopada 2010 habilitował się na podstawie pracy zatytułowanej "Supersymetryczna mechanika klasyczna w uogólnionych przestrzeniach fazowych i supersymetryczna mechanika kwantowa w uogólnionych przestrzeniach Hilberta". Objął funkcję adiunkta w Instytucie Fizyki Teoretycznej, a także prodziekana na Wydziale Fizyki i Astronomii Uniwersytetu Wrocławskiego.

</doc>
<doc id="4714401" url="https://pl.wikipedia.org/wiki?curid=4714401" title="O istocie chrześcijaństwa">
O istocie chrześcijaństwa

O istocie chrześcijaństwa () – książka Ludwiga Feuerbacha z zakresu filozofii religii, wydana w 1841, stanowiąca krytykę chrześcijaństwa i teologii z pozycji materialistycznych i antropologicznych. W książce tej "teologia nie jest rozpatrywana jako mistyczna «pragmatologia», jak to czyni chrześcijańska mitologia, ani jako «ontologia», jak to czyni spekulatywna filozofia religii, lecz jako psychologiczna «patologia»". Zamierzeniem Feuerbacha nie było "wykazać, że ten nowoczesny upiór [teologia] jest tylko iluzją, samołudzeniem się człowieka", ale postawił on swojej książce "«terapeutyczny», czyli «praktyczny»" cel.
Pierwotnie Feuerbach zamierzał wydać książkę anonimowo i pod innym od obecnego tytułem — a) "Γνῶθι ςαυτόν", b) "Tajemnice religii", c) "Iluzje teologii", a nawet, nawiązując do dzieła Kanta, d) "Przyczynek do krytyki czystego bezrozumu" (). Za życia autora ukazały się trzy wydania dzieła z lat 1841, 1843 i 1849.
Zawartość.
Na właściwą treść książki składa się 28 rozdziałów podzielonych między wstęp i dwie części:

</doc>
<doc id="4714402" url="https://pl.wikipedia.org/wiki?curid=4714402" title="Argentina Open 2020">
Argentina Open 2020

Argentina Open 2020 – tenisowy turniej ATP kategorii ATP Tour 250 w sezonie 2020 z cyklu Argentina Open rozgrywany w dniach 10–16 lutego 2020 roku w Buenos Aires na kortach ceglanych o puli nagród wynoszącej 696 280 dolarów amerykańskich.

</doc>
<doc id="4714403" url="https://pl.wikipedia.org/wiki?curid=4714403" title="Gazaoua">
Gazaoua

Gazaoua – miasto w Nigrze, w regionie Maradi, w departamencie Aguié.

</doc>
<doc id="4714404" url="https://pl.wikipedia.org/wiki?curid=4714404" title="Ospa gołębi">
Ospa gołębi

Ospa gołębi – choroba wirusowa, na którą podatna jest większość gatunków gołębi. Ospa jest wywoływana przez wirusa ospy gołębi, który jest przenoszony przez komary i wodę.
Choroba powoduje tworzenie się strupów ospy wokół dzioba, ust i stóp ptaka.
Choroba ta jest częściej występuje u gołębi pocztowych niż rasowych, najbardziej podatne są młode gołębie. Przeciw chorobie stosuje się szczepionki.

</doc>
<doc id="4714405" url="https://pl.wikipedia.org/wiki?curid=4714405" title="Gothèye">
Gothèye

Gothèye – miasto w Nigrze, w regionie Tillabéri, w departamencie Téra.

</doc>
<doc id="4714407" url="https://pl.wikipedia.org/wiki?curid=4714407" title="Goudoumaria">
Goudoumaria

Goudoumaria – miasto w Nigrze, w regionie Diffa, w departamencie Maïné-Soroa.

</doc>
<doc id="4714409" url="https://pl.wikipedia.org/wiki?curid=4714409" title="New Zealand Sevens 2006">
New Zealand Sevens 2006

New Zealand Sevens 2006 – siódma edycja wchodzącego w skład IRB Sevens World Series turnieju New Zealand Sevens przeznaczonego dla męskich reprezentacji narodowych w rugby 7. Odbyła się w dniach 3–4 lutego 2006 roku na Westpac Stadium w Wellington będąc trzecim turniejem sezonu 2005/2006.
Informacje ogólne.
Rozegrane na Westpac Stadium zawody były trzecim turniejem sezonu 2005/2006 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl". Podział na grupy oraz rozkład gier zostały opublikowane w grudniu 2005 roku. Składy zespołów i sędziowie zawodów.
Faworytami była najwyżej rozstawiona czwórka zespołów – czołowa trójka cyklu oraz broniący tytułu gospodarze. Wszyscy faworyci awansowali w komplecie do ćwierćfinałów, choć jedynie Anglia i Fidżi uczyniły to z kompletem zwycięstw. W półfinałach reprezentanci RPA wyszli górą z pojedynku z Francuzami awansując do pierwszego w tym sezonie finału, zaś Fidżyjczycy do trzeciego pokonując znacznie odmłodzony zespół gospodarzy – nie licząc dwóch weteranów (Tafai Ioasa i Amasio Valence) pozostała dziesiątka (m.in. Cory Jane, Nigel Hunt, Lote Raikabula czy DJ Forbes) miała na koncie łącznie zaledwie siedem turniejów. W decydującym meczu kibice obejrzeli hattrick Williama Rydera, dla drugiej zaś strony punktowali Fabian Juries i Gio Aplon, którego przyłożenie nie zakończone podwyższeniem wyrównało wynik i spowodowało konieczność przeprowadzenia dogrywki. W niej świetnymi zwodami i sprintem przez niemal całą długość boiska popisał się Neumi Nanuku i jego punkty dały ostatecznie triumf w zawodach podopiecznym Waisale Sereviego. Najwięcej punktów – w drugim turnieju z rzędu – zdobył Stefan Basson, zaś w klasyfikacji przyłożeń z ośmioma zwyciężył reprezentant Wysp Cooka, Koiatu Koiatu.
Sponsorem tytularnym zawodów ponownie była AXA. Normalne dwudniowe bilety kosztowały w granicach 90–130 NZD i wszystkie zostały sprzedane w ciągu jednego dnia.

</doc>
<doc id="4714410" url="https://pl.wikipedia.org/wiki?curid=4714410" title="Loga">
Loga

Loga – miasto w Nigrze, w regionie Dosso, w departamencie Loga.

</doc>
<doc id="4714412" url="https://pl.wikipedia.org/wiki?curid=4714412" title="Malbaza">
Malbaza

Malbaza – miasto w Nigrze, w regionie Tahoua, w departamencie Birni N’Konni.

</doc>
<doc id="4714413" url="https://pl.wikipedia.org/wiki?curid=4714413" title="Fenomenologia Ducha">
Fenomenologia Ducha



</doc>
<doc id="4714414" url="https://pl.wikipedia.org/wiki?curid=4714414" title="N’Gourti">
N’Gourti

N'Gourti – miasto w Nigrze, w regionie Diffa, w departamencie N’Guigmi.

</doc>
<doc id="4714415" url="https://pl.wikipedia.org/wiki?curid=4714415" title="Tassara">
Tassara

Tassara – miasto w Nigrze, w regionie Tahoua, w departamencie Tchintabaraden.

</doc>
<doc id="4714416" url="https://pl.wikipedia.org/wiki?curid=4714416" title="The King Is In Town">
The King Is In Town

The King Is In Town – album studyjny polskiego basisty jazzowego Krzysztofa Ścierańskiego. Wydawnictwo ukazało się w 1989 roku nakładem oficyny PolJazz. Nagrania zostały zarejestrowane w maju 1989 roku w Studio "Bop Art" w Budapeszcie. Materiał zrealizował Attila Malecz. Ścierańskiego w nagraniach wsparł Gábor Szendi (perkusja, szkaf).

</doc>
<doc id="4714417" url="https://pl.wikipedia.org/wiki?curid=4714417" title="Tesker">
Tesker

Tesker – miasto w Nigrze, w regionie Zinder, w departamencie Gouré.

</doc>
<doc id="4714418" url="https://pl.wikipedia.org/wiki?curid=4714418" title="Hua Hin Championships 2020">
Hua Hin Championships 2020

Hua Hin Championships 2020, właśc. GSB Thailand Open presented by E@ 2020 – tenisowy turniej WTA kategorii WTA International Series w sezonie 2020 z cyklu Hua Hin Championships rozgrywany w dniach 10–16 lutego 2020 roku w Hua Hin na kortach twardych o puli nagród wynoszącej 275 000 dolarów amerykańskich.

</doc>
<doc id="4714421" url="https://pl.wikipedia.org/wiki?curid=4714421" title="Durutovici">
Durutovici



</doc>
<doc id="4714423" url="https://pl.wikipedia.org/wiki?curid=4714423" title="Tillia">
Tillia

Tillia – miasto w Nigrze, w regionie Tahoua, w departamencie Tchintabaraden.

</doc>
<doc id="4714425" url="https://pl.wikipedia.org/wiki?curid=4714425" title="Mrzovici">
Mrzovici



</doc>
<doc id="4714426" url="https://pl.wikipedia.org/wiki?curid=4714426" title="Torodi">
Torodi

Torodi – miasto w Nigrze, w regionie Tillabéri, w departamencie Say.

</doc>
<doc id="4714427" url="https://pl.wikipedia.org/wiki?curid=4714427" title="Jagodni Do">
Jagodni Do

Jagodni Do (cyr. Јагодни До) – wieś w Czarnogórze, w gminie Pljevlja. W 2003 roku liczyła 2 mieszkańców.

</doc>
<doc id="4714428" url="https://pl.wikipedia.org/wiki?curid=4714428" title="Kolijevka">
Kolijevka

Kolijevka (cyr. Колијевка) – wieś w Czarnogórze, w gminie Pljevlja. W 2003 roku liczyła 10 mieszkańców.

</doc>
<doc id="4714429" url="https://pl.wikipedia.org/wiki?curid=4714429" title="Sooglossus">
Sooglossus

Sooglossus – rodzaj płaza bezogonowego z rodziny seszelkowatych (Sooglossidae). 
Zasięg występowania.
Rodzaj obejmuje gatunki występujące na wyspach Mahé i Silhouette należących do archipelagu Seszeli na Oceanie Indyjskim.
Systematyka.
Podział systematyczny.
Do rodzaju należą następujące gatunki:

</doc>
<doc id="4714430" url="https://pl.wikipedia.org/wiki?curid=4714430" title="Mrčevo (Czarnogóra)">
Mrčevo (Czarnogóra)

Mrčevo (cyr. Мрчево) – wieś w Czarnogórze, w gminie Pljevlja. W 2003 roku liczyła 16 mieszkańców.

</doc>
<doc id="4714431" url="https://pl.wikipedia.org/wiki?curid=4714431" title="Plakala">
Plakala

Plakala (cyr. Плакала) – wieś w Czarnogórze, w gminie Pljevlja. W 2003 roku liczyła 4 mieszkańców.

</doc>
<doc id="4714432" url="https://pl.wikipedia.org/wiki?curid=4714432" title="Prošće">
Prošće

Prošće (cyr. Прошће) – wieś w Czarnogórze, w gminie Pljevlja. W 2003 roku liczyła 2 mieszkańców.

</doc>
<doc id="4714433" url="https://pl.wikipedia.org/wiki?curid=4714433" title="Stranice (Czarnogóra)">
Stranice (Czarnogóra)

Stranice (cyr. Странице) – wieś w Czarnogórze, w gminie Pljevlja. W 2003 roku liczyła pozostawała niezamieszkana.

</doc>
<doc id="4714434" url="https://pl.wikipedia.org/wiki?curid=4714434" title="59 Armia (ZSRR)">
59 Armia (ZSRR)

59 Armia () – związek operacyjny Armii Czerwonej z okresu II wojny światowej. 
Historia.
W czasie walk na froncie wschodnim 59 Armia wchodziła w skład kilku związków operacyjno-strategicznych Armii Czerwonej, w tym Frontu Wołchowskiego. Następnie, będąc w składzie wojsk 1 Frontu Ukraińskiego uczestniczyła w walkach na ziemiach polskich. Dowodzona była przez gen. płk Iwana Korownikowa. Funkcję szefa sztabu pełnił gen. mjr Nikołaj Kowalczuk. Brała udział w walkach na przyczółku baranowsko-sandomierskim i z tego przyczółka 12 stycznia 1945 rozpoczęła natarcie w ramach ofensywy zimowej. 
Uczestnicząc w operacji sandomiersko-śląskiej brała udział w walkach o górnośląski okręg przemysłowy.
W bojach z wojskami Grupy Armii Środek w rejonie Głogówka rozbiła oddziały niemieckie wchodzące w skład 1 Armii Pancernej.
Dowództwo armii.
Obsada w 1945 roku:

</doc>
<doc id="4714435" url="https://pl.wikipedia.org/wiki?curid=4714435" title="Tatarovina">
Tatarovina

Tatarovina (cyr. Татаровина) – wieś w Czarnogórze, w gminie Pljevlja. W 2003 roku liczyła 7 mieszkańców.

</doc>
<doc id="4714440" url="https://pl.wikipedia.org/wiki?curid=4714440" title="Mieczysław Piotrowski (ujednoznacznienie)">
Mieczysław Piotrowski (ujednoznacznienie)



</doc>
<doc id="4714450" url="https://pl.wikipedia.org/wiki?curid=4714450" title="Montaigne (piosenkarka)">
Montaigne (piosenkarka)

Montaigne, właśc. Jessica Alyssa Cerro (ur. 14 sierpnia 1995 w Sydney) – australijska piosenkarka i muzyk.
Jej pseudonim artystyczny inspirowany jest postacią Michela de Montaigne, francuskiego filozofa XVI wieku.
Finalistka konkursu radiowego Triple J Unearthed High (2012). Debiut fonograficzny zaliczyła w 2014 wydaniem singla „I Am Not an End”. Od tamtej pory wydała epkę pt. "Life of Montaigne" (2014) oraz dwa albumy studyjne, "Glorious Heights" (2016) i "Complex" (2019). Z pierwszą płytą długogrającą zadebiutowała na czwartym miejscu listy najchętniej kupowanych albumów w Australii, a za sprzedaż promującego krążek singla „Because I Love You” zdobyła certyfikat złotej płyty. Ponadto zaśpiewała gościnnie w piosence Hilltop Hoods „1955” z 2016, który dotarł do drugiego miejsca listy przebojów "Top 50 Singles" i zdobył status sześciokrotnie platynowej płyty.
Laureatka SMAC Award 2014 w kategorii „Next Big Thing” i ARIA Music Award 2016 dla nowego artysty. Zwyciężczyni programu "Australia Decides" (2020), wyłaniającego reprezentanta Australii w Konkursie Piosenki Eurowizji, który został odwołany przez organizatorów z powodu pandemii COVID-19. Reprezentantka Australii w Konkursie Piosenki Eurowizji w 2021, zajęła 14. miejsce w półfinale konkursu, zostając tym samym pierwszą w historii reprezentantką Australii, która nie zakwalifikowała się do finału Eurowizji.

</doc>
<doc id="4714459" url="https://pl.wikipedia.org/wiki?curid=4714459" title="Ofensywa w Idlibie">
Ofensywa w Idlibie

Ofensywa w Idlibie – operacja wojskowa Sił Zbrojnych Syrii przeciwko formacjom islamistów w muhafazie Idlib i częściowo muhafazie Aleppo, toczona w kilku etapach od 24 listopada 2019 do 6 marca 2020.
Kontekst.
Muhafaza Idlib była jednym z najsilniej obsadzonych przez islamistów regionów Syrii w czasie wojny domowej. Rząd Syrii odzyskujący w 2018 roku tereny na południu kraju zawarł porozumienie z tamtejszymi opozycjonistami, na mocy którego bojownicy i ich bliscy mogli bezpiecznie przenieść się do Idlibu. Z tej możliwości skorzystało 4297 bojowników oraz 5355 ich cywilnych współpracowników i członków rodzin.
Liczne głosy przestrzegały przed wybuchem gwałtownych walk w Idlibie, grożących kolejną falą uchodźców i ogromnymi stratami po obu stronach. Dlatego 16 września 2018 na mocy międzynarodowych ustaleń Turcji i Rosji państwa te utworzyły w pobliżu idlibskiej linii frontu swoje punkty obserwacyjne – Turcja po stronie zajętej przez bojowników, zaś Rosja po stronie kontrolowanej przez legalny rząd Syrii. Formacje terrorystyczne powiązane z Al-Ka’idą miały opuścić strefę bezpieczeństwa. Strefa ta rozciągać miała się w przybliżeniu od Chan Szajchun do zachodnich przedmieść Aleppo. Syria pozytywnie odniosła się do tego rozwiązania, uznając je jednak za tymczasowe. Bojownicy opozycji byli już wówczas znacznie skonfliktowani między sobą, a część ugrupowań oznajmiło, że nie zamierza stosować się do tych ustaleń.
W styczniu 2019 roku doszło do wewnętrznych walk między frakcjami opozycyjnymi, w wyniku których przewagę zyskały szczególnie radykalne elementy. Odtąd główną siłą antysyryjską w Idlibie był HTS (Hajat Tahrir asz-Szam) składający się głównie z dżihadystów z terrorystycznego Dżabhat an-Nusra, którzy łamali zawieszenie broni. W sierpniu syryjska armia okrążyła Chan Szajchun, zmuszając HTS do opuszczenia tego miasta.
W październiku żołnierzy na froncie odwiedził Baszar al-Assad. Prezydent Syrii skrytykował Turcję za krycie antysyryjskich bojowników i okupację części Syrii na północy (zob. Operacja „Źródło pokoju”). Assad oskarżał państwa NATO o zbrojenie i zaopatrywanie terrorystów, nazwał też "kluczowym" wyzwolenie tego "ostatniego kawałka kraju".
Przebieg.
Siły Zbrojne Syrii podjęły działania przeciw terrorystom w Idlibie 24 listopada 2019 zajmując wieś Muszajrifa Szamalijja.
30 listopada islamiści z HTS zaatakowali w pobliżu Abu az-Zuhur. Następnego dnia HTS wraz z jednostką tzw. Wolnej Armii Syrii uderzyli na Istablat wdając się w walki z oddziałem syryjskim; syryjska armia w tym czasie unieszkodliwiła bomby podłożone w miejscowości Kafrajja i powstrzymała natarcie HTS. 9 grudnia armia przeszła do ofensywy, jednak potem na ponad tydzień walki ustały ze względu na kolejną rundę negocjacji politycznych ws. Syrii odbywających się w Astanie w Kazachstanie.
Walki ponownie wybuchły 18 grudnia z powodu ataku ze strony islamistów. 19 grudnia dowództwo syryjskiej armii ogłosiło rozpoczęcie "II fazy ofensywy w Idlibie", wyznaczając za cel przejęcie miasta Ma’arrat an-Numan. Starcie przybrało gwałtowny charakter – 20 grudnia informowano, że zginęło 30 żołnierzy syryjskich i 51 dżihadystów. Już następnego dnia Syryjczycy szacowali swoje straty na 40 poległych. 23 grudnia okrążyli oni turecki punkt obserwacyjny w As-Surman, a także wkroczyli do miasteczka Dżardżanaz. 24 grudnia HTS dokonało samobójczego ataku terrorystycznego w Dżardżanazie. 25 grudnia rosyjskie lotnictwo (sojusznik Syrii) przeprowadziło nalot na bojówkarzy Ahrar asz-Szam, niszcząc ich konwój i raniąc ich dowódcę. 28 grudnia żołnierze zneutralizowali dwa zaminowane samochody w Dżardżanazie i w At-Tahh. Ofensywę wstrzymano 31 grudnia z powodu niesprzyjających warunków pogodowych.
Styczeń.
9 stycznia 2020 Rosja i Turcja zarządziły zawieszenie broni, jednak nie było ono przestrzegane. 12 stycznia islamiści wystrzelili pociski rakietowe na zabudowania Aleppo, zabijając w ten sposób trzy osoby i raniąc trzy kolejne, zaś 14 stycznia na zachodnich przedmieściach Aleppo snajper sił antyrządowych zastrzelił jednego przechodnia. 16 stycznia w wyniku ostrzału Aleppo przez terrorystów zginęło kolejne 6 osób, a 15 zostało rannych. Syryjczycy odpowiedzieli na te zdarzenia ostrzałem artyleryjskim pod Tallchatrą.
Według ONZ w dniach od 15 do 19 stycznia w kierunku granicy tureckiej przemieściło się prawie 40 tysięcy uchodźców, lecz Turcja nie pozwoliła im przekroczyć granicy. Jednocześnie armia syryjska zorganizowała korytarze humanitarne pod Al-Hadir i Abu az-Zuhur, umożliwiające cywilom na przejście na odzyskane przez nią obszary. W kolejnych dniach bojówkarze usiłowali przeszkodzić cywilom z korzystania z tej możliwości, zawracając ich z drogi i blokując przejście.
21 stycznia islamiści ponownie ostrzelali zachodnie przedmieścia Aleppo zabijając trzy osoby, w tym dziecko. Armia odpowiedziała na to ostrzałem pozycji bojowników pod Ma’arr Szurin i Kafr Hamra, chcąc zniszczyć ich wyrzutnie; pomimo tego następnego dnia na Aleppo spadły kolejne pociski. 23 stycznia HTS zaatakował pozycje armii na południe od wsi Samka, jednak atak ten został skontrowany. 24 stycznia żołnierze wyzwolili Samkę i Dajr Szarki.
27 stycznia jednostki armii syryjskiej przełamały pozycje HTS i do rana 29 stycznia wyzwoliły Ma’arrat an-Numan. Żołnierze zostali przywitani przez kilka rodzin, którym zapewnili pomoc medyczną oraz transport do bezpiecznych schronów. Cywile zeznali, że wcześniej terroryści grozili im bronią oraz odcięli dostęp do wody chcąc ich zmusić do opuszczenia domów. W międzyczasie 4 Dywizja Pancerna rozpoczęła natarcie spod Aleppo i 29 stycznia wyzwoliła Chan Tuman oraz kilka mniejszych wsi. Żołnierze odnaleźli wybudowane przez islamistów podziemne schrony w Ma’arr Szamsza, a później również w miejscowościach Muka i Hisz. Armia schwytała też 17 jeńców.
31 stycznia bojownicy HTS po raz kolejny ostrzelali Aleppo, tym razem dzielnicę Salah ad-Din. Zaatakowali też na zachodnich obrzeżach Aleppo prowadząc samochody wypełnione ładunkami wybuchowymi. Atak został powstrzymany przez żołnierzy, którzy odpowiednio wcześnie zniszczyli te pojazdy, ponosząc jednak stratę 12 poległych. 1 lutego Syryjczycy kontratakowali odbijając miejscowość Humajra. Tegoż dnia służby techniczne zburzyły barykady blokujące drogę M5.
Luty.
2 lutego armia wyzwoliła Ankrati, Kafr Battich i Dadich, zaś 3 lutego Dżubas (gdzie znajdował się skład broni islamistów) i San. W niejasnych okolicznościach zginęło wówczas czterech żołnierzy tureckich przebywających na posterunku pod Sarakibem. Turcy odpowiedzieli ogniem. W tym czasie wciąż funkcjonował korytarz humanitarny pod Al-Hadir, lecz islamiści znów blokowali cywilom dostęp do bezpiecznego przejścia.
4 lutego oddziały syryjskie przekroczyły drogę M4 (Latakia–Aleppo) opanowując An-Najrab i blokując szlak zaopatrzeniowy przeciwnika. 5 lutego armia zwróciła się z apelem do bojowników, dając im „ostatnią szansę” na złożenie broni i opuszczenie Sarakibu, jako że miasto to było wówczas już otoczone z trzech stron przez żołnierzy. W międzyczasie żołnierze wyzwolili Tall Tukan. Terroryści po raz kolejny wystrzelili pociski rakietowe na zabudowania dzielnicy Al-Hamdanijja w Aleppo, zabijając 4 osoby.
6 lutego o 2:00, wg danych dowództwa Sił Zbrojnych Syrii, na terytorium Syrii wjechał zmotoryzowany oddział turecki i zajął pozycje pod Binnisz i Taftanaz, co zostało ostro skrytykowane przez MSZ Syrii jako pomoc dla terrorystów. Tego dnia syryjscy żołnierze weszli do Kafr Amim, gdzie odnaleźli porzuconą przez przeciwnika broń i amunicję amerykańskiej produkcji, w tym pociski moździerzowe 81 mm, działo artylerii i dwa pojazdy pancerne. W godzinach popołudniowych tego samego dnia Syryjczycy weszli do Sarakibu, zaś wieczorem odparli atak HTS pod An-Najrab.
W odpowiedzi na sukcesy syryjskiej armii, 7 lutego Turcja utworzyła swój kolejny „punkt obserwacyjny”, tym razem pod Idlibem, a Recep Tayyip Erdoğan wręcz groził eskalacją działań zbrojnych przeciwko Syrii. Tego dnia Syryjczycy zajęli Zajtan, skąd przeprowadzili ostrzał artyleryjski w kierunku pozycji HTS.
8 lutego żołnierze syryjscy poczynili dalsze postępy zmierzając w stronę Sarminu i Taftanazu. Wieczorem oddziały syryjskie idące z południowej części muhafazy Idlibu spotkały się z tymi z południowo-zachodniego Aleppo na wzgórzu Al-Is.
9 lutego z rana żołnierze odkryli opuszczone kwatery terrorystów w Sarakibie. Tegoż dnia Omar Rahmon z Narodowego Komitetu Pojednania poinformował, że organizacja ta odebrała wiadomości od mieszkańców z okolic Ariha i Dżisr asz-Szughur, którzy oczekiwali na nadejście armii syryjskiej i wyrazili gotowość współpracy. Syryjskie Centrum Dokumentacyjne informowało, że ciągu poprzednich 15 dni syryjska armia przejęła 136 miejscowości, eliminując 444 rebeliantów, w tym 323 z HTS-u. Turcy w tym czasie ustanowili swój kolejny punkt obserwacyjny pod Idlibem. 
10 lutego islamiści HTS przeprowadzili gwałtowny atak z Sarminu na An-Najrab i San, działając przy wsparciu ze strony oddziałów tureckich. Syryjczycy odpowiedzieli ogniem artylerii, w wyniku czego zginęło pięciu Turków. W tym czasie żołnierze syryjscy znajdujący się bardziej na północ byli w stanie przeprowadzić natarcie i przejąć Kafr Halab, a także ostrzelać pozycje terrorystów w Ma’arrat an-Nasan. Wieczorem tegoż dnia niezidentyfikowane samoloty ostrzelały turecki konwój pod Ataribem, nie wyrządzając jednak strat w ludziach. Następnego dnia Turcy lub islamiści zestrzelili pod Sarakibem syryjski śmigłowiec. W tym czasie żołnierze działający w rejonie zachodnich obrzeży Aleppo przejęli kontrolę nad Chan al-Asal, dopełniając dzieła odzyskania strategicznej drogi M5. Natomiast oddział syryjski w An-Najrab skutecznie rozbił natarcie terrorystów, zastawiając zasadzkę i uderzając gdy ci weszli do miasteczka.
W kolejnych dniach Syryjczycy skupili się na działaniach na zachodzie muhafazy Aleppo, przejmując 12 lutego wsie Asz-Szajch Ali i Arada, zaś 13 lutego Kafr Dżum, spychając islamistów do Urum as-Sughra, gdzie doszło do dalszych walk. Syryjczycy zdobyli Urum as-Sughra 14 lutego, lecz sukces ten był okupiony stratą śmigłowca zestrzelonego nad sąsiednim Urum al-Kubra i śmiercią trzyosobowej załogi. 15 lutego żołnierze odbili Urum al-Kubra i Kafr Naha. Postępy syryjskiej armii spotykały się z coraz bardziej nerwowymi reakcjami Turcji, która rozmieściła w pobliżu swój kolejny oddział wojskowy, tym razem w Darat Izza.
20 lutego o godzinie 13:00 bojownicy wspierani przez Turków ponownie zaatakowali An-Najrab, lecz do 17:00 zostali rozgromieni przez Syryjczyków, którzy wezwali na pomoc rosyjski Su-24. Bojownicy próbowali zestrzelić samolot, ale nie zdołali tego zrobić. Straty atakujących mogły wynieść około 100 zabitych.
24 lutego syryjska armia przeniosła oś natarcia na wyżynny obszar na południowym zachodzie muhafazy Idlibu. Żołnierze wyzwolili wówczas miejscowość Kafrsadżna, znajdując tam wyrzutnie pocisków rakietowych oraz wejście do tunelu, a następnego dnia przejęli też Kafr Nubl. Wykorzystując przegrupowanie części sił syryjskich na południowo-zachodni odcinek frontu, 26 lutego bojownicy znów zaatakowali An-Najrab, tym razem skutecznie. W działania te byli znów zamieszani Turcy, których dron bojowy został zestrzelony w pobliskiej wsi Dadich, zaś w bliżej niejasnych okolicznościach zginęło kolejnych trzech tureckich żołnierzy. W nocy na 27 lutego Syryjczycy byli zmuszeni wycofać się z Sarakibu, lecz już za dnia podjęli działania zaczepne, aby nie pozwolić przeciwnikowi na dalsze postępy.
27 lutego 2020 w wyniku ataku powietrznego – prawdopodobnie we wsi Baljun – śmierć poniosło 33 tureckich żołnierzy, co szczególnie zaogniło sytuację polityczną w regionie i zagroziło dalece idącą eskalacją syryjskiego konfliktu. Już w najbliższą noc Turcy przeprowadzili zmasowany ostrzał z użyciem dronów i rakiet, wymierzony w syryjskie pojazdy wojskowe oraz punkty dowodzenia. Od jednego z tych uderzeń zginął brygadier Burhan Rahmun, dowódca syryjskiej 124 Brygady. 29 lutego Tureckie Siły Powietrzne zbombardowały Az-Zarba, gdzie odbywało się spotkanie syryjskich żołnierzy z przedstawicielami Hezbollahu. Zginęło wówczas dziewięciu bojowników tej organizacji. W odpowiedzi na rosnące zaangażowanie Turcji w działania wojenne, Rosjanie wznowili działania powietrzne w regionie. Zaplanowano też spotkanie prezydenta Władimira Putina z prezydentem Erdoğanem na 5–6 marca.
Marzec.
1 marca Turcja ogłosiła własną operację wojskową w Idlibie nazwaną „Tarcza wiosny”, na co Syria oznajmiła zamknięcie przestrzeni powietrznej nad północno-zachodnią częścią kraju. O 13:25 Tureckie Siły Powietrzne zaatakowały i zestrzeliły dwa samoloty syryjskie nad Idlibem, których załogi zdołały powrócić na spadochronach na ziemię. Tego samego dnia Syryjczycy zestrzelili 3 tureckie drony bojowe zmierzające w kierunku południowym. 2 marca żołnierze Syrii odzyskali kontrolę nad ważnym miastem Sarakib, a następnego dnia zestrzelili w Sarakibie i Chan as-Subul dwa kolejne tureckie drony. 4 marca odparto jeszcze jeden atak ze strony islamistów na Sarakib.
5 marca na spotkaniu rosyjsko-tureckim w Moskwie prezydenci tychże krajów uzgodnili warunki nowego zawieszenia broni, mającego obowiązywać wszystkie strony walczące w regionie Idlibu, które weszło w życie 6 marca.
Następstwa.
Na mocy ustaleń z 5 marca, wprowadzono zawieszenie broni pomiędzy wszystkimi stronami konfliktu. Rosja zobowiązała się dopilnować przestrzegania tych ustaleń przez syryjską armię, analogicznie jak Turcja w odniesieniu do islamistów. Postanowiono też o utworzeniu „strefy bezpieczeństwa” obejmującej drogę M4 na zachód od Sarakibu, oznaczającej że wszystkie oddziały zbrojne mają odsunąć się od tej drogi na przynajmniej 6 kilometrów.
23 maja 2020 otwarto drogę M4 do użytku cywilnego pod nadzorem rosyjskiej żandarmerii wojskowej. Cywile poruszający się bez rosyjskiej eskorty bywali atakowani przez terrorystów. 20 października 2020 wojska tureckie opuściły punkt obserwacyjny w Muraku, a do 30 grudnia ewakuowały się ze wszystkich posterunków z obszaru odzyskanego przez Syrię. Według źródeł kurdyjskich, na terytorium Syrii pozostawało 12 tysięcy tureckich żołnierzy.
Ogółem ofensywa w Idlibie okazała się sukcesem Syrii, która odzyskała łącznie 2345 km² terenu i zrealizowała cel odzyskania strategicznej drogi M5.

</doc>
<doc id="4714465" url="https://pl.wikipedia.org/wiki?curid=4714465" title="Wanda Brysz">
Wanda Brysz

Wanda Brysz (ur. 1929, zm. w grudniu 2019 w Genewie) – polska dziennikarka i działaczka społeczna.
Była wieloletnią kierowniczką łódzkiego oddziału redakcji tygodnika "Przyjaciółka". Następnie wraz z mężem Julianem Bryszem przebywała na emigracji w Szwajcarii, gdzie w 1981 wraz Marią Estraicher była założycielką Stowarzyszenia Pro Polonia zajmującym się pomocą charytatywną Polakom w kraju, w szczególności więźniom politycznym i osobom internowanym. W 2017 za wybitne zasługi w działalności polonijnej i charytatywnej została odznaczona Krzyżem Oficerskim Orderu Zasługi Rzeczypospolitej Polskiej.
Zmarła w grudniu 2019 w Genewie.

</doc>
<doc id="4714468" url="https://pl.wikipedia.org/wiki?curid=4714468" title="Zespół Szkół Ponadgimnazjalnych nr 3 im. Ludwika Czyżewskiego w Bełchatowie">
Zespół Szkół Ponadgimnazjalnych nr 3 im. Ludwika Czyżewskiego w Bełchatowie



</doc>
<doc id="4714469" url="https://pl.wikipedia.org/wiki?curid=4714469" title="Przekład toruński Nowego Przymierza">
Przekład toruński Nowego Przymierza



</doc>
<doc id="4714472" url="https://pl.wikipedia.org/wiki?curid=4714472" title="Zenon Buczkowski (architekt)">
Zenon Buczkowski (architekt)

Zenon Buczkowski (ur. 31 października 1909, zm. 5 lipca 1997) – polski doktor nauk technicznych, inżynier architekt. Był członkiem Stowarzyszenia Architektów Polskich i rzeczoznawcą działającym z ramienia tego stowarzyszenia. Studiował architekturę na Politechnice Warszawskiej, którą ukończył w 1948. Doktoryzował się w 1974. Laureat wyróżnienia pierwszego stopnia w konkursie na projekt typowy szpitala powiatowego oraz nagrody trzeciego stopnia Ministra Budownictwa i Przemysłu Materiałów Budowlanych.
Realizacje.
Zenon Buczkowski zaprojektował:

</doc>
<doc id="4714477" url="https://pl.wikipedia.org/wiki?curid=4714477" title="24 Pułk Piechoty k.k. Landwehry">
24 Pułk Piechoty k.k. Landwehry



</doc>
<doc id="4714479" url="https://pl.wikipedia.org/wiki?curid=4714479" title="14 Pułk Piechoty k.k. Landwehry">
14 Pułk Piechoty k.k. Landwehry



</doc>
<doc id="4714480" url="https://pl.wikipedia.org/wiki?curid=4714480" title="25 Pułk Piechoty k.k. Landwehry">
25 Pułk Piechoty k.k. Landwehry



</doc>
<doc id="4714481" url="https://pl.wikipedia.org/wiki?curid=4714481" title="Czorku">
Czorku

Czorku - miasto i dżamoat w północnym Tadżykistanie. Jest położony w dystrykcie Isfara w wilajecie sogdyjskim. Dżamoat zamieszkuje 28846 osób. Atrakcją Czorku jest mauzoleum Hazrati Shoh datowane na VIII - X wiek n.e.

</doc>
<doc id="4714482" url="https://pl.wikipedia.org/wiki?curid=4714482" title="Orkan (huragan)">
Orkan (huragan)

Orkan – najsilniejsze cyklony pozatropowe występujące w Europie. Tworzą się jako cykloniczne wichury na obszarach z niskim ciśnieniem atmosferycznym. Takie obszary są powszechne na północnym Atlantyku. Państwa najbardziej narażone na wystąpienie orkanów to Wielka Brytania, Irlandia, Holandia, Norwegia i Islandia.

</doc>
<doc id="4714487" url="https://pl.wikipedia.org/wiki?curid=4714487" title="Gerard Woźnica">
Gerard Woźnica

Gerard Woźnica ps. "Hardy" (ur. 15 września 1917 w Jankowicach, zm. 14 lutego 1981 w Poroninie) – polski żołnierz i dowódca partyzancki podczas II wojny światowej, oficer Gwardii Ludowej PPS (autonomiczna część Armii Krajowej).
Życiorys.
Urodził się w polskiej rodzinie patriotycznej na Górnym Śląsku. Po ukończeniu szkoły powszechnej w Wielopolu zapisał się do jednorocznej Szkoły Przysposobienia Kupieckiego w Rybniku, odbywając następnie w latach 1931-1934 praktyki w miejscowym Sądzie Grodzkim i Urzędzie Skarbowym. W 1937 ukończył kurs konińskiej Szkoły Małoletnich dla Podoficerów Piechoty Wojska Polskiego otrzymując przydział do 20 Pułku Piechoty jako instruktor. Podczas kampanii wrześniowej został ranny w bitwie pod Krasnymstawem. Zagrożony aresztowaniem jako uciekinier z transportu jenieckiego w grudniu 1939 przeniósł się z rodziną do Klucz w Generalnym Gubernatorstwie, gdzie na przełomie 1940 i 1941 r. wstąpił do Polskiej Partii Socjalistycznej (w Zagłębiu partia funkcjonowała pod swoją historyczną nazwą). Pod pseudonimem "Hardy" odbył między marcem a październikiem 1942 kurs oficerski przy Brygadzie Zagłębiowskiej Gwardii Ludowej PPS otrzymując następnie dowództwo nad II batalionem 4 Pułku Olkuskiego brygady. 
21 sierpnia 1943, z inicjatywy ppor. Lucjana Tajchmana ps. "Wirt" (późniejszy komendant Inspektoratu Sosnowiec AK), na ziemi olkuskiej, ze zdekonspirowanych bojowników GL PPS z Zagłębia Dąbrowskiego i Górnego Śląska, sformowany został oddział partyzancki, którego dowództwo powierzono "Hardemu". OP "Surowiec" swój obóz miał w Górach Bydlińskich, zimą z 1943 na 1944 część partyzantów wysłano na kwatery min. do Sosnowca. W wyniku akcji scaleniowej GL WRN z Armią Krajową socjalistyczne oddziały partyzanckie ppor. "Hardego" i ppor. Stanisława Wencla ps. "Twardy" weszły w skład 23 Dywizji Piechoty Okręgu Śląsk AK (oddział Wencla jako 1 kompania, Woźnicy jako druga). 16 czerwca 1944 2 kompania "Surowiec" stoczyła bitwę z siłami hitlerowskimi pod Błojcem, w nocy z 25 na 26 lipca 1944 zdobyła ona miasto Wolbrom wycofując się następnie bez strat własnych. 20 września 1944 r. grupa "Hardego" stoczyła walkę z oddziałem Wehrmachtu pod Białą Błotną koło Pilicy. Zdobyto broń i sprzęt wojskowy. 6 października 1944 r. scalony z 23 DP AK batalion GL PPS "Surowiec", ze względu na natężenie sił niemieckich na ziemi olkuskiej, przegrupował się w rejon Suchej (nie licząc kompanii "Twardego"). Zimę z 1944 na 1945 "Hardy" wraz z oddziałem spędził w obozie koło gajówki Gościbie, gdzie 11 stycznia 1945 stoczył całodobowy bój z Niemcami.
Gerard Woźnica ujawnił się przed Armią Czerwoną wraz z "Surowcem" 25 stycznia 1945. Zamieszkał początkowo w Olkuszu a następnie w Kluczach. W kwietniu 1945 został aresztowany przez Urząd Bezpieczeństwa Publicznego i osadzony w więzieniu w Katowicach, pod groźbą wyroku śmierci został zmuszony współpracy z organami bezpieczeństwa. W czasie śledztwa brał jednak wszystkie zarzuty na siebie nie chcąc zaszkodzić dawnym podkomendnym i przełożonym. Po zwolnieniu z więzienia przeniósł się wraz z rodziną do Poronina, pracował jako ekonomista m.in. w Białym Dunajcu. W ostatnich latach życia spisał swoje wspomnienia z okresu walki w szeregach GL PPS/AK. Zmarł w Poroninie, gdzie został pochowany.
Życie prywatne.
Rodzicami Gerarda Woźnicy byli Franciszka z d. Toborek (1881-1951) i Augustyn (1879-1941), powstaniec śląski deportowany do KL Mauthausen, gdzie zginął. Wojny nie przeżyli także dwaj bracia "Hardego", Wojciech i Wilhelm. 
Żona "Hardego", Krystyna (1922-2002), w czasie wojny była łączniczką "Surowca". Po wojnie zamieszkali razem z córką najpierw na ziemi olkuskiej (Klucze i Olkusz) a następnie w Poroninie.
Odznaczenia.
i inne

</doc>
<doc id="4714498" url="https://pl.wikipedia.org/wiki?curid=4714498" title="Kaplica Zbawiciela, św. Teodora z Amasei i Wszystkich Świętych bazyliki archikatedralnej we Fromborku">
Kaplica Zbawiciela, św. Teodora z Amasei i Wszystkich Świętych bazyliki archikatedralnej we Fromborku

Kaplica Zbawiciela, św. Teodora z Amasei i Wszystkich Świętych bazyliki archikatedralnej we Fromborku (w skrócie kaplica Zbawiciela, też kaplica Szembeka) – zabytkowa kaplica w bazylice archikatedralnej we Fromborku, w województwie warmińsko-mazurskim, wzniesiona w pierwszej połowie XVIII wieku.
Historia.
Kaplica Zbawiciela została dobudowana do katedry w latach 1732–1735 i konsekrowana w 1735 roku.
Jej fundatorem był biskup Krzysztof Szembek, który umieścił w kaplicy kilkadziesiąt relikwii, które przywoził m.in. z rzymskich katakumb. Pod posadzką kaplicy jest krypta, w której znajdują się groby biskupów warmińskich od połowy XIX wieku (wtedy to siedzibę diecezji po ponad 500 latach przeniesiono z Lidzbarka Warmińskiego do Fromborka). Oprócz biskupa Szembeka w krypcie spoczęli kolejni biskupi: Andrzej Stanisław von Hatten, Joseph Ambrosius Geritz, Andreas Thiel, Augustinus Bludau oraz kanonik Aleksy Ossoliński. Ostatni pochówek w krypcie miał miejsce w 1930 roku.
W latach 2010–2014 kaplica została poddana zabiegom konserwatorskim.
W 2017 roku archeolodzy pod kierunkiem prof. Małgorzaty Grupy z Instytutu Archeologii Uniwersytetu Mikołaja Kopernika w Toruniu otworzyli kryptę, aby sprawdzić sposób pochówku duchownych, stan zachowania ich szczątków oraz zweryfikować informacje źródeł historycznych. Odnaleziono wszystkie sześć trumien duchownych, których szczątki były dobrze zachowane.
Architektura.
Kaplica w stylu barokowym, wzniesiona na planie kwadratu ze ściętymi wklęsłymi narożami, zakryta kopułą, na wzór i podobieństwo renesansowej grobowej kaplicy Zygmuntowskiej w Krakowie. Wnętrze kaplicy zabudowane jest na planie koła z czterema niskimi wnękami arkadowymi. Elewacje zewnętrzne ozdobiono pilastrami w narożach, cokołem i szerokim fryzem podokapowym. Kaplica przykryta jest kopułą z latarnią i spłaszczonym hełmem. Pod płytą przy wejściu do kaplicy znajduje się niedostępna krypta grobowa. Wnętrze kaplicy zdobi polichromia późnobarokowa, wykonana po roku 1735 przez artystę warmińskiego Matthiasa (Macieja) Meyera. Nad wejściem znajduje się scena Widzenia św. Teodora z Amasei, na kopule malowidła – Adoracja św. Trójcy przez Wszystkich Świętych i postacie starotestamentowe.

</doc>
<doc id="4714506" url="https://pl.wikipedia.org/wiki?curid=4714506" title="Jerzy Kwiatek (działacz)">
Jerzy Kwiatek (działacz)

Jerzy Piotr Kwiatek (ur. 28 czerwca 1933 w Igołomii) – polski historyk, działacz studencki i komunistyczny.
Życiorys.
Z wykształcenia historyk. Ukończył studia m.in. w Wyższej Szkole Nauk Społecznych przy KC PZPR. Należał do Zrzeszenia Studentów Polskich. Od 1956 do 1957 przewodniczył radzie uczelnianej ZSP w WSE w Krakowie. Od 1957 do 1963 był wiceprzewodniczącym ds. kultury Rady Naczelnej tej organizacji. Od 14 lutego 1963 do 4 stycznia 1966 pełnił funkcję przewodniczącego Rady Naczelnej ZSP. Na stanowisku zastąpił go Jerzy Piątkowski.
Od 1959 do rozwiązania należał do Polskiej Zjednoczonej Partii Robotniczej. Od 1964 do 1968 i od 1971 do 1975 był zastępcą członka KC PZPR. Od 1967 do 1971 pełnił funkcję zastępcy kierownika, a od 1971 do 1974 był kierownikiem Wydziału Kultury KC PZPR. Od 1978 do 1991 pracował jako dziennikarz w „Trybunie Ludu”. Był współinicjatorem powołania Ogólnopolskiej Komisji Historycznej Ruchu Studenckiego w 1986, której był wieloletnim aktywnym członkiem.
W 2011 otrzymał Medal Za Zasługi dla Ruchu Studenckiego.

</doc>
<doc id="4714509" url="https://pl.wikipedia.org/wiki?curid=4714509" title="Szerzenie się zakażeń wirusem 2019-nCoV">
Szerzenie się zakażeń wirusem 2019-nCoV



</doc>
<doc id="4714511" url="https://pl.wikipedia.org/wiki?curid=4714511" title="Stanisław Mazur (1897–1964)">
Stanisław Mazur (1897–1964)

Stanisław Mazur (ur. 7 listopada 1897 w Stołężynie, zm. 2 czerwca 1964 w Wapnie) – polski rolnik i polityk, poseł na Sejm PRL I kadencji. Odznaczony Orderem Budowniczych Polski Ludowej.
Życiorys.
Pracował w kopalni soli w Wapnie jako górnik i maszynista wyciągowy. Służył w Armii Cesarstwa Niemieckiego, uczestniczył w powstaniu wielkopolskim. W 1930 kupił gospodarstwo rolne w Podolinie, z którego został wysiedlony w czasie okupacji niemieckiej, powrócił do niego w 1945. Prowadzone wraz z żoną gospodarstwo miało 6 hektarów.
Wstąpił do Stronnictwa Ludowego, a następnie do Zjednoczonego Stronnictwa Ludowego. W strukturach ZSL był prezesem miejscowego koła, członkiem Wojewódzkiego Komitetu ZSL w Poznaniu i wiceprezesem Powiatowego Komitetu ZSL w Wągrowcu. Był sołtysem wsi Podolin, w latach 1949–1950 wójtem gminy Wapno. Należał do Związku Samopomocy Chłopskiej, dzięki jego aktywności w 1946 zelektryfikowano Podolin, wybudowano drogę łączącą Podolin z Wapnem oraz podniesiono poziom kultury rolnej.
Z ramienia ZSL był radnym Gminnej Rady Narodowej w Wapnie, od 1950 członek prezydium GRN, w latach 1954–1962 radny powiatowej rady narodowej w Wągrowcu. W 1952 uzyskał mandat posła na Sejm I kadencji z okręgu Gniezno. 
W 1948 wziął udział w akcji współzawodnictwa pod hasłem „Najwyższy plon buraka cukrowego”, zebrał 568,33 kwintali korzeni buraka cukrowego z 1 hektara. Centralny Komitet Akcji Plantacyjnej Buraka Cukrowego w Warszawie wyróżnił go w kwietniu 1949 tytułem Przodującego Plantatora Buraka Cukrowego w Polsce w roku 1948, był członkiem Stowarzyszenia Plantatorów Buraka Cukrowego przy cukrowni Żnin. Suma premii z rekordowej hodowli wyniosła 137 000 złotych. Pieniądze przeznaczył na remont budynku mieszkalnego i kupno krowy. 11 września 1949 wziął udział na Psim Polu w dożynkach pod patronatem Prezydenta RP Bolesława Bieruta, stał na czele delegacji chłopów i młodzieży wiejskiej.
W kręgu jego zainteresowań znajdowały się konie.
W 1949 odznaczony Orderem Budowniczych Polski Ludowej, w 1955 otrzymał Medal 10-lecia Polski Ludowej.

</doc>
<doc id="4714512" url="https://pl.wikipedia.org/wiki?curid=4714512" title="Rivadavia (departament)">
Rivadavia (departament)

Departament Rivadavia (hiszp. "Departamento Rivadavia") – departament położony w prowincji Salta. Stolicą departamentu jest Rivadavia. W 2010 roku populacja departamentu wynosiła 30357. 
Departament jest położony we wschodniej części prowincji. Od wschodu graniczy z prowincjami Chaco i Formosa. Od południa i zachodu z departamentem Anta, od zachodu z departamentem Oran i departamentem General José de San Martín. Od północy graniczy z Boliwią i Urugwajem.
Przez departament przechodzi jedna główna droga Droga krajowa 81.
W skład departamentu wchodzą m.in. miejscowości:* Coronel Juan Solá, Santa Victoria Este,
La Unión, Los Blancos, Santa María, Alto de la Sierra, Santa Rosa, Capitán Juan Pagé, Pluma de Pato, El Barrial, Payogastilla.

</doc>
<doc id="4714513" url="https://pl.wikipedia.org/wiki?curid=4714513" title="Vili Beroš">
Vili Beroš

Vili Beroš (ur. 13 grudnia 1964 w Splicie) – chorwacki lekarz, wykładowca akademicki i polityk, od 2020 minister zdrowia.
Życiorys.
Absolwent medycyny na Uniwersytecie w Zagrzebiu (1989), doktoryzował się w 2006 w zakresie biologii molekularnej na tej samej uczelni. W 1998 uzyskał specjalizację w zakresie neurochirurgii. Zawodowo od końca lat 80. związany ze szpitalem uniwersyteckim w Zagrzebiu. W 2008 został dodatkowo nauczycielem akademickim na Uniwersytecie w Zagrzebiu, a w 2012 objął stanowisko profesorskie. Członek krajowych towarzystwa lekarskich oraz międzynarodowych towarzystw skupiających neurochirurgów.
Działacz Chorwackiej Wspólnoty Demokratycznej. W 2018 powołany w skład kierownictwa resortu zdrowia. W styczniu 2020 został nowym ministrem zdrowia w rządzie Andreja Plenkovicia. W tym samym roku z listy HDZ uzyskał mandat posła do Zgromadzenia Chorwackiego. W lipcu 2020 w drugim gabinecie dotychczasowego premiera pozostał na zajmowanym stanowisku rządowym.

</doc>
<doc id="4714516" url="https://pl.wikipedia.org/wiki?curid=4714516" title="Arnaud Giovaninetti">
Arnaud Giovaninetti

Arnaud Giovaninetti (ur. 3 lipca 1967 w Amiens, zm. 25 stycznia 2018) – francuski aktor.
Jego ojciec Reynald był kompozytorem. Był żonaty z aktorką Judith d'Aleazzo. W 1988 r. otrzymał Nagrodę Louisa Jouveta. Zmarł w wieku 50 lat.

</doc>
<doc id="4714520" url="https://pl.wikipedia.org/wiki?curid=4714520" title="David Harewood">
David Harewood

David Harewood (ur. 8 grudnia 1965 w Birmingham) – brytyjski aktor telewizyjny i filmowy. Wystąpił w roli Davida Estesa, dyrektora CIA ds. walki z terroryzmem, w "Homeland" (2011–2012) oraz jako J'onn J'onzz / Martian Manhunter i Hank Henshaw / Cyborg Superman w "Supergirl" (od 2015). W 2019 był nominowany do Nagrody Saturna w kategorii najlepszy drugoplanowy aktor telewizyjny.
Życiorys.
Urodził się w Small Heath dzielnicy w Birmingham, w Anglii, jako syn pary z Barbadosu, która przeprowadziła się do Anglii na przełomie lat 50. i 60. XX wieku. Ma przodków, którzy byli niewolnikami na karaibskiej plantacji cukru. Jego ojciec był kierowcą ciężarówki, a jego matka była żywicielką. Wychowywał się z siostrą Sandrą oraz dwoma braćmi - Rodgerem i Paulem. Uczęszczał do St Benedict's Junior School i Washwood Heath Academy. Był bramkarzem w drużynie piłkarskiej, która wygrała Mistrzostwa Anglii do lat 16 w 1981. Był członkiem Narodowego Teatru Młodzieży. W młodości pracował w winiarni w centrum Birmingham. W wieku 18 lat wstąpił do Royal Academy of Dramatic Art. 
Zadebiutował na ekranie w roli sierżanta Streete w dreszczowcu "Nieuchwytny Jastrząb" ("The Hawk", 1993) z Helen Mirren. Był pierwszym czarnym aktorem w Royal National Theatre, który w 1997 wcielił się w postać Otello. W 2009 zagrał też rolę Martina Luthera Kinga Jr. w sztuce Katori Hall "The Mountaintop". Wcielił się w postać Nelsona Mandeli w dramacie BBC "Mrs Mandela" (2010). 
W 2007 podarował szpik kostny, dzięki czemu uratował życie pacjentowi.
W 2012 został uhonorowany Orderem Imperium Brytyjskiego.
26 lutego 2013 poślubił Kirsty Handy, z którą ma dwie córki: Maize i Raven.

</doc>
<doc id="4714531" url="https://pl.wikipedia.org/wiki?curid=4714531" title="Luciano Nervi">
Luciano Nervi

Luciano Nervi SMM (ur. 26 stycznia 1938 w Sforzatica, zm. 8 marca 2005 w Blantyre) – włoski duchowny katolicki pracujący w Malawi, biskup Mangochi w 2005.
Życiorys.
Święcenia kapłańskie przyjął 25 lutego 1961 jako członek Towarzystwa Maryi (montfortian). Pracował początkowo jako wykładowca w rodzinnym kraju, a następnie wyjechał na misje do Malawi i podjął pracę duszpasterską w diecezji Mangochi. Był także regionalnym przełożonym zgromadzenia. W 1987 powrócił do Włoch.
20 listopada 2004 papież Jan Paweł II mianował go biskupem Mangochi. Sakry biskupiej udzielił mu 29 stycznia 2005 abp Orlando Antonini.
Zmarł w szpitalu w Blantyre 8 marca 2005 w wyniku powikłań po przebytej w młodości malarii.

</doc>
<doc id="4714538" url="https://pl.wikipedia.org/wiki?curid=4714538" title="Płyty poliwęglanowe">
Płyty poliwęglanowe



</doc>
<doc id="4714540" url="https://pl.wikipedia.org/wiki?curid=4714540" title="Jerzy Kwiatek">
Jerzy Kwiatek



</doc>
<doc id="4714541" url="https://pl.wikipedia.org/wiki?curid=4714541" title="Strażnica Straży Granicznej w Puńsku">
Strażnica Straży Granicznej w Puńsku

Strażnica Straży Granicznej w Puńsku – zlikwidowana graniczna jednostka organizacyjna Straży Granicznej realizująca zadania bezpośrednio w ochronie granicy państwowej z Republiką Litewską.
Formowanie i zmiany organizacyjne.
Strażnica Straży Granicznej w Puńsku (Strażnica SG w Puńsku) z siedzibą w miejscowości Puńsk, została utworzona 5 maja 2000 roku zarządzeniem Komendanta Głównego Straży Granicznej w strukturach Podlaskiego Oddziału Straży Granicznej. Powodem było duże nasilenie przestępczości granicznej w tym rejonie. Biorąc pod uwagę skalę przestępczości granicznej, lokalizacja strażnicy w tym rejonie mała swoje uzasadnienie. Strażnica SG w Puńsku przyczyniła się do zwiększenia bezpieczeństwa mieszkańców oraz wzmocnienia ochrony interesów państwa polskiego. Oprócz tego, ochrona polsko-litewskiej granicy musiała spełniać standardy Układu z Schengen.
Strażnica Straży Granicznej w Puńsku została zlikwidowana 1 maja 2004 roku zarządzeniem Komendanta Głównego SG. Wiązało się to z wstąpieniem Polski i Litwy do Unii Europejskiej, a tym samym zmianą strategii ochrony granicy między tymi krajami, która stała się wewnętrzną granicą Unii.
Ochrona granicy.
Strażnica Straży Granicznej w Puńsku ochraniała odcinek granicy państwowej o długości 16,5 km. Po stronie litewskiej na długości 102,4 km ochraniał granicę SOGP w Łodziejach.

</doc>
<doc id="4714543" url="https://pl.wikipedia.org/wiki?curid=4714543" title="Tadeusz Szczepanowski">
Tadeusz Szczepanowski

Tadeusz Szczepanowski (ur. 22 października 1894 w Inowrocławiu, zm. 30 marca 1922 w Bydgoszczy) – polski wojskowy, saper.
Życiorys.
Dziewięć klas gimnazjum ukończył w Inowrocławiu i 1 października 1916 został zmobilizowany do armii niemieckiej (29. batalion saperów w Poznaniu). Wkrótce przeszedł do 2. batalionu saperów w Berlinie. Od lipca 1917 walczył na froncie zachodnim we Francji. W maju 1918 został podoficerem. 3 października 1918 został ranny i trafił do szpitala, a potem otrzymał urlop, w czasie którego wrócił do Inowrocławia i brał udział w rozbrajaniu Niemców, jako członek tajnej polskiej organizacji wojskowej. Potem włączył się w proces tworzenia polskich oddziałów saperskich. 21 stycznia 1919 wstąpił do Wojska Polskiego. Dalsza jego kariera przedstawiała się następująco:
1 marca 1922 został ranny w czasie kursu uzupełniającego dla oficerów saperów w Bydgoszczy (podczas ćwiczeń z rzucania granatem został trafiony odłamkiem w głowę). Z odniesionej rany zmarł w bydgoskim szpitalu garnizonowym 30 marca 1922. Został pochowany w Bydgoszczy 4 kwietnia 1922.
Odznaczenia.
Otrzymał m.in.:

</doc>
<doc id="4714544" url="https://pl.wikipedia.org/wiki?curid=4714544" title="Autostrada transkanadyjska">
Autostrada transkanadyjska



</doc>
<doc id="4714546" url="https://pl.wikipedia.org/wiki?curid=4714546" title="Szerzenie się zakażeń wirusem Covid19">
Szerzenie się zakażeń wirusem Covid19



</doc>
<doc id="4714549" url="https://pl.wikipedia.org/wiki?curid=4714549" title="Cafe Pod Minogą">
Cafe Pod Minogą



</doc>
<doc id="4714550" url="https://pl.wikipedia.org/wiki?curid=4714550" title="Bestiariusz słowiański (książka)">
Bestiariusz słowiański (książka)



</doc>
<doc id="4714551" url="https://pl.wikipedia.org/wiki?curid=4714551" title="Polam Piła">
Polam Piła



</doc>
<doc id="4714553" url="https://pl.wikipedia.org/wiki?curid=4714553" title="2019-nCoV">
2019-nCoV



</doc>
<doc id="4714556" url="https://pl.wikipedia.org/wiki?curid=4714556" title="Tadeusz Konarski (ujednoznacznienie)">
Tadeusz Konarski (ujednoznacznienie)



</doc>
<doc id="4714558" url="https://pl.wikipedia.org/wiki?curid=4714558" title="Kirsowo">
Kirsowo



</doc>
<doc id="4714562" url="https://pl.wikipedia.org/wiki?curid=4714562" title="Kongaz">
Kongaz



</doc>
<doc id="4714564" url="https://pl.wikipedia.org/wiki?curid=4714564" title="Pałac w Reptach">
Pałac w Reptach

Pałac w Reptach (niem. "Schloss Repten") – istniejący w latach 1898–1966 pałac w Reptach (obecnie część miasta Tarnowskie Góry), własność Hencklów von Donnersmarck.
Historia.
Dobra repeckie od spadkobierców rodziny Larischów odkupił w 1824 roku hrabia Karol Łazarz Henckel von Donnersmarck ze Świerklańca. Około 1840 roku wybudował on na wschodnim skraju istniejącego w Reptach lasu niewielki zameczek myśliwski ("Jagdschloss"), cały zaś kompleks przekształcił w otoczony murem z kamienia wapiennego zwierzyniec.
Z inicjatywy syna Karola Łazarza, Guidona, w centralnej części założenia wybudowano w latach 1893–1898 nowy, okazały pałac w stylu neorenesansu niemieckiego, zwierzyniec natomiast przekształcony został w park w stylu angielskim. Autorem projektu był bawarski architekt , pod którego kierunkiem w tym samym czasie powstał budynek Bawarskiego Muzeum Narodowego w Monachium.
W maju 1895 roku rozpoczęła się budowa usytuowanej na północ od pałacu masztalni. Prowadzonymi przy niej pracami kierował architekt Adolf Seiffhart, również pochodzący z Monachium, znany w Tarnowskich Górach przede wszystkim z rozbudowy kościoła ewangelicko-augsburskiego oraz z projektu ołtarza w kościele Przemienienia Pańskiego w Bobrownikach. W tym samym czasie Seiffhart zaprojektował również gajówkę przy północnym wjeździe na teren parku, znaną obecnie jako restauracja „Leśniczówka”.
Na początku XX wieku pałac został rozbudowany od południowego zachodu. Powstała duża sala balowa, nad której wnętrzem prace trwały do 1910 roku. Wykonawcą była założona w 1867 roku firma Martina Kimbla z Wrocławia. Z okresu powstania sali balowej do czasów współczesnych przetrwał jeden z projektów Kimbla – rysunek znajdujący się obecnie w zbiorach Stowarzyszenia Miłośników Ziemi Tarnogórskiej, będący jednym z nielicznych uwiecznień pełnego przepychu wnętrza repeckiego pałacu.
Po śmierci Guidona w 1916 roku pałac odziedziczył jego młodszy syn, Kraft. W 1922 roku wytyczono granicę niemiecko-polską przebiegającą obrzeżami repeckiego parku, który znalazł się wraz z pałacem po stronie polskiej. Właścicielem pałacu pozostawał nadal hrabia Kraft, który będąc protektorem Bractwa Strzeleckiego z Tarnowskich Gór, często zapraszał do swojej posiadłości braci-strzelców, do których należeli również brat Krafta, Guidotto, oraz jego bratankowie, czyli synowie Guidotta – Guido i Karl Erdmann.
W czasie II wojny światowej w pałacu urządzono lazaret dla żołnierzy Wehrmachtu.
Zniszczenie pałacu i okoliczności jego wyburzenia.
Pałac w Reptach, opuszczony w styczniu 1945 roku przez uciekających przed Armią Czerwoną właścicieli, spłonął w niewyjaśnionych okolicznościach, a jego wnętrza zostały złupione i zdewastowane. W wyniku pożaru budynek utracił drewnianą część dachu, co dodatkowo naraziło go na niszczące działanie czynników atmosferycznych.
Po wojnie wszystkie majątki Donnersmarcków na terenie Polski Ludowej, w tym repecki pałac, zostały znacjonalizowane. W 1949 roku posiadłość formalnie przejęta została przez Ministerstwo Leśnictwa, które podjęło decyzję o rozbiórce pałacu. W najbliższym czasie jednak do niej nie doszło. Przypałacowa masztalnia, która mniej ucierpiała w wyniku wojny, została w 1952 roku własnością Zakładów Mechanicznych w Łabędach i po przebudowie stała się niewielkim ośrodkiem kolonijnym.
We wrześniu 1957 roku z inicjatywy Jerzego Ziętka w Prezydium Wojewódzkiej Rady Narodowej w Katowicach odbyła się narada w sprawie odbudowy repeckiego pałacu. W budynku miało znaleźć się sanatorium bądź ośrodek rehabilitacyjny dla górników poszkodowanych w wypadkach przy pracy. Biorący udział w spotkaniu architekci orzekli, że budynek nadaje się do odbudowy, a jej koszt wyniesie 30–40% kosztów budowy zupełnie nowego obiektu o podobnej wielkości. Powołano dwie komisje – lekarzy i inżynierów – których zadaniem było opracowanie szczegółowych planów przeznaczenia budynku.
Wkrótce przystąpiono do zabezpieczania i odgruzowywania terenu pałacu. Kierownikiem robót, które trwały od października 1957 do sierpnia 1958, został Paweł Spałek z Miejskiego Przedsiębiorstwa Gospodarki Komunalnej w Tarnowskich Górach. W sumie uporządkowano 8200 m² ruin, wywożąc 3570 m³ gruzu. W tym samym czasie w odebranej Zakładom Mechanicznym masztalni rozpoczęto urządzanie pierwszego pawilonu rehabilitacyjnego. W maju 1958 katowicki „Miastoprojekt” przystąpił do inwentaryzacji terenu masztalni i ruin pałacu, natomiast w październiku tego samego roku wizję lokalną przeprowadziło Wojewódzkie Biuro Projektów. W raporcie oceniono stan piwnic i murów obu obiektów jako dobry, zwrócono jednak uwagę na brak odpowiednich prac zabezpieczających ruiny pałacu, co w konsekwencji groziło dalszym pogarszaniem się ich stanu.
W lipcu 1958 przedstawiono projekt, który zakładał powstanie w zamku: administracji, centralnej apteki, laboratorium, gabinetów dentystycznych, biblioteki, centralnej kuchni i jadalni, oddziału fizykoterapii, świetlicy oraz mieszkań dla pracowników, z kolei w dawnej masztalni miała się znajdować część szpitalna przyszłego ośrodka. Plany te zostały zaakceptowane przez Romana Romańskiego, wojewódzkiego konserwatora zabytków, z zastrzeżeniem zachowania pałacu w jego pierwotnej formie, co oznaczało brak zgody na rozbiórkę ocalałych, wyższych kondygnacji. W grudniu tego samego roku prace nad ośrodkiem przejął Komitet Budowy Centralnych Ośrodków Lecznictwa dla Górniczej Służby Zdrowia (KBCOL) utworzony 24 lutego 1958 roku w Katowicach, na którego czele stanął gen. J. Ziętek.
W następnym roku trwały dalsze intensywne prace w dawnej masztalni, a jednocześnie przygotowano kolejne opracowania dotyczące ruin pałacu. W maju 1959 przedstawiono ekspertyzę autorstwa Jerzego Suwalskiego ze Świętochłowic dotyczącą stanu konstrukcji budynku. Wynikało z niej, iż z powodu daleko posuniętych zniszczeń i pogarszającego się stanu murów odbudowa obiektu kosztować będzie tyle samo, co budowa nowego obiektu. W ekspertyzie znalazła się ponadto budząca kontrowersje opinia, że "... zamek ten nie przedstawia kulturalnej, zabytkowej, a także architektonicznej wartości (...), dlatego jego pierwotna forma nie powinna być odbudowana". Kolejna inwentaryzacja ruin z sierpnia 1959 potwierdzała ich zły stan.
Na początku lat 60. nadal trwały prace wykończeniowe, malarskie i tynkarskie w dawnej przypałacowej masztalni. W wyniku robót budowlanych kształt budynku uległ zmianom (np. w miejscu spadzistego dachu dobudowano piętro zwieńczone dachem płaskim). Oficjalnego otwarcia zlokalizowanego w nim ośrodka rehabilitacji postanowiono dokonać 17 grudnia 1960 roku; tego samego dnia otwarty został również szpital górniczy w Bytomiu (obecnie Wojewódzki Szpital Specjalistyczny nr 4). W rzeczywistości w dniu otwarcia ośrodka nie była jeszcze zatrudniona kadra lekarska, a pierwsi pacjenci zostali przyjęci dopiero z początkiem marca roku następnego.
Na podstawie kolejnych ekspertyz, we wrześniu 1961 roku podczas narady w Komitecie Budowy Centralnych Ośrodków Lecznictwa podjęto decyzję o rozbiórce pałacu do poziomu piwnic, uznając, że nie ma podstaw do powiązania go z całością inwestycji. Wkrótce jednak koncepcja znowu została zmieniona i w kwietniu 1962 roku Komitet przychylił się do umieszczenia w dawnym pałacu zaplecza administracyjnego i kulturalno-oświatowego. Zakładano przy tym usunięcie baszt i zmianę charakteru elewacji, by nie odróżniała się od pozostałych budynków. Pomimo tych deklaracji, przez kolejne cztery lata problem zagospodarowania poniemieckiej posiadłości pozostawał nierozwiązany, pałac nadal niszczał; całkowitej destrukcji uległy m.in. klatki schodowe.
Ostatecznie w marcu 1966 roku Komitet zlecił rozbiórkę ruin pałacu. 5 kwietnia 1966 roku, uzyskawszy zgodę wojewódzkiego konserwatora zabytków oraz Wydziału Budownictwa, Urbanistyki i Architektury Prezydium Powiatowej Rady Narodowej w Tarnowskich Górach, przystąpiono do wysadzania pozostałości rezydencji. Wyburzenie 43295 m³ murów ceglanych, 1855,5 m³ murów kamiennych i 72,22 m³ żelbetu trwało do 3 czerwca 1966. Część materiałów budowlanych pozyskanych z pałacu została rozszabrowana, część (np. dźwigary) posłużyła m.in. na budowach obiektów oświatowych w Potępie i Reptach.
Współcześnie na miejscu dawnego pałacu znajduje się Górnośląskie Centrum Rehabilitacji „Repty”. Zachował się natomiast – mocno zniekształcony późniejszymi przebudowami – budynek masztalni, wozowni i stajni (mieszczący obecnie Salezjański Ośrodek Szkolno-Wychowawczy) oraz leśniczówka przy wjeździe na teren parku.
Architektura.
Budynek zbudowany był w stylu historyzmu z przewagą cech neorenesansowych. Powstał na nieregularnym rzucie, a jego bryła była silnie rozczłonkowana, z bogatymi zdobiącymi wschodnią i zachodnią elewację ryzalitami o trójkątnych, schodkowych szczytach, loggiami, wykuszami i krępymi, okrągłymi wieżami flankującymi elewację od wschodu. Od południa nad budynkiem górowała czworoboczna wieża zegarowa, którą dodatkowo zdobił zegar słoneczny przedstawiający postać św. Jerzego, którego kopia pełniła rolę wskazówki. Był on dziełem Rudolfa von Seitza, monachijskiego malarza i rysownika zajmującego się również rzemiosłem artystycznym, który współpracował z von Seidlem przy wielu różnych projektach. Wieżę wieńczył ośmiobok z barokizującym hełmem oraz latarnią. Przed wejściem do pałacu stały kamienne posągi leżących lwów nawiązujące do herbu rodowego Donnersmarcków.
Pałacowe wnętrza również były bardzo bogato wystrojone; salon gościnny był ozdobiony kominkiem z brązowego marmuru, w jadalni znajdował się wysoki kredens wkomponowany w boazerię, natomiast w gabinecie księcia bogato zdobione biurko, krzesła i szafy. To ostatnie pomieszczenie zostało uwiecznione na jednym z nielicznych zachowanych do czasów dzisiejszych zdjęć wnętrza pałacu. Widać na nim wiszący nad biurkiem portret Guidona Henckla von Donnersmarcka autorstwa Franza von Lenbacha. Obraz od 2019 roku znajduje się w zbiorach Muzeum w Tarnowskich Górach.

</doc>
<doc id="4714567" url="https://pl.wikipedia.org/wiki?curid=4714567" title="Tadeusz Majda (ujednoznacznienie)">
Tadeusz Majda (ujednoznacznienie)



</doc>
<doc id="4714569" url="https://pl.wikipedia.org/wiki?curid=4714569" title="Ałuszta w nocy">
Ałuszta w nocy

Ałuszta w nocy (incipit "Rzeźwią się wiatry, dzienna wolnieje posucha") – dwunasty sonet z cyklu sonetów krymskich autorstwa Adama Mickiewicza. Po raz pierwszy został opublikowany w 1826 roku, natomiast dokładna data powstania poematu nie jest znana.
Miejsce w cyklu.
Sonet "Ałuszta w nocy" zgodnie z podziałem Władysława Folkierskiego jest trzecim sonetem z czterech związanych w dolinami Krymu ("Bajdary", "Ałuszta w dzień", "Ałuszta w nocy", "Czatyrdah"), natomiast zgodnie z podziałem Juliusza Kleinera oraz Czesława Zgorzelskiego utwór jest drugim z trzech sonetów-obrazów ("Ałuszta w dzień", "Ałuszta w nocy", "Czatyrdah").
Treść sonetu.
Dwunasty sonet z cyklu został zainspirowany nocą w Ałuszcie. Do sonetu zostały wprowadzone określeniania konkretyzujące prowadzoną obserwację w przestrzeni (Ałuszta – Czatyrdah – źródła). Podróżny (jedno z wcieleń Krymskiego Pielgrzyma, człowieka o gorzkiej i skomplikowanej przeszłości, świadomego wyobcowania i samotności, który jednak zachował poznawczą ciekawość świata), utożsamiany z podmiotem lirycznym, w tym sonecie aktywnie prowadzi obserwację otaczającej go przyrody. Pierwszy czterowiersz opisuje zachód słońca nad Czatyrdahem, drugi odgłosy i zapachy nocy a pierwszy trójwers widok meteoru. Odpowiednio wykreowany obraz pozwala na pokazanie w ostatnim trójwierszu erotycznej atmosfery nocy orientalnej.
Analiza wersyfikacyjna.
Sonet jest napisany trzynastozgłoskowcem i zbudowany zgodnie z zasadami budowy sonetu poezji prowansalskiej oraz zasadami stosowanymi przez Petrarkę (czternastowierszowa struktura sonetu podzielona na dwa czterowiersze i jeden sześciowiersz), przy użyciu wyłącznie rymów żeńskich, padających na istotne dla treści sonetu słowa. W dwóch pierwszych czterowierszach układ rymów jest "abba abba", na zgodnych rymach, natomiast w sześciowierszu, rozkładającym się na dwa trójwiersze, "cdc dcd". Struktura wersyfikacyjna sonetu jest zgodna z jego strukturą wewnętrzną, dwóm pierwszym czterowierszom, będącym zamkniętymi całościami składniowymi, przeciwstawia się ostatni sześciowiersz, obejmujący czterowiersz z finałem dwuwierszowym, dla wzmocnienia puenty.
Powstanie sonetu.
Najprawdopodobniej wszystkie autografy sonetów Mickiewicza znajdowały się w albumie należącym do Piotra Moszyńskiego. Album ten, jak i kopia wykonana przez Bronisława Gubrynowicza, zaginęły po 1945 roku, w związku z czym nie można ustalić dokładnej daty jego powstania. Zgodnie z informacjami umieszczonymi w napisanej przez Władysława Mickiewicza przedmowie do tomu 1. paryskich „Dzieł” Mickiewicza sonety przed ich wydaniem zostały ocenzurowane przez Michaiła Kaczenowskiego, profesora Uniwersytetu Moskiewskiego, który dokonał mało znaczących poprawek oraz nie wyraził zgody na publikację jednego sonetu pod tytułem "Czołobitność", z którego treści zachowały się tylko dwa wersy.
Współczesna recepcja.
Sonety krymskie w momencie ukazania się drukiem wywołały burzliwą dyskusję i niejednoznaczne oceny. Najostrzejszym ich krytykiem był Kajetan Koźmian, który w liście do Franciszka Morawskiego użył na ich określenie terminu "paskudztwo", negatywnie oceniał je również Franciszek Salezy Dmochowski, natomiast pozytywnie oceniali je m.in. Maurycy Mochnacki oraz Teodozy Sierociński. Przeciwnicy uważali język sonetów za niewłaściwy, z powodu orientalizmów oraz odstępstw od norm języka literackiego, kwestionowali również formę sonetu jako nieodpowiednią dla tematu. Zwolennicy zauważyli, że cykl sonetowy stanowi romantyczny odpowiednik poematu opisowego, stanowiąc zwartą kompozycyjną całość.

</doc>
<doc id="4714571" url="https://pl.wikipedia.org/wiki?curid=4714571" title="Kościół San Cassiano w Wenecji">
Kościół San Cassiano w Wenecji

Kościół San Cassiano (pl. kościół św. Kasjana) – rzymskokatolicki kościół w Wenecji, w dzielnicy (sestiere) San Polo. Administracyjnie należy do Patriarchatu Wenecji. Jest kościołem parafialnym w parafii pod tym samym wezwaniem, wchodzącej w skład dekanatu San Polo - Santa Croce - Dorsoduro.
Z dzieł sztuki zachowanych w jego wnętrzu wyróżniają się obrazy Tintoretta:"Ukrzyżowanie" i "Zmartwychwstanie ze św. Kasjanem i św. Cecylią".
W kościele znajdowało się niegdyś znane dzieło Antonella da Messina: "Ołtarz z San Cassiano" (fragmenty obecnie w zbiorach Muzeum Historii Sztuki w Wiedniu).
Historia.
Według dawnych kronik kościół został założony w VIII wieku; wymienia się zwłaszcza rok 726 i hojne wsparcie Angela Michiela. Pierwotnie było to oratorium benedyktynek pod wezwaniem św. Cecylii. Po przebudowie obiektu w 926 roku z inicjatywy rodzin Michiel, Minotti i Mian oratorium stało się kościołem filialnym, a następnie parafialnym, zarządzanym przez duchownych. Kościół został odnowiony po gwałtownym pożarze z 1105 roku, w którym oprócz niego ucierpiały również inne kościoły. Przy tej okazji wytyczono dokładniej granice jego parafii. Pełne prawa parafialne kościół uzyskał dopiero w 1188 roku dzięki dokumentowi papieża Klemensa III. Odbudowany został po raz kolejny w roku 1205 i 1350. W tym ostatnim roku otrzymał obecne wezwanie. 25 lipca 1367 roku został konsekrowany przez Paola Foscari, biskupa Castello. W 1611 roku rozpoczęto jego kolejną przebudowę. Prace te zakończyły się w 1663 roku. W ich wyniku wnętrze kościoła uzyskało obecny wygląd.
Na mocy dekretu napoleońskiego Królestwa Włoch z 5 czerwca 1805 roku (oraz kolejnych dekretów) zainicjowano w Wenecji proces kasat i przekształceń kościołów i klasztorów oraz zmian granic parafii. W efekcie liczbę parafii zmniejszono z nieco ponad 70 do 40, ale San Cassiano przetrwał jako kościół parafialny zachowując pierwotne granice swojej jurysdykcji. Do 1807 roku miał status kolegiaty. Parafia była zarządzana przez kapitułę składającą się z czterech kapłanów tytularnych (od 1555 roku trzech), diakona i subdiakona. Od 1807 roku parafią kieruje proboszcz nominowany przez patriarchę. W XIX wieku rozebrany został portyk i wówczas kościół uzyskał obecny wygląd zewnętrzny. Rozbiórki portyku dokonano z uwagi na fakt, iż był on (podobnie jak inne tego typu obiekty) miejscem kradzieży, gwałtów i uprawiania prostytucji.
Architektura.
Kościół San Cassiano jest widoczny z trzech stron, natomiast jego strona północna przylega do sąsiednich budynków. Fasada, zakończona trójkątnym szczytem, zwrócona jest w stronę kanału Rio di San Cassiano. Jest pozbawiona dekoracji, ponieważ do XIX wieku wznosił się przed nią portyk, który ją zasłaniał. W fasadzie zachowane zostały drzwi z czasów bizantyńskich, pochodzące prawdopodobnie z pierwotnego kościoła. Strona południowa, wychodząca na Campo San Cassiano, została również przebudowana w XIX wieku. Jest rozczłonkowana pionowo za pomocą pilastrów i przepruta półkolistymi oknami. Znajdujące się w niej niewielkie drzwi służą jako główne wejście do kościoła.
Kampanila.
Gotycka, wolno stojąca kampanila, wznosi się w pobliżu północnej kaplicy apsydialnej. Została zbudowana w 1295 roku, a w 1350 roku dodano gotycką komorę dzwonną. Jej solidna konstrukcja wskazuje, iż powstała być może jako wieża obronna, a dopiero później została nabyta przez kościół. Ma 43 metry wysokości i system dzwonów uruchamianych elektromechanicznie.
Wnętrze.
Wnętrze na planie kwadratu, podzielone jest na trzy nawy czterema dużymi ceglanych kolumnami pokrytymi marmurem. Kaplice apsydialne są zamknięte prostymi ścianami. Sklepiony sufit jest bogato zdobiony polichromowanymi stiukami. Autorem malowideł, w tym "Św. Kasjana w chwale" jest Costantino Cedini. Wnętrze utrzymane jest w jasnej kolorystyce.
Prezbiterium.
Na ścianach prezbiterium znajdują się trzy cenne obrazy Tintoretta: "Ukrzyżowanie", "Zmartwychwstanie ze św. Kasjanem i św. Cecylią" i "Zstąpienie do piekieł". Wszystkie zostały zamówione przez Scuola del Sacramento i wszystkie odrestaurowane w 1996 roku. "Ukrzyżowanie" (zrealizowane w 1568 roku) wisi po lewej stronie. "Zmartwychwstanie" (z 1565 roku) znajduje się nad ołtarzem. Przedstawia zmartwychwstałego Chrystusa, flankowanego postaciami św. Kasjana (po lewej stronie) i św. Cecylii, poprzedniej patronki kościoła (po prawej). W "Zstąpieniu do piekieł" (z 1568) Jezus poskramia piekło uwalniając Adama i Ewę, a scenę obserwują z ciemności członkowie bractwa, które zamówiło obrazy. 
Kaplica św. Karola Boromeusza.
Przylegająca do zakrystii kaplica św. Karola Boromeusza, zbudowana w 1746 roku przez opata Carla dal Medico, stanowi klejnot sztuki rokokowej. Jest udekorowana polichromowanymi marmurami, kamieniami półszlachetnymi i stallami z orzecha włoskiego. Znajdujące się w niej obrazy wyszły spod ręki takich artystów jak Leandro Bassano ("Modlitwa w Ogrójcu" i obraz ołtarzowy "Madonna z Dzieciątkiem") i Giovanni Battista Pittoni ("Św. Karol Boromeusz", "Św. Filip Neri" oraz płótno na suficie). 
Korpus nawowy.
W korpusie nawowym znajdują się po trzy ołtarze z każdej strony. Autorem obrazów ołtarzowych jest między innymi Rocco Marconi, uczeń Giovanniego Belliniego ("Św. Jan Chrzciciel ze świętymi Piotrem, Pawłem, Markiem i Hieronimem").
"Ołtarz z San Cassiano".
W kościele znajdowało się niegdyś znane dzieło Antonella da Messina: "Ołtarz z San Cassiano", zrealizowane w latach 1475–1476 na zamówienie Pietra Bona. Według opisu Sansovina z 1581 roku był to pierwszy ołtarz po prawej stronie. Prawdopodobnie dzięki niemu zostało wprowadzone malarstwo olejne do Wenecji. Dzieło wywarło duży wpływ na układ typowego ołtarza weneckiego. Zniknęło z kościoła na początku XVII wieku. Jego pięć fragmentów pojawiło się w swoim czasie w kolekcji arcyksięcia Leopolda Wilhelma w Brukseli. Trzy pozostałe fragmenty trafiły do Wiednia, gdzie znajdują się w zbiorach miejscowego Muzeum Historii Sztuki.

</doc>
<doc id="4714574" url="https://pl.wikipedia.org/wiki?curid=4714574" title="Apparition">
Apparition

Apparition (Ravel, Barber, Crumb, Szymanowski, Obradors) – wspólny album sopranistki Agaty Zubel i pianisty Krzysztofa Książka z muzyką wokalną XX wieku różnych kompozytorów (Maurice Ravel, Samuel Barber, George Crumb, Karol Szymanowski, Fernando Obradors), wydany 11 października 2019 przez CD Accord (nr kat. ACD 263). Nagroda Fryderyk 2020 w kategorii «Album Roku Recital Solowy».
Lista utworów.
Opracowano na podstawie materiału źródłowego.

</doc>
<doc id="4714576" url="https://pl.wikipedia.org/wiki?curid=4714576" title="Jezioro Trzcinieckie">
Jezioro Trzcinieckie

Jezioro Trzcinieckie lub Olszanowskie Małe () – leśne jezioro położone na północnym skraju Pojezierza Krajeńskiego, na obszarze wsi Biernatka w gminie Czarne, o ogólnej powierzchni 5,5 ha. Jezioro jest położone tuż obok jeziora Olszanowskiego po stronie południowo-zachodniej.
Zagospodarowanie.
Jezioro jest przeznaczone na cele wędkarsko-rekreacyjne. Wody jeziora w 2019 roku były zarządzane przez Polski Związek Wędkarski w Słupsku. Nad jeziorem nie ma żadnego strzeżonego kąpieliska i jest ono wykorzystywane w celach wędkarskich. Akwen bywa obierany na organizowanie zawodów i imprez wędkarskich. W jeziorze można złowić liny, karpie, szczupaki, sandacze, płocie, wzdręgi, sumy i leszcze.

</doc>
<doc id="4714579" url="https://pl.wikipedia.org/wiki?curid=4714579" title="Cartonema">
Cartonema

Cartonema – rodzaj roślin z rodziny komelinowatych. Obejmuje ok. 11 gatunków, aczkolwiek tylko 7 ma status zweryfikowanych i zaakceptowanych. Występują w północnej i południowo-zachodniej Australii, jeden gatunek rośnie także na wyspie Trangan na południowy zachód od Nowej Gwinei.
Systematyka.
W obrębie rodziny komelinowatych "Commelinaceae" rodzaj należy do podrodziny "Cartonematoideae", w obrębie której zaliczany jest do monotypowego plemienia "Cartonemateae". Rodzaj jest (najprawdopodobniej) siostrzany w stosunku do afrykańskiego rodzaju "Triceratella", wraz z którym stanowi klad bazalny w obrębie rodziny komelinowatych.

</doc>
<doc id="4714581" url="https://pl.wikipedia.org/wiki?curid=4714581" title="Dominika Krois">
Dominika Krois

Dominika Anna Krois (ur. 1972) – polska dyplomatka, specjalistka prawa międzynarodowego.
Życiorys.
Dominika Krois ukończyła II Liceum Ogólnokształcące im. Króla Jana III Sobieskiego w Krakowie oraz Wydział Prawa i Administracji Uniwersytetu Jagiellońskiego. W 2006 obroniła tamże doktorat z zakresu prawa międzynarodowego publicznego pod tytułem "Prawo międzynarodowe publiczne wobec problemu korupcji" (promotor: Kazimierz Lankosz). Jest także absolwentką Akademii Dyplomatycznej w Wiedniu.
W 1999 rozpoczęła aplikację dyplomatyczno-konsularną w Ministerstwie Spraw Zagranicznych RP. Pracowała jako II sekretarz w Ambasadzie RP w Berlinie, gdzie odpowiadała m.in. za negocjacje akcesyjne Polski do Unii Europejskiej, traktatu konstytucyjnego UE oraz ram finansowych UE (2001–2005). Następnie I sekretarz, radca i I radca w Stałym Przedstawicielstwie przy Narodach Zjednoczonych i Organizacjach Międzynarodowych w Wiedniu, gdzie odpowiadała za tematykę bezpieczeństwa, nieproliferacji, terroryzmu oraz polityki rozwojowej (2006–2010). Była wiceprzewodniczącą Konferencji Państw Stron Konwencji Narodów Zjednoczonych przeciwko Korupcji oraz Konwencji Narodów Zjednoczonych przeciwko Międzynarodowej Przestępczości Zorganizowanej. W MSZ pracowała w Departamencie Unii Europejskiej, Prawno-Traktatowym oraz Strategii i Planowania Polityki Zagranicznej oraz Biurze Kadr. Była związana także z Europejską Służbą Działań Zewnętrznych: początkowo jako I radca w Delegaturze UE przy Organizacjach Międzynarodowych w Wiedniu, zajmując się problematyką nieproliferacji, zwalczania przestępczości zorganizowanej, energii i polityki rozwojowej, reprezentując UE w ONZ (2011–2015). Następnie jako koordynatorka ds. OBWE, gdzie zajmowała się problematyką bezpieczeństwa europejskiego oraz polityką wschodnią (2015–2019). 10 października 2019 została mianowana Ambasadorem Nadzwyczajnym i Pełnomocnym – Stałym Przedstawicielem Rzeczypospolitej Polskiej przy Biurze Narodów Zjednoczonych i Organizacjach Międzynarodowych w Wiedniu. Nominację otrzymała w listopadzie 2019.
Włada biegle angielskim, francuskim, niemieckim oraz komunikatywnie chorwackim, hiszpańskim i rosyjskim.

</doc>
<doc id="4714582" url="https://pl.wikipedia.org/wiki?curid=4714582" title="Jezioro Olszanowskie Małe">
Jezioro Olszanowskie Małe



</doc>
<doc id="4714600" url="https://pl.wikipedia.org/wiki?curid=4714600" title="Charlotte Vega">
Charlotte Vega

Charlotte Elizabeth Vega (ur. 10 lutego 1994 w Madrycie) – hiszpańsko-brytyjska aktorka i modelka.

</doc>
<doc id="4714614" url="https://pl.wikipedia.org/wiki?curid=4714614" title="Krzysztof Tchoń">
Krzysztof Tchoń

Krzysztof Tchoń (ur. 10 maja 1951 w Tarnowie, zm. 17 kwietnia 2021) – polski profesor nauk technicznych. Specjalizował się w zagadnieniach z zakresu automatyki i robotyki, w szczególności w teorii sterowania. Od 1994 roku był członkiem Komitetu Automatyki i Robotyki PAN. Wykładał na Wydziale Elektroniki Politechniki Wrocławskiej. Od 1987 roku był kierownikiem Zakładu Podstaw Cybernetyki i Robotyki, przekształconego w roku 2014 w Katedrę Cybernetyki i Robotyki (w 2017 roku zastąpiony na tym stanowisku przez profesor Alicję Mazur). W 1987 roku wprowadził na wydziale kierunek Automatyka i Robotyka, w latach 1987-2007 pełnił funkcję jego opiekuna. Uczestnik fundowanego przez Unię Europejską projektu LIREC; współtwórca skonstruowanego w ramach projektu robota społecznego FLASH (Flexible LIREC Autonomous Social Helper). Autor ponad 160 publikacji naukowych.
Był absolwentem Politechniki Wrocławskiej (specjalność: automatyka, lata 1968-1973). Doktoryzował się 3 lata później, pisząc pracę z dziedziny teorii systemów zatytułowaną "Zdarzenie jako pojęcie pierwotne teorii systemów." Habilitację uzyskał w 1987 roku rozprawą z zakresu teorii sterowania o tytule "On Generic Properties of Control Systems".

</doc>
<doc id="4714616" url="https://pl.wikipedia.org/wiki?curid=4714616" title="Cezary Droszcz">
Cezary Droszcz

Cezary Jan Droszcz (ur. 1954) – polski urzędnik, działacz studencki, prezes i członek zarządu licznych spółek. 
Życiorys.
W 1978 uzyskał stopień magistra inżyniera na Wydziale Elektrycznym Politechniki Poznańskiej następnie podejmując pracę na tejże uczelni. Podczas V Zjazdu Socjalistycznego Związku Studentów Polskich przekształconego w Kongres Założycielski Zrzeszenia Studentów Polskich został wybrany na przewodniczącego Rady Naczelnej ZSP funkcje sprawując od 22 listopada 1982 do 7 marca 1985.
W latach 1986–1991 pracował w ministerstwie sportu i turystyki jako dyrektor generalny i dyrektor departamentu upowszechniania kultury fizycznej i turystyki. Następnie był członkiem zarządu licznych spółek w tym w latach 1990–1991 jako przewodniczący był członkiem zarządu Banku Turystyki S.A., w latach 1993–1998 wiceprzewodniczącym Polskiej Agencji Turystyki S.A., w latach 1996-1997 członkiem zarządu Totolotek S.A., w latach 1998–2001 sekretarzem zarządu Pierwszego Narodowego Funduszu Inwestycyjnego Fund.1, a w latach 2000–2004 wiceprzewodniczącym Kredyt Lease S.A.
Od 2002 jest członkiem zarządu Almatur S.A., a także od wielu lat członkiem zarządu PZM TU S.A. 

</doc>
<doc id="4714619" url="https://pl.wikipedia.org/wiki?curid=4714619" title="Antoni Dragan">
Antoni Dragan

Antoni Dragan (ur. 14 czerwca 1957) – polski działacz studencki i przedsiębiorca.
Życiorys.
Z wykształcenia jest historykiem. W latach 1976–1982 należał do Socjalistycznego Związku Studentów Polskich, zaś po jego przekształceniu w 1982 w Zrzeszenie Studentów Polskich był członkiem ZSP. W latach 1985–1987 był przewodniczącym Rady Naczelnej ZSP. Od 26 września 1989 do 29 stycznia 1990 był zastępcą kierownika Wydziału Młodzieży, Stowarzyszeń i Organizacji Społecznych Komitetu Centralnego PZPR.
Po transformacji systemowej był dyrektorem zarządzającym Międzynarodowej Szkoły Menedżerów. Od 1997 zasiadał w Radzie Nadzorczej TVP S.A., a w lipcu 2003 został jej przewodniczącym. 
Życie prywatne.
Jego żoną jest Barbara Misterska-Dragan.

</doc>
<doc id="4714622" url="https://pl.wikipedia.org/wiki?curid=4714622" title="Superpuchar Czechosłowacji w piłce nożnej">
Superpuchar Czechosłowacji w piłce nożnej

Superpuchar Czechosłowacji w piłce nożnej () – trofeum przyznawane zwycięskiej drużynie meczu rozgrywanego pomiędzy zdobywcą Pucharu Czech oraz zdobywcą Pucharu Słowacji w danym sezonie.
Historia.
Pierwsza edycja Superpucharu odbyła się 23 czerwca 2017 roku, a pierwszym zdobywcą został czeski klub Fastav Zlín. Superpuchar Czechosłowacji kontynuuje tradycję Pucharu Czechosłowacji (zwłaszcza z lat 1969–1993, kiedy to oddzielnie rozgrywano Puchary Czech i Słowacji, a mecz finałowy pomiędzy drużynami Czech i Słowacji rozgrywano wówczas jako Puchar Czechosłowacji, a jego zwycięzcy również zakwalifikował się do Pucharu Zdobywców Pucharów). Tym meczem zwycięzca Superpucharu Czechosłowacji nie kwalifikuje się do żadnych rozgrywek organizowanych przez UEFA czy FIFA, ale triumf w krajowym pucharze (czeskim lub słowackim) gwarantuje mu start w europejskich pucharach, a konkretnie w rozgrywkach Ligi Europy UEFA.
Format.
Superpuchar rozgrywany jest jako pojedynczy mecz, jeżeli po 90 minutach będzie remis, wtedy zawodnicy przystępują od razu do serii rzutów karnych. Zwycięzca otrzyma 500,000 CZK (ok. 85,340 PLN), a przegrany połowę tej kwoty.
Statystyka.
Klasyfikacja według klubów.
W dotychczasowej historii finałów o Superpuchar Czechosłowacji na podium oficjalnie stawało w sumie 4 drużyny. Liderem klasyfikacji są Fastav Zlín i Slavia Praga, którzy zdobyli trofeum po jednym razie.
Stan na 31.05.2022. 
Klasyfikacja według miast.
Stan na 31.05.2022.

</doc>
<doc id="4714624" url="https://pl.wikipedia.org/wiki?curid=4714624" title="Zespół niedoboru testosteronu">
Zespół niedoboru testosteronu



</doc>
<doc id="4714625" url="https://pl.wikipedia.org/wiki?curid=4714625" title="Hormonalna terapia zastępcza (andropauza)">
Hormonalna terapia zastępcza (andropauza)

Hormonalna terapia zastępcza, HTZ – leczenie suplementujące testosteron w wynikającym z andropauzy zespole niedoboru testosteronu. Terapię przeprowadza się u mężczyzn z objawami klinicznymi, którzy spełniają określone kryteria hormonalne. 
Alternatywą dla tego typu działań mogą być próby indukcji endosyntezy androgenów z użyciem gonadotropiny kosmówkowej (nie prowadzi do nieodwracalnego zaniku jąder, lecz skuteczność spada z wiekiem).

</doc>
<doc id="4714626" url="https://pl.wikipedia.org/wiki?curid=4714626" title="Ciężarki dopochwowe">
Ciężarki dopochwowe



</doc>
<doc id="4714627" url="https://pl.wikipedia.org/wiki?curid=4714627" title="Zastępcza terapia testosteronem">
Zastępcza terapia testosteronem



</doc>
<doc id="4714630" url="https://pl.wikipedia.org/wiki?curid=4714630" title="Nikoloz Kachelaszwili">
Nikoloz Kachelaszwili

Nikoloz Kachelaszwili (gruz. ნიკოლოზ კახელაშვილი ;ur. 14 listopada 1995) – gruziński, a od 2018 roku włoski zapaśnik walczący w stylu klasycznym. Zajął piąte miejsce na mistrzostwach świata w 2021 i 2022. Wicemistrz Europy w 2020 i trzeci w 2021. Trzeci w Pucharze Świata w 2022, a także dziewiąty w zawodach indywidualnych w 2020. Mistrz świata i trzeci na mistrzostwach Europy juniorów w 2015 roku.

</doc>
<doc id="4714632" url="https://pl.wikipedia.org/wiki?curid=4714632" title="Sənan Süleymanov">
Sənan Süleymanov

Sənan Əmrah oğlu Süleymanov (ur. 15 grudnia 1996) – azerski zapaśnik walczący w stylu klasycznym. Wicemistrz świata w 2021. Mistrz Europy w 2020 i trzeci w 2021 i 2022. Wicemistrz igrzysk solidarności islamskiej w 2021. Drugi w Pucharze Świata w 2022, a atkże zajął 21. miejsce w zawodach indywidualnych w 2020. Wicemistrz świata U-23 w 2019. Trzeci na mistrzostwach Europy juniorów w 2016, a także MŚ i ME kadetów w 2012 roku.

</doc>
<doc id="4714633" url="https://pl.wikipedia.org/wiki?curid=4714633" title="Sanan Suleymanov">
Sanan Suleymanov



</doc>
<doc id="4714634" url="https://pl.wikipedia.org/wiki?curid=4714634" title="Krystyna Boczoń">
Krystyna Boczoń

Krystyna Teresa Boczoń (zm. 2 maja 2018) – polska specjalistka w zakresie biochemii pasożytów i mechanizmów działania leków przeciwpasożytniczych, prof. dr hab.
Życiorys.
Obroniła pracę doktorską, następnie uzyskała stopień doktora habilitowanego. 8 stycznia 1998 nadano jej tytuł profesora w zakresie nauk medycznych. Pracowała w Katedrze i Zakładzie Biologii i Parazytologii Lekarskiej na I Wydziale Lekarskim Uniwersytetu Medycznego im. Karola Marcinkowskiego w Poznaniu.
Była członkiem Polskiego Towarzystwa Parazytologicznego, oraz Komitetu Parazytologii na II Wydziale Nauk Biologicznych Polskiej Akademii Nauk.
Zmarła 2 maja 2018.

</doc>
<doc id="4714635" url="https://pl.wikipedia.org/wiki?curid=4714635" title="Huby (województwo wielkopolskie)">
Huby (województwo wielkopolskie)



</doc>
<doc id="4714636" url="https://pl.wikipedia.org/wiki?curid=4714636" title="Zoltán Lévai">
Zoltán Lévai

Zoltán Lévai (ur. 30 stycznia 1996) – węgierski zapaśnik walczący w stylu klasycznym. Srebrny medalista mistrzostw świata w 2022. Wicemistrz Europy w 2020. Trzeci w Pucharze Świata w 2022, a także drugi w zawodach indywidualnych w 2020. Mistrz Europy U-23 w 2017 i 2019; trzeci w 2015 i 2016. Trzeci na mistrzostwach świata juniorów w 2014, 2015 i 2016 i kadetów w 2011. Mistrz Europy juniorów w 2016; trzeci w 2015. Trzeci na ME kadetów w 2011 i 2013 roku.

</doc>
<doc id="4714637" url="https://pl.wikipedia.org/wiki?curid=4714637" title="Zdzisława Ludwiniak">
Zdzisława Ludwiniak

Zdzisława Katarzyna Ludwiniak – polska graficzka, dr hab. sztuk plastycznych, profesor nadzwyczajny Wydziału Informatycznych Technik Zarządzania Wyższej Szkoły Informatyki Stosowanej i Zarządzania w Warszawie i Katedry Malarstwa i Rysunku Wydziału Grafiki Akademii Sztuk Pięknych w Warszawie.
Życiorys.
Studiowała na Wydziale Grafiki Akademii Sztuk Pięknych w Warszawie, 26 września 1996 obroniła pracę doktorską, 13 marca 2007 habilitowała się na podstawie pracy. Otrzymała nominację profesorską. Piastuje funkcję profesora nadzwyczajnego w Katedrze Malarstwa i Rysunku Wydziale Grafiki Akademii Sztuk Pięknych w Warszawie, oraz na Wydziale Informatycznych Technik Zarządzania Wyższej Szkole Informatyki Stosowanej i Zarządzania w Warszawie.

</doc>
<doc id="4714639" url="https://pl.wikipedia.org/wiki?curid=4714639" title="Semen Nowikow">
Semen Nowikow

Semen Serhijowycz Nowikow (ukr. Семен Сергійович Новіков; ur. 11 grudnia 1997) – ukraiński zapaśnik walczący w stylu klasycznym. Mistrz Europy w 2020. Trzeci w indywidualnym Pucharze Świata w 2020. Mistrz świata U-23 w 2018 i 2019 roku.

</doc>
<doc id="4714640" url="https://pl.wikipedia.org/wiki?curid=4714640" title="Pięciobój wojskowy na Światowych Wojskowych Igrzyskach Sportowych 2011">
Pięciobój wojskowy na Światowych Wojskowych Igrzyskach Sportowych 2011

Pięciobój wojskowy na 5. Światowych Wojskowych Igrzyskach Sportowych – zawody, które odbywały się w brazylijskim Rio de Janeiro w dniach 17 – 23 lipca 2011 roku podczas światowych igrzysk wojskowych. Zawody odbyły się m.in. na obiektach Modern Pentathlon National Center, National Shooting Center, Santa Cruz Air Force Base. Polacy wystartowali w składzie: Marek Kociuba, Krzysztof Mol i Janusz Put bez sukcesów medalowych.
Zawody były równocześnie traktowane jako 58 Wojskowe Mistrzostwa Świata w pięcioboju wojskowym.
Klasyfikacja medalowa.
"Źródło:"

</doc>
<doc id="4714642" url="https://pl.wikipedia.org/wiki?curid=4714642" title="Edmond Nazarjan">
Edmond Nazarjan

Edmond Armen Nazarjan (bułg. Едмонд Армен Назарян; ur. 19 stycznia 2002) – bułgarski zapaśnik walczący w stylu klasycznym. Srebrny medalista mistrzostw świata w 2022. Mistrz Europy w 2020; drugi w 2022. Brązowy medalista igrzysk olimpijskich młodzieży w 2018. Trzeci na ME juniorów w 2021; MŚ kadetów w 2018 i 2019. Mistrz Europy kadetów w 2018 i 2019 roku.
Jego ojciec, Armen Nazarian był dwukrotnym mistrzem olimpijskim w zapasach w 1996 i 2000 roku.

</doc>
<doc id="4714643" url="https://pl.wikipedia.org/wiki?curid=4714643" title="Drabina (dolina)">
Drabina (dolina)

Drabina (, , ) – dolina we wschodniej części Tatr Bielskich będąca prawym odgałęzieniem doliny Kotliny.
Jest to najbardziej na wschód wysunięta dolina całych Tatr. Jej ograniczenie tworzą:
Drabina ma wylot w miejscowości Tatrzańska Kotlina, naprzeciwko skrzyżowania Drogi Wolności z drogą do Lendaku. W wylocie tym znajduje się nieczynny kamieniołom, a nieco powyżej wylotu, w zboczach Kobylego Wierchu Jaskinia Bielska. 
Dolina jest wąska, płytko wcięta, ma jednostajne nachylenie i jest całkowicie porośnięta lasem. Znajduje się na obszarze ochrony ścisłej TANAP-u i nie prowadzi nią żaden szlak turystyczny.

</doc>
<doc id="4714645" url="https://pl.wikipedia.org/wiki?curid=4714645" title="Maksim Niehoda">
Maksim Niehoda

Maksim Jurjewicz Niehoda (biał. Максім Юр'евіч Негода; ur. 7 lipca 1998) – białoruski zapaśnik walczący w stylu klasycznym. Zajął jedenaste miejsce na mistrzostwach świata w 2019. Mistrz Europy w 2020. Trzeci na MŚ U-23 w 2019 i MŚ kadetów w 2015. Wicemistrz Europy juniorów w 2018, trzeci na ME kadetów w 2012 roku.

</doc>
<doc id="4714647" url="https://pl.wikipedia.org/wiki?curid=4714647" title="Jello Krahmer">
Jello Krahmer

Jello Krahmer (ur. 19 listopada 1995) – niemiecki zapaśnik walczący w stylu klasycznym. Zajął dwunaste miejsce na mistrzostwach świata w 2021. Brązowy medalista mistrzostw Europy w 2020. Dwunasty na igrzyskach europejskich w 2019. Trzeci na MŚ U-23 w 2017 roku.
Wicemistrz Niemiec w 2019; trzeci w 2016 roku.

</doc>
<doc id="4714648" url="https://pl.wikipedia.org/wiki?curid=4714648" title="Alphonse Grisel">
Alphonse Grisel



</doc>
<doc id="4714652" url="https://pl.wikipedia.org/wiki?curid=4714652" title="9 Pułk Ułanów Małopolskich (PSZ)">
9 Pułk Ułanów Małopolskich (PSZ)

9 Pułk Ułanów Małopolskich (9 puł) – pułk rozpoznawczy Polskich Sił Zbrojnych.
Pułk odtworzony został w 1940 jako 3 oddział rozpoznawczy 3 Dywizji Piechoty. Od 1944 oddział był rozpoznawczym pułkiem samochodów pancernych Dywizji Grenadierów Pancernych, a następnie 4 Dywizji Piechoty. W tym 1947 został rozformowany.
Formowanie i zmiany organizacyjne.
We Francji w 1940 roku.
Po klęsce wrześniowej, jesienią 1939 roku rtm./mjr Hugo Kornberger rozpoczął zbieranie w jednym oddziale przybywających do Francji kawalerzystów. Organizacja odbywała się na bazie szwadronu zapasowego 9 pułku ze Stanisławowa, który w całości ewakuowany został do Francji. Naczelny Wódz generał Władysław Sikorski zaakceptował propozycję mjra Kornbergera, aby formowany 3 oddział rozpoznawczy przejął tradycje 9 pułku ułanów Małopolskich. Oddział formował się w Bretanii, w rejonie miejscowości Loyat. 
W Wielkiej Brytanii 1940–1947.
Po klęsce Francji w 1940 roku oddział ewakuowany został do Wielkiej Brytanii. Od lipca 1940 roku z większości żołnierzy dawnego 3 Oddziału Rozpoznawczego utworzono Oddział Rozpoznawczy 1 Brygady Strzelców 1 Korpusu Polskiego. Jego dowództwo objął 1 lipca ppłk dypl. Ziemowit Grabowski. 31 sierpnia oddział otrzymał sztandar ufundowany przez mieszkańców Glasgow. We wrześniu dowództwo nad oddziałem przejął ppłk Eugeniusz Święcicki. W związku z objęciem obrony wybrzeża dyslokowany został do miejscowości Ceres w hrabstwie Fife. Od wiosny do jesieni 1941 roku oddział został całkowicie zmotoryzowany i wyposażony w transportery opancerzone Carrier i motocykle. Zmniejszono stan liczebny żołnierzy o 90 przekazanych do innych jednostek. Jesienią 1941 roku dowództwo objął mjr dypl. Kazimierz Buterlewicz. Na początku 1942 roku 1 oddział rozpoznawczy został niemalże skadrowany liczył 131 żołnierzy. W lipcu nowym dowódcą został mjr Emil Słatyński. W grudniu 1942 oddział przeniesiono do Bridge of Allan. W związku z decyzją o rozwinięciu 1 Dywizji Pancernej oddział oddał kolejnych żołnierzy do jej składu, podobnie jak jego macierzysta Dywizja Grenadierów. 6 października 1943 roku otrzymał nazwę 2 Pułku Rozpoznawczego 2 Kadrowej Dywizji Grenadierów. Przez cały okres reorganizacji wojsk polskich stacjonujących w Szkocji, oddział rozpoznawczy utrzymywał barwy i tradycje pułku. 8 (20)stycznia 1944 2 pułk rozpoznawczy z Dywizji Grenadierów Pancernych przemianowano na 9 pułk Ułanów Małopolskich. Obok posiadanych transporterów Carrier i czołgów początkowo Covenanter, a następnie Crusader w lipcu 1944 roku otrzymał 6 czołgów Cromwell IV i V. Od lata 1944 roku ułanów małopolskich podporządkowano 16 Brygadzie Pancernej. Od września pułk zaczął powiększać swój stan osobowy o Polaków poborowych i ochotników z Francji oraz o Polaków byłych jeńców z armii niemieckiej. W pułku jak i w Centrum Wyszkolenia Pancernego i Technicznego szkolono załogi czołgów Cromwell. Na mocy rozkazu Szefa Sztabu NW gen. dyw. Stanisława Kopańskiego z dnia 5 lutego 1945 roku wydzielono z szeregów pułku przeszkolonych żołnierzy na czołgach Cromwell w liczbie ok. 1/3 stanu osobowego wraz z czołgami i z nich stworzono zalążek nowego pułku pancernego 16 Samodzielnej Brygady Pancernej, od 5 marca noszącego nazwę 5 pułk pancerny. 9 Pułk Ułanów Małopolskich wydzielono z 16 Brygady i przydzielono jako pułk rozpoznawczy w/g etatu WE II/251/2 do 4 Dywizji Piechoty. W styczniu 1945 pułk przeniesiono do nowo formowanej 4 Dywizji Piechoty jako jej pułk rozpoznawczy, a na wyposażenie otrzymał samochody pancerne Humber Mk. III, rozpoznawcze LRC Humber oraz nowoczesne samochody pancerne Staghound. Posiadał także transportery Universal Carrier oraz Loyd Carrier z przeciwpancernymi armatami 6-funtowymi. W czerwcu 1945 roku pułk osiągnął pełny stan etatowy żołnierzy i ukomletowania broni i sprzętu, wcielając również ok 300 żołnierzy z rozwiązanego 1 Pułku Szwoleżerów. Po przeprowadzeniu częściowej demobilizacji i repatriacji w kwietniu 1947 roku zakończył swoją działalność . 
Odtworzony w 1944 roku w Szkocji pułk otrzymał sztandar ufundowany i ofiarowany przez społeczeństwo miasta Glasgow.
Koło Pułkowe zostało założone w Szkocji w 1946 roku. Pamiątki pułkowe złożono w Muzeum Wojska Polskiego w Banknock. Poza biuletynami Koło Pułkowe wydało szereg pozycji bibliograficznych i graficznych.
W 1966 roku Kapituła Orderu Virtuti Militari potwierdziła nadanie odznaczenia po zakończeniu obrony Warszawy w 1939 roku. Dekretem z dnia 11 listopada 1966 roku, Kanclerz Kapituły gen. Władysław Anders "w uznaniu czynów niezwykłego męstwa w okresie II wojny światowej 1939–1945" ostatecznie zatwierdził nadanie pułkowi Krzyża Srebrnego Orderu Wojennego Virtuti Militari.
Sprzęt
Stan osobowy :
„Małopolscy ułani”.
Obsada dowódcza pułku na dzień 8 maja 1945 r.

</doc>
<doc id="4714655" url="https://pl.wikipedia.org/wiki?curid=4714655" title="Paneodonatoptera">
Paneodonatoptera

Paneodonatoptera – takson owadów z podgromady uskrzydlonych i nadrzędu Odonatoptera.
Takson ten wprowadzili w 2019 roku André Nel, Patrick Roques, Jakub Prokop i Romain Garrouste. Obejmuje wszystkich przedstawicieli nadrzędu Odonatoptera, z wyjątkiem ich czterech najbardziej bazalnych rzędów: Eugeroptera, Kukaloptera, Argentinoptera i Geroptera. Do Paneodonatoptera należą więc wymarłe Enigmapteridae oraz, obejmujący m.in. ważki, klad Neodonatoptera.
Skrzydła tych owadów są smukłe i wydłużone, tak jak u Geroptera cechują się użyłkowaniem o przedniej żyłce radialnej oddalonej od przedniego ich brzegu o jedną komórkę tak, że zostaje miejsce na rozwój pterostygmy. Nie występuje żyłka poprzeczna łącząca żyłki radialne przednią i tylną. Z wyjątkiem Enigmapteridae żyłka radialna jest na odcinku nasadowym przyległa do przedniej żyłki medialnej. Jako autapomorfię Paneodonatoptera wskazuje się złączenie się przynajmniej na krótkim odcinku tylnej żyłki medialnej z żyłką kubitalną.
Zapis kopalny taksonu znany jest od karbonu.

</doc>
<doc id="4714658" url="https://pl.wikipedia.org/wiki?curid=4714658" title="Bioče (gmina Bijelo Polje)">
Bioče (gmina Bijelo Polje)



</doc>
<doc id="4714659" url="https://pl.wikipedia.org/wiki?curid=4714659" title="10 Pułk Strzelców Konnych (PSZ)">
10 Pułk Strzelców Konnych (PSZ)

10 Pułk Strzelców Konnych (10 psk) – rozpoznawczy pułk pancerny Polskich Sił Zbrojnych.
Formowanie, zmiany organizacyjne i walki.
Francja 1940.
Z obozów internowania na terenie Węgier i Rumunii poprzez Split, Pireus, Modane, Niceę i Marsylię przedostawali się polscy żołnierze do Francji. Wstępne formowanie oddziałów polskich następowało najpierw w Bretanii, w Coëtquidan, gdzie formowała się 1 Dywizja Grenadierów, a po jej wymarszu, 3 Dywizja Strzelców Pieszych. 1 Dywizjon kawalerii formował się w oddalonym o 12 km Paimpont. W lutym 1940 roku, 1 Dywizjon kawalerii składał się z 6 szwadronów, a trzon formującej się Dywizji stanowili byli, internowani na Węgrzech żołnierze 10 BK oraz emigranci polscy we Francji. W tym czasie zapadła decyzja o formowaniu 1 Lekkiej Dywizji Zmotoryzowanej. Do dalszego formowania, organizowania i ćwiczenia wyznaczono Dywizji rejon Orange-Avignon. Skład Dywizji miał być oparty o wzorce francuskie i zakładał sformowanie 4 baonów pancernych, 2 baonów kawalerii zmotoryzowanej, baonu saperów, artylerii i oddziałów pomocniczych. Baony kawalerii miały nosić nazwy i numeracje 10 psk i 24 p.uł. Dla 10 psk jako miejsce zakwaterowania wyznaczono Mornas, dla 24 p. uł. Montdragon, dla pancerniaków St. Cecil, zaś dla dowództwa Bollène. Baony kawaleryjskie składały się z trzech szwadronów każdy – w niepełnych stanach osobowych. Dowództwo baonu, zalążka 10 psk, objął mjr Emil Słatyński, 1. szwadron por. Jerzy Wasilewski, 3. szwadron rtm. Otton Ejsymont, a szwadron ckm – rtm. Jan Maciejowski. Oddziały stacjonowały w znacznie lepszych warunkach zakwaterowania niż w Bretanii, jednakże nadal nie posiadały żadnego sprzętu motorowego ani broni, co stwarzało konieczność ćwiczeń pozorowanych.
Agresja niemiecka na Francję
W maju 1940 rozpoczęła się niemiecka ofensywa. Zgrupowanie przyszłej Lekkiej Dywizji Zmotoryzowanej nadal znajdowało się na południu Francji, gdy niespodziewanie dotarły do niej rozkazy. Zlikwidowano szkoły podoficerskie, żołnierzy wcielono do pułków, stany osobowe uzupełniono baonem piechoty z Coëtquidan oraz grupą kierowców. Zgrupowanie otrzymało rozkaz przegrupowania w okolice Paryża. Nadeszły transporty niezbędnego wyposażenia: broni, mundurów, ekwipunku i sprzętu zmotoryzowanego.
Według organizacji francuskiej, pułk miał składać się z: dowództwa, szwadronu motocyklistów, dwóch szwadronów liniowych, wyposażonych w armatki ppanc., moździerze i ckm-y. Z uzupełnienia osobowego sformowano 2. szwadron pod rtm. Tadeuszem Wysockim. Z pierwotnie formowanej Lekkiej Dywizji Zmotoryzowanej utworzono ostatecznie Brygadę Pancerno-Motorową, składającą się z: dowództwa, szwadronu łączności, plutonu regulacji ruchu, dwóch baonów czołgów, dwóch baonów dragonów, dyonu ppanc., baterii plot. i plutonu sanitarnego. Nowo utworzona Brygada miał być natychmiast skierowana na front. Wobec braku wyszkolenia i wyćwiczenia, bez odbycia ćwiczebnych strzelań i formowania szyków, użycie Brygady było niemożliwe. Wobec takiej sytuacji dowództwo po uzgodnieniu z gen. Sikorskim postanowiło utworzyć Oddział Wydzielony do wykonywania powierzonych zadań. Pozostała, większa część Brygady pod dowództwem płk. Dworaka miała odbyć konieczne ćwiczenia i dołączyć do O.W.
Oddział Wydzielony liczył ok. 40 oficerów i 600 szeregowców. W jego skład weszły: 1. szwadron 10 psk pod rtm. Ottonem Ejsymontem, wzmocniony plutonem ckm i plutonem motocyklistów por. Malanowskiego, dyon kawalerii motorowej pod mjr. Zgorzelskim oraz baon czołgów pod ppłk. Majewskim. Dowództwo Brygady stanowili: gen. bryg. Stanisław Maczek, ppłk dypl. Franciszek Skibiński oraz kilku oficerów. Ponadto dowództwo dysponowało plutonem regulacji ruchu, dyonem ppanc., baterią plot. oraz kompanią saperów.
Po skoordynowaniu planów działań z dowództwem francuskim, podjęto decyzję o przegrupowaniu w rejon Avise-Vertus, na wschód od Paryża, gdzie po jego osiągnięciu nastąpiło oczekiwanie na dalsze rozkazy. W nocy z 12 na 13 czerwca 1940 O.W. otrzymał rozkaz przejścia w okolice Montmort-Lucy i osiągnięcia gotowości zabezpieczenia skrzydła oddziałów francuskich broniących Marny.
Walki w środkowej Francji
13 czerwca dyon mjr. Zgorzelskiego otrzymał rozkaz obsadzenie Champaubert. Szwadron 10 psk pod rtm Ejsymontem obsadził samą miejscowość, a pluton por. Malanowskiego wsparty kilkoma czołgami wyszedł w kierunku zachodnim na rozpoznanie. W lesie, w okolicy Champaubert wywiązała się kilkugodzinna walka pomiędzy patrolami motocyklowymi, wspartymi czołgami a nieprzyjacielem również uzbrojonym w broń pancerną. Dwukrotnie dochodziło do silnej wymiany ognia pomiędzy czołgami. W Champaubert pozostał pluton motocyklowy por. Jureckiego wraz z kilkoma czołgami, a szwadron 10 psk przemaszerował w okolice St. Prix-Soizy w celu obsadzenia i utrzymania ważnego skrzyżowania dróg. Po jego osiągnięciu utrzymano je do wieczora, po czym otrzymano rozkaz przejścia w rejon Broussy-le-Grand.
O świcie następnego dnia nadszedł rozkaz przeprawy na południe Sekwany. W czasie przemarszu szwadron był celem silnego bombardowania, wskutek którego zniszczone zostały dwa pojazdy i poległ jeden ze strzelców. Pluton por. Malanowskiego pozostał w rejonie Sevanne-Champonoire w celu nawiązania łączności ze szwadronem 24 p.uł. Pluton został niemalże odcięty przez wysunięte daleko na południe oddziały pancerno-motorowe wroga. Tylko odwaga i spryt jednego ze strzelców pomogły wyprowadzić pluton z niezwykle trudnej sytuacji. Szwadron wycofujący się w ciężkich warunkach osiągnął Chapelle-le-Vallon. W nocy z 14 na 15 czerwca szwadron osłaniał sztab Brygady. O świcie nadszedł rozkaz ubezpieczania, jako straż tylna, przemarszu O.W. w rejon Dosches nad Sekwanę.
Noc z 15 na 16 czerwca spędzono na wozach w miasteczku Lucigny. 16 czerwca przemaszerowano w okolice Madurce, gdzie okazało się, że zachodnie skrzydło wroga znajduje się dużo dalej na południe i zagraża bezpośrednio w miejscu postoju Brygady.
Wobec takiego zagrożenia nadszedł rozkaz z dowództwa 42. francuskiej DP przechwycenia i utrzymania przeprawy na Kanale Burgundzkim w Montbard. Wobec drastycznego braku benzyny dowódca Brygady nakazał zniszczyć pojazdy gospodarcze oraz trzy czołgi i przelać benzynę do pozostałych – siedemnastu czołgów. W kierunku Montbard wysłany został pluton por. Malanowskiego w celu dokonania rozpoznania. Po południu w kierunku Montbard wyruszyła kolumna w sile całości O.W. O zmierzchu straż przednia natrafiła na skraju miasta na barykadę i silny ogień z placówki wroga. W wyniku walki wręcz i wsparcia czołgów zdołano uchwycić północny skraj miasta. Nieprzyjaciel jednak zdołał przeprawić się na południowy brzeg kanału i wysadził most. Szwadron 10 psk wyszedł przed pozycje 24 p.uł., który w wyniku boju stracił 1. pluton liniowy i pluton ckm-ów. Silny ogień ckm-ów 10 psk, wsparty natarciem czołgów wyparł nieprzyjaciela z zajmowanych pozycji.
Nocny bój z dwoma batalionami 66 pułku, 13 Dywizji Zmotoryzowanej wroga przyniósł niestety znaczne straty. W chwili rozpoczęcia natarcia ciężko ranny został dowódca 1. szwadronu 10 psk rtm. Otton Ejsymont. Straty własne wynosiły ponadto ośmiu zabitych i czternastu ciężej i lżej rannych, pośród nich: kpt. Czerwiński, por. Czerniawski, por. Śląski, por. Irzykowski i por. Fudakowski. Uwolniono z niewoli około dwudziestu oficerów francuskich. Po stronie wroga naliczono około sześćdziesięciu zabitych. Wobec groźby zamknięcia pierścienia wokół miasta, gen. Maczek rozkazał opuścić miasto. O świcie wymaszerowano w kierunku na Flavigny, idąc na południe w kierunku Loary. Ze względu na coraz bardziej zaostrzający się brak paliwa zniszczono następną część sprzętu ciężkiego.
Nad ranem straż przednia natknęła się na wroga we Flavigny. W celu uniknięcia bezpośredniego kontaktu skręcono na wschód w kierunku Dijon, dokąd skierowano wozy z rannymi. Patrole motocyklowe wysłane we wszystkich kierunkach stwierdziły obecność wroga wszędzie dookoła. Wkrótce też powróciły wozy z rannymi z Dijon, zajętego już przez wroga, w związku z czym rannych pozostawiono we wsi Moloy. Wysłany na podjazd por. Malanowski poległ w czasie wykonywania zadania zwiadowczego.
W niezwykle trudnym położeniu, w jakim znalazła się Brygada, jej dowódca – gen. Maczek nakazał przejść w okolice lasów Bois-de-Malte, zniszczyć cały pozostały sprzęt i pieszo podjąć próbę przedarcia się przez pierścień wroga.
18 czerwca przed świtem O.W. ruszył pieszo, kierując się na południe, osiągając skrzyżowanie okolicznych dróg. Wszędzie wokół posuwały się kolumny pancerno-motorowe wroga, co zmusiło szwadron do przeczekania w lesie aż do zmroku. Zaczynał doskwierać brak żywności i wody. Wobec tak trudnego położenia, dowódca Brygady podjął niezwykle ciężką decyzję o rozwiązaniu O.W. Około 500-osobowy oddział podzielono na grupki, które na własną rękę miały przedostawać się przez pozycje wroga. Na miejsce spotkania wyznaczono Bollène.
Pozostała część Brygady pod płk. Dworakiem nie zdążyła wykonać zakładanych ćwiczeń i rozkazem władz polskich została skierowana na południe w kierunku Bordeaux i dalej do niewielkiego portu Le Verdon. Przed świtem 22 czerwca 1940 roku, dnia w którym zawarto rozejm, nastąpił załadunek na dwa brytyjskie transportowce: „Royal Scotsman” i „Clan Fergusson”. Celem ich rejsu był Liverpool. Po ewakuacji z Francji, jako wyróżnienie za dotychczasową służbę, oraz na pamiątkę nazwy "Schwarze Brigade", jaką określali Niemcy w swych rozkazach 10 BK w czasie kampanii wrześniowej, Naczelny Wódz nadał Brygadzie odznakę honorową w postaci lewego czarnego naramiennika.
W składzie 1 Dywizji Pancernej w Wielkiej Brytanii.
Pierwszym miejscem stacjonowania pułku na terenie Szkocji było miasto Douglas. Znalazły się tam: 24 p. uł., 10 psk oraz organizujący się dopiero 14 p. uł. Jazłowieckich. Dowództwo 10 psk objął ppłk Jan Monwid-Olechnowicz, a jego zastępcą został mjr Emil Słatyński. W skład pułku weszły trzy szwadrony liniowe: pierwszym dowodził rtm. Jerzy Wasilewski, drugim rtm. Michał Gutowski, a trzecim rtm. Roman Dowbor. Szwadron ckm objął rtm. Jan Maciejowski.
We wrześniu 1940 pułk przeszedł do Johnstone, na odcinek wybrzeża Szkocji, chroniony przez oddziały polskie oraz kolejno do: Forfar, Scone i Arbroath.
3 listopada 1940 roku w Szkocji 2 Brygadę Strzelców przemianowano na 10 Brygadę Kawalerii Pancernej. Jej pododdziały otrzymały oficjalnie swoje dawne nazwy.
W skład jej weszły: 14 p. uł., 24 p. uł., 10 psk oraz 10 p. drag. Po sformowaniu 1 Dywizji Pancernej, 10 BK Panc. weszła w jej skład. Drugą brygadę dywizji tworzyła 16 Brygada Czołgów.
W lutym 1942 w Arbroath dowództwo 10 psk objął ppłk dypl. Franciszek Skibiński, zastępcą został mjr Jan Maciejowski. Pułk wyposażono w nowy sprzęt pancerny: czołgi typu MK I i MK III Valentine. Rozpoczęły się intensywne szkolenia. Z Arbroath pułk przeszedł do Haddington, gdzie otrzymał dalsze wyposażenie w czołgi pościgowe typu Covenanter. W Haddington pułk otrzymał również sztandar ofiarowany przez społeczeństwo miasta.
Wiosną 1943 roku w pełni wyposażony i wyszkolony pułk przegrupowano do Anglii w rejon Newmarket. Jesienią 1943 roku Brygada powróciła do Szkocji, gdzie przeszła reorganizację według wzorców brytyjskich. 10 psk został przeorganizowany na pancerny pułk rozpoznawczy, zachowując jednocześnie swoją tradycyjną nazwę i numerację. Na miejsce postoju wyznaczono rejon Peebles i Galashilds. Dowództwo pułku objął dotychczasowy zastępca dowódcy mjr Jan Maciejowski. Z końcem listopada pułk przegrupowano w rejon Dalkirk nieopodal Edynburga, gdzie pułk przeszedł ponowną reorganizację i wyposażenie w nowe czołgi typu Cromwell.
Wiosną 1944 pułk po odbyciu szeregu ćwiczeń, w tym również z użyciem ostrej amunicji, osiągnął pełną gotowość bojową. W maju 1944 nastąpiło przegrupowanie w rejon Pickering. Dowódcą pułku nadal pozostawał mjr Jan Maciejowski, zastępcą był mjr Otton Ejsymont, 1. szwadronem dowodził rtm. Jerzy Wasilewski, 2. rtm. Michał Gutowski, 3. rtm. Herman Cieśliński.
Działania bojowe pułku 1944-1945.
6 czerwca 1944 rozpoczęła się inwazja na Normandię. 10 psk osiągnął wybrzeża Normandii 31 lipca 1944 roku w okolicy Cour-seulles sur Mer, około 15 kilometrów na północny zachód od Caen. Przerzucony został w sześciu rzutach.
O 12:45 wylądował dowódca pułku ze sztandarem jednostki. Podczas wyładunku odnotowano drobne uszkodzenia pojazdów oraz utratę jednego Cromwella z 3 szwadronu. 2 sierpnia mjr Jan Maciejowski zameldował dowódcy dywizji przybycie i zebranie całego pułku w wyznaczonym rejonie.
Bitwa w Normandii
8 sierpnia tyły pułku zostały zbombardowane przez lotnictwo amerykańskie. Pododdziały pułku w styczności z wrogiem prowadziły działania rozpoznawcze i osłonowe od wschodu 2 szwadronem i II dywizjonem samobieżnym 1 pappanc. podczas natarcia dwóch pułków 10 Brygady Kawalerii Pancernej w rejonie Saint-Aignan-de Cramesnil, Robertmesnil. Nazajutrz 10 pułk wraz z I dywizjonem 1 Pułku Artylerii Przeciwpancernej rozpoznawał w kierunku Cauvicourt i St.Sylvain likwidując niemiecką okopaną piechotę w sile kompanii, opanował Soignolles. 10 sierpnia rozpoznawał rejon Rouvres w kierunku rzeki Dives ponosząc straty 9 poległych i 2 czołgi, wspólnie z 9 batalionem strzelców w godzinach nocnych atakował wzgórze 84. 11 sierpnia odparł niemiecki kontratak pancerny wspólnie z I/1 pappanc. i 9 bs na zdobyte wzg. 84, następnie jednym szwadronem wspierał trzykrotnie atakujący wzg. 111 9 batalion strzelców. 12 sierpnia z przydzielonym II/1 pappanc. i II/1 pam rozpoznawał le Bu-sur Rouvres na rzece Laison poszukiwał przepraw, od początku wejścia do walki cały czas znajdował pod intensywnym ogniem artylerii nieprzyjaciela. W trakcie stoczonych walk tego dnia poległo 3 strzelców, 15 zostało rannych utracono 4 czołgi Cromwell. 14 sierpnia w wyniku pomyłki lotnictwa brytyjskiego został zbombardowany 1 szwadron pułku. Na skutek tej pomyłki utracono 8 żołnierzy zabitych 8 rannych i 2 zniszczone czołgi, tego dnia nie wziął udziału w walkach.
Bitwa pod Falaise
15 sierpnia strzelcy konni współdziałając z II dywizjonem samobieżnym 1 pappanc. rozpoznali rejon Jort, przeprawy na rzece Dives, odparli pancerne kontrataki niemieckie. Następnie 1 szwadron, sforsował po rozpoznanym brodzie i uchwycił przyczółek, wsparty 2 szwadronem dragonów z 10 pułku utrzymał rejon do czasu nadejścia pułków 10 BKPanc. otwierając całej dywizji drogę na Trun. Sukcesem strzelców konnych było też zniszczenie 10 dział polowych i przeciwpancernych, 3 czołgi Pz Kpfw V Panther, zdobycie 1 czołgu Pz Kpfw VI Tiger i 103 jeńców. Straty pułku strzelców to 5 poległych i 14 rannych i 2 zniszczone czołgi Cromwell. Nazajutrz pułk odpoczywał, konserwował i uzupełniał sprzęt. Od 17 sierpnia 10 psk wraz z II dywizjonem samobieżnym 1 pappanc. prowadził rozpoznanie poszczególnymi szwadronami na Trun zdobywając w ciężkich walkach przedmioty terenowe, jeńców i niszcząc sprzęt przesunął front o 10 km. Zdobyto tego dnia miejscowości Les-Moutieres-en-Auge, dominujące nad okolicą wzgórze 259 i wzg. 107. Pułk osiągnął cele natarcia niszcząc armaty i inny sprzęt wroga, biorąc 80 jeńców z 21 DPanc. Poniósł przy tym straty 7 poległych i 10 rannych tracąc zniszczone 4 czołgi Cromwell i 2 czołgi Stuart. 18 sierpnia prowadził dalsze działania zaczepne osiągając 3 szwadronem wzg. 124 skąd ogniem niszczył wycofujące się kolumny wroga, został zaatakowany przez szturmowe lotnictwo alianckie. 19 sierpnia w godzinach porannych 3 szwadron II/1PAPpanc. stoczyły walkę w rejonie wsi Bourdon wypierając siły wroga, a następnie całością sił strzelcy konni ruszyli w kierunku wzg. 259 i miejscowości Chambois, w walkach ulicznych o miasto strzelcy wspierali dragonów ogniem armat. Pułk wraz z II i III/1 papanc. ugrupował się w czworobok na wzgórzach 113 i 124, odpierał w nocy wypady i dwa natarcia nieprzyjaciela. Nad ranem 20 sierpnia strzelcy konni wzięli do niewoli dowódcę niemieckiego LXXXIV KA gen. Otto Elfeldta i jednego z dowódców pułku grenadierów. Chwilę później poległ dowódca pułku mjr Maciejewski. Wieczorem w rejon obrony pułku dotarł jeden z batalionów amerykańskiej 90 DP, zamykając "kocioł Falaise". Na noc pułk przeszedł w rejon osłaniany przez piechotę amerykańską, gdzie przekazał rannych, jeńców i uzupełnił wyczerpaną amunicję i paliwo. 21 sierpnia na pozycjach pułku odebrano zrzut zaopatrzenia z samolotów transportowych, 1 szwadron rozpoznał w kierunku Mont Ormel został ostrzelany przez własne czołgi Sherman 1 i 2 pułków. Pozostałe siły pułku z dwoma dyonami 1 pappanc. broniły swoich pozycji. 22 sierpnia pułk ugrupował się obronnie w rejonie wzg. 160, dotarło zaopatrzenie i odbyła się kolejna zmiana dowódcy pułku. Straty pułku od 8 do 26 sierpnia to 40 poległych i 62 rannych żołnierzy. Od 23 do 30 sierpnia pułk wypoczywał, odtwarzał gotowość bojową, uzupełniał czołgi i załogi w tym czasie do 10 pułku dotarły pierwsze dwa czołgi A30 Challenger.
Pościg, walki w Belgii
31 sierpnia strzelcy konni na czele 1 D Panc. podjęli dalszy pościg za uchodzącym nieprzyjacielem w kierunku Sekwany. Do pułku dołączył 3 szwadron 10 Pułku Dragonów i II/1 pułku artylerii przeciwpancernej. W rocznicę wybuchu wojny pułk rozpoznał i zdobył przeprawy w miejscowości Foucarmont i Blangy, dalej działał w kierunku Abbeville zdobywając wzg. 114. Dzienne marsze pościgowe w styczności z nieprzyjacielem to odległości od 60 do 90 km. Pułk po osiągnięciu Abbeville i potyczkach na przedpolu przeprawił się po moście pontonowym w pasie sąsiedniej kanadyjskiej 4 Dywizji Pancernej. Dalej rozrzucony wachlarzem szwadronów opanował w walkach i potyczkach przeprawy na kolejnych rzekach L'Authie, Canche i Ternoize, stoczył walkę o wieś La Boisle, schwytanych jeńców przekazywano francuskiemu ruchowi oporu. Docierając do przeprawy 5 września wspierał ogniem 8 batalion strzelców, przy zdobyciu przyczółku w Blaringhem. Granicę belgijską strzelcy konni przekroczyli w dniu 6 września w rejonie Ypres wiążąc na przedmieściach miasta broniącego się nieprzyjaciela. Po czym forsując w walkach kanały po zdobytych mostach, okrążył Ypres od południa i wschodu. Do tego czasu prowadząc pościg z szeregów ubyło 6 poległych i 24 rannych. Po osiągnięciu nakazanej rubieży dalszy pościg kontynuowano osiągając w ciężkich walkach 7 i 8 września Roulers i Thielt. W tej ostatniej miejscowości po przebyciu ok. 400 km, pułk przeszedł na odpoczynek dokonywano naprawy sprzętu i wozów bojowych. 12 września pułk przeszedł do zdobytej w międzyczasie przez 3 Brygadę Strzelców Gandawy na postój.
Od 16 września 1944 roku strzelcy konni wspierali 3 BS i rozpoznawali przeprawy na kanale Hulst, wspierali 9 batalion strzelców podczas walk w kierunku Axel. 18 września ogniem czołgów wspierano batalion strzelców podhalańskich podczas zdobywania przyczółka na kanale Hulst-Axel. Po zbudowanych przez saperów przeprawach szwadrony zdobywają z "podhalańczykami" Kijkuit i okrążają Axel. 20 września szwadrony 10 pułku strzelców konnych zdobywają porty na Skaldzie, gdzie zastają i niszczą cztery barki na rzece z uciekającymi niemieckimi żołnierzami. 21 września pułk przechodzi na zasłużony odpoczynek. W jego trakcie naprawiano i przywracano do użytku pojazdy bojowe, brak było uzupełnień. W tym czasie pułk posiadał 43 oficerów i 550 szeregowych, 41 czołgów Cromwell i 4 Stuart. Zreorganizowano szwadron dowodzenia wydzielając z niego szwadron specjalny z elementami bojowymi (pojazdami pancernymi), a jako nowy utworzono pluton szturmowy strzelców na transporterach opancerzonych. Na terenie pogranicza Belgii i Holandii 10 PSK wraz z II/1 pappanc. został przydzielony do 3 BS płk dypl. F. Skibińskiego. 29 września po wykonaniu marszu do linii frontu przystąpił do wsparcia batalionu podhalańskiego prowadzącego natarcie. Atak czołgów pułku doprowadził do opanowania brzegu kanału w pobliżu Merxplas. Nazajutrz ponowione natarcie okrążyło Merxplas, przełamano obronę nieprzyjaciela w Lipseinde i nad kanałem, zdobyto 6 dział 155 mm i wielu jeńców. 1 października w godzinach popołudniowych opanowano Zondereigen w ciężkich walkach wieczorem osiągnięto granicę holenderską. Na skutek silnej obrony ppanc i min oraz przeszkód terenowych w postaci bagien i zalewów natarcie pułku w dniu 2 października nie przyniosło powodzenia. Ponowne natarcie przy wsparciu lotnictwa taktycznego i piechoty mające na celu wyjście na tyły obrony w Baarle Nassau w dniu 3 października, doprowadziły do częściowego wycofania się wroga. Wieczorem wraz z piechotą 3 BS pułk zdobył kompleks leśny Goordonk. W nocy zabezpieczał tyły wycofującego się pod naporem wroga 8 batalionu strzelców. 5 tego miesiąca pułk wspierał 9 batalion strzelców w natarciu na Baarle-Bosschoven i Alphen-Bosschoven. Przełamanie frontu pozwoliło polskiej dywizji na dalsze natarcie, a 10 psk przeszedł do odwodu dywizji. Jeszcze w dniu 6 października wspierał sąsiednie brytyjską 49 DP i jedną z dywizji kanadyjskich pojedynczymi szwadronami czołgów. Przebywający w odwodzie pułk narażony był na ostrzał artylerii niemieckiej i bytowanie w trudnych warunkach pogodowych. Od 26 października strzelcy konni wraz z I/1 pappanc. zajęli stanowiska na linii frontu, od rana 27-go śmiałym uderzeniem 2 szwadronu strzelcy konni zajęli miejscowość Brakel. Po stoczeniu kilku walk z piechotą niemiecką szwadrony pułku zajęły Vossenberg i Gilze biorąc grupy jeńców, niszcząc armaty i czołg Sherman w niemieckiej służbie. Pułk czołowymi szwadronami osiągnął kanał Wilhelminy i ze względu na zabagniony teren pozostał na osiągniętej rubieży. 28 października częścią pułku "dziesiątacy" rozpoznawali przeprawy na rzece i kanale Mark, prowadząc szereg walk z piechotą i artylerią wroga, biorąc przy tym licznych jeńców. 29 października pułk całością sił ubezpieczał natarcie 10 BKPanc. na Bredę, w trakcie tych działań zajął miejscowość Dorst i prowadził ogień do wykrytej piechoty niemieckiej. Nazajutrz pułk podszedł do kanału Mark uchwycił plutonem strzelców (szturmowym) mały przyczółek, lecz z uwagi na ostrzał wycofał obsadę przyczółka, oczekując większych sił własnej piechoty. 31 października ponownie wspierał ogniem część 8 batalionu strzelców za rzeką. Doskonale wstrzelana artyleria niemiecka uniemożliwiła zbudowanie mostu i wznowienie natarcia. Przyczółek zwinięto, a pułk przeszedł na postój ubezpieczony na okres kilku dni w rejonie Beek. Przyjęto uzupełnienie sprzętu bojowego. 4 listopada 10 psk wznowił działania zaczepne w kierunku Made, po dojściu w jego pobliże w wyniku ognia ppanc i artylerii, działania pułku pomimo użycia spieszonych załóg czołgów i plutonu strzelców zostały zatrzymane. Ze względu na warunki pogodowe, deszcze oraz podmokły i zabagniony teren działania pułku ograniczały się głównie do szos i terenów zurbanizowanych. Od 6 listopada strzelcy konni zostali podporządkowani 3 BS z zadaniem rozpoznania przyczółka Moerdijk. Z uwagi na zalanie terenu pułk poruszał się szwadronami po szosach, zmuszony był ogniem armatnim kruszyć przeszkody żelbetowe i schrony bojowe obsadzone przez nieprzyjacielską piechotę. Podobne działania prowadzone były 7 i 8 listopada uczestniczyły po kolei wszystkie czołgi pułku oraz działa samobieżne I/1 pappanc. Strzelające amunicją przeciwpancerną czołgi i działa samobieżne sukcesywnie niszczyły betonowe przeszkody i umocnienia, a po wystrzelaniu jej odjeżdżały na tyły, celem jej uzupełnienia. Po zakończeniu rozbijania zapór żelbetowych Moerdijk zdobył bratni 24 pułk Ułanów z 8 batalionem strzelców. Od listopada 1944 roku, aż do kwietnia 1945 r. nastąpiła przerwa operacyjna. 10 Pułk Strzelców Konnych w tym okresie stacjonował we wsiach Udenhout i Teteringen, naprawiał uszkodzony sprzęt, przyjmował uzupełnienia stanu osobowego i sprzętu bojowego, odbudował jednostkę do stanu etatowego, prowadził szkolenia specjalistów. Pluton rozpoznawczy przemianowano na pluton szturmowy zdejmując wieże z czołgów Stuart i uzbrajając w broń małokalibrową stan osobowy. Jednocześnie pułk pełnił rotacyjnie z innymi pułkami i batalionami dozór rzeki Mozy, okresowo pojedynczymi szwadronami działał w brytyjskiej operacji "Trojan" pozorując próbę forsowania Mozy i rozpoznając obronę niemiecką i czas reakcji, 7 stycznia 1945 roku wspierał kompanię 9 batalionu strzelców podczas nieudanej próby likwidacji niemieckiej obsady na Kapelsche Veer .
Walki we wschodniej Holandii i w Niemczech
Na nowe pozycje wyjściowe do natarcia pułk spod Bredy wykonał 250 kilometrowy marsz w dniach 8 i 9 kwietnia 1945 roku. 2 szwadron został przydzielony do batalionu strzelców podhalańskich ppłk. Complaka, natomiast większość pułku działała w zgrupowaniu 10 pułku dragonów ppłk .Zgorzelskiego. Zgrupowanie ppłk. Complaka torowało drogę 3 BS, natomiast Zgrupowanie ppłk. Zgorzelskiego 10 BKPanc. Po osiągnięciu rejonu Coevorden po południu 9 kwietnia pułk wszedł styczność bojową z nieprzyjacielem. 10 kwietnia 10 psk działając w kierunku Westerbork odnalazł zrzuconych wcześniej 64 spadochroniarzy francuskich mających opanować most na kanale Oranje, którego to zadania spadochroniarze nie wypełnili. W rejonie Westerbork strzelcy uwolnili więźniów holenderskich z obozu koncentracyjnego w tej miejscowości. Po osiągnięciu m. Dalen 3 szwadron ze szwadronem dragonów zdobył przyczółek na kanale Oranje niszcząc kilka schronów i biorąc jeńców. Pozostał do dnia następnego osłaniając budowę mostu przez saperów. 1 szwadron stoczył walkę przed m. Odoorn. 11 kwietnia 3 szwadron zdobył Ter-Apel. Od 12 kwietnia po dołączeniu 2 szwadronu do pułku, zdobył jego siłami m. Wildervang. Zdobył spieszonymi załogami 2 szwadronu zwodzony most, a po jego opuszczeniu dotarł do Veendam, 3 szwadron z dragonami zajął Walchum. Następne dni pułk ubezpieczał ważne obiekty w II rzucie dywizji, np. plutonem szturmowym most w Haren, a plutonem czołgów z 3 szwadronu wyzwolony obóz kobiecy w Niederlangen. 18 kwietnia 1 szwadron z częścią plutonu szturmowego oczyścili teren na zachodnim brzegu rzeki Ems i zajęli miejscowość Heede z której na widok czołgów wycofał się pododdział SS. Nazajutrz 1 szwadron wspierał ogniem na wprost forsowanie Küsten Kanal przez 10 BKPanc. 20 kwietnia 1 szwadron ponownie przeszukał ten teren biorąc do niewoli kilkunastu jeńców. Tego samego dnia nastąpiła zmiana na stanowisku zastępcy dowódcy pułku i 3 szwadronu. Tego samego dnia 10 psk wszedł w skład OW ppłk Nowaczyńskiego dowódcy 8 batalionu strzelców, prowadził natarcie na dwóch osiach, na jednej z nich zgrupowaniem dowodził rtm. Rozwadowski, który uwolnił obóz koncentracyjny w Neu Herbrum. Uwolniono ok. 40 więźniów, odnaleziono ponadto setki zmarłych, część zapewne zmarła w wyniku bombardowania przez lotnictwo alianckie. 1 szwadron wraz ze zgrupowaniem mjr Gryzieckiego dotarł nad Borgerwald Kanal. 21 kwietnia 1945 roku przy wsparciu ogniowym 1 szwadronu, kompania strzelców zdobywa Papenburg. 22 kwietnia po przekroczeniu Borgerwald Kanal pułk działa oddzielnie szwadronami uwolnił grupę więźniów na niedostępnych torfowiskach i następnie kilkusetosobowy obóz koncentracyjny. Szwadrony strzelców toczyły walki z oddziałami piechoty nieprzyjacielskiej biorąc ok. 100 jeńców i rozminowując drogi na trasie przemarszów. 23 kwietnia 3 szwadron opanował Langholt biorąc do niewoli 67 jeńców. W następnym dniu 1 szwadron prowadził ostrzał artyleryjski na broniący się niemiecki batalion spadochroniarzy usytuowany w niedostępnym dla czołgów terenie, atakująca jego pozycje piechota 8 batalionu została powstrzymana. 2 szwadron z kompanią strzelców zajął w walce Idafehn. Dalszy ruch 1 i 2 szwadronu okazał się niemożliwy z uwagi na ugrzęźnięcie w bagnach i torfowiskach połowy czołgów. Pułk oczekiwał na naprawę i budowę mostów oraz dróg domarszu. Na postoju w Rhaudermoor 29 kwietnia w pułku obchodzono święto pułkowe. 1 maja 1945 r. działając dwoma szwadronami w przód 10 psk rozpoznawał na kierunku miejscowości Remels i Moorburg. Po przekroczeniu rzeki Leda z uwagi na niewywalczenie przez 2 Pułk Pancerny podstaw wyjściowych do natarcia przez miejscowość Hessel, pułk bocznymi drogami wyminął miejscowość i rozpoczął natarcie. Zdobył przez zaskoczenie miejscowość Grossoldendorf, zlikwidował niemiecki przyczółek na rzece Ehe, zdobył most na tej rzece i zdobył w walce Remels. Nazajutrz po dołączeniu do czołowych szwadronów reszty pułku i zaopatrzenia, został on ostrzelany przez artylerię wroga ponosząc straty. W dniu 2 maja czołowy 1 szwadron w rejonie Grossander napotkał teren zaminowany, zabarykadowany i silnie broniony. Po rozbiciu obrony poniósł znaczne straty od ognia artylerii ciężkiej i kontrataków niemieckich. Po południu został zluzowany przez pułki 10 BKPanc. 3 maja odpoczywał w rejonie Remels. 4 maja 10 psk podjął natarcie jedną drogą, czołowym 3 szwadronem nawiązał styczność bojową z obsadą miejscowości Asterfeld. Z którą podjął walkę, wspólnie z kompanią 9 batalionu strzelców przygotował się do szturmu nocnego miejscowości. Z uwagi na otrzymanie wiadomości o kapitulacji wojsk niemieckich z dniem 5 maja 1945 r. o godz. 8.00 natarcia na miejscowość zaniechano.
Strzelcy konni po wojnie.
Wykonując zadania związane z wypełnieniem warunków kapitulacji pułk kwaterował od 8 maja w Schortens. Podczas okupacji pułk nadzorował obszar od rzeki Ems do granicy holenderskiej i od Meppen do Harren, a od marca 1946, aż do Aurich. W trakcie walk w Europie 1944-1945 poległo 90 żołnierzy pułku, 233 zostało rannych. Utracono jako zniszczonych 51 czołgów Cromwell, 1 czołg Challenger i 8 czołgów Stuart. Wzięto do niewoli 3328 jeńców zniszczono 19 czołgów, 21 dział samobieżnych, 135 dział różnego typu, 4 moździerze wielolufowe, 3 samochody pancerne i wiele pojazdów, barek, magazynów itd. . Otrzymano odznaczeń polskich: 1 Krzyż VM IV kl, 32 Krzyży VM V kl, 338 KW, 97 KZ z M, zagranicznych: 3 MC, 3 DCM, 3 MM, 4 Croix de Guerre, 1 The Legion of Merit i inne. Od chwili zakończenia wojny postępowała demobilizacja w jej wyniku 154 żołnierzy pozostało we Francji, Belgii i Holandii, 233 powróciło do kraju, a 308 wstąpiło do PKPR i wybrało emigrację. 23 marca 1947 10 psk został przetransportowany do Wielkiej Brytanii i został rozformowany.
Uzbrojenie pułku.
W 10 psk 1 DPanc., z lewej i prawej strony wieży, malowano białe figury geometryczne:
Strzelcy konni.
Zastępca dowódcy pułku
Adiutant pułku
Dowódca szwadronu dowodzenia
1 szwadron
2 szwadron
3 szwadron
Obsada oficerska z czerwca 1944.
Obsada oficerska pułku z czerwca 1944:
Ogółem 686 żołnierzy, w tym 44 oficerów.
Kawalerowie Virtuti Militari.
Strzelcy konni odznaczeni Orderem Virtuti Militari „za front zachodni, do bitwy o Baarle-Nassau, dnia 6 października 1944”:

</doc>
<doc id="4714664" url="https://pl.wikipedia.org/wiki?curid=4714664" title="Ferdynand Suchy">
Ferdynand Suchy

Ferdynand Suchy (ur. 18 lutego 1916 w Boguminie, zm. 8 kwietnia 1990 w Ustroniu) – polski lutnik i organmistrz, konserwator instrumentów zabytkowych, chórmistrz, hodowca ptactwa egzotycznego.
Życiorys.
Dzieciństwo.
Będąc uczniem szkoły podstawowej, grał na skrzypcach, interesował się budową instrumentów muzycznych, wykazywał dużą zręczność w majsterkowaniu. Nie bacząc na sprzeciw ojca, w 1929 roku zgłosił się do bogumińskiego lutnisty Rudolfa Szmida, któremu zawdzięczał nabycie umiejętności naprawy instrumentów strunowych i dętych.
Praca i II wojna światowa.
Tak przygotowany, w 1934 r. znalazł zatrudnienie u organmistrza Józefa Jarosa w Hranicach na Morawach. Tu udoskonalił swoją wiedzę na temat konserwacji, napraw i strojenia organ i instrumentów klawiszowych. Mimo różnych intratnych propozycji, postanowił wrócić do rodzinnego Bogumina (1938), gdzie zaangażował się w ruchu śpiewaczym. W czasie wojny znalazł zatrudnienie u lutnika Vaclava Kunca w Ostrawie. Po zakończeniu działań wojennych założył w Boguminie swój własny warsztat lutniczy, a jednocześnie zaangażował się w reaktywowanie Klubu Sportowego „Ruch”. Był także jednym ze współzałożycieli Polskiego Związku Kulturalno – Oświatowego w Boguminie(1948). Skoro brakowało innych pomieszczeń, w jego domu odbywały się próby chóru i orkiestry, którymi dyrygował aż do 1961 roku. Zajmował się również ogrodnictwem, wydatnie przyczynił się do odnowienia ogrodu wokół kościoła ewangelickiego i urządzenia w jego otoczeniu parku. W krótkim czasie stał się również znanym hodowcą i kolekcjonerem ptactwa egzotycznego, którego liczba przekraczała momentami 300 okazów.
Przeprowadzka do Ustronia.
W 1961 roku przeniósł się do Ustronia, gdzie otworzył warsztat „Wyrobu i naprawy instrumentów muzycznych”.
Szybko stał się znanym i poszukiwanym fachowcem od napraw wszelkich instrumentów, a także jako wytwórca poszukiwanych przez zespoły folklorystyczne w kraju i za granicą instrumentów ludowych, takich jak gęśle, gajdy, rogi pasterskie i trąbity. Wiele organów kościelnych na całym Śląsku Cieszyńskim jemu zawdzięcza troskliwą opiekę i przywracanie im właściwych walorów. Nietrudno było mu też naprawiać instrumenty zabytkowe. Udzielał się też jako dyrygent chóru kościelnego w Ustroniu – Polanie. Dla tego chóru komponował również pieśni.

</doc>
<doc id="4714667" url="https://pl.wikipedia.org/wiki?curid=4714667" title="Bogdan Trojak">
Bogdan Trojak

Bogdan Trojak (ur. 23 marca 1975) – polsko-czeski poeta, publicysta i tłumacz języka polskiego.
Absolwent polskiego gimnazjum w Czeskim Cieszynie, podjął studia na Wydziale Prawa Uniwersytetu Masaryka w Brnie, ale ich nie skończył. Później studiował dziennikarstwo na ołomunieckim Uniwersytecie Palackiego.
Jako uczeń szkoły średniej był jednym z inicjatorów polsko-czeskiej grupy literackiej PaRaNoJa, a w 1995 r. założył wraz z Vojtěchem Kučerą ugrupowanie WELES ("Wendryńska Literacko-Estetyczna Spółka"), które rozpoczęło publikację magazynu poetyckiego o tej samej nazwie, ukazującego w 2021 nadal. Współpracował również z redakcją brneńskiego wydawnictwa Host, przez krótki czas był również redaktorem naczelnym magazynu kulturalnego "Neon" i magazynu internetowego "Lumír".

</doc>
<doc id="4714669" url="https://pl.wikipedia.org/wiki?curid=4714669" title="Šolje">
Šolje



</doc>
<doc id="4714670" url="https://pl.wikipedia.org/wiki?curid=4714670" title="Radosław Sobczak">
Radosław Sobczak

Radosław Sobczak (ur. 12 lutego 1981 w Piszu) – polski pianista i pedagog muzyczny.
Laureat wyróżnienia na XIV Międzynarodowym Konkursie Pianistycznym im. Fryderyka Chopina w Warszawie w 2000 roku. Lau­re­at II nagrody I Europejskiego Konkursu Pianistycznego „Halina Czerny-Stefańska in memo­riam" w Poznaniu w 2008 roku. Jest asystentem na Uniwersytecie Muzycznym Fryderyka Chopina w Warszawie, wcześniej uczył na Chopin-Keimyung University w Daegu w Korei Południowej. Nominowany do Fryderyka 2019 za album "Paderewski. Piano Works" i do Fryderyka 2020 za album "".

</doc>
<doc id="4714674" url="https://pl.wikipedia.org/wiki?curid=4714674" title="Pięciobój wojskowy na Światowych Wojskowych Igrzyskach Sportowych 2019">
Pięciobój wojskowy na Światowych Wojskowych Igrzyskach Sportowych 2019

Pięciobój wojskowy na 7. Światowych Wojskowych Igrzyskach Sportowych – zawody dla sportowców-żołnierzy zorganizowane przez Międzynarodową Radę Sportu Wojskowego, które odbyły się w chińskim Wuhanie w dniach 19 – 24 października 2019 roku podczas światowych igrzysk wojskowych. Zawody zostały przeprowadzone na obiektach East Lake Hi-Tech Development Zone Military Pentathlon Shooting Venue. Najwięcej medali zdobyli reprezentanci Chin 8 "(w tym 5 złote, 2 srebrne i 1 brązowy)".
Zawody były równocześnie traktowane jako 66 Wojskowe Mistrzostwa Świata w pięcioboju wojskowym.
Uczestnicy.
Do zawodów zgłoszonych zostało 130 zawodników i 48 zawodniczek reprezentujących 26 państwa
Klasyfikacja medalowa.
"Źródło:"

</doc>
<doc id="4714677" url="https://pl.wikipedia.org/wiki?curid=4714677" title="Stanisław Pużyński">
Stanisław Pużyński

Stanisław Pużyński (ur. 23 kwietnia 1936 w Augustowie, zm. 8 listopada 2015 w Warszawie) – polski psychiatra i neurolog. Profesor doktor habilitowany nauk medycznych.
Życiorys.
W 1953 rozpoczął studia na Wydziale Lekarskim Akademii Medycznej w Białymstoku, od 1958 był zastępcą asystenta w Zakładzie Anatomii Patologicznej, w 1960 otrzymał dyplom ukończenia studiów i rozpoczął pracę w Szpitalu dla Nerwowo i Psychicznie Chorych w Choroszczy. W 1961 ukończył staż podyplomowy i został asystentem w Klinice Psychiatrycznej, w 1963 uzyskał specjalizację I stopnia w dziedzinie psychiatrii oraz stopień doktora nauk medycznych, w 1964 został starszym asystentem. W 1965 uzyskał specjalizację II stopnia w zakresie psychiatrii i został adiunktem, W 1968 habilitował się, recenzentami pracy byli prof. Stanisław Cwynar i Tadeusz Bilikiewicz. W 1970 objął stanowisko wicedyrektora Instytutu Psychiatrii i Neurologii w Pruszkowie, w 1973 nadzorował przeniesienie tej instytucji do nowej siedziby przy ulicy Jana Sobieskiego w Warszawie. Od 1975 do 2002 zasiadał w Komisji Leków, późniejszej Komisji Rejestracji Środków Farmaceutycznych i Materiałów Medycznych przy Ministrze Zdrowia, zaś od 2005 w Komisji Środków Leczniczych Urzędu Rejestracji Leków. W 1987 uzyskał tytuł profesora zwyczajnego nauk medycznych. Całe życie zawodowe poświęcił psychiatrii, a szczególnie badaniom nad depresją i zaburzeniom zachowania. Był autorem i współautorem wielu podręczników i poradników oraz publikacji dotyczących psychiatrii. Stanisław Pużyński był założycielem i kierownikiem II Kliniki Psychiatrycznej Instytutu Psychiatrii i Neurologii w Warszawie (1971–2005), był również organizatorem pierwszego w Polsce Oddziału Chorób Afektywnych oraz wieloletnim konsultantem krajowym ds. psychiatrii (1991–2005), dyrektorem Instytutu Psychiatrii i Neurologii (1991–2001), a także przewodniczącym Komisji Etyki Polskiego Towarzystwa Psychiatrycznego. W 2006 przeszedł na emeryturę.
W 2001 został odznaczony Krzyżem Komandorskim Orderu Odrodzenia Polski.
Pochowany na starym cmentarzu na Służewie przy ul. Fosa.
Dorobek naukowy.
Był promotorem dwudziestu przewodów doktorskich, trzech habilitacji, a jeden z jego studentów został profesorem. Ukazało się ok. 420 publikacji jego autorstwa, 12 monografii i podręczników.

</doc>
<doc id="4714678" url="https://pl.wikipedia.org/wiki?curid=4714678" title="Harry Powers">
Harry Powers

Harry F. Powers (ur. jako Harm Drenth 17 listopada 1893, zm. 18 marca 1932) – amerykański seryjny morderca, urodzony w Holandii. Został stracony przez powieszenie w Moundsville w Wirginii Zachodniej, za zamordowanie 5 osób.
Powers wabił swoje ofiary za pośrednictwem ogłoszeń „samotnych serc” udając, że poszukuje miłości. W rzeczywistości mordował kobiety, by okraść je z pieniędzy. Powieść Davisa Grubba z 1953 roku, "Noc Myśliwego", oraz jej filmowa adaptacja z 1955 zostały oparte na tych zbrodniach. Powieść autorstwa Jayne Anne Phillips z 2013, "Quiet Dell", również jest inspirowana tematyką zbrodni popełnionych przez Powersa.
Życiorys.
Harm Drenth urodził się w 1893 roku w Beercie, w Holandii. Razem z rodziną wyemigrował do Stanów Zjednoczonych w 1910, najpierw zamieszkując Cedar Rapids w stanie Iowa, a następnie przeprowadzając się do Wirginii Zachodniej w 1926.
W 1927 poślubił Luellę Strother, właścicielkę farmy oraz sklepu spożywczego, po tym jak odpowiedział na jej ogłoszenie „samotnych serc.” Pomimo małżeństwa, Powers nie przestał zamieszczać swoich ogłoszeń; odpowiadało na nie wiele kobiet. Dokumentacja pocztowa wskazuje, że Powers otrzymywał w odpowiedzi od 10 do 20 listów dziennie. Powers zbudował garaż i piwnicę w swoim domu w Quiet Dell; garaż okazał się miejscem morderstw, za które został skazany.
Po jego aresztowaniu w 1931 roku, dochodzenie policyjne z wykorzystaniem odcisków linii papilarnych oraz fotografii wykazało, że Powers (pod nazwiskiem Harm Drenth) w latach 1921-1922 odbywał w więzieniu w hrabstwie Barron w stanie Wisconsin karę za kradzież z włamaniem. Był też podejrzany o udział w zniknięciu Dudleya C. Wade'a w 1928 roku, ale nie został skazany. Wade był sprzedawcą szczotek do dywanów, z którym mężczyzna pracował w przeszłości. Powers był również podejrzanym w niewyjaśnionej sprawie morderstwa kobiety o niezidentyfikowanej tożsamości w Morris, w stanie Illinois.
Morderstwa.
Pod pseudonimem „Cornelius O. Pierson”, Powers zaczął pisać listy do Asty Eicher, owdowiałej matki trójki dzieci mieszkającej w Park Ridge w stanie Illinois. Powers postanowił odwiedzić Eicher i jej dzieci – Gretę, Harryego i Annabel 23 czerwca 1931 roku, wkrótce później wyjechał z Eicher na kilka dni. Dziećmi zajmowała się Elizabeth Abernathy do czasu, gdy otrzymała list w którym „Pierson” oznajmił, że zabierze je do siebie i ich matki.
Po przybyciu do Park Ridge, mężczyzna wysłał jedno z dzieci do banku aby pobrało pieniądze z konta Eicher. Ponieważ podpis na czeku był podrobiony dziecko wróciło z pustymi rękoma. Po tym incydencie Powers bezzwłocznie wyjechał zabierając ze sobą dzieci. Poinformował zaniepokojonych ich nagłym zniknięciem sąsiadów, że wybierają się na wycieczkę do Europy.
Jakiś czas później Powers rozpoczął starania o względy Dorothy Pressler Lemke pochodzącej z Northborough w stanie Massachusetts, która również szukała miłości za pośrednictwem ogłoszeń dla samotnych serc. Zabrał ją do stanu Iowa, gdzie miał się z nią ożenić. Tam namówił ją do pobrania 4000 dolarów ze swojego konta bankowego. Lemke nie zauważyła, że Powers zamiast wysłać jej bagaże do Iowy, gdzie utrzymywał, że mieszka, odesłał je na adres „Corneliusa O. Piersona”, mieszkającego w Fairmont w Wirginii Zachodniej. Asta Eicher, jej dzieci i Dorothy Lemke zniknęły bez śladu.
W sierpniu 1931 roku, policja rozpoczęła śledztwo w sprawie zniknięcia Asty Eicher i jej dzieci. Śledztwo rozpoczęto od „Piersona”, którego nakryto w trakcie rabunku kosztowności z domu Eicher. Funkcjonariusze znaleźli listy miłosne, które zaprowadziły ich do miejscowości Quiet Dell, gdzie „Pierson” pod nazwiskiem Harry Powers mieszkał ze swoją żoną. Powersa aresztowano, a w jego domu w Quiet Dell dokonano rewizji.
Ślady zbrodni znajdowały się w czterech pomieszczeniach leżących pod garażem Piersona. Na miejscu znaleziono zakrwawione ubrania, włosy, spaloną książeczkę bankową i krwawe ślady dziecięcych stóp. Mieszkańcy miasta przybyli na miejsce aby przyjrzeć się odkryciom policji. Policja odkopała świeżo zasypany rów znaleziony na posesji Powersa i odnalazła w nim zwłoki Asty Eicher, jej dzieci i Dorothy Lemke. Materiał dowodowy oraz sekcja zwłok wykazały, że dziewczynki razem z matką zostały uduszone, a chłopiec zginął na skutek obrażeń głowy zadanych młotkiem. Nie udało się ustalić dokładnej daty śmierci ofiar..
Wokół szyi Lemke owinięty był pasek, którym została uduszona. W bagażniku samochodu Powersa znaleziono listy miłosne. Mężczyzna korespondował z wieloma kobietami by je okraść i zamordować tak jak swoje ostatnie ofiary.
Proces sądowy i kara śmierci.
20 września 1931 roku, grupa osób podjęła próbę uwolnienia Powersa z więzienia, w celu dokonania samosądu. Tłum został rozproszony przy pomocy gazu łzawiącego i wężów strażackich. Powers został wtedy przeniesiony do Zakładu Penitencjarnego Zachodniej Wirginii w Moundsville.
Proces sądowy Powersa trwał pięć dni. Odbywał się w lokalnym budynku opery ze względu na dużą liczbę obserwatorów. Liczni świadkowie przedstawili zeznania dotyczące dowodów znalezionych w domu Powersa. Potwierdzili oni, że oskarżony przebywał z ofiarami oraz odbierał ich bagaże itd. Powers zeznawał we własnym imieniu. 12 grudnia 1931 roku, został skazany na karę śmierci, którą wykonano przez powieszenie, dnia 18 marca 1932.

</doc>
<doc id="4714687" url="https://pl.wikipedia.org/wiki?curid=4714687" title="COVID-19">
COVID-19

COVID-19 (od ) – choroba zakaźna układu oddechowego wywołana zakażeniem wirusem SARS-CoV-2. Została po raz pierwszy rozpoznana i opisana w listopadzie 2019, w środkowych Chinach (miasto Wuhan, w prowincji Hubei) podczas serii zachorowań zapoczątkowujących pandemię tej choroby.
Standardową metodą diagnozowania zakażenia jest test łańcuchowej reakcji polimerazy w czasie rzeczywistym z odwrotną transkryptazą (RT-qPCR, "real-time" RT-PCR) wykonany z wymazu nosowo-gardłowego lub próbki plwociny, który dostarcza wyniki w czasie od kilku godzin do dwóch dni. Analiza przeciwciał z próbki surowicy krwi również może być wykorzystana jako metoda diagnostyczna, pozwalająca na otrzymanie wyniku w ciągu kilku dni. Choroba może także zostać zdiagnozowana na podstawie oceny kombinacji objawów, czynników ryzyka oraz wyniku badania tomografii komputerowej klatki piersiowej, wykazującego cechy zapalenia płuc.
Na podstawie danych aktualizowanych przez Uniwersytet Johnsa Hopkinsa z 12 sierpnia 2022 wyliczona śmiertelność (CFR – case fatality rate, czyli liczba zgonów na zarejestrowane przypadki zachorowania) jest na poziomie 1,09%. Obecnie (dane z 11 sierpnia 2022) śmiertelność w Polsce wynosi 1,91%. 30 stycznia 2020 roku WHO ogłosiło stan zagrożenia dla zdrowia publicznego o zasięgu międzynarodowym w wyniku rozprzestrzeniającej się epidemii COVID-19. 11 marca 2020 WHO uznało serię zachorowań na COVID-19 występującą od listopada 2019 za pandemię.
Przyczyna.
Choroba COVID-19 jest powodowana przez wirus SARS-CoV-2, który jest spokrewniony z wirusem SARS. Wcześniej był nazywany roboczo „2019-nCoV” (z ).
W listopadzie 2019 po raz pierwszy zdiagnozowano chorobę w chińskiej prowincji Hubei, której stolicą jest Wuhan. Chińscy naukowcy wskazali, że źródłem nowego koronawirusa są zwierzęta, a potencjalnym nosicielem pośrednim mogą być łuskowce.
W marcu 2020 roku naukowcy z Toronto, w tym mikrobiolog kliniczny z Uniwersytetu Toronto dr Robert Kozak, wyizolowali koronawirusa SARS-CoV-2, co stanowiło istotny etap w opracowaniu leku i szczepionek.
Objawy.
Większość pacjentów ma łagodne objawy i dobre rokowania. Do typowych początkowych objawów choroby zaliczają się gorączka, suchy kaszel, zmęczenie i płytki oddech. Do mniej częstych objawów należą m.in.: odkrztuszanie plwociny, ból głowy, dreszcze, krwioplucie, bóle w klatce piersiowej, biegunka, nudności i wymioty, ból gardła. Większość przypadków choroby ma łagodny przebieg, jednak część może prowadzić do zapalenia płuc lub niewydolności wielonarządowej. U niektórych pacjentów występują wyłącznie objawy żołądkowo-jelitowe, co może wynikać z zakażenia drogą pokarmową (np. przez zanieczyszczenie fekaliami).
Rozwijające się zakażenie wirusem może prowadzić do zapalenia płuc, zespołu ostrej niewydolności oddechowej, posocznicy i wstrząsu septycznego oraz do śmierci. Może także powodować szereg powikłań kardiologicznych, takich jak zapalenie mięśnia sercowego, wahania ciśnienia tętniczego czy też powikłania zakrzepowo-zatorowe. Najczęstszy okres wylęgania wirusa wynosi do 14 dni, a jego mediana wynosi 5–6 dni.
Na podstawie danych dostarczonych przez 55 924 potwierdzonych badaniami laboratoryjnymi przypadków zachorowań na COVID-2019 w Chinach, WHO wyszczególniło częstość występowania poniższych objawów:
W badaniu 1099 chińskich pacjentów za pomocą tomografii komputerowej stwierdzono zmiany w płucach typu mlecznej szyby w 56% przypadków. Zmian w badaniu radiologicznym nie wykazano u 17,9% pacjentów z łagodną postacią choroby oraz u 2,9% pacjentów z ciężką postacią choroby. Limfopenia była obecna u 83,2% przyjętych pacjentów. 5% pacjentów zostało przyjętych na oddziały intensywnej terapii, 2,3% wymagało mechanicznego wspomagania wentylacji płuc, a 1,4% zmarło. Według zespołu badawczego Bernheima obustronne i obwodowe zacienienia w płucach typu mlecznej szyby są najczęstszymi objawami widocznymi na skanach tomografii komputerowej. Konsolidacje miąższu płucnego, liniowe zacienienia płuc oraz objaw odwróconego halo to inne typowe symptomy widoczne w obrazowaniu radiologicznym. Początkowo zmiany są widoczne w jednym płucu, jednak – wraz z rozwojem choroby – u 88% pacjentów stają się obecne w obu płucach. Dzieci zdają się przechodzić chorobę lepiej niż dorośli i występują u nich łagodniejsze objawy, jednak brakuje wciąż danych, aby stwierdzić to jednoznacznie.
Przebieg choroby.
Przebieg choroby może być różnorodny. Większość pacjentów (ok. 81%) może przechodzić ją bezobjawowo lub mieć łagodne objawy, przypominające inne choroby górnych dróg oddechowych, które ustępują po około dwóch tygodniach, podczas gdy część pacjentów może mieć ostrą (14%) lub krytyczną (5%) postać choroby, co wymaga 3 do 6 tygodni do wyleczenia. U pacjentów z postacią krytyczną, którzy zmarli, czas od wystąpienia objawów do śmierci wynosił od 2 do 8 tygodni. U zmarłych pacjentów wykryto oznaki niedotlenienia mózgu, bez objawów zakażenia i zapalenia mózgu, czyli wynikało ono z braku dostatecznej ilości tlenu we krwi z powodu niewydolności płuc.
Diagnostyka laboratoryjna i obrazowa.
Zmiany w diagnostyce laboratoryjnej u pacjentów obejmują najczęściej:
Zmiany w diagnostyce obrazowej u pacjentów obejmują najczęściej:
Rozprzestrzenianie.
Zakażenie rozprzestrzenia się pomiędzy ludźmi głównie drogą kropelkową, zazwyczaj w wyniku kaszlu lub kichania. Okres wylęgania się choroby wynosi najczęściej od 2 do 14 dni, ze średnią długością 5 dni. Osoby chore mogą zarażać na 24–48 godzin przed wystąpieniem objawów choroby. Podstawowa liczba odtwarzania dla COVID-19 wynosi 2-2,5.
Rozważa się również możliwość zarażenia drogą pokarmową. U niektórych pacjentów występują bowiem wyłącznie objawy żołądkowo-jelitowe, co może wynikać z zanieczyszczenia np. fekaliami.
Diagnozowanie.
Światowa Organizacja Zdrowia (WHO) opublikowała kilka procedur diagnostycznych COVID-19. Standardową metodą jest test reakcji łańcuchowej polimerazy z odwrotną transkrypcją (RT-PCR), który może zostać wykonany na podstawie wymazu nosowo-gardłowego lub próbki plwociny. Wyniki testu są zazwyczaj dostępne po kilku godzinach do dwóch dni. Możliwe jest wykonanie badania diagnostycznego z próbki krwi, jednak wymaga ono pobrania dwóch próbek w odstępie dwóch tygodni. Genetyczna sekwencja wirusa została po raz pierwszy opublikowana w internecie, po tym jak został on wyizolowany przez chińskich naukowców, co pozwoliło laboratoriom w innych krajach przygotować własne testy PCR.
Możliwe jest także diagnozowanie infekcji SARS-CoV-2 przy użyciu badania przeciwciał w surowicy krwi, jednak ta metoda daje fałszywe pozytywne wyniki, nawet jeśli wirus nie jest już obecny w organizmie. Pierwszy test wykorzystujący przeciwciała został zademonstrowany przez Instytut Wirologii w Wuhan. Test przeciwciał opracowany przez Duke–NUS Medical School w Singapurze pozwala na otrzymanie wyników w kilka dni.
Szpital Uniwersytecki Zhongnan w Wuhan opublikował metodę identyfikacji zakażonych wirusem opartą na kombinacji objawów klinicznych oraz ryzyka epidemiologicznego. Pacjent musi posiadać przynajmniej dwa z poniższych objawów: gorączka, cechy zapalenia płuc w obrazowaniu radiologicznym, normalna lub obniżona ilość leukocytów lub obniżona ilość limfocytów oraz historię podróży do Wuhan lub kontaktu z innymi zainfekowanymi pacjentami. Analiza przeprowadzona przez zespół ze szpitala Tongji w Wuhan wykazała, że skan tomograficzny klatki piersiowej cechuje się większą czułością (98%) w porównaniu do reakcji łańcuchowej polimerazy (71%). Badanie PCR może dostarczać fałszywe negatywne wyniki w wyniku problemów z zestawem testowym lub próbką.
Zapobieganie.
Do podstawowych metod zapobiegania zakażeniom zaliczają się częste i dokładne mycie dłoni, utrzymywanie dystansu fizycznego od osób z objawami grypopodobnymi oraz unikanie dotykania twarzy nieumytymi dłońmi.
Zaleca się zakrywanie ust oraz nosa maseczką. Osobom podejrzewającym u siebie zakażenie wirusem SARS-CoV-2 zaleca się zasięgnięcie porady medycznej poprzez kontakt telefoniczny, a nie osobistą wizytę u lekarza.
Dystans fizyczny od innych osób powinien wynosić według WHO co najmniej 1 metr na zewnątrz, a w pomieszczeniach im więcej tym lepiej.
Badacze i WHO zwracają też uwagę na potrzebę odpowiedniego wietrzenia pomieszczeń oraz ograniczenie czasu spędzanego w pomieszczeniach, gdyż głównymi czynnikami ryzyka są zamknięte pomieszczenia, zatłoczone miejsca i zbyt bliski kontakt (3 x Z, patrz infografika). W tego powodu zalecają organizowanie wszelkich uroczystości rodzinnych itp. na świeżym powietrzu.
Laureat nagrody Nobla, Louis Joseph Ignarro, tłumaczy, że wdychanie powietrza przez nos powoduje lepsze natlenienie krwi. Na dodatek, dzięki wytwarzanemu w nosie tlenkowi azotu(II) (NO), pomaga zwalczać zakażenie koronawirusem, blokując jego replikację w płucach.
Spłaszczenie krzywej zachorowań.
Zmniejszenie liczby jednoczesnych zachorowań, wskutek zmniejszenia liczby kontaktów z chorymi m.in. poprzez kwarantannę, pozwala służbom medycznym na optymalizację wykorzystania sprzętu, personelu i innych zasobów tak, by skuteczniej udzielać pomocy potrzebującym. Gdy liczba chorych jest większa niż wydolność systemu opieki medycznej, niektóre osoby nie będą mogły zostać poddane leczeniu w pełnym zakresie.
Zalecenia WHO.
Mycie dłoni powinno trwać co najmniej 30 sekund i powinno mieć miejsce po każdej wizycie w toalecie, przed jedzeniem, kiedy dłonie są widocznie zabrudzone oraz po kichnięciu, kaszlu, wysiąkaniu nosa. Gdy woda i mydło są niedostępne, zaleca się dezynfekcję dłoni środkiem dezynfekującym zawierającym nie mniej niż 60% alkoholu. Zaleca się także częste mycie i dezynfekcję często dotykanych powierzchni, takich jak klamki, włączniki światła, stoły, blaty, drzwiczki itp. W celu niedopuszczenia do transferu wirusa z powierzchni na błony śluzowe, poprzez które może wniknąć do organizmu, WHO zaleca unikanie dotykania oczu, nosa oraz ust przed dokładnym umyciem dłoni. W celu niedopuszczenia do inhalacji wirusa w postaci aerozolu, zaleca się zachowanie dystansu przynajmniej jednego metra od osób kaszlących lub kichających. Należy zwrócić uwagę osobom, które kichają lub kaszlą, aby przestrzegały zasad higieny osobistej, polegających na zakrywaniu ust i nosa. WHO zaleca także osobom, które mają objawy grypopodobne, aby pozostały w domu do ich ustąpienia, nawet jeśli objawy są mało intensywne, jak ból głowy i katar. Ograniczanie kontaktu z innymi oraz wizyt w placówkach medycznych, pozwala na zmniejszenie ryzyka zakażenia siebie oraz innych. Organizacja rekomenduje noszenie maseczek w miejscach, gdzie utrzymanie dystansu społecznego jest trudne np. transport publiczny, sklepy, kościoły i inne zatłoczone miejsca.
Ponieważ rozpowszechniło się wiele mitów na temat COVID-19, WHO wyjaśnia, że np. podczas aktywności fizycznej na świeżym powietrzu nie należy zasłaniać twarzy (aby nie utrudniać oddychania), tylko starać się zachować dystans co najmniej 1 metra.
WHO opublikowało także serię szczegółowych zaleceń dla krajów, w których istnieje ryzyko wybuchu pandemii. Rekomenduje ona opracowanie planu personalnego na wypadek lokalnego zwiększenia liczby zachorowań. Plan powinien obejmować m.in. listę kontaktów w sytuacjach awaryjnych; zidentyfikowanie osób szczególnie zagrożonych, np. starszych, w najbliższym sąsiedztwie i organizację wsparcia; przygotowanie osobnego pokoju i łazienki dla osoby chorej; plan postępowania na wypadek zamknięcia szkół oraz przedszkoli; organizację pracy zdalnej, jeśli możliwa.
W Polsce.
W Polsce została opublikowana seria zaleceń dla obywateli. Nie zalecano podróżowania do krajów, w których występowała duża liczba przypadków zakażenia wirusem SARS-CoV-2. Informacje na temat bezpieczeństwa podróży do poszczególnych krajów były publikowane na stronie ministerstwa spraw zagranicznych. Osoby, które w przeciągu minionych dwóch tygodni podróżowały za granicę lub z innych powodów podejrzewają możliwość infekcji i występują u nich objawy, takie jak: gorączka, kaszel, duszność oraz problemy z oddychaniem, powinny niezwłocznie skontaktować się telefonicznie ze stacją sanitarno-epidemiologiczną lub udać się bezpośrednio do oddziału zakaźnego lub oddziału obserwacyjno-zakaźnego. Nie należy iść do przychodni medycznej ani SOR. Została uruchomiona infolinia Narodowego Funduszu Zdrowia – 800 190 590 dotycząca postępowania w sytuacji podejrzenia zakażenia nowym koronawirusem.
Zasady kwarantanny w Polsce.
Obowiązkowi kwarantanny, czyli odosobnienia osoby zdrowej podlegają osoby zdrowe narażone na zakażenie poprzez:
Ponadto obowiązkowi kwarantanny podlegają osoby przyjmowane w trybie planowym do szpitala, skierowane na badanie RT-PCR SARS-CoV-2 do czasu uzyskania wyniku ujemnego.
Kwarantanne nie podlegają osoby współzamieszkujące z osobą poddaną kwarantannie ani osoba będąca ozdrowieńcem, która współzamieszkuje z osobą chorą na COVID-19.
Kwarantanna nakładana jest przez inspekcję sanitarną w ramach nadzoru epidemiologicznego. Powiatowy inspektor sanitarny, w uzasadnionych przypadkach, decyduje o skróceniu albo zwolnieniu z obowiązku odbycia obowiązkowej kwarantanny. Od 2 września 2020 r. okres kwarantanny został skrócony z 14 dni do 10 dni. Okres kwarantanny liczy się od dnia następującego po ostatnim dniu odpowiednio narażenia albo styczności na SARS-CoV-2 i ulega automatycznemu zakończeniu po 10 dniach u osób, u których nie wystąpiły objawy choroby. Okres kwarantanny obejmującej podróżujących liczy się od dnia następującego po dniu powrotu spoza granicy zewnętrznej Unii Europejskiej. Kwarantannę odbywa się w swoim aktualnym miejscu zamieszkania lub w izolatorium, do którego zostaje się skierowanym przez służby sanitarno-epidemiologiczne. Do miejsca odbywania kwarantanny należy przyjechać wyłącznie własnym środkiem transportu. W czasie kwarantanny nie wolno zmieniać miejsca pobytu. Nieprzestrzeganie zasad kwarantanny jest zagrożone grzywną w wysokości do 30 tys. złotych oraz zgodnie z art. 165 kodeksu karnego, z powodu sprowadzenia niebezpieczeństwa dla życia lub zdrowia wielu osób poprzez spowodowanie zagrożenia epidemiologicznego lub szerzenie się choroby zakaźnej, jest zagrożone karą do ośmiu lat pozbawienia wolności.
Osoby objęte kwarantanną w warunkach domowych mają obowiązek zainstalować aplikację Kwarantanna Domowa ze sklepu App Store lub Google Play lub wypełnić elektroniczne oświadczenie o braku możliwości zainstalowania aplikacji na stronie ePUAP, są zobowiązane do pozostawania w domu i nie zmienianie miejsca pobytu, nie przyjmowanie osób spoza gospodarstwa domowego, utrzymywania dystansu społecznego, współpracy ze służbami państwowymi (Sanepid, Policja, Żandarmeria, WOT), dbania o higienę oraz codziennej samokontroli temperatury ciała i samoobserwacji niepokojących objawów. Jeśli podczas kwarantanny wystąpią objawy wskazujące na COVID-19, osoba objęta kwarantanną powinna skontaktować się ze swoim lekarzem Podstawowej Opieki Zdrowotnej, który może zlecić wykonanie testu molekularnego RT-PCR w przypadku podejrzenia choroby wywołanej wirusem SARS-CoV-2 (COVID-19). Zlecenie testu przez lekarza POZ wykonuje się na podstawie aktualnej wiedzy medycznej. W przypadku osoby, która nie jest w stanie samodzielnie przemieszczać się lub którego stan zdrowia to uzasadnia, lekarz w sytuacji zlecenia wykonania testu w kierunku wirusa SARS-CoV-2 zleca pobranie materiału do wykonania testu przez zespół karetki wymazowej, a w przypadku pozostałych osób lekarz POZ lub państwowy inspektorat sanitarny wskazuje miejsce wykonania wymazu w mobilnym punkcie pobrań wymazów, do którego osoba podejrzewana o zakażenie udaje się własnym środkiem transportu i z zachowaniem dystansu społecznego. W przypadku nierozstrzygającym/niediagnostycznym wyniku testu należy go powtórzyć po 24–48 godzinach, po wcześniejszym skierowaniu na test przez lekarza POZ.
Od 24 października 2020 r. osoby, które zostaną objęte kwarantanną automatycznie uzyskują świadczenie pieniężne za czas choroby i zasiłek chorobowy lub zasiłek opiekuńczy. Zakład Ubezpieczeń Społecznych uzyskuje informację o trwającej kwarantannie za pośrednictwem systemu EWP i przekazuje ją pracodawcom i przedsiębiorcom na profil płatnika na PUE ZUS. Nie jest wymagane uzyskanie od lekarza rodzinnego zwolnienia lekarskiego.
Informację o okresie trwającej kwarantanny można uzyskać za pośrednictwem Internetowego Konta Pacjenta.
Zasady izolacji w Polsce.
Obowiązkowej izolacji lub izolacji w warunkach domowych podlegają osoby, u których stwierdzono zakażenie wywołane wirusem SARS-CoV-2 lub zachorowanie na chorobę wywołaną wirusem SARS-CoV-2 (COVID-19) lub podejrzenie zakażenia lub zachorowania, wobec których lekarz lub felczer nie zastosował obowiązkowej hospitalizacji, ale skierował je do leczenia lub diagnostyki laboratoryjnej w kierunku wirusa SARS-CoV-2 do izolatorium lub do izolacji w warunkach domowych. Pacjent, u którego COVID-19 przebiega bezobjawowo, łagodnie lub umiarkowanie (np. kaszel, ból gardła, stan podgorączkowy, osłabienie) nie wymaga pobytu w szpitalu. Lekarz lub felczer kierujący pacjenta na izolację bezzwłocznie przekazuje informację państwowemu powiatowemu inspektorowi sanitarnemu właściwemu dla miejsca pobytu pacjenta, poucza osobę chorą lub osobę sprawującą opiekę nad osobą chorą, bezradną lub małoletnią albo opiekuna faktycznego o obowiązku izolacji lub izolacji w warunkach domowych i zleca transport sanitarny do miejsca odbywania izolacji. W izolatorium w przypadku rozwoju objawów SARS-CoV-2 u osoby podejrzewanej o zakażenie lub zachorowanie możliwe jest wykonanie wymazu. W przypadku osób podejrzewanych o zakażenie SARS-CoV-2 skierowanych do izolacji domowej możliwe jest wysłanie karetki z zespołem wymazowym.
Obowiązki w czasie izolacji domowej są podobne jak w przypadku kwarantanny, ponadto wskazane jest leczenie objawowe zgodne z zaleceniami lekarskimi. W czasie siódmego dnia izolacji lub izolacji domowej chory otrzymuje wiadomość tekstową SMS o konieczności kontaktu z lekarzem POZ, który między 8 a 10 dniem izolacji przeprowadza teleporadę lub poradę w warunkach domowych. W przypadku decyzji lekarza POZ o nie przedłużaniu izolacji, izolacja kończy się po 10 dniu izolacji u pacjenta bezobjawowego. Lekarz POZ może też podjąć decyzję o przedłużeniu izolacji do 20 dni u osoby bezobjawowej o obniżonej odporności spowodowanej chorobami przewlekłymi (np. chorobami autoimmunologicznymi, cukrzycą, astmą lub przewlekłą obturacyjną chorobą płuc, przewlekłą niewydolnością nerek, reumatoidalnym zapaleniem stawów itp.).
O konieczności przedłużenia izolacji decydują objawy chorobowe, tj. gorączka oraz objawy infekcji górnych dróg oddechowych. W przypadku wystąpienia ich u pacjenta izolowanego dotychczas bezobjawowego izolacja powinna zakończyć się dopiero po 3 dniach bez objawów gorączki lub objawów infekcji górnych dróg oddechowych, ale nie wcześniej niż po 13 dniach od początku objawów. Zatem w przypadku wystąpienia wspomnianych objawów w 6 dniu od początku izolacji całkowity okres izolacji powinien być nie krótszy niż 19 dni i powinien zakończyć się dopiero po trzeciej dobie od ustąpienia w.w. objawów choroby. Ostateczną decyzję o nieprzedłużaniu izolacji podejmuje lekarz POZ w ostatnim dniu przedłużonego okresu izolacji za pośrednictwem teleporady lub porady domowej. W przypadku zakwalifikowania pacjenta do hospitalizacji lekarz POZ zleca transport sanitarny do szpitala, gdzie pacjent rozpoczyna leczenie w warunkach izolacji. Koniec hospitalizacji nie jest uzależniony od ujemnego wyniku testu RT-PCR SARS-CoV-2, lecz przede wszystkim od stanu klinicznego pacjenta. Pacjent w warunkach izolacji szpitalnej jest pozbawiony prawa do wypisu na własne żądanie. W przypadku samowolnego opuszczenia szpitala przez osobę podlegającą obowiązkowi hospitalizacji ordynator oddziału, lekarz kierujący oddziałem albo osoba upoważniona odpowiednio przez tego ordynatora albo lekarza informuje o tym niezwłocznie telefonicznie państwowego powiatowego inspektora sanitarnego właściwego ze względu na miejsce zamieszkania chorego na numer telefonu alarmowego, który jest opublikowany na stronie podmiotowej Biuletynu Informacji Publicznej właściwej stacji sanitarno-epidemiologicznej.
Nieprzestrzeganie zasad izolacji jest zagrożone grzywną w wysokości do 30 tys. złotych oraz zgodnie z art. 161 kodeksu karnego, z powodu narażenia na zarażenie wielu osób przez osobę, która wie, że jest zarażona, jest zagrożone karą dziesięciu lat pozbawienia wolności.
Kontrowersje.
Stosowane powszechnie metody walki z pandemią skupiają się przede wszystkim na krótkotrwałych efektach i często przynoszą poważne długoterminowe szkody (zarówno gospodarcze, jak i zdrowotne oraz środowiskowe), więc konieczne jest wypracowanie bardziej perspektywicznych strategii. Przeciwko strategii lockdownu protestowali naukowcy i lekarze z wielu krajów (np. Deklaracja Great Barrington, postulująca „skupioną ochronę” szczególnie zagrożonych grup oraz rachunek zysków i strat społecznych), w tym z Polski (np. List Lekarzy). Ich postulaty wywołały jednak zdecydowaną krytykę ze strony innych lekarzy, broniących zasadności lockdownu (np. w czasopiśmie medycznym „The Lancet”).
Proponowano także rozwiązania kompromisowe. Dla przykładu, „Three Cs Strategy”, która sugeruje położenie nacisku na zapobieganie zakażeniom i ciężkim objawom infekcji głównie poprzez wietrzenie pomieszczeń, promowanie aktywności fizycznej na świeżym powietrzu i ogólnie zdrowego trybu życia, walkę z nałogami, gorączkofobią, a także zwraca uwagę na nadmiar biurokratycznych procedur obciążających m.in. służbę zdrowia, pracowników socjalnych, nauczycieli i naukowców. (Strategia ta stała się inspiracją do opracowania polskiego programu „Dla zdrowia teraz i w przyszłości”.) Z kolei artykuł przeglądowy przedstawiający szeroki zakres nowych i tradycyjnych metod zwalczania COVID-19, porównuje zalety i wady antybiotyków, leków przeciwwirusowych, szczepionek, kuracji immunologicznych, stosowania bakteriofagów, odpowiedniego odżywiania (probiotyki i prebiotyki), uprawiania sportu, wykorzystywania leczniczych skutków muzyki, jogi, Tai Chi, tańca, ruchu na świeżym powietrzu, wdychania powietrza przez nos itd.
Zwraca się również uwagę na potrzebę badań nad rozwiązaniem wielu palących problemów związanych z pandemią, m.in.
Leczenie.
Obecnie nie istnieje zatwierdzona celowana metoda leczenia choroby. Stosuje się leczenie objawowe, podtrzymujące oraz eksperymentalne. Współczynnik śmiertelności jest szacowany na 1% do 3%. Trwają obecnie badania i dyskusja nad ryzykiem reinfekcji.
Leczenie objawowe zwykle ma na celu opanowanie objawów i wsparcie funkcjonowania organizmu.
Prowadzone jest wiele niezależnych badań nad leczeniem COVID-19 z wykorzystaniem istniejących leków przeciwwirusowych.
Respiratory na zasadach otwartoźródłowych.
Jednym z problemów jest brak respiratorów, zwłaszcza w krajach, gdzie szacuje się dużą liczbę osób do wyleczenia. Rezerwa strategiczna Stanów Zjednoczonych wynosi zaledwie 10 tysięcy respiratorów. Aby zwiększyć dostępność respiratorów tworzone są projekty oparte na zasadach otwartoźródłowych (Open Hardware, podobne zasady jak przy wielu systemach w rodzaju Linuxa). Wolontariusze z organizacji Public Invention koordynują ciągłą ocenę tych projektów w kategoriach takich jak: otwartość, aktywność społeczności, spełnianie określonych wymagań funkcjonalnych, poziom niezawodności, gotowość do wprowadzenia do produkcji. Według stanu na 6 kwietnia 2020 na liście umieszczonych jest 70 projektów, w tym co najmniej jeden, VentilAid, z Polski.
Stosowanie amantadyny.
Jednym z potencjalnych sposobów na walkę z COVID-19 jest stosowanie amantadyny. Badania nad wykorzystaniem tej substancji w leczeniu COVID-19 zostały rozpoczęte w styczniu 2021 przez międzynarodowe konsorcjum złożone z 12 placówek naukowych. Skuteczność tego leku nie została jeszcze zweryfikowana niezależnymi badaniami naukowymi.
Przebieg pandemii.
W 2019 i 2020 zakażenia odnotowano początkowo w Chinach, później choroba rozprzestrzeniła się na wszystkie kontynenty (najpóźniej, na Antarktydę dotarła w grudniu 2020).
Początkowo Światowa Organizacja Zdrowia postanowiła nie uznawać epidemii za stan zagrożenia zdrowia publicznego o zasięgu międzynarodowym. WHO uprzednio ostrzegła, że możliwy jest szerszy wybuch choroby. Ostatecznie 11 lutego 2020 w Genewie nazwę choroby ogłosił dyrektor tej organizacji Tedros Adhanom Ghebreyesus. Wskazał, że oficjalną nazwą choroby wywoływanej przez nowego wirusa należącego do rodziny koronawirusów, będzie COVID-19 (ang. "Corona-Virus-Disease-2019" – choroba koronawirusa roku 2019).
4 marca 2020 potwierdzono w Polsce pierwszy przypadek osoby zakażonej wirusem SARS-CoV-2.
Śmiertelność.
Do 16 marca 2020 roku przypadki śmiertelne zarejestrowano w ok. 50 państwach i terytoriach. Najwięcej zgonów odnotowano w Chinach, we Włoszech, w Iranie, w Hiszpanii, we Francji, w Korei Południowej i w USA. Wskazuje się, że wirus rozprzestrzenia się szybciej niż SARS, jednak umiera mniejszy odsetek chorych. Współczynnik śmiertelności SARS wynosi 1 na 10, czyli ok. 10 proc. W przypadku nowego wirusa, SARS-CoV-2 mówi się o współczynniku ok. 3 proc. Liczba ofiar śmiertelnych w Chinach przekroczyła poziom epidemii SARS sprzed 17 lat, która trwała ponad pół roku.
Istnieje wiele różnych danych dotyczących szacunkowej śmiertelności COVID-19. Wstępna wartość współczynnika śmiertelności na poziomie 3% została opublikowana 24 stycznia 2020 roku na łamach czasopisma Lancet. Opublikowane 24 stycznia badanie opisujące cechy kliniczne pacjentów hospitalizowanych na COVID-19 opierało się na danych dostarczonych przez 41 przypadków zachorowań na nowe zapalenie płuc, z których 32% wymagało hospitalizacji na oddziałach intensywnej terapii i 15% zakończyło się zgonem. Opublikowaną 29 stycznia przez WHO szacunkową wartością indeksu śmiertelności było 2%, co jak podkreślono, było liczbą prowizoryczną, która może ulec zmianie. Dyrektor Generalny WHO stwierdził 3 marca, że uaktualniony uśredniony współczynnik śmiertelności SARS-CoV-2 dla całego świata wynosi 3,4%. Chińska Narodowa Komisja Zdrowia zapytana podczas konferencji prasowej 4 lutego ujawniła, że ogólny współczynnik śmiertelności dla Chin wynosił 2,1%, jednak różnił się znacznie w zależności od regionu kraju. W tamtym okresie 97% procent zgonów miało miejsce w prowincji Hubei i współczynnik śmiertelności dla miasta Wuhan wynosił 4,9%, prowincji Hubei 3,1%, a pozostałych prowincji 0,16%. Wyniki badań przeprowadzonych w Wuhan opublikowane 7 lutego wykazały, że z 138 hospitalizowanych pacjentów 26% zostało przyjętych na oddziały intensywnej terapii, 4,3% zmarło, a 61,6% chorych było nadal hospitalizowanych w momencie publikacji artykułu. Raport misji Chiny-WHO opublikowany 28 lutego przez WHO opisuje 55 924 przypadki potwierdzonych zachorowań na COVID-19 w Chinach, z czego 2114 (3,8%) zakończyło się śmiercią chorego. W Wuhan wartość indeksu śmiertelności wynosiła 5,8%, a w innych regionach kraju 0,7%. Odsetek przypadków śmiertelnych został zredukowany z 17,3% zachorowań w okresie 1–10 stycznia do 0,7% zachorowań po 1 lutego oraz nastąpiła poprawa jakości opieki nad chorymi.
Zdaniem niektórych badaczy, obliczanie współczynnika śmiertelności podczas trwającej epidemii nie powinno być prostą proporcją zachorowań do przypadków śmiertelnych, ponieważ może to prowadzić do zaniżania jego realnej wartości. Dla przykładu podczas epidemii wirusa SARS Światowa Organizacja Zdrowia opublikowała wartość indeksu śmiertelności na poziomie około 4%, podczas gdy jego końcowa wartość wynosi 9,6%.
Inną metodą szacunkowego określania śmiertelności COVID-19 jest analizowanie odchyleń od przeciętnej liczby zgonów w analogicznych okresach w latach poprzednich. Różnice w definiowaniu zgonu związanego z infekcją wirusem SARS-CoV-2 oraz jego diagnostyka różnią się znacznie pomiędzy krajami, co utrudnia porównywanie dostarczanych przez nie danych. Ogólna liczba zgonów w porównywalnym okresie i obszarze nie jest obciążona tym kontekstem. Odchylenie od wieloletniej średniej śmiertelności podczas pierwszej fali pandemii COVID-19 różniło się znacznie pomiędzy krajami i na przykład w Hiszpanii wyniosło +38%, Anglii i Walii +37%, natomiast w krajach Europy Środkowej i Wschodniej, takich jak Polska, Czechy, Słowacja, Bułgaria, Dania odnotowano odchylenia w zakresie od niewielkich spadków do wzrostu +5%. W USA zaobserwowano 20% wzrost ogólnej śmiertelności w porównaniu do lat poprzednich, z czego szacuje się, że nie mniej niż 2/3 (13.3%) było spowodowane przez wirus SARS-CoV-2.
Według WHO-China Joint Mission on Coronavirus Disease 2019 największe ryzyko śmierci i ciężkich objawów mają osoby po 60 roku życia, a także chorzy na cukrzycę, nadciśnienie, raka i choroby układu oddechowego. W Chinach 2,4% zachorowań dotyczy osób poniżej 19 roku życia, a śmiertelność w tej grupie nie przekracza jednego promila.

</doc>
<doc id="4714696" url="https://pl.wikipedia.org/wiki?curid=4714696" title="Powstanie powszechne">
Powstanie powszechne

Powstanie powszechne – koncepcja ogólnonarodowego powstania powszechnego, przeprowadzonego przez Armię Krajową w ostatniej fazie II wojny światowej w okupowanej Polsce, przygotowywana początkowo przez Związek Walki Zbrojnej, następnie przez Komendę Główną AK oraz Sztab Naczelnego Wodza w Londynie.
Wstęp.
"„W dotychczasowej literaturze poświęconej Armii Krajowej i naszym siłom zbrojnym w latach II wojny światowej nie dysponujemy publikacją, która prezentowałaby całościowo genezę, organizację oraz rozwój prac w Sztabie Naczelnego Wodza na obczyźnie nad planowanym przez Armię Krajową powstaniem powszechnym”".
Przygotowanie i zwycięskie przeprowadzenie powstania zbrojnego – z chwilą wkroczenia na ziemie polskie regularnych wojsk polskich odtworzonych na obczyźnie – było głównym zadaniem Związku Walki Zbrojnej, a następnie Armii Krajowej, która miała nawet kryptonim „Polski Związek Powstańczy”. Idea pojawiła się już w listopadzie 1939, jej rozwinięciem i skonkretyzowaniem, podczas formowania Polskich Sił Zbrojnych na Zachodzie pod dowództwem francuskim zajmowało się tzw. Biuro gen. Kazimierza Sosnkowskiego, będące zakamuflowaną Komendą Główną ZWZ.
Koncepcja powstania powszechnego.
Komenda Główna Armii Krajowej w dokumencie „Zasady walki powstańczej” zdefiniowała fundament koncepcji następująco: "„powstanie musi charakteryzować długotrwałe, precyzyjne w szczegółach przygotowanie, a następnie krótkie, gwałtowne, powszechne i jednoczesne uderzenie, które poprzez postawienie wszystkiego na jedną kartę i działanie niezwykle śmiałe powinno doprowadzić do rozstrzygnięcia w ciągu niewielu godzin powstańczej nocy”".
Jak wspominał gen. Tadeusz Pełczyński – "„Kierownictwo polityczne i wojskowe w kraju i w Londynie przewidywało, że w końcowym etapie wojny stanie przed krajem jedna z dwóch możliwości:"
"Rozwój wypadków wojennych szedł w kierunku tej drugiej alternatywy".
Przygotowania.
W ostatniej dekadzie grudnia 1939 zorganizowano pierwszą, wewnętrzną konferencję KG ZWZ w Paryżu, uczestniczył w niej płk dypl. Stanisław Sosabowski, późniejszy dowódca 1 Samodzielnej Brygady Spadochronowej. 30 grudnia 1939 kpt. Jan Górski ps. Chomik opracował we Francji oraz przedstawił gen. Kazimierzowi Sosnkowskiemu raport pt. "Użycie lotnictwa dla łączności i transportów wojskowych drogą powietrzną do Kraju oraz dla wsparcia powstania. Stworzenie jednostek wojsk powietrznych". Ponowił go 21 stycznia 1940 oraz wspólnie z kpt. Maciejem Kalenkiewiczem ps. Kotwicz 14 lutego 1940 proponując "wsparcie powstania przez desanty oddziałów wojsk polskich tworzonych we Francji"; zgłosili także gotowość grupy 16 oficerów, absolwentów Wyższej Szkoły Wojennej do desantowania się do Kraju. Obaj kapitanowie: Górski i Kalenkiewicz stali się współtwórcami "cichociemnych", którzy mieli być isitonym elementem planów wsparcia powstania powszechnego.
14 lutego 1940 kpt. Górski i Kalenkiewicz przedłożyli gen. Sosnkowskiemu trzeci raport, podkreślając w nim – "„Głównym zadaniem wojsk polskich we Francji jest jak najwydajniejsze i jak najbardziej bezpośrednie działanie na korzyść Kraju. Taką właśnie jego formą jest wsparcie powstania przez desanty oddziałów wojsk polskich tworzonych we Francji”". W kwietniu 1940 kpt. Kalenkiewicz przygotował „Plan wsparcia i osłony powstania w Kraju”. Pod koniec kwietnia 1940 obaj kapitanowie zostali przeniesieni do „Biura gen. Kazimierza Sosnkowskiego” (tj. do Komendy Głównej ZWZ) do pracy nad planami wsparcia drogą lotniczą planowanego powstania; w maju 1940 przedłożyli memorandum w tej sprawie do Sztabu Naczelnego Wodza.
Zagadnienia związane z powstaniem zbrojnym w okupowanej Polsce były obecne na tzw. konferencji belgradzkiej, zorganizowanej na przełomie maja i czerwca 1940. Uczestniczyli w niej m.in. I Zastępca Komendanta Głównego ZWZ gen. bryg. Gustaw Paszkiewicz oraz szef sztabu KG płk. dypl. Franciszek Demel. 29 czerwca 1940 utworzono w strukturze Sztabu Naczelnego Wodza Samodzielny Wydzial Krajowy, nazwany Oddziałem VI, później Oddziałem Specjalnym.
Po memorandum Górskiego i Kalenkiewicza, gen. Kazimierz Sosnkowski 5 sierpnia 1940 złożył Naczelnemu Wodzowi raport w sprawie zorganizowania oddziałów spadochronowych, które można byłoby zrzucić w każdej chwili do Kraju. 10 października 1940 Naczelny Wódz Polskich Sił Zbrojnych gen. Władysław Sikorski wydał rozkaz L.408/III/tjn. w sprawie przygotowania PSZ "do możliwości przerzucenia transportem lotniczym do kraju, do bezpośredniego wsparcia i osłony Powstania". Tydzień później w Oddziale III Sztabu Naczelnego Wodza zorganizowano konferencję w sprawie rozkazu i planów wsparcia powstania. Płk dypl. Franciszek Demel, zastępca szefa Oddziału VI zanotował w swoim notatniku: "„Zgodziliśmy się, że tutaj trzeba ustalić ogólne tezy polityczno-wojskowe i szczegółowo przepracować, w jakim czasie i jaką pomoc będzie można dać powstańcom, oraz opracować łączność; plan szczegółowy można opracować tylko w Komendzie Głównej w Kraju”".
Na początku 1940 gen. Władysław Sikorski przedstawił Francuzom i Anglikom plany rozwoju Związku Walki Zbrojnej oraz wskazał jako jeden z głównych celów "przygotowania do powszechnego powstania w Polsce przeciwko okupantowi, które miało wybuchnąć w przyszłości w dogodnym momencie strategicznym". Brytyjski wywiad wojskowy MI (R) w swoim raporcie dla War Office z 17 lipca 1940 nt. strategii współpracy z Polakami uznał możliwość wywołania powstania powszechnego w Polsce, zalecając nawiązanie ścisłej współpracy pomiędzy brytyjskim wywiadem wojskowym a Oddziałem II Sztabu Naczelnego Wodza.
W październiku 1940 w Oddziale III Sztabu Naczelnego Wodza utworzono Wydział Studiów i Szkolenia Wojsk Spadochronowych, kierował nim ppłk dypl. Wilhelm Heinrich z przedwojennego Oddziału II (wywiadu). Przydzielono mu czterech oficerów: kpt. Jana Górskiego, kpt. Macieja Kalenkiewicza oraz lotników: ppłk. Stefana Olszewskiego i kpt. naw. Lucjana Fijutha. Wydział zajął się planowaniem użycia wojsk powietrznodesantowych w przygotowywanym powstaniu powszechnym w Polsce.
W okupowanej Polsce od początku 1940 budowano konspiracyjne struktury Państwowego Korpusu Bezpieczeństwa jako zalążka przyszłej służby policyjnej, która miała ujawnić się podczas powstania powszechnego.
Meldunek Operacyjny nr 54.
W lutym 1941 pierwszy plan powstania powszechnego przesłano z okupowanej Polski poprzez kuriera zaszyfrowanym „Meldunkiem Operacyjnym nr 54". Dotarł do Sztabu Naczelnego Wodza w Londynie już po agresji Niemiec na ZSRR 22 czerwca 1941. Plan ten przewidywał m.in. reorganizację Polskich Sił Powietrznych: utworzenie do końca 1942 12 dywizjonów myśliwskich oraz 4 dywizjony bombowców nurkujących, a także przygotowanie 2–3 batalionów oddziałów specjalnych, z których część miała być przerzucona do Polski jeszcze przed wybuchem powstania. Planowano użycie: "zaporowych oddziałów minerskich ("wysadzanie dróg, linii kolejowych, instalacja zapór przeciwczołgowych), "specjalnych oddziałów szturmowych" (przejmowanie oraz niszczenie lotnisk i obiektów lotniczych), "partyzanckich oddziałów dywersyjnych" (niszczenie łączności i kluczowych obiektów wojskowych), "oddziałów łączności" (dla dowodzenia wojskami powstańczymi).
Planowano zrzucenie przynajmniej po jednym batalionie spadochroniarzy w czterech kluczowych obszarach Polski: na terenie Generalnego Gubernatorstwa (bez Galicji Wschodniej), Zagłębia Dąbrowskiego, dawne województwo łódzkie, ziemia płocka, zachodnia część dawnego województwa białostockiego oraz rejon Brześcia nad Bugiem. Za niezbędny warunek sukcesu powstania uznano opanowanie obszaru pomiędzy Warszawą, Łodzią, Krakowem, Rzeszowem i Lublinem oraz opanowanie najważniejszych ośrodków, tzw. ognisk walki, tj. celów istotnych dla oporu lub dla powstania.
5 kwietnia 1941 na odprawie u Szefa Sztabu NW w sprawie przygotowania Polskich Sił Zbrojnych do przyszłych działań w Kraju, szef sztabu gen. Tadeusz Klimecki zdecydował, że plan użycia sił PSZ zostanie przedstawiony brytyjskiemu Komitetowi Planowania Wojny, a prace organizacyjne nad przygotowaniem wojska do wsparcia powstania skoncentrują się na:
Raport operacyjny nr 154.
W związku ze zmienioną sytuacją geopolityczną, po agresji Niemiec na ZSRR, Komenda Główna Armii Krajowej we wrześniu 1942 wystała do Sztabu Naczelnego Wodza zmodyfikowany plan powstania powszechnego, znany jako „Raport Operacyjny nr 154”. Po rozszyfrowaniu trafił do Sztabu Naczelnego Wodza w marcu 1943. Tragiczna śmierć gen. Sikorskiego w Gibraltarze nie wpłynęła na plan powstania, połączono go z planem OSZ – Odtwarzania Sił Zbrojnych. Po ujawnieniu w kwietniu 1943 grobów polskich oficerów w Katyniu oraz kwestionowanie przez ZSRR wschodniej granicy Polski, KG AK podnosiła potrzebę modyfikacji koncepcji powstania. Według tych propozycji, powstanie miało być przeprowadzane w dwóch strefach: od Wilna po Lwów oraz na terenach od linii Białystok – Brześć – Bug – San.
Na początku 1943 w Inspektoracie Polskich Sił Powietrznych opracowano dwa warianty lotniczego "Planu Wsparcia Powstania", wariant nr 2 szef Sztabu NW zatwierdził 26 lutego 1943, w kwietniu 1943 założenia tego wariantu przekazano do KG AK. W maju 1943 opracowano w Sztabie Naczelnego Wodza (SNW) "„Instrukcję dla uruchomienia powstania”". 30 czerwca 1943 przygotowano dokument precyzujący organizację dowodzenia z chwilą rozpoczęcia akcji powstańczej w Kraju.
Dla przygotowania planowanego powstania powszechnego w okupowanej Polsce założono zrzucenie 300 zestawów zasobników OW („Ognisko Walki”) oraz 40 zestawów MD (minersko – dywersyjnych); łącznie ok. 200 ton  zaopatrzenia. Założono straty w zrzutach ok. 25 proc. (85 zestawów), czyli łącznie zapotrzebowano 425 zestawów zasobników, co wymagało 450 lotów z zaopatrzeniem. Przewidywano, że realnie możliwe będzie wykonanie ok. 200 lotów w operacjach specjalnych SOE. Plan zakładał zrzucenie także w tych operacjach ok. 800 spadochroniarzy (po 4 skoczków w każdej operacji). Pozostałe 250 lotów miały być zorganizowane dzięki pomocy amerykańskiej, w 3-4 operacjach masowych zrzutów z ok. 30-40 samolotów (8-12 zasobników na samolot).
Instrukcja dla Kraju.
26 października 1943 rząd R.P. kierowany przez Naczelnego Wodza przyjął „Instrukcję dla Kraju”, w której przewidywano dwie alternatywy powstania:
W „Instrukcji” przyjęto, że:
W obu w/w przypadkach zastrzeżono, że „"wystąpienia czynne należy ograniczyć do niezbędnych aktów samoobrony"”. „Instrukcja” przewidywała także wariant „"porozumienia niemiecko-sowieckiego"”, zalecając – „"władze Krajowe i Siły Zbrojne w Kraju schodzą głębiej pod ziemię, zawieszają działania zbrojne, z wyjątkiem najkonieczniejszych aktów samoobrony i oczekują na dalsze decyzje Rządu, rezerwując swe siły do ostatecznego zrywu w momencie zbliżania się Armii Alianckich"". Zauważano także, że „"postulat przewiezienia naszych wojsk spadochronowych do Kraju może być utrzymany jako słuszny, aczkolwiek stanowi on tylko szczegół nie wpływający zasadniczo na warunki uruchomienia powstania"”.
Konferencje dotyczące różnych aspektów wsparcia powstania powszechnego organizowano przez cały rok 1942, 1943 oraz znaczną część 1944. Miały one trojaki charakter: 1) odprawy tygodniowe z udziałem oficerów Oddziału III Operacyjnego, Oddziału VI Specjalnego, Oddziału II Wywiadowczego, niekiedy także Inspektoratu Sił Powietrznych, 2) konferencje z udziałem Szefa Sztabu Naczelnego Wodza oraz Szefa Inspektoratu Sił Powietrznych, 3) konferencje z delegatami sztabu brytyjskiego.
Trzy alternatywy powstania.
13 grudnia 1943 szef SNW gen. Stanisław Kopański, po otrzymaniu z KG AK "„Planu rozszerzenia powstania”", wydał rozkaz ustalający dla Sztabu Naczelnego Wodza oraz Inspektoratu Polskich Sił Powietrznych plan prac przygotowujących wsparcie powstania w Kraju. Zgodnie z tym rozkazem, w pracach sztabowych należało uwzględnić dwie alternatywy:
1 marca 1944 Inspektorat Sił Powietrznych przekazał Szefowi Sztabu Naczelnego Wodza opracowanie "„Lotnicze warunki wsparcia powstania”", zawierające trzy alternatywy wsparcia powstania. Podkreślono w nim konieczność przygotowania nowej alternatywy.
16 marca 1944 szef SNW gen. Kopański, w memorandum dla Naczelnego Wodza potwierdził wnioski zawarte w tych trzech alternatywach.
W lipcu 1944 dowódca Armii Krajowej meldował Naczelnemu Wodzowi, że "przygotowania powstańcze w niczym nie zostały naruszone przez przygotowania do Burzy, a w obecnym czasie Armia Krajowa, zależnie od położenia, jest w stanie prowadzić walkę w obu formach oddzielnie lub jednocześnie, lecz na różnych terenach." 30 lipca Naczelny Wódz poinformował, że wsparcie ewentualnego powstania zależy od pomocy brytyjskiej.
Zaniechanie koncepcji.
Podjęta 1 sierpnia 1944 przez Armię Krajową walka o Warszawę, określana mianem powstania warszawskiego nie była powstaniem powszechnym, a realizacją „Burzy”.
Jeszcze 27 listopada 1944 szef Sztabu Naczelnego Wodza gen. Stanisław Kopański pisał w depeszy do gen. Leopolda Okulickiego – "Prawdopodobieństwo ogólnego powstania na ziemiach polskich pod okupacją niemiecką w obecnych warunkach coraz bardziej maleje, niemniej jednak nie może być całkowicie wykluczone, toteż nie może być wyeliminowane z przygotowań AK”".
„Prace sztabowe nad planami wsparcia powstania powszechnego w Kraju, prowadzone w Sztabie Naczelnego Wodza na obczyźnie, stanowiły duże przedsięwzięcie, angażujące w różnym stopniu prawie wszystkie oddziały Sztabu NW i Inspektorat Polskich Sił Powietrznych. (...) Prace te były istotnym fragmentem polskiej myśli wojskowej lat II wojny światowej, a z koncepcji wsparcia powstania oddziałami desantowymi narodziła się pierwsza w historii naszej armii jednostka powietrznodesantowa, jaką była 1 Samodzielna Brygada Spadochronowa, organizowana z myślą o wsparciu krajowego powstania powszechnego”.
Alianci wobec koncepcji powstania.
Koncepcja powstania powszechnego w państwach okupowanych przez Niemcy była początkowo w pełni akceptowana przez zachodnich aliantów. Brytyjski premier Winston Churchill podczas swojej wizyty w dniach 22 grudnia 1941 - 14 stycznia 1942 w Stanach Zjednoczonych przekonywał, że przyszłej ofensywie alianckiej na kontynencie europejskim towarzyszyć będą skoordynowane powstania w krajach okupowanych. Jednak utworzony wkrótce amerykańsko - brytyjski Połączony Komitet Szefów Sztabów, do którego należało przygotowanie wspólnej strategii wojennej, odrzucił tą koncepcję, nazywaną także „polskim planem” lub „koncepcją detonatora”. Brytyjskie SOE, głównie za sprawą swojego szefa Collin'a Gubbins'a akceptowało polską koncepcję. Była ona obecna w pierwszej dyrektywie dla SOE z 25 listopada 1940 oraz w strategii wojennej Wielkiej Brytanii, przygotowanej przez Połączony Sztab Planowania (Joint Planning Staff; JPS) w czerwcu 1941. Ale o „koncepcji detonatora” nie wspomniano już w pierwszej dyrektywie SOE dla szefów sztabu z 25 listopada 1941. W drugiej dyrektywie dla SOE z 12 maja 1942 wspomniano wprawdzie o organizowaniu działań ruchów konspiracyjnych na "terenach projektowanych operacji", ale jednoznacznie wskazano, iż dotyczy to wyłącznie państw Europy Zachodniej. 
Z tego też powodu 14 maja 1942 szef brytyjskiego Imperialnego Sztabu Generalnego odmownie odpowiedział na memorandum gen. Władysława Sikorskiego w sprawie utworzenia wspólnego sztabu dla państw sprzymierzonych. W polskiej „Notatce dla Szefa Sztabu NW” podkreślono - "„Rola SOE (podobno biuro Gubbinsa) sprowadza się do prowadzenia dywersji, sabotażu - słowem drobnego i taniego, bo cudzym kosztem, działania. Słowa, że do zakresu SOE należy również przyszła akcja na terenie krajów okupowanych, nie wydaje się, by odnosiły się do organizacji powstań.”" 
2 czerwca 1942 Brytyjczycy wysłali do władz Belgii, Holandii, Czechosłowacji, Grecji, Norwegii, Jugosławii, Wolnej Francji oraz Polski tzw. memorandum gen. Brooke'a. Poinformowano w nim, że propozycja wspólnego sztabu alianckiego do koordynowania działań wywrotowych w krajach okupowanych „nie przyniosłaby dobrych rezultatów”. Wskazano, że do SOE władze państw sprzymierzonych powinny się zwracać w sprawach "sabotażu, organizacji ruchu oporu oraz tajnych armii". Gen. Władysław Sikorski w połowie czerwca 1942 napisał kolejny list do gen. Brooke'a; zaakceptował w nim rolę SOE, ale postulował powołanie polsko-brytyjskiego komitetu sztabowego do współpracy z brytyjskim Komitetem Szefów Sztabu. Później Brytyjczycy nazywali go „Polish Staff Committee” lub „Polish Plannig Staff” albo „Polish Planning Committee”. W jego skład, ze strony polskiej miało wejść trzech wyższych oficerów z wojska, lotnictwa i marynarki. Ostatecznie, w sierpniu 1942 powstał postulowany komitet - leczy nie przy brytyjskim sztabie. Nową komórką - SOE Polski Komitet Planowania - ze strony polskiej kierował płk Andrzej Marecki, szef Oddziału III Sztabu NW. Zadaniem Komitetu były głównie prace studyjne wokół koncepcji powstania powszechnego w Polsce. 
Wcześniej, jeszcze latem 1942 w kierownictwie Special Operations Executive dyskutowano nad formami współpracy z Polakami; wobec istniejących niejasności, w piśmie do brytyjskiego Foreign Office oraz do Ministra Wojny Ekonomicznej barona Daltona „"proszono o pilne skonkretyzowanie stanowiska rządu Wielkiej Brytanii do sprawy polskiej”""." W szczególności problemem dla SOE była ustawiczna niemożność zapewnienia Polakom tylu samolotów dalekiego zasięgu, ilu żądał mjr dypl. Jan Jaźwiński z Oddziału VI Sztabu NW, organizujący przerzut do Polski Cichociemnych oraz zaopatrzenia dla Armii Krajowej. W pewnym sensie postulaty Polaków wsparł oficer SOE mjr Peter Wilkinson, autor projektu pisma do brytyjskich ministrów. 21 lipca 1942 przedstawił szefowi SOE Gubbinsowi opracowanie pt. „Trzeci Front”. Jego istotą była konkluzja, że SOE powinno wspierać rozwój polskiej oraz czeskiej konspiracji antyniemieckiej. W rezultacie SOE starało się zrealizować niektóre z polskich postulatów, choć już od maja 1942 władze brytyjskie przesądziły o braku wsparcia dla polskich planów powstania, gdyż anglo-amerykańskie operacje planowano poza Europą Środkową.
Polski Sztab Naczelnego Wodza nadal pracował jednak nad koncepcją powstania, upatrując możliwości jego przeprowadzenia dzięki pomocy ze Stanów Zjednoczonych. Brytyjskie SOE 3 października 1942 przygotowało „"Memorandum of Polish Plans for the Employment of their Forces in the Re-Occupation of Poland”" (Memorandum o polskich planach wykorzystania ich sił wojskowych do wyzwolenia Połski). Dokument zawierał następujące konkluzje:
Kluczowa konkluzja brzmiała - „"Nie można przecenić strategicznych korzyści z możliwości stworzenia dodatkowej armii świeżych wojsk na tyłach Niemców w kluczowym momencie wojny. Gdyby zatwierdzono najpilniejsze polskie prośby, siły skierowane z głównego teatru byłyby nieskończenie małe, a wpływ na przygotowania Tajnej Armii i morale w Polsce bezcenny”." Pod koniec listopada 1942 aliancki Joint Planning Staff pozytywnie odpowiedział na te postulaty, zastrzegając że ich realizacja może być czasowo odległa. Brytyjczycy wykorzystali polską koncepcję do powiązania jej ze swoim pomysłem „Big Scheme” (Wielki Plan), sprowadzającym się do dywersji i sabotażu na zapleczu frontu wschodniego. W okupowanej Polsce brytyjski plan realizowano poprzez powołanie Wachlarza oraz dzięki przekazanym środkom finansowym.
Oficerowie sztabu Naczelnego Wodza mieli świadomość, że odpowiedź Brytyjczyków i Amerykanów faktycznie oznacza brak wsparcia dla polskiej koncepcji powstania. 3 grudnia 1942 szef Oddziału VI (Specjalnego) SNW, ppłk dypl.Michał Protasewicz podczas rozmów nt. wsparciadla AK wprost indagował Petera Wilkinsona z SOE, czy brak istotnego wsparcia dla Polaków nie jest skutkiem anglosaskich obaw, że Armia Krajowa może zostać użyta do walki z ZSRR. W notatce do szefa SOE Gubbinsa na temat tej rozmowy Wilkinson zauważył, że "„niemal każdy cichociemny wysyłany do Polski zapytany o cel jego wysłania, stwierdził, że zamierza walczyć z Rosjanami”". 
W lutym 1943 Wilkinson przekazał ppłk Protasewiczowi oraz mjr dypl. Janowi Jaźwińskiemu, że Połączony Komitet Szefów Sztabów jest przeciwny powstaniu w Polsce, nie przewiduje wykorzystania Armii Krajowej podczas desantu w Europie, a Polska i Czechy są dla zachodnich aliantów odległymi teatrami działań wojennych.

</doc>
<doc id="4714706" url="https://pl.wikipedia.org/wiki?curid=4714706" title="Samsung Galaxy S20">
Samsung Galaxy S20

Samsung Galaxy S20 – smartfon z serii urządzeń Galaxy południowokoreańskiej firmy Samsung. Telefon zaprezentowano 12 lutego 2020 roku wraz z modelami Galaxy S20+ i Galaxy S20 Ultra. Premiera smartfona zaplanowana jest na 13 marca 2020 roku.
Telefon Galaxy S20 może łączyć się z siecią 5G. Smartfon wspiera pasmo Sub-6 (do 6GHz). Wersje S20+ i S20 Ultra mogą wykorzystywać pasma Sub-6 i mmWave. 
Samsung Galaxy Note 20 Ultra 5G (N986F), dodatkowo posiada nową ochronę wyświetlacza Gorilla Glass, 7 generacji, która zapewnia większą wytrzymałość i bezpieczeństwo w porównaniu do starszych modeli. 

</doc>
<doc id="4714707" url="https://pl.wikipedia.org/wiki?curid=4714707" title="Sappy">
Sappy

SAPPY – drugi japoński minialbum południowokoreańskiej grupy Red Velvet, wydany 29 maja 2019 roku przez wytwórnię Avex Trax. Został wydany w dwóch edycjach: regularnej i limitowanej. Album osiągnął 4 pozycję w rankingu Oricon i pozostał na liście przez 5 tygodni, sprzedał się w nakładzie egzemplarzy.
6 stycznia 2019 roku ukazał się japoński cyfrowy singel pt. „SAPPY”, do którego teledysk został udostępniony na YouTube dzień wcześniej. 20 lutego grupa wydała kolejny cyfrowy singel pt. „Sayonara”. Na płycie znajdują się także japońskie wersje piosenek „Peek-A-Boo”, „Rookie” i „Power Up”.

</doc>
<doc id="4714718" url="https://pl.wikipedia.org/wiki?curid=4714718" title="Stanisław Krzemiński (elektrotechnik)">
Stanisław Krzemiński (elektrotechnik)

Stanisław Krzemiński (ur. 15 listopada 1932, zm. 19 listopada 2015) – polski elektrotechnik, prof. dr. hab. inż. Politechniki Warszawskiej.
Wykładowca i pracownik naukowy Wydziału Elektrycznego, Instytutu Elektrotechniki Teoretycznej i Systemów Informacyjno-Pomiarowych Politechniki Warszawskiej. Specjalizował się w badaniach nad teorią pola magnetycznego, zasiadał w jury Konkursu im. Prof. Mieczysława Pożaryskiego. W latach 1975-1994 pełnił funkcję kierownika Laboratorium Pola Elektromagnetycznego. Członek Komisji Rady Wydziału ds. Kształcenia, odznaczony Złotym Krzyżem Zasługi.
Pochowany na Komunalny Cmentarz Południowy (kw. 36 AI-III-4 /katakumby/).

</doc>
<doc id="4714722" url="https://pl.wikipedia.org/wiki?curid=4714722" title="Niżnia Sucha Polana">
Niżnia Sucha Polana

Niżnia Sucha Polana (, , ) – polana w Dolinie Suchej w słowackich Tatrach Bielskich.
Polana znajduje się około 200 m powyżej wylotu doliny, na orograficznie prawym brzegu Suchego Potoku. Przechodzi przez nią droga leśna odgałęziająca się od Drogi Wolności, ponadto z polany wychodzą dwie ścieżki na obydwa zbocza tej doliny. Jest najniżej położoną z trzech polan Doliny Suchej. Pozostałe polany tej doliny to: Wyżnia Sucha Polana i Lapisdurowa Polanka. Cała Dolina Sucha znajduje się na obszarze Tatrzańskiego Parku Narodowego i to na obszarze ochrony ścisłej.
Autorem nazwy polany jest Władysław Cywiński.

</doc>
<doc id="4714724" url="https://pl.wikipedia.org/wiki?curid=4714724" title="Wyżnia Sucha Polana">
Wyżnia Sucha Polana

Wyżnia Sucha Polana (, , ) – polana w Dolinie Suchej w słowackich Tatrach Bielskich.
Polana znajduje się w dolnej części doliny, około 700 m powyżej Niżniej Suchej Polany. Przecina ją koryto Suchego Potoku, zgodnie z nazwą zazwyczaj suche. Przechodzi przez nią szeroka droga leśna odgałęziająca się od Drogi Wolności, oraz ścieżka Dookólnej Perci. Wyżnia Sucha Polana ma około 200 m długości i jest największą z trzech polan Doliny Suchej. Oprócz Niżniej i Wyżniej Polany w dolinie tej jest jeszcze Lapisdurowa Polanka. Cała Dolina Sucha znajduje się na obszarze Tatrzańskiego Parku Narodowego i to na obszarze ochrony ścisłej.
Autorem nazwy polany jest Władysław Cywiński.

</doc>
<doc id="4714728" url="https://pl.wikipedia.org/wiki?curid=4714728" title="Lapisdurowa Polanka">
Lapisdurowa Polanka

"Lapisdurowa Polanka" (, , ) – polana w Dolinie Suchej w słowackich Tatrach Bielskich.
Polana znajduje się około 300 m powyżej Wyżniej Suchej Polany. Od zachodniego jej skraju prowadzi szeroka droga leśna, która zamienia się w ścieżkę Dookólnej Perci. Po 5 minutach dochodzi się nią do Lapisdurowej Polanki. Z prawej strony tej polanki znajduje się wylot Lapisdurowego Żlebu, a pomiędzy nim i główną częścią doliny znajduje się Lapisdurowa Kazalnica.
Lapisdurowa Polanka jest jedną z trzech polan Doliny Suchej. Pozostałe to Wyżnia i Niżnia Sucha Polana. Cała Dolina Sucha znajduje się na obszarze Tatrzańskiego Parku Narodowego i to na obszarze ochrony ścisłej.
Autorem nazwy polany jest Władysław Cywiński.

</doc>
<doc id="4714729" url="https://pl.wikipedia.org/wiki?curid=4714729" title="Chaim Aron Kapłan">
Chaim Aron Kapłan

Chaim Aron Kapłan ( "Chaim-Arn Kaplan"; ur. 1880 w Horodyszczu, zm. 1942?) – polski Żyd, nauczyciel, ofiara Holokaustu. Autor dziennika opisującego życie w getcie warszawskim.
Życiorys.
Urodził się w Horodyszczu niedaleko Baranowicz w ubogiej rodzinie Lejba i Cipory. Odbierał tradycyjne żydowskie wykształcenie w jesziwie niedaleko Słonimia. Przygotowywał się do zawodu sofera, jednak w związku ze śmiercią ojca został zmuszony do przerwania nauki. Ukończył seminarium nauczycielskie w Wilnie, a na początku XX wieku przeprowadził się do Warszawy, tam pojął za żonę Taubę Chruszcz.
Jako syjonista założył Sześcioklasową Elementarną Szkołę Ch. A. Kapłana działającą aż do wybuchu wojny. Nauka w niej prowadzona była w języku hebrajskim. Działał także w prasie żydowskiej.
W czasie okupacji znalazł się w warszawskim getcie, gdzie kontynuował rozpoczęty w 1933 r., pisany po hebrajsku dziennik, w którym opisywał m.in. zagładę narodu żydowskiego (ostatni zapis pochodzi z 4 sierpnia 1942).
Prawdopodobnie zginął w 1942 roku, po wielkiej akcji deportacyjnej warszawskiego getta.

</doc>
<doc id="4714731" url="https://pl.wikipedia.org/wiki?curid=4714731" title="Dżabbor Rasulow (dystrykt)">
Dżabbor Rasulow (dystrykt)

Dżabbor Rasulow (tadż.:Ноҳияи Ҷаббор Расулов) - dystrykt w Wilajecie sogdyjskim w Tadżykistanie. Jego stolicą jest Proletar.
Podział administracyjny.
Dystrykt dzieli się na 6 dżamoatów:

</doc>
<doc id="4714732" url="https://pl.wikipedia.org/wiki?curid=4714732" title="Ignacy Giedgowd">
Ignacy Giedgowd

Ignacy Władysław Giedgowd (ur. 1 lutego 1897 w Popłuszczach, zm. 25 stycznia 1974 w Thornhill) – major pilot Wojska Polskiego. Żołnierz armii carskiej, błękitnej armii, uczestnik wojny polsko-bolszewickiej, oficer Polskich Sił Powietrznych na Zachodzie, pilot doświadczalny i sportowy, kawaler Orderu Virtuti Militari. Z racji swego spokoju nazywany "Anglikiem", a z racji niezawodności – "Dieslem".
Życiorys.
Syn Władysława i Gabrieli. Podczas nauki w gimnazjum działał w polskim podziemnym harcerstwie, po wybuchu I wojny światowej został powołany w lutym 1915 roku do odbycia służby w armii carskiej. Otrzymał przydział do 185. pułku piechoty i został skierowany do szkoły oficerskiej w Oranienburgu, którą ukończył w 1916 roku. Następnie walczył na frontach I wojny światowej jako oficer 155., 35., 455. i 293. pp. Po rewolucji w 1917 roku wstąpił do Związku Wojskowych Polaków w Petersburgu i walczył w oddziale mjr. Sołodowskiego przy zdobywaniu Archangielska. Od 15 listopada 1918 roku służył w polskich oddziałach w Murmańsku, skąd został ewakuowany do Francji. 15 lutego 1919 roku wstąpił do błękitnej armii gen. Józefa Hallera. Został skierowany na kurs pilotażu w Istres, który ukończył w czerwcu 1919 roku.
W 1919 roku powrócił do Polski z oddziałami armii Hallera i otrzymał przydział do 10. eskadry wywiadowczej (ew). 24 kwietnia 1920 roku w jej składzie wyruszył na front wojny polsko-bolszewickiej. 10 czerwca wykrył i zaatakował balon obserwacyjny Armii Czerwonej koordynujący ogień artylerii pociągu pancernego. Udało mu się go uszkodzić i pozbawić nieprzyjaciela możliwości prowadzenia obserwacji przez kilka dni.
15 października 1920 roku, w załodze z ppor. obs. Konstantym Koziełłą, wykonał ostatnie loty bojowe 10. ew polegające na nawiązaniu łączności z Grupą „Mir” płk. Stefana Dąb-Biernackiego i 1. Dywizją Piechoty Legionów, dostarczając tym jednostkom rozkazy gen. Leonarda Skierskiego. W czasie swej służby łącznie wykonał 34 loty bojowe.
Po zakończeniu działań wojennych pozostał w Wojsku Polskim i otrzymał przydział do 2. pułku lotniczego, a następnie do 3. pl. Ostatecznie został przeniesiony do 1. pułku lotniczego w Warszawie.
Zaangażował się w działalność sportową, biorąc udział w imprezach o charakterze lotniczym. W 1922 roku uczestniczył w pierwszych Międzynarodowych Zawodach Lotniczych zorganizowanych przez Aeroklub Szwajcarii, na które dotarł lotem nad Alpami. Podczas tych zawodów, w załodze z Ignacym Krzyczkowskim, zajął czwarte miejsce w konkursie bombardowania.
W 1923 roku na samolocie Breguet 14 wziął udział w zawodach lotniczych „Lot okrężny o puchar Ministra Spraw Wojskowych” rozegranych na lotnisku mokotowskim. Pomimo bardzo ciężkich warunków atmosferycznych odniósł w nich zwycięstwo. Od 21 maja 1925 roku pełnił funkcję dowódcy eskadry treningowej 1 pl.
W sierpniu 1928 roku sprowadził lotem do Polski samolot Fokker F.VIIB/3m zakupiony w Holandii na potrzeby 211. eskadry bombowej. W lipcu 1929 roku został przeniesiony do Kierownictwa Zaopatrzenia Lotnictwa (KZL), gdzie odpowiadał za odbiór samolotów produkowanych w Państwowych Zakładach Lotniczych. W październiku 1930 roku wystartował w III Krajowym Konkursie Awionetek na samolocie JS-2 bis i zajął trzecie miejsce w klasyfikacji ogólnej. Poza lotnictwem silnikowym interesował się również szybownictwem, odwiedził m.in. szkołę szybowcową w Bezmiechowej. Również w 1930 roku wystartował na samolocie PZL.5 w Międzynarodowych Zawodach Samolotów Turystycznych (Challenge) w Warszawie. Zajął podczas tych zawodów 33. miejsce. W Międzynarodowych Zawodach Samolotów Turystycznych w 1932 roku w Berlinie wystartował na samolocie PZL.19 (w załodze z sierżantem Kłosińskim) i zajął 18. miejsce. W 1934 roku na Międzynarodowej Wystawie Lotniczej i Przeciwgazowej w Bukareszcie prezentował samolot RWD-5. Również w 1934 roku wziął udział na samolocie PZL.26 w kolejnej edycji Międzynarodowych Zawodach Samolotów Turystycznych zajmując 17. miejsce. Na stopień majora został mianowany ze starszeństwem z 19 marca 1937 i 1. lokatą w korpusie oficerów lotnictwa, grupa liniowa. W tym samym roku został mianowany szefem pilotażu KZL. W marcu 1939 pełnił służbę w KZL na stanowisku oficera nadzoru Kierownictwa Fabrykacji Lotniczej.
Po wybuchu II wojny światowej przedostał się przez Rumunię do Francji. Został mianowany dowódcą eskadry treningowej w bazie Polskich Sił Powietrznych w ośrodku Bron pod Lyonem. Po upadku Francji został ewakuowany do Wielkiej Brytanii, wstąpił do RAF i otrzymał numer służbowy P-0247. W listopadzie 1940 roku otrzymał przydział do jednostki rozprowadzającej samoloty w Takoradi. 21 grudnia 1940 roku powrócił do Wielkiej Brytanii, przeszedł przeszkolenie w pilotażu samolotów wielosilnikowych i otrzymał przydział do 271. dywizjonu RAF, gdzie wykonywał loty transportowe. Podczas jednego z takich lotów wodował przymusowo na Atlantyku, został uratowany po trzech dobach. 1 lutego 1944 roku otrzymał przydział do 24. dywizjonu RAF i w jego składzie latał do końca wojny.
Po zakończeniu działań wojennych nie zdecydował się na powrót do Polski i wyemigrował do Kanady. Zmarł 25 stycznia 1974 roku w Thornhill. Został pochowany na Holy Cross Catholic Cemetery w Toronto.

</doc>
<doc id="4714733" url="https://pl.wikipedia.org/wiki?curid=4714733" title="Jabbor Rasulow (dystrykt)">
Jabbor Rasulow (dystrykt)



</doc>
<doc id="4714738" url="https://pl.wikipedia.org/wiki?curid=4714738" title="Jan Stawarski">
Jan Stawarski

Jan Stawarski (ur. 25 stycznia 1897 w Sieniawie, zm. 4 sierpnia 1944 w Warszawie) – chorąży Wojska Polskiego, uczestnik I wojny światowej, wojny polsko-ukraińskiej, wojny polsko-bolszewickiej i II wojny światowej, kawaler Orderu Virtuti Militari.
Życiorys.
Urodził się 25 stycznia 1897 w rodzinie Michała i Filomeny z Zygmuntów. W latach 1904–1911 uczęszczał do szkoły powszechnej w Sieniawie. Po ukończeniu szkoły pozostawał przy rodzicach.
11 maja 1916 został powołany do armii austriackiej i wcielony do c. i k. Pułku Piechoty Nr 90. Do 10 września 1918 walczył na froncie włoskim I wojny światowej.
11 marca 1919 jako kapral wstąpił do 14 pułku piechoty w Jarosławiu. Brał udział w walkach wojny polsko-ukraińskiej i wojny polsko-bolszewickiej. Jako żołnierz kompanii ciężkich karabinów maszynowych walczył m.in. pod Mościskami, Stanisławowem, Czortkowem, Korosteniem czy Bobrujskiem.
Szczególnie odznaczył się w walce „pod m. Popławy (27 V 1920), w ataku na przyczółek mostowy nad Berezyną (29 V 1920), pod Wólką (3 VIII 1920) i w ataku na Rekliniec (3 IX 1920)”. Za tę postawę został odznaczony Orderem Virtuti Militari.
5 sierpnia 1930 został przeniesiony do Korpusu Ochrony Pogranicza i przydzielony do batalionu „Rokitno” na stanowisko sierżanta szefa kompanii granicznej „Wojtkiewicze”. Awans na chorążego otrzymał w 1935.
Podczas kampanii wrześniowej walczył w szeregach SGO „Polesie”. Dostał się do niewoli niemieckiej z której jednak uciekł. Brał udział w działaniach organizacji konspiracyjnych. Poległ podczas powstania warszawskiego 4 sierpnia 1944. Pochowany na cmentarzu powstańczym na Woli.
4 lutego 1925 ożenił się z Marią Dąbkowską, z którą miał córkę Czesławę (ur. 24 stycznia 1927).

</doc>
<doc id="4714740" url="https://pl.wikipedia.org/wiki?curid=4714740" title="Dżabbor Rasulow (ujednoznacznienie)">
Dżabbor Rasulow (ujednoznacznienie)



</doc>
<doc id="4714743" url="https://pl.wikipedia.org/wiki?curid=4714743" title="Leninobod">
Leninobod

Leninobod – miasto i dżamoat w północno-zachodnim Tadżykistanie. Jest położony w dystrykcie Istarawszan w wilajecie sogdyjskim. Dżamoat zamieszkuje 11 468 osób

</doc>
<doc id="4714744" url="https://pl.wikipedia.org/wiki?curid=4714744" title="Jerzy Osiński (ujednoznacznienie)">
Jerzy Osiński (ujednoznacznienie)



</doc>
<doc id="4714750" url="https://pl.wikipedia.org/wiki?curid=4714750" title="Rajmundowo (województwo wielkopolskie)">
Rajmundowo (województwo wielkopolskie)



</doc>
<doc id="4714758" url="https://pl.wikipedia.org/wiki?curid=4714758" title="Adam Ciechoński">
Adam Ciechoński

Adam Ciechoński (ur. 24 grudnia 1894 w Kijowie, zm. 5 grudnia 1965 w Popowie – obecnie znajduje się na tym miejscu zbiornik wodny Jeziorsko) – podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Adam Ciechoński (Ciechański) urodził się w rodzinie Jerzego i Marii z Różańskich. 
Absolwent gimnazjum i szkoły ogrodniczej w Warszawie.
W grudniu 1918 wstąpił do odrodzonego Wojska Polskiego. W okresie wojny polsko-ukraińskiej walczył o Lwów i Małopolskę Wschodnią.
W 1920 w szeregach 12 pułku Ulanów Podolskich wziął udział w rewindykacji Pomorza, a później wyruszył na „wyprawę kijowską”. Na froncie awansował na stopień plutonowego.
W czasie wojny polsko bolszewickiej "na czele kilku żołnierzy zdecydowanym, samodzielnym atakiem przyczynił się do opanowania stacji kolejowej Korosteń". 
Za bohaterstwo w walce odznaczony został Krzyżem Srebrnym Orderu Virtuti Militari i awansował na stopień sierżanta.
Po wojnie zdemobilizowany. Pracował w wyuczonym zawodzie jako ogrodnik.
Od 1925 mieszkał i pracował w Popowie. Był nauczycielem zawodu w miejscowej szkole rolniczej. 
W 1939 wysiedlony wraz z rodziną do Bieńkowic.
Po wyzwoleniu spod okupacji niemieckiej wrócił do Popowa i objął stanowisko dyrektora szkoły.
Od 1949 na rencie. Zmarł w Popowie, pochowany na cmentarzu w Warcie.
Był żonaty z Zofią ze Sienkiewiczów, synowie: Wiesław i Mieczysław.

</doc>
<doc id="4714759" url="https://pl.wikipedia.org/wiki?curid=4714759" title="Jan Stąpór">
Jan Stąpór

 
Jan Stąpór (Stąpur) (ur. 23 czerwca 1901 w Niestachowie, poległ w walce 28 czerwca 1920 pod Kryłowem) – kanonier Wojska Polskiego. Uczestnik wojny polsko–bolszewickiej. Kawaler Orderu Virtuti Militari.
Życiorys.
Urodził się 23 czerwca 1901 w Niestachowie jako syn Stanisława i Franciszki z d. Anioł.Od 3 lipca 1920 żołnierz 4 dywizjonu artylerii konnej w odrodzonym Wojsku Polskim walczył na frontach wojny polsko-bolszewickiej.
Szczególnie odznaczył się w walce 28 czerwca 1920 „pod wsią Kryłów na Białorusi, gdy otoczony przez nieprzyjacielskich kawalerzystów bronił swego działa. Zginął na miejscu walki i tam pochowany”. 
Za tę postawę odznaczony pośmiertnie Orderem Virtuti Militari.

</doc>
<doc id="4714760" url="https://pl.wikipedia.org/wiki?curid=4714760" title="Tadżycki Park Narodowy">
Tadżycki Park Narodowy

Tadżycki Park Narodowy – park narodowy w Tadżykistanie utworzony w 1992 roku. Swoim zasięgiem obejmuje prawie całe pasmo Pamiru. Park narodowy zajmuje powierzchnię 2 661 674 ha, stanowi to 18% powierzchni Tadżykistanu. Chroni się tu m.in.: dzikie owce, irbisy śnieżne czy koziorożce syberyjskie. Na terenie Tadżyckiego Parku Narodowego znajduje się też Lodowiec Fedczenki, najdłuższy lodowiec na świecie poza strefami polarnymi. W 2013 roku park został wpisany na listę światowego dziedzictwa UNESCO.

</doc>
<doc id="4714764" url="https://pl.wikipedia.org/wiki?curid=4714764" title="Szybkozłączka">
Szybkozłączka

Szybkozłączka, szybkozłącze – rodzaj połączenia, które umożliwia łatwe i szybkie połączenie przewodu z zaworem lub dwóch przewodów. Rozłączenie i połączenie nie wymaga użycia dodatkowych narzędzi.

</doc>
<doc id="4714766" url="https://pl.wikipedia.org/wiki?curid=4714766" title="Nadleśnictwo Józefów">
Nadleśnictwo Józefów

Nadleśnictwo Józefów – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Józefowie, w powiecie biłgorajskim, w województwie lubelskim.
Nadleśnictwo obejmuje część powiatów biłgorajskiego i tomaszowskiego.
Historia.
Nadleśnictwa Józefów i Susiec powstały na podstawie dekretu PKWN z dnia 12 grudnia 1944. Objęły one znacjonalizowane przez komunistów lasy prywatne, z których większość część stanowiły kompleksy leśne Ordynacji Zamojskiej. Na tych terenach przejściowo istniało także nadleśnictwo Tarnogród, włączone do nadleśnictwa Józefów przed 1972.
1 stycznia 1973 do nadleśnictwa Józefów przyłączono nadleśnictwo Susiec.
Ochrona przyrody.
Na terenie nadleśnictwa znajdują się trzy rezerwaty przyrody:
Drzewostany.
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi 257 m3/ha, a przeciętny wiek 67 lat.

</doc>
<doc id="4714767" url="https://pl.wikipedia.org/wiki?curid=4714767" title="Most Hongkong-Zhuhai-Makau">
Most Hongkong-Zhuhai-Makau

Most Hongkong-Zhuhai-Makau – drogowa przeprawa mostowo-tunelowa przez deltę Rzeki Perłowej, łącząca miasta Zhuhai i Makau z Hongkongiem.
Długość całej przeprawy wynosi 55 km, w tym 23 km mostu głównego, 6,7 km podwodnego tunelu oraz drogi dojazdowe: 12 km od strony Honghongu i 13,4 km od strony Zhuhai.
Całość wspomagana jest sztucznymi wyspami. Na wyspie o powierzchni blisko 209 ha, usytuowanej obok portu Zhuhai, mieszczą się: centrum zarządzania mostami, służby drogowe i ratownicze oraz punkty poboru opłat. Na kolejnych dwóch sztucznych wyspach znajdują się portale tunelu głównego. Na sztucznej wyspie o powierzchni 150 ha umiejscowiono przejście graniczne Hongkong (ang. "Hongkong Boundary Crossing Facilities, HKBCF"). Znajduje się tam odprawa ładunków i pasażerów, kontrola pojazdów, biura odpraw celnych, urząd imigracyjny, system nadzoru ruchu drogowego, itp.
Przeprawa mostowa między Zhuhai a tunelem obejmuje oprócz relatywnie niskich mostów o konstrukcji belkowej także trzy mosty wantowe umożliwiające żeglugę. Rozpiętość przęsła największego w nich (Jianghai Channel Bridge) wynosi około 458 metrów. Na całej długości w każdym kierunku kierowcy mają do dyspozycji trzy pasy ruchu.
Tunel mierzący 6,7 km został zbudowany z gotowych prefabrykatów pomiędzy dwiema sztucznymi wyspami. Każdy z 33 elementów, który podczas budowy został zatopiony na dnie morza mierzył 180 metrów długości, 38 metrów szerokości i 11,40 metrów wysokości Maksymalna głębokość, na której leży tunel wynosi 45 metrów, co również umożliwia żeglugę.
Droga dojazdowa z Hongkongu do mostu głównego (ang. "Hong Kong Link Road, HKLR") jest sześciopasmową drogą o długości około 12 km z czego 9,4 km przebiega po wiadukcie, 1 km w tunelu a 1,6 km drogą położoną na naturalnym gruncie. Początkowo brano pod uwagę budowę tunelu pod lotniskiem, by wywrzeć jak najmniejszy wpływ na środowisko oraz zminimalizować szkody w krajobrazie. Zdecydowano się jednak na wiadukt przebiegający nad zajmowanym przez rdzennych mieszkańców cyplem Sha Lo Wan i zatoką. Konstrukcja wiaduktu została tak zaprojektowana, by nie zagrażała bezpieczeństwu samolotów pobliskiego lotniska oraz miała minimalny wpływ na środowisko naturalne zatoki i cyplu zwłaszcza białe delfiny czy czerwone formacje skalne na plażach zatoki.
Przeprawa została tak zaprojektowana, aby służyła przez 120 lat, i była odporna na trzęsienia ziemi o sile 8 stopni w skali Richtera.
Po oddaniu do użytku w 2018 roku był najdłuższym mostem morskim na świecie.

</doc>
<doc id="4714769" url="https://pl.wikipedia.org/wiki?curid=4714769" title="Stanisław Czerniszewski">
Stanisław Czerniszewski

Stanisław Czerniszewski (ur. ok. 1959, zm. 2020) – polski bokser.
Życiorys.
Pochodził z Chynowa. Jego brat Janusz Czerniszewski również był utytułowanym bokserem. Trenował w barwach Legii Warszawa i Broni Radom. W 1982 zdobył brązowy medal mistrzostw Polski seniorów w wadze półciężkiej. Był w grupie pięściarzy, która w 1986 wywalczyła Broni Radom historyczny awans na najwyższy poziom rozgrywkowy. W ostatnim okresie życia mieszkał w Górze Kalwarii. Zmarł w lutym 2020 w wyniku choroby nowotworowej.

</doc>
<doc id="4714778" url="https://pl.wikipedia.org/wiki?curid=4714778" title="Język malajski północnomolucki">
Język malajski północnomolucki



</doc>
<doc id="4714782" url="https://pl.wikipedia.org/wiki?curid=4714782" title="Nadleśnictwo Tomaszów">
Nadleśnictwo Tomaszów

Nadleśnictwo Tomaszów – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Pasiekach, w powiecie tomaszowskim, w województwie lubelskim.
Nadleśnictwo obejmuje część powiatów tomaszowskiego i zamojskiego w województwie lubelskim oraz niewielkie fragmenty powiatu lubaczowskiego w województwie podkarpackim.
Historia.
Już u schyłku XVI w. istniało Leśnictwo Generalne Lasów Tomaszowskich, obejmujące lasy królewskie wokół Tomaszowa Lubelskiego. W 1589 dobra te wcielono do Ordynacji Zamojskiej. W 1936 część lasów obecnego nadleśnictwa Tomaszów stało się własnością skarbu państwa i weszło w skład nadleśnictwa Biłgoraj.
Nadleśnictwa Tomaszów i Lubycza Królewska powstały na podstawie dekretu PKWN z dnia 12 grudnia 1944. Objęły one znacjonalizowane przez komunistów lasy prywatne, z których większość stanowiły kompleksy leśne Ordynacji Zamojskiej oraz przedwojenne lasy państwowe. Na tych terenach istniało także nadleśnictwo Uhnów (zlikwidowane po zmianie granic w 1952; pozostałą w Polsce część tego nadleśnictwa włączono do nadleśnictw Tomaszów i Lubycza Królewska) oraz nadleśnictwa Dołhobycz, Zamość i Krasnobród włączone w całości lub w części do nadleśnictwa Tomaszów w latach 50. i 60.
1 stycznia 1973 do nadleśnictwa Tomaszów przyłączono nadleśnictwo Lubycza Królewska. W 2018 przy siedzibie nadleśnictwa otwarto Leśne Arboretum 100-lecia Odzyskania Niepodległości.
Ochrona przyrody.
Na terenie nadleśnictwa znajduje się dziewięć rezerwatów przyrody:
Drzewostany.
Typy siedliskowe lasów nadleśnictwa o powierzchni przekraczającej 1000 ha (w kolejności od najczęściej występujących):
Głównym gatunkiem lasotwórczym lasów nadleśnictwa jest sosna. Wyraźnie zaznacza się także buk, dąb i jodła.
Przeciętna zasobność drzewostanów nadleśnictwa wynosi 321 m3/ha, a przeciętny wiek 72 lata.

</doc>
<doc id="4714785" url="https://pl.wikipedia.org/wiki?curid=4714785" title="Mechanoterapia">
Mechanoterapia

Mechanoterapia – zastosowanie mechanicznego bodźca w celach terapeutycznych.
Mechanoterapia wykorzystuje proces odbierania i przekazywanie przez komórki ciała sygnału mechanicznego (mechanotransdukcję) w celu zainicjowania procesów naprawy i przebudowy tkanek. W mechanizmie mechanotransdukcji odebrany przez komórki sygnał mechanicznego bodźca przekształcany jest w aktywność elektrochemiczną. Ta, jako bit informacji, może być przetwarzana przez system nerwowy, jak w przypadku priopriocepcji, dotyku, poczucia równowagi i słyszenia.
Mechanoterapia stosowana jest m.in. w terapii chorób narządu ruchu: ścięgien, mięśni i kości. Przykładem wpływu bodźców mechanicznych na stymulację tkankotwórczą są obserwacje Duncan i Turner, którzy pokazali, że na skutek oddziaływania odpowiednim obciążeniem, słaba kość staje się większa i mocniejsza. 
Również w rehabilitacji układu mięśniowo-szkieletowego mechanotransdukcja jest podstawowym mechanizmem terapeutycznego oddziaływania na organizm. Mechaniczne siły mogą być generowane przez fizjoterapeutę, terapeutyczne urządzenia, a nawet samego pacjenta wykonującego przepisane ćwiczenia. Do mechanoterapii zalicza się zatem wiele metod terapeutycznych, jak mobilizacja stawów, trening oporowy, działanie ultradźwiękami, masaż oraz wibroterapia. 

</doc>
<doc id="4714788" url="https://pl.wikipedia.org/wiki?curid=4714788" title="Leon Puzyna">
Leon Puzyna

Leon Roman Longin Puzyna, książę herbu Oginiec (ur. 26 września 1868 w Gwoźdzcu - zm. 16 maja 1932 tamże) – ziemianin, poseł na Sejm Krajowy, działacz gospodarczy 
Ukończył gimnazjum we Lwowie, do 1890 studiował w Wyższej Szkole Rolniczej w Dublanach. 
Ziemianin, właściciel dóbr Gwoździec, Dereniany, Ostapkowce w pow. kołomyjskim. Członek oddziału pokuckiego - inaczej śniatyńsko-kossowsko-horodeńsko-kołomyjskiego (1898-1914) Galicyjskiego Towarzystwa Gospodarskiego. Działacz i członek Komitetu GTG (24 czerwca 1910 - 20 czerwca 1914). Przez pewien czas był także wiceprezesem GTG (1918-1919).Prezes Pokuckiego Koła Doświadczalnego z siedzibą w Gwoźdźcu oraz członek Rady Nadzorczej Galicyjskiego Banku Ziemskiego. Członek i detaksor (1908-1912) oraz wiceprezes (1913) Wydziału Okręgowego w Kołomyi Galicyjskiego Towarzystwa Kredytowego Ziemskiego. Członek Zarządu Głównego Towarzystwa Kółek Rolniczych we Lwowie (1913-1914). 
Politycznie związany ze Stronnictwem Narodowo-Demokratycznym, w l. 1909-1912 zasiadał w Komitecie Głównym SDN. W 1911 członek Wydziału Polskiej Organizacji Narodowej w Kołomyi i Peczeniżynie. Wybrany z grupy większej własności członek Rady Powiatowej w Kołomyi (1904-1914). Poseł na galicyjski Sejm Krajowy X kadencji, wybrany w kurii I (większej własności ziemskiej) w okręgu wyborczym kołomyjskim w 1913, złożył mandat pod koniec 1913, w jego miejsce wybrano Stefana Moysa-Rosochackiego. 
W okresie międzywojennym należał do Zjednoczonych Kół Zjazdów Rolniczych i Związku Ziemian. Był autorem prac z dziedziny rolnictwa. 
Rodzina.
Urodził się w rodzinie ziemiańskiej, syn ks. Romana Longina (1837-1901) i Heleny Marii z Brunickich (1844-1926). Miał rodzeństwo: brata Stanisława Waleriana (1869-1933) i siostry: Jadwigę (1872-1901), Helenę (1880-1920) - żonę Jana Duklana Wiktora (1878-1944), Marię Wandę (ur. 1881) oraz Wandę (1881-1942) żonę Władysława Serwatowskiego (1873-1940). Jego stryjem był kardynał Jan Duklan Puzyna. Ożenił się w 1913 z Zofią Marią z Broel-Platerów (1885-1972). Mieli dzieci: Romana Stanisława (1915-1917), Teresę Marię (1919-1994) i Stanisława Romana (1921-1982).

</doc>
<doc id="4714796" url="https://pl.wikipedia.org/wiki?curid=4714796" title="Mikołaj Charłamp-Charłamów">
Mikołaj Charłamp-Charłamów



</doc>
<doc id="4714802" url="https://pl.wikipedia.org/wiki?curid=4714802" title="Lubrzanka (dopływ Osobłogi)">
Lubrzanka (dopływ Osobłogi)

Lubrzanka () – potok w Czechach i w Polsce w województwie opolskim.
Przebieg.
Potok ma swoje źródło w okolicy Dzielnicy Przemysłowej w północnej części Prudnika. Następnie przepływa przez Lubrzę i wpływa do miejscowości Slezské Pavlovice w Czechach. Wpływa do rzeki Osobłoga na południe od Racławic Śląskich i na północ od Pomorzowic.

</doc>
<doc id="4714806" url="https://pl.wikipedia.org/wiki?curid=4714806" title="Gavin O’Connor">
Gavin O’Connor

Gavin O’Connor (ur. 30 października 1964 na Long Island) – amerykański reżyser i scenarzysta.
Kariera.
Urodził się na Long Island 30 października 1964 roku. Ukończył studia na Uniwersytecie Pensylwanii w Filadelfii. W 1995 roku wyreżyserował film dramatyczny "Comfortably Numb". W 1999 film obyczajowy "Niesione wiatrem", za rolę w którym aktorka Janet McTeer otrzymała liczne nagrody, m.in. Złoty Glob dla najlepszej aktorki w filmie komediowym lub musicalu w 2000 roku. W kolejnych latach O’Connor wyreżyserował m.in.: "Murphy's Dozen" (2001), "Cud w Lake Placid" (2004), "The Prince" (2006, telewizyjny), "W cieniu chwały" (2008), "Wojownik" (2011), "Niepokonana Jane" (2015), "Księgowy" (2016). 
Na Festiwalu Filmowym w Sundance w 2000 roku O’Connor otrzymał Trofeum Filmowców za film "Niesione wiatrem".

</doc>
<doc id="4714813" url="https://pl.wikipedia.org/wiki?curid=4714813" title="Graniczny Potok (dopływ Trzebinki)">
Graniczny Potok (dopływ Trzebinki)

Graniczny Potok () – potok w województwie opolskim, jedyny dopływ Trzebinki.
Źródło potoku znajduje się na zboczach góry Długota w Lesie Prudnickim, niedaleko Dębowca. Następnie płynie wzdłuż granicy polsko–czeskiej. Wpływa do Trzebinki we wsi Trzebina.

</doc>
<doc id="4714823" url="https://pl.wikipedia.org/wiki?curid=4714823" title="Piotr Brzeziński (ujednoznacznienie)">
Piotr Brzeziński (ujednoznacznienie)



</doc>
<doc id="4714839" url="https://pl.wikipedia.org/wiki?curid=4714839" title="Ludy zbieracko-łowieckie">
Ludy zbieracko-łowieckie



</doc>
<doc id="4714842" url="https://pl.wikipedia.org/wiki?curid=4714842" title="Społeczeństwo zbieracko-myśliwskie">
Społeczeństwo zbieracko-myśliwskie



</doc>
<doc id="4714843" url="https://pl.wikipedia.org/wiki?curid=4714843" title="3 Gwardyjska Armia">
3 Gwardyjska Armia

3 Gwardyjska Armia () – związek operacyjny Armii Czerwonej z okresu II wojny światowej.
Historia.
W czasie walk na froncie wschodnim 3 Gwardyjska Armia wchodziła w skład kilku związków operacyjno-strategicznych Armii Czerwonej, w tym 4 Frontu Ukraińskiego. Następnie, będąc w składzie wojsk 1 Frontu Ukraińskiego uczestniczyła w walkach na ziemiach polskich. Dowodzona była przez gen. płk Wasilija Gordowa. Funkcję szefa sztabu pełnił gen. lejtn. Stiepan Lubarskij. 
Brała udział w walkach na przyczółku baranowsko-sandomierskim i z tego przyczółka 12 stycznia 1945 rozpoczęła natarcie w ramach ofensywy zimowej. 
Uczestniczyła w walkach o Kielce, które zdobyła 15 stycznia. W rejonie Bytomia Odrzańskiego toczyła boje z oddziałami niemieckimi z 1 Armii Pancernej wchodzącej w skład Grupy Armii Środek. Następnie rozwinęła natarcie w kierunku Zielonej Góry. Będąc nadal w składzie 1 Frontu Ukraińskiego uczestniczyła w operacji berlińskiej zajmując pozycję wyjściową nad Nysą Łużycką. Przy Armii działały 3 samodzielne karne kompanie.

</doc>
<doc id="4714844" url="https://pl.wikipedia.org/wiki?curid=4714844" title="Moralność ekonomiczna">
Moralność ekonomiczna

Moralność ekonomiczna – element moralności dotyczący postaw ekonomicznych.
Według portugalskiej psycholog Claudii Abreu Lopes moralność ekonomiczna może być szeroko traktowana jako społeczna percepcja reguł sprawiedliwości i moralnej strony ładu gospodarczego, kształtowana przez kontekst ekonomiczny oraz wymiar kulturowy i przejawiana w zachowaniach poszczególnych jednostek ludzkich. Społeczny kontekst rozwoju gospodarczego sprawia, że moralność ekonomiczna (albo brak takiej moralności) pozostają ze sobą w ścisłym związku przyczynowo-skutkowym, a mianowicie im silniejsze są praktycznie stosowane społeczne zasady moralne, tym bardziej transparentne są zasady życia gospodarczego w danym państwie.
Pojęcie zostało wprowadzone w 1971 przez Edwarda Palmera Thompsona badającego zamieszki chłopskie w XVIII-wiecznej Anglii, których zarzewiem było żądanie godziwych cen na podstawowe dobra wytwarzane przez chłopów.
W oparciu o koncepcję moralności ekonomicznej stworzono w 2004 jeden z modułów Europejskiego Sondażu Społecznego.

</doc>
<doc id="4714849" url="https://pl.wikipedia.org/wiki?curid=4714849" title="Agnieszka Jankowicz-Szymańska">
Agnieszka Jankowicz-Szymańska

Agnieszka Jankowicz-Szymańska – polska fizjoterapeutka, doktor habilitowany w dziedzinie nauk o kulturze fizycznej, nauczyciel akademicki Państwowej Wyższej Szkoły Zawodowej w Tarnowie.
Życiorys.
Pracę doktorską zatytułowaną "Eksperymentalne badania możliwości wykorzystania pulsującego pola elektromagnetycznego w prewencji zmian miażdżycowych" obroniła w Akademii Wychowania Fizycznego im. Bronisława Czecha w Krakowie w 2003 roku, a w 2018 uzyskała w tej uczelni habilitację na podstawie rozprawy zatytułowanej "Czynniki determinujące kształtowanie się wysklepienia stóp". 

</doc>
<doc id="4714850" url="https://pl.wikipedia.org/wiki?curid=4714850" title="Amoralny familizm">
Amoralny familizm

Amoralny familizm – system reguł postępowania życiowego występujący najczęściej w społeczeństwach biedniejszych, specyficzna postawa obronna mającą za cel pomóc najbliższym przetrwać w sytuacjach, gdy zapewnienie egzystencji rodzinie jest utrudnione, bądź bardzo trudne.
Pojęcie stworzył i po raz pierwszy użył w 1958 amerykański socjolog i politolog, Edward C. Banfield w pracy "Moralne podstawy zacofanego społeczeństwa" (ang. "The Moral Basis of a Backward Society"), bazując na obserwacjach niezamożnych miejscowości z terenu południowych Włoch.
Amoralny familizm przejawia się silnym przekonaniem, że uczciwość i moralne postępowanie jest właściwe tylko w stosunku do członków własnej rodziny, na zasadzie ostrego podziału na "nas" ("swoich") oraz "ich" ("obcych"). Ufać można jedynie "swoim". Takie ujęcie moralności zakłada stosowanie całkowicie odmiennych reguł postępowania wobec "swoich" i "obcych", co wyraził Banfield następującymi słowami: "Maksymalizuj doraźne materialne korzyści rodziny zakładając, że wszyscy postępują tak samo". Postawa nasila się i staje się powszechna w czasach wojen, kryzysów, rewolucji oraz rządów totalitarnych.

</doc>
<doc id="4714851" url="https://pl.wikipedia.org/wiki?curid=4714851" title="Nikoloz Kakhelashvili">
Nikoloz Kakhelashvili



</doc>
<doc id="4714852" url="https://pl.wikipedia.org/wiki?curid=4714852" title="Semyon Novikov">
Semyon Novikov



</doc>
<doc id="4714855" url="https://pl.wikipedia.org/wiki?curid=4714855" title="Edmond Nazaryan">
Edmond Nazaryan



</doc>
<doc id="4714856" url="https://pl.wikipedia.org/wiki?curid=4714856" title="Maksim Nehoda">
Maksim Nehoda



</doc>
<doc id="4714858" url="https://pl.wikipedia.org/wiki?curid=4714858" title="Scuderia Alpha Tauri">
Scuderia Alpha Tauri



</doc>
<doc id="4714859" url="https://pl.wikipedia.org/wiki?curid=4714859" title="Muzeum Walki Macedońskiej">
Muzeum Walki Macedońskiej

Muzeum Walki Macedońskiej (, trl. "Muzej na makedonskata borba") – muzeum w Skopje, na lewym brzegu Wardaru. Działalność instytucji koncentruje się na przedstawieniu historycznych, kulturalnych i rewolucyjnych tradycji Macedonii i Macedończyków w ich wielowiekowej walce o utworzenie własnego państwa narodowego na Bałkanach.
Nazwa.
Oficjalną nazwą muzeum, podawaną na jego witrynie internetowej, jest Музеј на македонската борба (trl. "Muzej na makedonskata borba", pol. „Muzeum Walki Macedońskiej”). Nad wejściem do budynku muzeum znajduje się jednak napis o następującej treści: Музеј на македонската борба за државност и самостојност, музеј на ВМРО и музеј на жртвите од комунистичкиот режим (trl. "Muzej na makedonskata borba za drżawnost i samostojnost, muzej na WMRO i muzej na żrtwite od komunisticzkiot reżim", Muzeum walki macedońskiej o państwowość i niepodległość, muzeum WMRO i muzeum ofiar reżimu komunistycznego).
Historia.
Muzeum Walki Macedońskiej zostało ustanowione decyzją rządu Republiki Macedonii z 31 lipca 2008 roku. Budowa budynku muzeum, będącego częścią projektu Skopje 2014 rozpoczęła się w 2008 roku i trwała trzy lata. Koszty budowy wyniosły 1 045 020 814 denarów (16 992 208 euro). Oficjalne otwarcie muzeum odbyło się 8 września 2011 roku, w 20. rocznicę zorganizowania macedońskiego referendum niepodległościowego.
Opis.
Muzeum mieści się w budynku o powierzchni 6435 m², w którym ekspozycje muzealne zajmują ponad 2000 m². Znajdują się w nim wystawy pokazujące eksponaty związane z historią, kulturą i działalnością rewolucyjną Macedończyków oraz ich doświadczeniami na drodze do zjednoczenia i stworzenia niepodległego państwa macedońskiego, w tym dokumentujące zmagania z różnymi udrękami czy opór przeciwko reżimowi komunistycznemu.
Struktura organizacyjna.
Instytucja jest podzielona na 13 wydziałów. W każdym z nich znajduje się wystawa dotycząca konkretnego okresu, wydarzenia lub postaci z historii narodu macedońskiego: zbrojnego oporu przeciwko osmańskim władzom w Macedonii; reform w Imperium Osmańskim i ich zastosowania w Macedonii w XIX wieku; powstania w Razłogu i Kresnie; politycznych, kulturalnych i edukacyjnych działań macedońskich intelektualistów w okresie sprzed powstania ilindeńskiego; działaczy Wewnętrznej Macedońskiej Organizacji Rewolucyjnej; rewolucyjnego roku 1903 podczas powstania ilindeńskiego i okresu istnienia Republiki Kruszewskiej; działalności Wewnętrznej Macedońskiej Organizacji Rewolucyjnej w okresie od końca powstania ilindeńskiego do rewolucji młodotureckiej; Macedonii w okresie rządów Młodoturków; wojen bałkańskich; Macedonii w czasie I wojny światowej; Macedonii w latach 1918–1941; ludowej wojny wyzwoleńczej z lat 1941–1944 oraz ofiar rządów komunistycznych.
Zbiory.
W centralnej części holu budynku muzeum jest wystawiona deklaracja niepodległości Republiki Macedonii, którą w tym miejscu umieścił prezydent Ǵorge Iwanow w dniu otwarcia instytucji. W zbiorach muzeum znajdują się ponadto liczne obrazy, na których zostały ukazane ważne wydarzenia i postaci z macedońskiej historii oraz figury woskowe osób związanych z macedońską historią.
Obrazy.
W muzeum można zobaczyć następujące obrazy:
Figury woskowe.
Na wyposażeniu muzeum znajdują się figury woskowe następujących osób: Deda Ilia Maleszewskiego, Sirmy Wojwody, Tołe Paszy, Williama Ewarta Gladstone’a, Popa Stojana Razłowskiego, Dimitara Popa Georgiewa Berowskiego, Grigora Pyrliczewa, Krste Petkowa Misirkowa, Naima Frashëriego, Goce Dełczewa, Christa Matowa, Pere Toszewa, Iwana Hadżiego Nikołowa, Christa Batandżiewa, Christa Tatarczewa, Dame Gruewa, Petara Popa Arsowa, Andona Dimitrowa, Andona Stojanowa Toszewa (Doncza Sztipianczeta), Nikoły Petrowa Rusinskiego, Wasiła Czakałarowa, Metodiego Patczewa, Rafaela Kamchiego, Jane Sandanskiego, Ellen Marii Stone, Andona Janewa Kiosety, Pitu Guliego, Borisa Sarafowa, Panda Kliaszewa, Anastasa Łozanczewa, Nikoły Karewa, Ruszy Dełczewej, Georgiego Popa Christowa, Gjorgiego Sugarewa, Christa Uzunowa, Aleksandara Turundżewa, Apostoła Petkowa Terziewa, Alberta Sonnichsena, Kote Christowa, Łazara Popa Trajkowa, Mustafy Kemala Atatürka, Ahmeda Nijaziego Beja, Hüsejna Hilmiego Paszy, Ibrahima Temo, Christa Czernopeewa, Miłana Matowa, Petara Czaulewa, Petara Drwingowa, Dimitriji Czupowskiego, Nacy Pindzurowej, Majora Gjurovića, Dimitra Pindżurowa, Miles Franklin, Aleksandara Protogerowa, Hasana Prishtiny, Sary Bernhardt, Todora Aleksandrowa, Gjorcze Petrowa, Redżepa Paszy Matiego, Dima Hadżidimowa, Władisława Kowaczewa, Arsenija Jowkowa, Pancza Michajłowa, Simeona Kawrakirowa, Dimitara Blachowa, Iwana Michajłowa, Mary Bunewej, Mihajla Kovačevikja, Velimira Prelikja, Władimira Czernozemskiego, Aleksandra I Karadziordziewicia, Louisa Barthou, Metodiego Szatorowa, Michajła Apostołskiego, Mircze Acewa, Strasza Pindżura, Kocza Racina, Nikoły Wapcarowa, Kuzmana Josifowskiego Pitu, Iliji Antewskiego, Łaza Trpowskiego, Mirki Ginowej, Nikoły Parapunowa, Aleksa Demniewskiego-Baumana, Kiriła Petruszewa, Emanuela Czuczkowa, Bane Andreewa, Tichomira Miłoszewskiego, Kira Gligorowa, Weselinki Malinskiej, Metodiji Andonowa-Czenty, Łazara Mojsowa, Kołe Czaszulego, Panty Mariny, Gjeorgjiego Karewa, Pawła Szatewa, Josipa Broza Tity, Cwetka Uzunowskiego, Łazara Koliszewskiego, Strachiła Gigowa, Jowana Koteskiego, Rista Sziszkowa, pięciu studentów ze Strumicy, Dragana Bogdanowskiego, Władimira Połeżinoskiego-Połeżiny, Łazara Sokołowa, Wenka Markowskiego, Panka Brasznarowa, Petre Piruzego i Aleksandara Rankovicia.
Zwiedzanie.
Muzeum Walki Macedońskiej jest jedną z najczęściej odwiedzanych tego typu instytucji w Skopju. Jest czynne od wtorku do niedzieli w godzinach 10.00-18.00. Opłata za wstęp wynosi 300 denarów.

</doc>
<doc id="4714860" url="https://pl.wikipedia.org/wiki?curid=4714860" title="Neodonatoptera">
Neodonatoptera

Neodonatoptera – takson owadów z podgromady uskrzydlonych i nadrzędu Odonatoptera.
Takson ten wprowadzony został w 1996 roku przez Güntera Bechly’ego. Obejmuje wszystkich przedstawicieli nadrzędu Odonatoptera, z wyjątkiem ich czterech najbardziej bazalnych rzędów: Eugeroptera, Kukaloptera, Argentinoptera i Geroptera oraz rodziny Enigmapteridae. Do Neodonatoptera należą więc wymarłe Eomeganisoptera i Meganisoptera oraz klad Euodonatoptera, obejmujący m.in. współczesne ważki.
Skrzydła tych owadów są smukłe i wydłużone, tak jak u Geroptera i Enigmapteridae cechują się użyłkowaniem o przedniej żyłce radialnej oddalonej od przedniego ich brzegu o jedną komórkę tak, że zostaje miejsce na rozwój pterostygmy. Nie występuje żyłka poprzeczna łącząca żyłki radialne przednią i tylną. Charakterystyczna dla nich jest żyłka radialna na odcinku nasadowym przyległa do przedniej żyłki medialnej. U bazalnych przedstawicieli Neodonatoptera nasadowe odcinki żyłek radialnych przedniej i tylnej mają przebieg ściśle równoległy i silnie do siebie zbliżony, natomiast w obejmującym ważki kladzie Nodialata formują one na odcinku nasadowym wspólny, dwuwalcowaty pień. Podobnie jak u Enigmapteridae przynajmniej na krótkim odcinku tylna żyłka medialna złączona jest z żyłką kubitalną. Tylna żyłka medialna i przednia żyłka kubitalna nie mają nigdy prostego przebiegu; pierwsza z wymienionych zakrzywia się ku tyłowi przy połączeniu z tą drugą. W pierwotnym planie budowy druga gałąź przedniej żyłki analnej w skrzydłach tylnych ma kilka grzebieniowatych odgałęzień, jednak cecha ta uległa wtórnemu zatraceniu u niektórych Erasipteridae i Nodialata.
Zapis kopalny taksonu znany jest od karbonu.

</doc>
<doc id="4714863" url="https://pl.wikipedia.org/wiki?curid=4714863" title="Franciszek Rogowski (lekarz)">
Franciszek Rogowski (lekarz)

Franciszek Rogowski (ur. 16 października 1941, zm. 27 sierpnia 2018) – polski specjalista chorób wewnętrznych i medycyny nuklearnej, prof. dr hab.
Życiorys.
W 1964 ukończył studia na Wydziale Lekarskim Akademii Medycznej w Białymstoku. Obronił pracę doktorską, następnie uzyskał stopień doktora habilitowanego. 16 grudnia 1997 nadano mu tytuł profesora w zakresie nauk medycznych. Objął funkcję profesora nadzwyczajnego w Zakładzie Medycyny Nuklearnej na Wydziale Lekarskim z Oddziałem Stomatologii i Oddziałem Nauczania w Języku Angielskim Uniwersytetu Medycznego w Białymstoku, oraz w Wyższej Szkole Medycznej w Białymstoku.
Był kierownikiem Zakładu Medycyny Nuklearnej Wydziału Lekarskiego z Oddziałem Stomatologii i Oddziałem Nauczania w Języku Angielskim Uniwersytetu Medycznego w Białymstoku.
Zmarł 27 sierpnia 2018. Pochowany na Cmentarzu Farnym w Białymstoku.

</doc>
<doc id="4714865" url="https://pl.wikipedia.org/wiki?curid=4714865" title="5 Gwardyjska Armia">
5 Gwardyjska Armia

5 Gwardyjska Armia () – związek operacyjny Armii Czerwonej z okresu II wojny światowej.
Historia.
W czasie walk na froncie wschodnim 5 Gwardyjska Armia wchodziła w skład kilku związków operacyjno-strategicznych Armii Czerwonej, w tym 2 Frontu Ukraińskiego. Następnie, będąc w składzie wojsk 1 Frontu Ukraińskiego uczestniczyła w walkach na ziemiach polskich. Dowodzona była przez gen. płk Aleksieja Żadowa. Funkcję szefa sztabu pełnił gen. mjr .
Brała udział w walkach na przyczółku baranowsko-sandomierskim i z tego przyczółka 12 stycznia 1945 rozpoczęła natarcie w ramach ofensywy zimowej.
Atakowała w kierunku Szczekocin, które osiągnęła 16 stycznia. W rejonie Brzegu toczyła boje z oddziałami niemieckimi i przełamała ich obronę. Będąc nadal w składzie 1 Frontu Ukraińskiego uczestniczyła w operacji berlińskiej zajmując pozycję wyjściową nad Nysą Łużycką. Atak prowadziła w kierunku Elsterwerda. 
Do spotkania oddziałów 5 Gwardyjskiej Armii z oddziałami armii amerykańskiej doszło 25 kwietnia w Torgau (spotkanie nad Łabą).

</doc>
<doc id="4714870" url="https://pl.wikipedia.org/wiki?curid=4714870" title="Hungry Music">
Hungry Music

Hungry Music – nazwa wytwórni muzyki elektronicznej, utworzonej w 2013 roku w Aix-en-Provence we Francji. W jej skład wchodzi obecnie pięciu twórców o następujących pseudonimach artystycznych: Worakls (Kevin Rodriguez), N'to, Joachim Pastor, Stereoclip i Joris Delacroix. Gatunki muzyczne proponowane przez "Hungry Music" to połączenie techno, melodycznej muzyki elektronicznej, muzyki akustycznej, oraz modulacje dźwięków perkusyjnych.
Oprócz wydawnictw muzycznych, Hungry Music produkuje także filmy wideo, publikuje w YouTube, i sprzedaje merchandising w postaci np. T-shirtów.
Początki.
Wytwórnia powstała z inicjatywy dwóch artystów: Worakls i N'to, a następnie Joachim Pastor dołączył do projektu. W 2014 roku Hungry Music wydało sześć EP, zawierających wybrane utwory tych trzech artystów. Każdy z nich pojawił się też na festiwalach we Francji i za granicą (np. Dour, Montreux Jazz Festival, Rennes ' Transmusicales, Pleinvrees itp.).
2015.
W 2015 roku, wytwórnia "Hungry Music" rozpoczyna swoją pierwszą trasę koncertową po Francji w której trio grało na scenie indywidualnie i wspólnie pod nazwą „Hungry Band”. W tym też roku każdy z artystów rozwinął własny program występu na żywo, stąd pojawiły się projekty takie jak „Worakls Band”, „N'to Live Perc”, czy „Hungry Super Band”, a do występów włączono udział kilku klasycznych instrumentalistów (wiolonczela, altówka, skrzypce, gitara, instrumenty perkusyjne itp.), kontynuując rozwój muzyczny na kolejnych festiwalach.

</doc>
<doc id="4714882" url="https://pl.wikipedia.org/wiki?curid=4714882" title="Robert Flisiak">
Robert Flisiak

Robert Jerzy Flisiak (ur. 1960) – polski lekarz, nauczyciel akademicki, profesor nauk medycznych, kierownik Kliniki Chorób Zakaźnych i Hepatologii Uniwersytetu Medycznego w Białymstoku.
Życiorys.
W 1985 ukończył studia medyczne w Akademii Medycznej w Białymstoku. W 1990 obronił pracę doktorską "Badania specyficznych antygenów i przeciwciał zakażenia wirusem hepatitis B oraz wybranych wskaźników odczynowości immunologicznej w populacjach osób nadużywających alkoholu". 25 maja 1998 uzyskał habilitację na podstawie dysertacji zatytułowanej "Prostanoidy w patogenezie i leczeniu chorób wątroby". 30 czerwca 2003 otrzymał tytuł profesora w zakresie nauk medycznych. 
W latach 2005–2008 był dziekanem Wydziału Lekarskiego z Oddziałem Stomatologii i Oddziałem Nauczania w Języku Angielskim Uniwersytetu Medycznego w Białymstoku, a w latach 2008–2012 prorektorem Uniwersytetu Medycznego w Białymstoku. Obecnie kierownik Kliniki Chorób Zakaźnych i Hepatologii na Wydziale Lekarskim z Oddziałem Stomatologii i Oddziałem Nauczania w Języku Angielskim Uniwersytetu Medycznego w Białymstoku.
Jego aktywność naukowa obejmuje choroby zakaźne i choroby wątroby, a na jego dorobek naukowy składa się ponad 300 publikacji zarejestrowanych w Web of Science Core Collection (h-index: 39, ponad 11 000 cytowań).

</doc>
<doc id="4714891" url="https://pl.wikipedia.org/wiki?curid=4714891" title="Czarna Woda Rakuska">
Czarna Woda Rakuska

Czarna Woda Rakuska lub po prostu Czarna Woda (, , ) – potok wypływający w Dolinie Czarnej Rakuskiej w słowackich Tatrach Bielskich. Jest prawym dopływem Bielskiego Potoku.
Główny Ciek Czarnej Wody wypływa w wywierzysku zwanym Siedem Źródeł na wysokości około 1200 m. W obrębie Doliny Czarnej ma dwa dopływy wypływające w dwóch górnych odnogach Doliny Czarnej: Czarna Huczawa wypływająca w Dolinie Czarnej Huczawy i Luba Woda wypływająca w Dolinie pod Czerwoną Glinką. Od wysokości około 1047 m Czarna Woda jednym już korytem spływa w kierunku południowo-wschodnim, opuszcza Tatry, przepływa pod Drogą Wolności i płynie w kierunku wschodnim przez porośnięte lasem tereny Kotliny Podtatrzańskiej. Po północnej stronie wsi Rakusy wypływa z lasu na pola uprawne, przepływa pod drogą krajową nr 66 i zaraz potem uchodzi do Bielskiego Potoku.
Po południowej stronie Czarnej Wody Rakuskiej jest jeszcze drugi potok o nazwie Čierna voda płynący Kotliną Podtatrzańską. Opływa on zabudowania Białej Spiskiej po południowej stronie i uchodzi do Popradu.

</doc>
<doc id="4714895" url="https://pl.wikipedia.org/wiki?curid=4714895" title="SKU Amstetten">
SKU Amstetten

Sportklub Union Amstetten w skrócie SKU Amstetten – austriacki klub piłkarski, grający w drugiej lidze austriackiej, mający siedzibę w mieście Amstetten.
Historia.
Klub został założony 30 listopada 1997 w wyniku fuzji "ASK Amstetten" (założony w 1932 roku) i "SC Union Amstetten" (założony w 1946). W sezonie 2017/2018 zajął 3. miejsce w Regionallidze Ost i wywalczył historyczny awans do drugiej ligi austriackiej.
Stadion.
Swoje domowe mecze klub rozgrywa na stadionie o nazwie Ertl Glas Stadion, położonym w mieście Amstetten. Stadion może pomieścić 3300 widzów.

</doc>
<doc id="4714897" url="https://pl.wikipedia.org/wiki?curid=4714897" title="Wojciech Wężyk">
Wojciech Wężyk

Wojciech Wężyk (ur. 7 lipca 1890 w m. Królewskie, zm. 7 sierpnia 1920 pod Zieleńcem) – porucznik piechoty Wojska Polskiego, kawaler Orderu Virtuti Militari, pośmiertnie awansowany na stopień kapitana.
Życiorys.
Urodził się w rodzinie Bronisława i Stanisławy z domu Mieczkowska. We Wschowie uczęszczał do gimnazjum, które ukończył w 1909. Należał do „Sokoła”. Po odbyciu rocznej służby wojskowej pracował w zawodzie kupca. W 1914 otrzymał powołanie do służby w armii niemieckiej i w jej szeregach walczył na frontach I wojny światowej. W 1915 otrzymał awans na stopień podporucznika.
Po demobilizacji wstąpił do oddziałów powstańczych i brał udział w walkach podczas powstania wielkopolskiego. Od 15 stycznia 1919 służył w Dowództwie Okręgu I z siedzibą w Poznaniu. W początkowych dniach lutego 1919 otrzymał przydział na stanowisko dowódcy nowo tworzonego III batalionu 1 pułku rezerwowego Strzelców Wielkopolskich. Po otrzymaniu awansu na stopień porucznika wyruszył z baonem na północny odcinek Frontu Wielkopolskiego w kierunku na Czarnków – Budzyń, a następnie pomaszerował pod Rynarzewo. Pod koniec czerwca walczył na Froncie Galicyjskim. Podczas walki pod Biłką, która trwała od 28 czerwca do 17 lipca 1919, wykazał się męstwem. Wyróżnił się także podczas bitwy pod Husiatynem. "Podczas, kiedy nieprzyjaciel prowadził silny ostrzał polskich pozycji, porucznik Wężyk dostał się do Zbrucza i na znajdujących się tam kładkach prowadził ostrzał nieprzyjaciela zmuszając go do odwrotu". Za bohaterstwo w walce został wyróżniony Krzyżem Srebrnym Orderu Virtuti Militari. Zginął pod Zieleńcem dowodząc II batalionem 70 pułku piechoty.
Pochowany został w Koźminie Wielkopolskim na cmentarzu parafialnym.

</doc>
<doc id="4714903" url="https://pl.wikipedia.org/wiki?curid=4714903" title="Daru (Sierra Leone)">
Daru (Sierra Leone)

Daru – miasto w Sierra Leone, w prowincji Wschodniej, w dystrykcie Kailahun.

</doc>
<doc id="4714904" url="https://pl.wikipedia.org/wiki?curid=4714904" title="Luba Woda">
Luba Woda

Luba Woda (, , ) – potok płynący Doliną pod Czerwoną Glinką w słowackich Tatrach Bielskich. Jest prawym dopływem Czarnej Wody Rakuskiej. 
Potok wypływa w dolnej części żlebku przecinającego Czerwoną Glinkę w Dolinie pod Czerwoną Glinką. Na wysokości 1047 m uchodzi do Czarnej Wody Rakuskiej. Cała zlewnia potoku znajduje się w porośniętych lasem obszarach TANAP-u poza znakowanymi szlakami turystycznymi.

</doc>
<doc id="4714905" url="https://pl.wikipedia.org/wiki?curid=4714905" title="Gbendembu">
Gbendembu

Gbendembu – miasto w Sierra Leone, w prowincji Północna, w dystrykcie Bombali.

</doc>
<doc id="4714907" url="https://pl.wikipedia.org/wiki?curid=4714907" title="Chip Pashayan">
Chip Pashayan

Chip Pashayan właściwie Charles Pashayan Jr. (ur. 27 marca 1941 we Fresno) – amerykański polityk, członek Partii Republikańskiej.
Działalność polityczna.
W okresie od 3 stycznia 1979 do 3 stycznia 1991 przez sześć kadencji był przedstawicielem 17. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4714909" url="https://pl.wikipedia.org/wiki?curid=4714909" title="Mattru Jong">
Mattru Jong

Mattru Jong – miasto w Sierra Leone, w prowincji Południowa, w dystrykcie Bonthe.

</doc>
<doc id="4714917" url="https://pl.wikipedia.org/wiki?curid=4714917" title="Mile 91">
Mile 91

Mile 91 – miasto w Sierra Leone, w prowincji Północna, w dystrykcie Tonkolili.
Miasto.
Mile 91 to główne miasto handlowe w dystrykcie Tonkolili w północnej prowincji Sierra Leone. Jak sama nazwa wskazuje, Mile 91 znajduje się dokładnie 91 mil od Freetown i znajduje się przy głównej autostradzie łączącej Freetown z Makeni i Bo. Ludność miasta jest zróżnicowana etnicznie, chociaż ludność Temne stanowi większość populacji.

</doc>
<doc id="4714919" url="https://pl.wikipedia.org/wiki?curid=4714919" title="Tomasz Michalak (trener)">
Tomasz Michalak (trener)

Tomasz Michalak (ur. 25 stycznia 1977 w Prudniku) – polski koszykarz i trener koszykówki.
Karierę zawodniczą rozpoczął w 1995 w Pogoni Prudnik. Po zakończeniu sezonu odszedł z drużyny, ale wrócił do niej na lata 2002–2004.
W 2005 został trenerem klubu Smyk Prudnik i asystentem trenera Pogoni Prudnik. Wraz ze Smykiem doszedł do 8. miejsca na Mistrzostwach Polski kadetów w 2008 i 2010. W 2008 został trenerem Pogoni Prudnik. Wprowadził klub do I ligi.
Jest nauczycielem wychowania fizycznego w Publicznym Gimnazjum nr 1 w Prudniku. 3 września 2018 został odznaczony Medalem Komisji Edukacji Narodowej.

</doc>
<doc id="4714921" url="https://pl.wikipedia.org/wiki?curid=4714921" title="Rokupr">
Rokupr

Rokupr – miasto w Sierra Leone, w prowincji Północna, w dystrykcie Kambia.

</doc>
<doc id="4714922" url="https://pl.wikipedia.org/wiki?curid=4714922" title="Czarna Huczawa">
Czarna Huczawa

Czarna Huczawa (, , ) – potok płynący Doliną Czarnej Huczawy w słowackich Tatrach Bielskich. Jest prawym dopływem Czarnej Wody Rakuskiej. 
Czarna Huczawa płynie doliną bardzo rzadko odwiedzaną przez ludzi, z dziką roślinnością i bez ścieżek. Uchodzi do Czarnej Wody na wysokości około 1050 m. Przez miejsce to przechodzi żółty szlak turystyczny od rozdroża Čierna voda przez Dolinę Czarną Rakuską do Schroniska pod Szarotką.
"Huczawa" to określenie na Podhalu i na Słowacji oznaczające bystre, szumiące potoki i głośno wypływające źródła. Nazwa pochodzi od słowa "huczeć" (słow. "hučat").

</doc>
<doc id="4714923" url="https://pl.wikipedia.org/wiki?curid=4714923" title="Yamandu">
Yamandu

Yamandu – miasto w Sierra Leone, w prowincji Wschodniej, w dystrykcie Kono.

</doc>
<doc id="4714932" url="https://pl.wikipedia.org/wiki?curid=4714932" title="John Hans Krebs">
John Hans Krebs

John Hans Krebs (ur. 17 grudnia 1926 w Berlinie, zm. 10 listopada 2014 we Fresno) – amerykański polityk, członek Partii Demokratycznej.
Działalność polityczna.
W okresie od 3 stycznia 1975 do 3 stycznia 1979 przez dwie kadencje był przedstawicielem 17. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4714937" url="https://pl.wikipedia.org/wiki?curid=4714937" title="Zespół Szkolno-Przedszkolny nr 1 w Prudniku">
Zespół Szkolno-Przedszkolny nr 1 w Prudniku

Zespół Szkolno-Przedszkolny nr 1 w Prudniku – zespół szkół w Prudniku z siedzibą na Jasionowym Wzgórzu przy ul. Podgórnej 9. Wcześniej znajdowała się przy ul. Armii Krajowej 1.
W skład zespołu wchodzi Publiczne Przedszkole nr 6 (ul. Podgórna 9a), Publiczna Szkoła Podstawowa nr 1 im. Bohaterów Westerplatte (ul. Podgórna 9).
Również do zespołu (do momentu zniesienia gimnazjów) należało Publiczne Gimnazjum nr 1 im. Kardynała Stefana Wyszyńskiego (ul. Armii Krajowej 1).

</doc>
<doc id="4714938" url="https://pl.wikipedia.org/wiki?curid=4714938" title="Publiczne Przedszkole nr 6 w Prudniku">
Publiczne Przedszkole nr 6 w Prudniku



</doc>
<doc id="4714939" url="https://pl.wikipedia.org/wiki?curid=4714939" title="Publiczna Szkoła Podstawowa nr 1 w Prudniku">
Publiczna Szkoła Podstawowa nr 1 w Prudniku



</doc>
<doc id="4714940" url="https://pl.wikipedia.org/wiki?curid=4714940" title="Publiczne Gimnazjum nr 1 w Prudniku">
Publiczne Gimnazjum nr 1 w Prudniku



</doc>
<doc id="4714943" url="https://pl.wikipedia.org/wiki?curid=4714943" title="Wiesław Ambrozik">
Wiesław Ambrozik

Wiesław Marian Ambrozik (ur. 1947) – polski naukowiec, profesor nauk społecznych.
Życiorys.
Specjalizuje się w zagadnieniach z zakresu pedagogiki resocjalizacyjnej i społecznej. Jest profesorem i wykładowcą w Zakładzie Resocjalizacji na Wydziale Studiów Edukacyjnych Uniwersytetu im. Adama Mickiewicza w Poznaniu. Uczył także w Wyższej Szkole Humanistycznej Towarzystwa Wiedzy Powszechnej w Szczecinie oraz Wyższej Szkole Humanistycznej im. Króla Stanisława Leszczyńskiego w Lesznie. Członek Komitetu Nauk Pedagogicznych PAN i Zespołu do spraw Nauk Społecznych i Prawnych Polskiej Komisji Akredytacyjnej.
Habilitował się w 1989 na Wydziale Nauk Społecznych Uniwersytetu im. Adama Mickiewicza w Poznaniu na podstawie rozprawy zatytułowanej "Wychowawcze funkcjonowanie średniego miasta uprzemysłowionego".
Tytuł profesora nauk społecznych nadano mu w 2014 roku.
Książki.
Autor lub współautor pozycji książkowych:

</doc>
<doc id="4714945" url="https://pl.wikipedia.org/wiki?curid=4714945" title="Longford (ujednoznacznienie)">
Longford (ujednoznacznienie)



</doc>
<doc id="4714954" url="https://pl.wikipedia.org/wiki?curid=4714954" title="Czarny mercedes (film)">
Czarny mercedes (film)

Czarny mercedes – polski film kryminalny z 2019 roku w reżyserii Janusza Majewskiego, zrealizowany na podstawie jego własnej powieści "pod tym samym tytułem". Premiera filmu odbyła się w warszawskim Multikinie 30 września 2019.
Produkcja.
Zdjęcia do filmu realizowano: w Warszawie (restauracja „Pod Gigantami” w al. Ujazdowskich, ul. Kazimierza Karasia, Teatr Polski, ul. Lwowska i wnętrza kamienicy pod numerem 13 tej ulicy, al. Szucha 25), we Wrocławiu (dworzec główny) oraz w Tatrach (kapliczka zbójnicka w Dolinie Kościeliskiej).
Treść.
Akcja filmu rozgrywa się w Warszawie podczas II wojny światowej w trakcie okupacji niemieckiej. W tajemniczych okolicznościach ginie Krystyna Holzer – oficjalnie uznawana za żonę mecenasa Karola Holzera, a w rzeczywistości ukrywająca się pod przybraną tożsamością Aneta Landau, jego dawna żydowska studentka. Jej zwłoki z nożem w plecach znajduje adwokat w swoim mieszkaniu. W tej sprawie śledztwo z ramienia polskiej policji granatowej podejmuje nadkomisarz Rafał Król, lecz dochodzeniem interesuje się też niemiecka Kripo. W kręgu podejrzanych znajduje się przede wszystkim zbiegła służąca Cesia. Zagrożony aresztowaniem mecenas także wyjeżdża z Warszawy, szukając schronienia w gospodarstwie pod Tatrami. Wkrótce giną jednak kolejne osoby mające związek z początkowym morderstwem.

</doc>
<doc id="4714959" url="https://pl.wikipedia.org/wiki?curid=4714959" title="Juan Toscano-Anderson">
Juan Toscano-Anderson

Juan Ronel Toscano–Anderson (ur. 10 kwietnia 1993 w Oakland) – amerykański koszykarz, występujący na pozycji niskiego skrzydłowego, posiadający także obywatelstwo meksykańskie, reprezentant tego kraju, obecnie zawodnik Utah Jazz.
19 grudnia 2020 został zwolniony przez Golden State Warriors. 21 grudnia podpisał kolejną umowę z klubem na występy zarówno w NBA, jak i G-League. 13 maja 2021 jego kontrakt został przekonwertowany na pełną umowę z klubem do końca sezonu. 1 lipca 2022 dołączył do Los Angeles Lakers. 9 lutego 2023 został wytransferowany do Utah Jazz.

</doc>
<doc id="4714966" url="https://pl.wikipedia.org/wiki?curid=4714966" title="Pięciobój wojskowy na Światowych Wojskowych Igrzyskach Sportowych 2007">
Pięciobój wojskowy na Światowych Wojskowych Igrzyskach Sportowych 2007

Pięciobój wojskowy na 4. Światowych Wojskowych Igrzyskach Sportowych – zawody dla sportowców-żołnierzy zorganizowane przez Międzynarodową Radę Sportu Wojskowego, które odbyły się w indyjskim Hajdarabadzie w dniach 15–20 października 2007 roku podczas światowych igrzysk wojskowych. Najwięcej medali zdobyli reprezentanci Chin ogółem 7 "(w tym 3 złote, 2 srebrne oraz 2 brązowe)".
Zawody były równocześnie traktowane jako 54 Wojskowe Mistrzostwa Świata w pięcioboju wojskowym.
Uczestnicy.
W zawodach pięcioboju wojskowego brało udział 45 drużyn w tym; 31 drużyn męskich "(143 pięcioboistów)" oraz 14 żeńskich "(50 pięcioboistek)", "(łącznie 31 reprezentacji narodowych oraz 193 zawodników i zawodniczek)". 
Rezultaty.
Mężczyźni.
"Źródło:"
Kobiety.
"Źródło:"
Klasyfikacja medalowa.
"Źródło:"

</doc>
<doc id="4714972" url="https://pl.wikipedia.org/wiki?curid=4714972" title="Zenon Mariak">
Zenon Mariak

Zenon Dionizy Mariak – polski neurochirurg, dr hab. nauk medycznych, profesor zwyczajny, oraz kierownik Kliniki Neurochirurgii Wydziału Lekarskiego z Oddziałem Stomatologii i Oddziałem Nauczania w Języku Angielskim Uniwersytetu Medycznego w Białymstoku.
Życiorys.
Obronił pracę doktorską, 18 grudnia 1995 habilitował się na podstawie pracy zatytułowanej "Neurofizjologiczne i kliniczne aspekty regulacji temperatury mózgu". 31 października 2000 nadano mu tytuł profesora w zakresie nauk medycznych. Pracował w Klinice Neurochirurgii na Wydziale Lekarskim z Oddziałem Stomatologii Akademii Medycznej w Białymstoku. 
Objął funkcję profesora zwyczajnego i kierownika w Klinice Neurochirurgii na Wydziale Lekarskim z Oddziałem Stomatologii i Oddziałem Nauczania w Języku Angielskim Uniwersytetu Medycznego w Białymstoku.
Piastuje stanowisko członka Komitetu Nauk Neurologicznych na V Wydziale Nauk Medycznych Polskiej Akademii Nauk, oraz był prorektorem na Uniwersytecie Medycznym w Białymstoku.

</doc>
<doc id="4714976" url="https://pl.wikipedia.org/wiki?curid=4714976" title="Michał Malinowski (elektronik)">
Michał Malinowski (elektronik)

Michał Malinowski (ur. 22 października 1954 w Warszawie) – polski elektronik, profesor nauk technicznych, specjalizujący się w laserach, optoelektronice i spektroskopii laserowej. Dziekan Wydziału Elektroniki i Technik Informacyjnych Politechniki Warszawskiej w kadencji 2020-2024.
Życiorys.
Absolwent VII Liceum Ogólnokształcącego im. Juliusza Słowackiego w Warszawie w 1973. W 1978 ukończył studia magisterskie na Wydziale Elektroniki Politechniki Warszawskiej. Doktoryzował się w 1985 na podstawie pracy przygotowanej pod kierunkiem Wiesława Wolińskiego. Habilitację z elektroniki uzyskał w 1990 na podstawie dotychczasowego dorobku naukowego i pracy pt. "Wpływ kooperatywnego oddziaływania jonów ziem rzadkich i procesów wielofotonowych na przejścia optyczne w dielektrycznych kryształach laserowych na przykładzie kryształów czterofosforanowych". Tytuł profesora otrzymał w 2004.
Na Wydziale Elektroniki i Technik informacyjnych w Instytucie Mikroelektroniki i Optoelektroniki pracuje od 1982, w tym od 1996 jako profesor nadzwyczajny, a od 2011 jako profesor zwyczajny. W latach 1981-82 przebywał na stażu naukowym w Laboratorium Spektrometrii Fizycznej Uniwersytetu w Grenoble, jak również kilkukrotnie w Laboratorium Fizykochemii Materiałów Luminescencyjnych w Lyonie. Od 1997 przez 10 lat kilkukrotnie wykładał na Uniwersytecie Blaise’a Pascala w Clermont-Ferrand. W latach 2000–2016 piastował stanowisko kierownika Zakładu Optoelektroniki IMiO, a następnie objął funkcję dyrektora tego instytutu. Od 2012 do 2016 był kierownikiem studiów doktoranckich Wydziału Elektroniki i Technik Informacyjnych PW. Należy także od 2012 do rady Narodowego Centrum Nauki. Objął stanowisko dziekana Wydziału Elektroniki i Technik Informacyjnych Politechniki Warszawskiej w kadencji 2020-2024.
Wykładał szereg przedmiotów na Wydziale Elektroniki i Technik Informacyjnych PW. Jest autorem i współautorem co najmniej 300 publikacji, w tym 5 książek i monografii. Publikował prace w czasopismach, takich jak „Optical Materials", „Optics letters”, „Journal of Alloys and Compounds” czy „Journal of luminescence”. Kilkakrotnie nagradzany był przez Rektora Politechniki Warszawskiej, otrzymał także nagrodę zespołową I stopnia Ministra Edukacji Narodowej i nagrodę sekretarza IV Wydziału PAN.

</doc>
<doc id="4714983" url="https://pl.wikipedia.org/wiki?curid=4714983" title="Bart Groothuis">
Bart Groothuis

Bart Groothuis (ur. 1 stycznia 1981 w Reutum w gminie Tubbergen) – holenderski polityk i urzędnik państwowy, poseł do Parlamentu Europejskiego IX kadencji.
Życiorys.
Absolwent historii na Uniwersytecie im. Radbouda w Nijmegen. Działacz Partii Ludowej na rzecz Wolności i Demokracji, był asystentem Henka Kampa. Został zatrudniony w resorcie obrony. W latach 2013–2014 pełnił funkcję zastępcy dyrektora biura bezpieczeństwa cybernetycznego w resorcie, a następnie do 2020 stał na czele tego biura.
W lutym 2020 zasiadł w Europarlamencie IX kadencji, obejmując jeden z dodatkowych mandatów, które przypadły Holandii po brexicie.

</doc>
<doc id="4714987" url="https://pl.wikipedia.org/wiki?curid=4714987" title="Kościół Wszystkich Świętych w Twardoszynie">
Kościół Wszystkich Świętych w Twardoszynie

 
Kościół Wszystkich Świętych (słow. "Kostol Všetkých Svätých") – drewniany kościół rzymskokatolicki zbudowany w drugiej połowie XV w. znajdujący się w miejscowości Twardoszyn na Słowacji. 
To jeden z najstarszych i najcenniejszych zabytków drewnianej architektury sakralnej i jedyny na Słowacji jednocześnie uhonorowany medalem Europa Nostra (w 1995) i wpisem na Listę Światowego Dziedzictwa UNESCO (w 2008).
Historia.
Pierwsza pisemna wzmianka o istnieniu parafii w Twardoszynie pochodzi z 1395. Drewniany kościół powstał w drugiej połowie XV w. Po przejęciu świątyni przez protestantów przebudowany w latach 1650–54. Przebito wtedy nowe wejście do południa z portalem renesansowym. W taki portal zaopatrzono także wejście do zakrystii. Drobniejsze korekty przechodził kościół w latach 1899, 1927, 1952, 1966 i 1971. Gruntownie odnowiony w latach 1986–92. Obecnie kościół służy wiernym tylko raz w roku w tygodniu około Wszystkich Świętych (1.XI).
Architektura i wyposażenie.
Kościół zbudowany w stylu gotyckim. Drewniany z czerwonego świerka, konstrukcji zrębowej, orientowany. Prezbiterium mniejsze od nawy, zamknięte prostokątnie, z zakrystią. Dach stromy, dwukalenicowy, kryty gontem z ośmioboczną wieżyczką, zwieńczoną daszkiem stożkowym. Świątynia otoczona jest wokół wydatnymi sobotami, wspartymi na późniejszych, murowanych słupach. 
Wewnątrz w nawie strop kasetonowy z 49 rozetami i polichromią w postaci kwiatów polnych i ogrodowych z lat 1653–54. W prezbiterium sklepienie kolebkowe z malowidłem nieba z gwiazdami i postaciami ewangelistów. Na bocznych ścianach polichromia figuralna. Wyposażenie:
Otoczenie.
Kościół wraz z cmentarzem otoczony jest murem z barokową bramą zwieńczoną ośmiobocznym dachem gontowym z małą wieżyczką z daszkiem stożkowym. Na cmentarzu znajduje się kamienny renesansowy nagrobek z 1555 Gaspara Koda oraz dwie okrągłe kamienne budowle z XVII w.

</doc>
<doc id="4714989" url="https://pl.wikipedia.org/wiki?curid=4714989" title="Veronica Koman">
Veronica Koman

Veronica Koman (ur. 14 czerwca 1988 w Medan) – indonezyjska prawniczka, działaczka na rzecz praw człowieka w indonezyjskiej części Nowej Gwinei. W 2019 roku została laureatką nagrody Sir Ronald Wilson Human Rights Award.
Życiorys.
Jest absolwentką Universitas Pelita Harapan, gdzie w latach 2006–2011 studiowała prawo międzynarodowe. Już w trakcie studiów została mianowana przewodniczącą Międzynarodowego Towarzystwa Studentów Prawa (2009). W 2017 roku podjęła studia podyplomowe z zakresu prawa na Australijskim Uniwersytecie Narodowym dzięki stypendium indonezyjskiego LPDP.
W 2014 roku dołączyła do Instytutu Pomocy Prawnej (LBH) w Dżakarcie i zaangażowała się w sprawy grup mniejszoścowych. Wzięła udział w próbie obalenia islamskiego kodeksu karnego w prowincji Aceh, który oceniła jako sprzeczny z konstytucją, oraz wyraziła sprzeciw wobec stosowania testów dziewictwa jako warunku pracy kobiet w policji. Po tragedii w Paniai zaczęła działać na rzecz praw człowieka w Papui. Po zamieszkach w 2019 roku została uznana za podejrzaną i oskarżona o podżeganie.

</doc>
<doc id="4714997" url="https://pl.wikipedia.org/wiki?curid=4714997" title="Plemiona austronezyjskie">
Plemiona austronezyjskie



</doc>
<doc id="4714998" url="https://pl.wikipedia.org/wiki?curid=4714998" title="Stanisław Cieślik (podoficer)">
Stanisław Cieślik (podoficer)

Stanisław Cieślik (ur. 21 kwietnia 1894 w Bieńkowicach, zm. w lutym 1918) – żołnierz Legionów Polskich, armii austriackiej, kawaler Orderu Virtuti Militari.
Życiorys.
Urodził się 21 kwietnia w Bieńkowicach, w rodzinie Józefa i Marii z Rozwadowskich. Absolwent szkoły powszechnej w Nowej Wsi i kursu mleczarstwa w Rzeszowie, członek Polskiego Towarzystwa Gimnastycznego „Sokół”.
W 1914 wstąpił do Legionów Polskich i otrzymał przydział do 1 kompanii 1 pułku piechoty. W jego składzie wziął udział w wyprawie kieleckiej, w operacji nad Wisłą, w walkach pod Dęblinem oraz w walkach odwrotowych. W 1915 przeniesiony do 1 kompanii VI batalionu. W jego szeregach walczył nad Nidą, pod Zernikami, Jastkowem, Kuklami i Kamieniuchą. W czasie walk pod Polską Górą, "jako sekcyjny, prowadząc swój oddział do przeciwnatarć, stał się jednym z rzeczywistych, moralnych przywódców uderzeń, dowodzonych przez por. Rzeckiego i ppor. Wyrwalskiego". Za bohaterstwo w walce odznaczony został Krzyżem Srebrnym Orderu Virtuti Militari i awansowany na stopień sierżanta. Po kryzysie przysięgowym wcielony do austriackiego Pułku Piechoty Nr 13. Zmarł z ran we Włoszech, spoczywa na austriackim cmentarzu wojennym w San Stino di Livenza. 

</doc>
<doc id="4714999" url="https://pl.wikipedia.org/wiki?curid=4714999" title="Bulembu">
Bulembu

Bulembu – miasto w Eswatini, w dystrykcie Hhohho.

</doc>
<doc id="4715000" url="https://pl.wikipedia.org/wiki?curid=4715000" title="Emanuel Roiński">
Emanuel Roiński

Emanuel Roiński (ur. 1835, zm. 7 kwietnia 1904) - adwokat, prezes Izby Adwokackiej we Lwowie, ziemianin, działacz społeczny i gospodarczy. 
Życiorys.
Ukończył studia na wydziale prawa uniwersytetu we Lwowie z tytułem dr praw. Adwokat, od 1863 prowadził kancelarię we Lwowie wraz z Natanem Loevensteinem. Współcześni uważali ją za "jedną z najrentowniejszych i najdystyngowańszych kancelarii lwowskich""." W latach 1863-1904 był adwokatem w Sądzie Krajowym we Lwowie. Członek 1876-1877) i drugi wiceprezes (1884-1889) pierwszy wiceprezes (1890-1896) i prezes (1897-1903) Wydziału Izby Adwokackiej we Lwowie. oraz członek jej Rady Dyscyplinarnej (1874-1879). Członek państwowej komisji egzaminacyjnej zawodów sądowniczych we Lwowie (1878-1892). Był uznawany za seniora palestry lwowskiej i jednego z najbardziej wpływowych adwokatów stolicy Galicji. Przez wiele lat toczył długotrwały spór z innym znanym adwokatem lwowskim Felicjanem Jackowskim (którego pozbawił uprawnień adwokackich) prowadzącemu zaciekłą kampanię przeciwko Roińskiemu jako prezesowi Izby Adwokackiej. Spór znalazł swój polubowny koniec w procesie jaki wytoczył Roiński swojemu przeciwnikowi wspieranemu przez Ernesta Breitera, 
Członek Krajowej Rady Kolejowej (1899-1903). Asesor w zarządzie Galicyjskiego Zakładu dla Ociemniałych we Lwowie (1875-1902). Dyrektor, od 1886 naczelny dyrektor Galicyjskiej Kasy Oszczędności we Lwowie (1877-1891) Był świadkiem w procesie dyrektora kasy Franciszka Zimy w 1899. Członek rady Towarzystwa Galicyjskiej Kasy Oszczędności (1900-1903). Członek rady nadzorczej Galicyjskiego Zakładu Kredytowego dla Włościan we Lwowie (1878-1879) oraz rady nadzorczej Banku Hipotecznego we Lwowie (1892-1903).
Ziemianin, właściciel dóbr Teleśnica Sanna (1882-1904) i Sokole (1882-1904) w pow. leskim. W 1908 jego spadkobiercy sprzedali Teleśnicę Sanną Julianowi Timoftewiczowi. Kancelarię lwowską i dobra Sokole odziedziczył średni syn Emil. Członek oddziału lwowskiego (1872-1887) Galicyjskiego Towarzystwa Gospodarskiego. Działacz i członek Komitetu GTG (18 czerwca 1875 - 10 lipca 1883).
Rodzina.
Ożenił się z Ksawerą z Kralów. Mieli trzech synów: oficerów marynarki wojennej kapitana Alberta (1875-po 1939) i komandora porucznika Jana (1878-1942) oraz adwokata lwowskiego Emila Karola 

</doc>
<doc id="4715001" url="https://pl.wikipedia.org/wiki?curid=4715001" title="Mankayane">
Mankayane

Mankayane – miasto w Eswatini, w dystrykcie Manzini.

</doc>
<doc id="4715002" url="https://pl.wikipedia.org/wiki?curid=4715002" title="Barry Goldwater (ujednoznacznienie)">
Barry Goldwater (ujednoznacznienie)



</doc>
<doc id="4715003" url="https://pl.wikipedia.org/wiki?curid=4715003" title="Mhlambanyatsi">
Mhlambanyatsi

Mhlambanyatsi – miasto w Eswatini, w dystrykcie Manzini.

</doc>
<doc id="4715004" url="https://pl.wikipedia.org/wiki?curid=4715004" title="Barry Goldwater (młodszy)">
Barry Goldwater (młodszy)

 Barry Goldwater właściwie Barry Morris Goldwater Jr. (ur. 15 lipca 1938 w Scottsdale) – amerykański polityk, członek Partii Republikańskiej.
Działalność polityczna.
Jest synem polityka Barry'ego Goldwatera. W okresie od 29 kwietnia 1969 do 3 stycznia 1975 przez trzy kadencje był przedstawicielem 27. okręgu, a od 3 stycznia 1975 do 3 stycznia 1983 przez cztery kadencje przedstawicielem 20. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4715005" url="https://pl.wikipedia.org/wiki?curid=4715005" title="Mpaka">
Mpaka

Mpaka – miasto w Eswatini, w dystrykcie Lubombo.

</doc>
<doc id="4715007" url="https://pl.wikipedia.org/wiki?curid=4715007" title="Stanisław Cieślik">
Stanisław Cieślik



</doc>
<doc id="4715009" url="https://pl.wikipedia.org/wiki?curid=4715009" title="Shinkichi Tajiri">
Shinkichi Tajiri

Shinkichi Tajiri (ur. 7 grudnia 1923 w Los Angeles, Stany Zjednoczone - zm. 15 marca 2009 w Baarlo, Holandia) – amerykański rzeźbiarz, który mieszkał w Holandii od 1956 roku. Zajmował się także malarstwem, fotografią i kinematografią.
Wczesne życie.
Amerykanin pochodzenia japońskiego, Shinkichi Tajiri urodził się w Watts, robotniczej dzielnicy Los Angeles. Był piątym z siedmiorga dzieci Ryukichiego Tajiri i Fuyo Kikuty, emigrantach pierwszego pokolenia (issei), którzy w 1906 i 1913 roku przenieśli się z Japonii do Stanów Zjednoczonych.
W 1936 roku rodzina przeniosła się do San Diego. Jego ojciec zmarł, gdy miał piętnaście lat. W 1940 roku Tajiri otrzymał pierwsze lekcje rzeźbiarstwa od Donala Horda.
W 1942 roku rodzina została internowana do Centrum Przesiedlenia Wojennego Poston w Arizonie. Był żołnierzem 442. Pułku Piechoty, podobnie jak jego brat, Vincent. Od 1943 roku walczyli w Europie; zostali ranni we Włoszech. Shinkichi wrócił do Chicago na studia w Instytucie Sztuki (ang. "Art Institute") w latach 1946-1948.
Losy po II wojnie światowej.
W 1949 roku wyjechał do Paryża na studia u Ossipa Zadkine'a, a następnie Fernanda Légera. Poznał Karela Appela i Corneille'a w Paryżu i współpracował z nimi w 1949 roku na wystawie zorganizowanej przez nich grupy Cobra w Stedelijk Museum w Amsterdamie. W 1951 roku wyjechał do Niemiec i wykładał na Werkkunstschule w Wuppertalu. W 1955 roku w Cannes miał premierę jego film krótkometrażowy pt. "The Viper", za którego otrzymał Złotego Lwa. Od 1956 mieszkał w Holandii, od 1962 w Baarlo. Pracował jako rzeźbiarz i malarz. Wystawiał na documenta Kassel II w 1959; III w 1964 i IV w 1968. Od 1969 roku wykładał w Hochschule für Bildende Künste w Berlinie. W 1969 i 1970 roku Shinkichi fotografował Mur Berliński. W 1970 roku wyjechał do Danii i wyreżyserował film pt. "Bodil Joensen - En sommerdag juli 1970" (ang. "A Summer Day") nagrodzony Grand Prix na Wet Dream Festival, z głównym udziałem Bodil Joensen. W 1975 i 1976 roku odtworzył dagerotypię: surrealistyczne portrety, akty, jak również dagerotypy Muru Berlińskiego.

</doc>
<doc id="4715010" url="https://pl.wikipedia.org/wiki?curid=4715010" title="Katarzyna Wojdak-Maksymiec">
Katarzyna Wojdak-Maksymiec

Katarzyna Aleksandra Wojdak-Maksymiec – polska inżynier, dr hab. nauk rolniczych, adiunkt Katedry Genetyki i Ogólnej Hodowli Zwierząt Wydziału Biotechnologii i Hodowli Zwierząt Zachodniopomorskiego Uniwersytetu Technologicznego w Szczecinie.
Życiorys.
W 1987 uzyskała tytuł magistra na Wydziale Zootechnicznym Akademii Rolniczej w Szczecinie, 12 stycznia 2000 obroniła pracę doktorską "Charakterystyka genetyczna kóz importowanych na teren Pomorza na podstawie polimorfizmu niektórych białek krwi", 28 kwietnia 2010 habilitowała się na podstawie pracy zatytułowanej "Poszukiwanie związków pomiędzy wybranymi genami nieswoistej odpowiedzi immunologicznej a liczbą komórek somatycznych i zawartością niektórych składników w mleku krów".
Piastuje stanowisko adiunkta w Katedrze Genetyki i Ogólnej Hodowli Zwierząt na Wydziale Biotechnologii i Hodowli Zwierząt Zachodniopomorskiego Uniwersytetu Technologicznego w Szczecinie.

</doc>
<doc id="4715015" url="https://pl.wikipedia.org/wiki?curid=4715015" title="Hanna Gałązka">
Hanna Gałązka

Hanna Elżbieta Gałązka z domu Skowronek (ur. 5 listopada 1933, zm. 5 listopada 2018 w Warszawie) – Polka, Sprawiedliwa wśród Narodów Świata.
Życiorys.
Hanna Gałązka urodziła się w rodzinie Janiny i Stanisław Skowronków. Pierwsze lata swojego życia spędziła w Warszawie, na początku przy ulicy Łuckiej, później w mieszkaniu przy Żelaznej 64. Stanisław pracował w elektrowni, Janina sprzedawała mydło w Hali Mirowskiej.
Podczas wakacji w Białej Rawskiej Hanna przyjaźniła się z Hanią, kilkuletnią Żydówką, córką Zysli Kuperszmid. Na początku wojny Zysla pracowała jako krawcowa, szyjąc ubrania dla Niemców. W 1942 r. nastąpiła likwidacja getta w Białej Rawskiej, wskutek czego razem z Hanią uciekła do Warszawy. Zwróciła się po pomoc do rodziny Skowronków w styczniu 1943 r. Mieszkanie przy ulicy Łuckiej, gdzie w tym czasie mieszkali Skowronkowie, nie mogło pomieścić więcej lokatorów, dlatego rodzina zdecydowała się umieścić je w kryjówce przy Żelaznej 64. Przez trzy następne miesiące codziennie przynosili posiłki Zysli i Hani, po czym w marcu 1943 r. zamieszkali razem z ukrywanymi. Do września 1944 r. Zysla i Hania przebywały w schronieniu i razem z rodziną Skowronków przeżyły powstanie warszawskie. Następnie znaleźli się w obozie przejściowym w Pruszkowie, skąd kobiety przeniesiono do Senftenberg. Pracowały w miejscowej fabryce lamp samolotowych do zakończenia wojny, po czym w 1945 r. wróciły do Białej Rawskiej. Przebywały później w obozie przejściowym w Łodzi, później wyjechały do Izraela. Po latach Zysla Kuperszmid odnowiła kontakt z rodziną Skowronków. Jej wspomnienia z okresu okupacji zostały wydane w 2002 r. po polsku pt. "Przyjaciółki z ulicy Żelaznej".
W 2001 r. Hanna Gałązka została odznaczona medalem Sprawiedliwej wśród Narodów Świata. W 2016 Gałązka "za bohaterską postawę i niezwykłą odwagę wykazaną w ratowaniu życia Żydom podczas II wojny światowej, za wybitne zasługi w obronie godności, człowieczeństwa i praw ludzkich" otrzymała Krzyż Komandorski Orderu Odrodzenia Polski. Była skarbniczką Zarządu Polskiego Towarzystwa Sprawiedliwych wśród Narodów Świata.

</doc>
<doc id="4715020" url="https://pl.wikipedia.org/wiki?curid=4715020" title="30 Pułk Piechoty k.k. Landwehry">
30 Pułk Piechoty k.k. Landwehry



</doc>
<doc id="4715021" url="https://pl.wikipedia.org/wiki?curid=4715021" title="12 Pułk Piechoty k.k. Landwehry">
12 Pułk Piechoty k.k. Landwehry



</doc>
<doc id="4715023" url="https://pl.wikipedia.org/wiki?curid=4715023" title="Law of Property Act 1925">
Law of Property Act 1925

Prawo Property Act 1925 – angielska ustawa uchwalona przez Parlament Zjednoczonego Królestwa. Stanowi część programu legislacyjnego lorda kanclerza lorda Birkenhead z lat 1922–1925. Program miał na celu unowocześnienie angielskiego prawa nieruchomości. Ustawa dotyczy głównie reformy copyhold, freehold i leashold. Ustawa dotyczyła tylko terytorium Anglii i Walii.
Law of Property Act 1925 wraz ze zmianami stanowi rdzeń angielskiego prawa gruntów, w szczególności w odniesieniu do freehold.

</doc>
<doc id="4715026" url="https://pl.wikipedia.org/wiki?curid=4715026" title="Pete McCloskey">
Pete McCloskey

Pete McCloskey właściwie Paul Norton McCloskey Jr. (ur. 29 września 1927 w Loma Linda) – amerykański polityk, członek Partii Republikańskiej.
Działalność polityczna.
W okresie od 12 grudnia 1967 do 3 stycznia 1973 przez trzy kadencje był przedstawicielem 11. okręgu, następnie do 3 stycznia 1975 przez jedną kadencję 17. okręgu, a od 3 stycznia 1975 do 3 stycznia 1983 przez cztery kadencje przedstawicielem 12. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4715028" url="https://pl.wikipedia.org/wiki?curid=4715028" title="Liga Europy UEFA (2020/2021)">
Liga Europy UEFA (2020/2021)

Liga Europy UEFA 2020/2021 – 50. sezon drugich w hierarchii i pod względem prestiżu międzynarodowych, klubowych rozgrywek piłkarskich federacji zrzeszonych w UEFA, po raz 12. przeprowadzanych pod nazwą Ligi Europy UEFA (wcześniej, jako Puchar UEFA) w formacie wprowadzonym w 2009 roku.
Finał Ligi Europy 2020/2021 został rozegrany na Stadionie Gdańsk 26 maja 2021 roku. Zwycięzca edycji 2020/2021 zakwalifikował się do Ligi Mistrzów w sezonie 2021/2022 oraz rozegrał mecz o Superpuchar Europy. Zwycięzcą został po raz pierwszy w historii Villarreal CF, który pokonał w finale Manchester United 11:10 w serii rzutów karnych (w meczu i po dogrywce padł remis 1:1).
Rozgrywki składały się z 3 części:
Format rozgrywek i podział miejsc.
Zachowany został format rozgrywek z poprzedniego sezonu. Miejsca dla federacji zostaną rozdzielane poprzez współczynnik ligowy UEFA z sezonu 2018/19. W edycji 2020/2021 Ligi Europy może wziąć udział 215 zespołów z 55 federacji piłkarskich zrzeszonych w UEFA.
Szczegółowy podział miejsc.
Poniższa tablica pokazuje listę szczegółowego podziału miejsc
Uczestnicy.
Wykaz rundy dla zespołów z danego miejsca w danej lidze
Oznaczenia:
Terminarz.
Losowania każdej rundy odbywały się w siedzibie UEFA w Nyonie, w Szwajcarii. Turniej miał się rozpocząć w czerwcu 2020, ale został opóźniony z powodu pandemii COVID-19. Zmiany w kalendarzu fazy kwalifikacyjnej i fazy grupowej zostały omówione i ogłoszone na posiedzeniu Komitetu Wykonawczego UEFA w dniu 17 czerwca 2020.
Faza kwalifikacyjna.
Runda wstępna.
Do startu w rundzie wstępnej kwalifikacji uprawnionych było 16 drużyn, z czego 8 było rozstawionych.
I runda kwalifikacyjna.
Do startu w I rundzie kwalifikacyjnej uprawnione były 94 drużyny (8 z poprzedniej rundy), z czego 47 było rozstawionych.
II runda kwalifikacyjna.
Od tej rundy turniej kwalifikacyjny zostanie podzielony na 2 części – ścieżkę mistrzowską i ścieżkę ligową:
!colspan=6| Ścieżka mistrzowska
!colspan=6| Ścieżka ligowa
III runda kwalifikacyjna.
W tej rundzie kwalifikacji utrzymany zostanie podział na 2 ścieżki – mistrzowską i ligową:
!colspan=6| Ścieżka mistrzowska
!colspan=6| Ścieżka ligowa
Runda play-off.
W tej rundzie kwalifikacji utrzymany zostanie podział na 2 ścieżki – mistrzowską i ligową:
!colspan=6| Ścieżka mistrzowska
!colspan=6| Ścieżka ligowa
Faza grupowa.
Do startu w fazie grupowej uprawnionych było 48 drużyn (w tym 21 zwycięzców rundy play-off Ligi Europy, 6 przegranych rundy play-off Ligi Mistrzów i 4 przegranych III rundy kwalifikacji Ligi Mistrzów dla niemistrzów), które rozegrały spotkania systemem każdy z każdym u siebie i na wyjeździe. W trakcie losowania zespoły były rozdzielone na 4 koszyki według współczynnika UEFA, następnie rozlosowane i podzielone na 12 grup po 4 drużyny każda. Do jednej grupy nie mogły trafić drużyny z tego samego koszyka i federacji, a także z powodu napiętej sytuacji politycznej na Ukrainie, zespoły z Rosji i Ukrainy. Losowanie odbyło się 28 sierpnia 2020 roku w Monako.
Zasady ustalania kolejności w tabeli:
Faza pucharowa.
Do startu w fazie pucharowej uprawnione były 32 drużyny:
Do dalszych etapów turnieju przechodzą zwycięzcy poszczególnych dwumeczów.
Zakwalifikowane drużyny.
Losowanie par 1/16 finału odbyło się 14 grudnia 2020 roku. Zwycięzcy fazy grupowej Ligi Europy oraz 4 najlepsze z zespołów, które zajęły 3. miejsca w fazie grupowej Ligi Mistrzów zostały rozlosowane przeciwko zespołom, które zajęły 2. miejsca w fazie grupowej Ligi Europy oraz pozostałym drużynom, które zajęły 3. miejsca w fazie grupowej Ligi Mistrzów. Drużyny z tych samych federacji oraz grup nie mogły zostać zestawione w jednej parze (dotyczy jedynie 1/16 finału). Z powodu napiętej sytuacji politycznej pomiędzy Rosją i Ukrainą w jednej parze nie mogą zostać zestawione także drużyny z tych krajów.
1/16 finału.
Losowanie par tej rundy odbyło się 14 grudnia 2020 roku. Pierwsze mecze zostały rozegrane 18 lutego, a rewanże 25 lutego 2021.
1/8 finału.
Od tej rundy drużyny rywalizujące ze sobą w parach losowane były niezależnie od kraju z którego pochodzą, a także grupy w której występowały. Losowanie par tej rundy odbyło się 26 lutego 2021 roku. Pierwsze mecze zostały rozegrane 11 marca, a rewanże 18 marca 2021.
Ćwierćfinały.
Losowanie par tej rundy odbyło się 19 marca 2021 roku. Pierwsze mecze zostały rozegrane 8 kwietnia, a rewanże 15 kwietnia 2021.
Półfinały.
Losowanie par tej rundy odbyło się 19 marca 2021 roku. Pierwsze mecze zostały rozegrane 29 kwietnia, a rewanże 6 maja 2021.
Finał.
ZDOBYWCA LIGI EUROPY 2020/2021
VILLARREAL CF PIERWSZY TYTUŁ 
Klasyfikacja strzelców.
"Nie wliczono bramek z kwalifikacji i play-off".
Źródło:

</doc>
<doc id="4715029" url="https://pl.wikipedia.org/wiki?curid=4715029" title="Konstanty Ciołek-Żelechowski">
Konstanty Ciołek-Żelechowski

Konstanty Ciołek-Żelechowski (ur. 13 marca 1893 w Będzinie, zm. 25 października 1915 w Kopnem) – żołnierz Legionów Polskich, kawaler Orderu Virtuti Militari.
Życiorys.
Urodził się w rodzinie Walentego i Anny z Zakonników.
Absolwent szkoły powszechnej w Będzinie, członek Związku Strzeleckiego.
W 1915 wstąpił do Legionów Polskich i otrzymał przydział do 6 pułku piechoty.
"Podczas nocnego ataku na Kopne, gdzie dowodził grupą małoletnich skautów-ochotników, ciężko ranny, zdołał zebrać swój pokonany oddział i wycofać na pozycje wyjściowe, osłaniając odwrót podkomendnych". 
Zmarł na skutek odniesionych ran. Za bohaterstwo w walce odznaczony został pośmiertnie Krzyżem Srebrnym Orderu Virtuti Militari.

</doc>
<doc id="4715039" url="https://pl.wikipedia.org/wiki?curid=4715039" title="Pogoń Prudnik (wielosekcyjny klub sportowy)">
Pogoń Prudnik (wielosekcyjny klub sportowy)

Pogoń Prudnik – wielosekcyjny klub sportowy założony 15 września 1945 roku w Prudniku. Dawne nazwy klubu to Pogoń Prądnik i Włókniarz Prudnik. Barwy biało-niebieskie.
Sekcje.
Piłka nożna.
Sekcja piłkarska została założona 15 września 1945 roku. Jest najstarszym klubem piłkarskim w województwie opolskim. W sezonach 1953, 1967/1968, 1969/1970, 1970/1971 i 1978/1979 występował w III lidze (odpowiednik obecnej II ligi). Kilkukrotnie brał udział w rozgrywkach Pucharu Polski.
W sezonie 2019/2020 klub grał w IV lidze (grupa opolska).
Koszykówka.
Sekcja koszykarska została założona 26 października 1954. Jest to najwyżej utytułowany klub koszykarski w województwie opolskim. Grało w nim wielu reprezentantów Polski i innych czołowych koszykarzy. W 1987 klub wygrał Mistrzostwa Polski młodzików. W 1993 roku powstała autonomiczna sekcja koszykówki KS Pogoń Prudnik, którą kieruje Prezes wraz z Zarządem Klubu.
W sezonie 2019/2020 klub grał w I lidze.
Piłka siatkowa.
Sekcja piłki siatkowej została założona w 2011 roku pod nazwą SPS Ro-Nat GSM Prudnik. W jej ramach funkcjonuje drużyna męska i młodzieżowa dziewcząt.
W sezonie 2017/2018 klub grał w III lidze opolskiej.
Boks.
Jednym z zawodników klubu był Janusz Zarenkiewicz.
Pływanie.
Jedną z zawodniczek klubu była Danuta Zachariasiewicz.
Hokej na lodzie.
Klub powstał 15 stycznia 1947. W sezonie 1947/1948 występował w Polskiej Hokej Lidze.
Jednym z zawodników klubu był Stanisław Szozda.

</doc>
<doc id="4715043" url="https://pl.wikipedia.org/wiki?curid=4715043" title="Orán (departament)">
Orán (departament)

Departament Orán (hiszp. "Departamento Orán") – departament położony w prowincji Salta. Stolicą departamentu jest San Ramón de la Nueva Orán. W 2010 roku populacja departamentu wynosiła 141683. 
Departament jest położony wpółnocnej części prowincji. Od zachodu graniczy z prowincją Jujuy. Od północy z Boliwią i departamentem Iruya, od północnego wschodu z departamentem General José de San Martín. Od wschodu z departamentem Rivadavia.
Przez departament przechodzą główne drogi Droga krajowa 13, Droga krajowa 34, Droga krajowa 50. W miejscowości Aguas Blancas znajduje się przejście graniczne z Boliwią.
W skład departamentu wchodzą m.in. miejscowości: Santa Victoria Oeste, Los Toldos, Nazareno, Poscaya, Campo La Cruz, San Marcos, Acoyte.

</doc>
<doc id="4715051" url="https://pl.wikipedia.org/wiki?curid=4715051" title="Krakau-Oberschlesische Eisenbahn">
Krakau-Oberschlesische Eisenbahn



</doc>
<doc id="4715052" url="https://pl.wikipedia.org/wiki?curid=4715052" title="Ed Zschau">
Ed Zschau

Ed Zschau właściwie Edwin Van Wyck Zschau (ur. 6 stycznia 1940 w Omaha) – amerykański polityk, członek Partii Republikańskiej.
Działalność polityczna.
W okresie od 3 stycznia 1983 do 3 stycznia 1987 przez dwie kadencje był przedstawicielem 12. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4715053" url="https://pl.wikipedia.org/wiki?curid=4715053" title="Język ma’anyan">
Język ma’anyan

Język ma’anyan, także: ma’anjan, maanyak dayak – język austronezyjski używany w prowincji Borneo Środkowe w Indonezji, przez grupę ludności w kabupatenie Barito Selatan. Według danych z 2003 roku posługuje się nim ok. 150 tys. osób.
Tworzy wspólną grupę z językiem paku. Jego bliskim krewnym jest także język malgaski z Madagaskaru.
W literaturze opisano jego gramatykę i słownictwo. Powstały publikacje: "Malgache et maanjan: une comparaison linguistique" (1951), "Struktur bahasa Maanyan" (1984), "A grammar of Maanyan: A language of Central Kalimantan" (1985/1988), "Kamus Bahasa Ma’anyan" (1997). Jest zapisywany alfabetem łacińskim.

</doc>
<doc id="4715056" url="https://pl.wikipedia.org/wiki?curid=4715056" title="Język ma'anyan">
Język ma'anyan



</doc>
<doc id="4715060" url="https://pl.wikipedia.org/wiki?curid=4715060" title="Amiran Szawadze">
Amiran Szawadze

Amiran Szawadze (gruz. ამირან შავაძე; ur. 22 września 1993) – gruziński zapaśnik walczący w stylu klasycznym. Brązowy medalista mistrzostw Europy w 2020. Trzeci na mistrzostwach Europy kadetów w 2009 i 2010 roku.

</doc>
<doc id="4715063" url="https://pl.wikipedia.org/wiki?curid=4715063" title="Stefan Coghen">
Stefan Coghen

Stefan Coghen (ur. 27 grudnia 1890 w Białej Cerkwi, zm. jesienią 1940) – oficer armii rosyjskiej i Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Ludwika i Marii z Sidorowiczów. Absolwent Instytutu Technicznego w Kijowie i Oficerskiej Szkoły Saperów. W armii rosyjskiej walczył na frontach I wojny światowej.
W 1919 wstąpił do odrodzonego Wojska Polskiego i otrzymał przydział na stanowisko dowódcy kompanii 16 batalionu saperów. Początkowo służył na froncie mazowieckim i pomorskim, a od kwietnia 1920 walczył w wojnie polsko-bolszewickiej. "W trakcie budowy mostu na Bugu w okolicach Sokala, na czele swej kompanii przyczynił się zdecydowanym kontratakiem do odparcia bolszewików, ratując od wzięcia do niewoli żołnierzy baonu 29 pułku Strzelców Kaniowskich". Wyróżnił się też w czasie walk w okolicach Włodzimierza Wołyńskiego. Za bohaterstwo w walce odznaczony został Krzyżem Srebrnym Orderu Virtuti Militari.
Po zakończeniu działań wojennych pozostał w zawodowej służbie wojskowej. W 1922 został porucznikiem, a w 1927 kapitanem. Służył początkowo w Szefostwie Saperów 2 Armii, potem w 1 pułku saperów, batalionie mostowym w Kazuniu, 9 pułku saperów i 6 batalionie saperów.
W 1930 przeszedł w stan spoczynku i pracował jako urzędnik gminny w Legionowie. W 1935 podjął pracę w Urzędzie Morskim w Gdyni.
W 1939 został zmobilizowany do 6 batalionu saperów. Po klęsce wrześniowej przekroczył granicę litewską i został internowany w obozie w Kownie. Tu ślad po nim zaginął.
Był żonaty z Klarą z Dietrychów, z którą miał troje dzieci: Marię, Stefana i Halinę. Stefan ps. „Jim” (1922–1986) był żołnierzem batalionu „Parasol”, uczestnikiem powstania warszawskiego.

</doc>
<doc id="4715076" url="https://pl.wikipedia.org/wiki?curid=4715076" title="26 Dywizja Piechoty Obrony Krajowej">
26 Dywizja Piechoty Obrony Krajowej

26 Dywizja Piechoty Obrony Krajowej (k. k. 26. LITD) – dywizja piechoty cesarsko-królewskiej Obrony Krajowej.
Historia dywizji.
W 1894 roku w Komendzie Obrony Krajowej w twierdzy Josefov () utworzono stanowisko dywizjoniera Obrony Krajowej, któremu podporządkowano następujące jednostki:
1 października 1913 roku w Terezinie (niem. "Theresienstadt") został utworzony Dywizjon Armat Polowych Obrony Krajowej Nr 26, który podporządkowano komendantowi dywizji.
W 1914 roku w skład dywizji wchodziła:

</doc>
<doc id="4715080" url="https://pl.wikipedia.org/wiki?curid=4715080" title="III liga opolska mężczyzn w siatkówce">
III liga opolska mężczyzn w siatkówce

III liga opolska mężczyzn w siatkówce – czwarta w hierarchii po PLS, I lidze i II lidze męskich ligowych rozgrywek siatkarskich w Polsce. Rywalizacja toczy się systemem ligowym wraz z play-offami, o awans do II ligi. W rozgrywkach biorą udział zespoły z województwa opolskiego. Za prowadzenie ligi odpowiada Opolski Związek Piłki Siatkowej.
Sezon 2019/2020.
Dane aktualne na 12 lutego 2020.

</doc>
<doc id="4715083" url="https://pl.wikipedia.org/wiki?curid=4715083" title="Placówka Kontrolna Małego Ruchu Granicznego Zwardoń">
Placówka Kontrolna Małego Ruchu Granicznego Zwardoń

Przejściowy Punkt Kontrolny Małego Ruchu Granicznego Zwardoń – nieistniejący obecnie pododdział Wojsk Ochrony Pogranicza wykonujący kontrolę graniczną osób, towarów i środków transportu bezpośrednio w przejściu granicznym na granicy polsko-czechosłowackiej.
Formowanie i zmiany organizacyjne.
Na południowej granicy uruchomiono 16 przejściowych punktów kontrolnych małego ruchu granicznego. Do końca 1948 roku ich liczba wzrosła do 19. Było to związane przede wszystkim z koniecznością umożliwienia ludności z Czechosłowacji i Polski mającej pola po obu stronach granicy, dokonywania ich uprawy.
Przejściowy Punkt Kontrolny Małego Ruchu Granicznego Zwardoń (PPK MRG Zwardoń) sformowany został w 1947 roku w składzie Krakowskiego Oddziału Wojsk Ochrony Pogranicza nr 9 według etatu nr 7/34 i podlegał komendantowi 199 strażnicy WOP Zwardoń.

</doc>
<doc id="4715086" url="https://pl.wikipedia.org/wiki?curid=4715086" title="Sołomija Wynnyk">
Sołomija Wynnyk

Sołomija Dmytriwna Wynnyk (ukr. Соломія Дмитрівна Винник; ur. 27 listopada 2001) – ukraińska zapaśniczka walcząca w stylu wolnym. Zajęła piąte miejsce na mistrzostwach świata w 2021. Wicemistrzyni Europy w 2020. Piąta w Pucharze Świata w 2019. Mistrzyni Europy juniorów w 2021 i kadetów w 2018. Trzecia na ME U-21 w 2021 roku.
Siostra zapaśniczki Marii Wynnyk.

</doc>
<doc id="4715090" url="https://pl.wikipedia.org/wiki?curid=4715090" title="Rebecca Nurse">
Rebecca Nurse

Rebecca Towne Nurse (lub Nourse) (ur. 21 lutego 1621, zm. 19 lipca 1692) została stracona za czary przez rząd prowincji Massachusetts Bay w Nowej Anglii podczas procesów czarownic z Salem w 1692 roku. Była żoną Francisa Nurse'a. Miała kilkoro dzieci oraz wnucząt i była szanowaną członkinią lokalnej społeczności. Ponieważ istniały przeciwko niej dowody widmowe, została oskarżona o bycie czarownicą i powieszona 19 lipca 1692 roku. Nastąpiło to w czasie, gdy kolonia Massachusetts została opanowana przez histerię dotyczącą czarów i obecności Szatana w kolonii. Jej siostry, Mary oraz Sarah, również zostały oskarżone o czary. Mary również została stracona po uznaniu jej za winną, natomiast Sarah uwolniono od zarzutów.
Życiorys.
Rebecca, córka Williama i Joanny Towne z domu Blessing, urodziła się w 13 lutego 1621 roku w Great Yarmouth w Anglii. Dokumenty świadczą, że przyjęła chrzest 21 lutego 1621. Jej rodzina wyemigrowała do kolonii w prowincji Massachusetts Bay, osiadając w Salem, choć większość pozostałych członków rodziny Towne’ów przeniosła się dalej w głąb lądu, do Topsfield. Rebecca miała trzy siostry: Susan (ochrzczona 26 października 1625; zmarła 29 lipca 1630), Mary (ochrzczona 24 sierpnia 1634; zmarła ok. 1692) i Sarah. Miała też trzech braci: Edmunda (ochrzczonego w czerwcu 1628 roku), Jacoba (ochrzczonego 11 marca 1631 lub 1632 roku) i Josepha (urodzonego ok. 1639 roku). Około roku 1644 wyszła za mąż za Francisa Nurse'a (lub Nourse'a),również urodzonego w Anglii. Jej mąż był wytwórcą tacek, chociaż produkował prawdopodobnie wiele innych drewnianych artykułów gospodarstwa domowego. Ze względu na rzadkość takich artykułów rzemieślnicy, którzy je wyrabiali, cieszyli się powszechnym szacunkiem"." Francis i Rebecca założyli swoją rodzinę w Salem, w dzisiejszym stanie Massachusetts. Mieli ośmioro dzieci: cztery córki i czterech synów. Ich imiona to John (ur. 1645), Rebecca (ur. 1647), Samuel (ur. 1649), Elizabeth (ur. 1655 lub 1656), Mary (ur. 1657 – 28 czerwca 1749), Francis (ur. 1660 lub 1661), Sarah (ur. 1662) i Benjamin (ur. 1665 lub 1666). W 1672 roku Francis Nurse pełnił w Salem funkcję posterunkowego. Rebeccę opisano później jako kobietę, która „zyskała reputację wzorowej pobożności, która praktycznie nie była kwestionowana we wspólnocie”, co czyniło ją jedną z tych osób, których oskarżenie o czary było „mało prawdopodobne.” W 1678 rodzinie zaoferowano możliwość wydzierżawienia 300-akrowego (1,2 km2) gospodarstwa na terenie wsi Salem (dziś Danvers), które pierwotnie zostało przekazane w darowiźnie biskupowi Townsend w 1636. Gospodarstwo to istnieje do dziś i zachowało się jako Zagroda Rebekki Nurse. Rebecca i Francis uczęszczali do protestanckiego domu modlitwy we wsi Salem. Francis był bardzo zaangażowany w życie społeczności, co sprawiło, że zyskał sobie szacunek mieszkańców — często proszono go, aby służył jako mediator w sporach. Nurse’owie oficjalnie pozostali członkami kościoła w mieście Salem aż do śmierci, pomimo swojej aktywności w społeczności wiejskiej. W 1699 roku dzieci Nurse’ów mogły pełnoprawnie nabyć gospodarstwo, które zostało domem ich oraz ich potomków przez wiele pokoleń.
Oskarżenia oraz proces sądowy.
Dnia 23 marca 1692 roku, na podstawie oskarżeń wystosowanych przez Edwarda i Johna Putnamów, wydano nakaz aresztowania Rebekki. Po usłyszeniu zarzutów 71-letnia Nurse, często opisywana jako niepełnosprawna, powiedziała: „Jestem równie niewinna, co nienarodzone dziecko, lecz z pewnością Bóg znalazł we mnie jakiś nieodpokutowany grzech, z tego też powodu zesłał na mnie na starość takie nieszczęście.”
Zarzuty postawione kobiecie spotkały się z powszechnym sprzeciwem, jako że Rebecca była uznawana za kobietę o bardzo pobożnym charakterze, która żyła w zgodzie ze swoimi sąsiadami i była znana ze swojej szczodrości. Nawet jej sąsiadka, Sarah Holton, która wcześniej oskarżyła Rebekkę o nierozsądne zachowanie podczas kłótni dotyczącej świń wchodzących na jej posesję, zmieniła później zdanie i stanęła w obronie Rebekki. 39 najbardziej znaczących członków społeczności podpisało petycję w obronie Nurse. W wieku 71 lat była ona jedną z najstarszych oskarżonych. Sędziowie śledczy, John Hathorne i Jonathan Corwin, którzy zwykle rozpatrywali winę oskarżonej jako oczywistą, w sprawie Rebekki przyjęli zupełnie inną postawę podobnie stało się również w przypadku jej siostry, Mary Eastey. Powiedzieli Rebece otwarcie, że jeśli jest ona niewinna, to mają nadzieję, że Bóg wskaże jej niewinność, ponieważ „jest rzeczą smutną widzieć oskarżonych członków kościoła.” Na Hathorne’a bez wątpienia wywarł wpływ fakt, iż jego siostra, Elizabeth Porter, była bliską przyjaciółką Rebekki i jedną z jej najbardziej oddanych obrończyń.
Proces sądowy rozpoczął się 30 czerwca 1692 roku. Zgodnie z obowiązującymi procedurami, Rebecca Nurse, podobnie jak inne osoby oskarżone o czary, reprezentowała samą siebie, ponieważ nie miała pozwolenia na to, aby mieć obrońcę. Dzięki temu, że była osobą poważaną, wielu członków społeczności zeznawało w jej imieniu wraz z członkami jej rodziny. „Dotknięci czarami” często mieli ataki i twierdzili, że Nurse ich dręczy. Te tak zwane „dowody widmowe” były dopuszczone do procesu sądowego, aby wykazać, że Szatan dręczy inne osoby należące do społeczności na żądanie oskarżonej. W odpowiedzi na ich wybuchy, Nurse oznajmiła „Nie mam nikogo, do kogo mogłabym się zwrócić, poza Bogiem.”
Ostatecznie ława przysięgłych orzekła, ze Nurse nie jest winna. Z powodu powszechnego sprzeciwu i powtarzających się ataków i spazmów „dotkniętych czarami,” sędziowie wraz z ławą przysięgłych ponownie rozpatrzyli sprawę Rebekki. Podkreślono szczególnie jeden punkt, a ława przysięgłych poprosiła o ponowne obrady, będące praktyką prawną stosowaną w tamtych czasach. Ława przysięgłych poprosiła Rebekę o wyjaśnienie jej słów na temat innej oskarżonej „czarownicy,” Deliverance Hobbs, w których Rebecca stwierdziła, że Deliverance była „jej towarzyszką”, czego implikacją miało być to, że obie podpisały pakt z Diabłem. Niedosłysząca Rebecca nie usłyszała pytania; wyjaśniła później swoim dzieciom, że odnosiła się do owej kobiety jako do „współoskarżonej” czarownicy. Mimo tego, ława przysięgłych zmieniła werdykt i skazała Nurse na śmierć 19 lipca 1692 roku. Z uwagi na naglące błagania jej rodziny, jak i ogrom dowodów świadczących o jej dobrym charakterze, łącznie z poruszającym listem wystosowanym przez przewodniczącego ławy przysięgłych Nurse, gubernator Massachusetts William Phips, ułaskawił kobietę, jednak decyzja ta została później unieważniona.
Śmierć i jej następstwa.
Wielu ludzi opisywało Nurse jako "kobietę dostojną" z powodu jej opanowanego zachowania w obliczu śmierci na szafocie. Zgodnie ze zwyczajem po tym jak ją powieszono, jej ciało zostało pochowane w płytkim grobie w pobliżu miejsca egzekucji. Osoby powieszone uważane były za nienadające się do chrześcijańskiego pochówku na przykościelnym cmentarzu. Zgodnie z przekazem ustnym rodzina Nurse wróciła po zmroku i po kryjomu odkopała ciało, które należycie pochowała na terenie rodzinnej farmy. Mimo że dokładne miejsce jej pochówku nigdy nie zostało potwierdzone, w 1885 jej potomkowie wznieśli wysoki granitowy pomnik na cmentarzu Zagrody Rebekki Nurse w Danvers (wcześniej Salem) w stanie Massachusetts.
W 1706 roku oskarżycielka Nurse, Ann Putnam Jr., wydała publiczne oświadczenie podczas wstępowania do zgromadzenia wiernych Salem. Wyraziła ogromną skruchę z powodu roli jaką odegrała w procesie Rebekki i jej dwóch sióstr, Mary Eastey i Sarah Cloyce. "Pragnę uniżyć się przed Bogiem za tę smutną i pouczającą opatrzność, która spadła na rodzinę mojego ojca około roku 92; dzięki której to ja, będąca w okresie dzieciństwa, zostałam instrumentem do oskarżenia kilku osób o tak poważne przewinienie, za sprawą którego straciły życie, które teraz mam powód uważać za niewinne, oraz że było to zwodzenie Szatana, które omamiło mnie w tym smutnym czasie, w którym słusznie się obawiałam odegrania znaczącej roli, nieświadomie i bezwiednie, w sprowadzeniu na mnie i na tę ziemię przewinienie rozlania niewinnej krwi; zostało to powiedziane i zrobione przeze mnie innym ludziom, lecz mogę szczerze i uczciwie przyznać przed Bogiem i człowiekiem, że dopuszczając się tego czynu nie miałam złych intencji wobec nikogo; ale to co zrobiłam było spowodowane nieświadomym zwodzeniem Szatana. A ponieważ byłam głównym organem oskarżenia Pani Nurse oraz jej dwóch sióstr, pragnę zostać pochowana w pyle i być za to upokorzoną, gdyż na równi z innymi byłam przyczyną tej smutnej katastrofy, jaka dotknęła ich i ich rodzin; i właśnie dlatego pragnę spocząć w pyle i żarliwie błagać o wybaczenie Boga i wszystkich tych, którym przysporzyłam zmartwień i zniewag, których krewni zostali zabrani oraz oskarżeni."
Członkowie rodziny Nurse przyjęli przeprosiny Ann i pojednali się z nią; jednak nigdy nie wybaczyli Samuelowi Parrisowi, wiejskiemu pastorowi, którego osobiście obwiniali o bolesną stratę – "nikt nie wie, przez co przeszliśmy po stracie takiej matki" – i nie poprzestali, aż do usunięcia go ze stanowiska w 1697 roku. W 1711 orku jej dzieci złożyły petycję do rządu o uchylenie wyroku śmierci oraz przyznano im odszkodowanie za niesprawiedliwą śmierć Rebekki. W 1712 roku kościół miejski w Salem cofnął ekskomunikę nałożoną na Rebekkę: "że nie był ujmą dla jej pamięci ani powodem do smutku dla jej dzieci".
W 1892 roku społeczność wzniosła drugi pomnik upamiętniający czterdziestu sąsiadów na czele z Israelem i Elizabeth (Harthorne) Porter, którzy wzięli na siebie ryzyko wyrażania publicznego poparcia dla Nurse poprzez podpisanie petycji do sądu w 1692 roku. Jednym z sygnatariuszy był ojciec generała Israela Putnama.
Rodzina Nurse pozostała w swojej posiadłości przez wiele pokoleń. W końcu farma została sprzedana Phineasowi Putnamowi, kuzynowi Benjamina, pra-prawnuka Rebekki w 1784 roku. Rodzina Putnamów pozostała tam aż do około 1905 roku. Przed 1909 r. farma została uratowana przez wolontariuszy oraz przekształcona w muzeum, które ma powierzchnię 27 akrów z pierwotnych 300 (1,2 km2) i składa się z oryginalnego domu oraz cmentarza.
W kulturze popularnej.
Proces Nurse został przedstawiony w jednym z odcinków programu radiowego stacji CBS „CBS Is There”, który został wyemitowany 28 lipca 1947 roku.
Rebecca Nurse jest główną postacią sztuki Arthura Millera, „Czarownice z Salem”. W oryginalnej broadwayowskiej produkcji z 1953 roku w jej rolę wcieliła się Jean Adair, która zmarła niedługo później. Utwór ten doczekał się adaptacji filmowych w 1957 i 1996 roku. Postać Nurse zagrały odpowiednio Marguerite Coutan-Lambert i Elizabeth Lawrence. W pierwszej i uznanej przez krytyków adaptacji telewizyjnej, wyprodukowanej przez stację BBC w 1980 roku, zagrała ją Ann Dyson.
Jest ona również kluczową postacią w uhonorowaną Nagrodą Pulitzera operze Roberta Warda, "The Crucible" bazowanej na sztuce Millera.
Postać Nurse była inspiracją dla innych scenicznych scenariuszy o Procesach Czarownic z Salem. Film telewizji PBS, "Three Sovereigns For Sarah" z Vanessą Redgrave w roli jednej z sióstr Rebekki, Sara Cloyce; pomimo bycia oskarżoną o uniknięcie egzekucji. Film przedstawia historię Nurse oraz członków jej rodziny. W 2002 roku w miniserialu stacji CBS, "Salem Witch Trials" w rolę Rebekki wcieliła się aktorka Shirley MacLaine. Charles W. Upham napisał o niej książkę, "Lectures on Witchcraft". Zostaje ona wspomniana także w powieści Robina Cooka, "Acceptible Risk". Postać uważa Nurse za bogobojną i dziwi się, gdy widzi ją zmierzającą na egzekucję. Nurse jest również obecna jako postać drugoplanowa w dramacie historycznym Katherine Howe, "The Physick Book of Deliverance Dane". W powieści Howe Nurse przedstawiona jest jako zupełne przeciwieństwo głównej bohaterki Deliverance Dane. Rebekka głównie pojawia się w scenach skazywania oraz egzekucji osób oskarżonych o czary.

</doc>
<doc id="4715092" url="https://pl.wikipedia.org/wiki?curid=4715092" title="69 Armia (ZSRR)">
69 Armia (ZSRR)

69 Armia () – związek operacyjny Armii Czerwonej z okresu II wojny światowej.
Historia.
W czasie walk na froncie wschodnim 69 Armia wchodziła w skład kilku związków operacyjno-strategicznych Armii Czerwonej. Będąc w składzie wojsk 1 Frontu Białoruskiego uczestniczyła w walkach na ziemiach polskich. Dowodził nią gen. płk Władimir Kołpakczi. Funkcję szefa sztabu pełnił gen. mjr Aleksiej Władimirskij. 
Brała udział w operacji Bagration. Następnie, atakując z przyczółka warecko-magnuszewskiego w kierunku Łodzi rozpoczęła natarcie w ramach ofensywy zimowej Armii Czerwonej. 
Nacierając na Łódź, wyzwoliła miasto spod okupacji niemieckiej 19 stycznia 1945. Będąc nadal w składzie 1 Frontu Białoruskiego uczestniczyła w operacji berlińskiej zajmując pozycję wyjściową w rejonie Frankfurtu nad Odrą. Atak prowadziła w kierunku Zossen, następnie Belzig. Do spotkania oddziałów 69 Armii z oddziałami armii amerykańskiej doszło 6 maja w Magdeburgu nad Łabą.

</doc>
<doc id="4715093" url="https://pl.wikipedia.org/wiki?curid=4715093" title="Dschinghis Khan (ujednoznacznienie)">
Dschinghis Khan (ujednoznacznienie)



</doc>
<doc id="4715096" url="https://pl.wikipedia.org/wiki?curid=4715096" title="Jewgienij Biełousow (piosenkarz)">
Jewgienij Biełousow (piosenkarz)

Jewgienij Wiktorowicz Biełousow (), znany jako Żenia Biełousow (; ur. 10 września 1964, zm. 2 czerwca 1997) – kultowy piosenkarz rosyjski lat 90. XX w..
Życiorys.
Urodził się we wsi Obwodu charkowskiego, Ukraińskiej SRR. Wkrótce jego rodzina przeniosła się do Kurska, gdzie chodził do szkoły oraz uczęszczał do szkoly muzycznej dla dzieci, w której uczył się gry na bajanie. Ukończył zasadniczą szkołę zawodową, gdzie zdobył fach ślusarza. Potem uczył się na Kurskiej uczelni muzycznej w klasie gitary basowej. W 1984 roku grał w jednej z kurskich restauracji, gdzie go zauważył Bari Alibasow i zaprosił do swojego zespołu muzycznego „Integrał”. Biełousow udał się do Moskwy i został członkiem grupy Alibasowa. W 1987 roku rozpoczął karierę solową i zyskał popularność w całym kraju dzięki piosence „Moja dziewczyna niebieskooka” (). Sukces utrwaliły kolejne przeboje, ale z biegiem czasu piosenkarz zaczął rozumieć, że pieniądze i sławę przynoszą mu tylko piosenki w stylu muzyki pop. Sam muzyk chciał śpiewać inne piosenki. Zmiana repertuaru spowodowała spadek popularności, co doprowadziło piosenkarza do depresji i alkoholizmu. Wskutek uzależnienia alkoholowego zachorował na zapalenie trzustki i w marcu 1997 roku z objawami ostrego zapalenia trzustki został zabrany do szpitala, gdzie doznał udaru mózgu i zmarł po upływie miesiąca. Pochowany na Cmentarzu Kuncewskim w Moskwie.

</doc>
<doc id="4715099" url="https://pl.wikipedia.org/wiki?curid=4715099" title="Wojciech Powaga">
Wojciech Powaga



</doc>
<doc id="4715106" url="https://pl.wikipedia.org/wiki?curid=4715106" title="Mieczysław Piotrowski (aktor)">
Mieczysław Piotrowski (aktor)

Mieczysław Piotrowski (ur. 1 maja 1912 w Białymstoku, zm. 9 maja 1977 w Warszawie) – polski aktor teatralny.
Życiorys.
Syn Antoniego i Marii z domu Kreżel. Ukończył w rodzinnym mieście gimnazjum, wyjechał do Warszawy, gdzie w 1936 zdał eksternistyczny egzamin aktorski w Państwowym Instytucie Sztuki Teatralnej. Otrzymał angaż w Teatrze Miejskim w Grodnie, występował na scenie i podczas przedstawień objazdowych. Podczas okupacji hitlerowskiej działał w podziemiu, był żołnierzem Armii Krajowej. Po zakończeniu wojny powrócił do Białegostoku i w sezonie 1945/1946 występował w Teatrze Miejskim, przez dwa kolejne sezony był związany z Miejskimi Teatrami Dramatycznymi w Warszawie. W sezonie 1948/1949 ponownie grał w Białymstoku, od 1949 do 1953 był związany z Teatrem Powszechnym w Łodzi. Od maja 1953 przez rok występował w Teatrze Domu Wojska Polskiego w Warszawie, a następne do 1962 w Teatrze Ludowym. W 1964 przeniósł się na dwa lata do Teatru Lubuskiego im Leona Kruczkowskiego w Zielonej Górze, skąd w 1966 przeniósł się do Teatru Zagłębia w Sosnowcu, gdzie grał do 1972. Pochowany na cmentarzu Bródnowskim (kwatera 12P-5-31).

</doc>
<doc id="4715118" url="https://pl.wikipedia.org/wiki?curid=4715118" title="Owen J. Baggett">
Owen J. Baggett

Owen John Baggett (ur. 29 sierpnia 1920, zm. 27 lipca 2006) – podporucznik lotnictwa Stanów Zjednoczonych podczas drugiej wojny światowej. Baggett urodził się w Graham w Teksasie w 1920 roku. Ukończył Hardin-Simmons University w 1941 r. Po ukończeniu studiów znalazł pracę na Wall Street.
Służba wojskowa.
31 marca 1943 r. podczas pobytu w Indiach eskadra Baggeta otrzymała rozkaz zniszczenia mostu w Pyinmana w Birmie. Przed osiągnięciem celu została zaatakowana przez 13 japońskich myśliwców. Samolot Baggetta został poważnie uszkodzony i został podpalony kilkoma trafieniami w zbiorniki paliwa. Załoga została zmuszona do ucieczki. Japońscy piloci zaczęli następnie atakować lotników, którzy wyskakiwali ze spadochronami. Ranny Baggett postanowił udawać martwego, mając nadzieję, że japońscy piloci zignorują go. Niemniej jednak jeden z myśliwców przelatywał blisko Baggetta. Żołnierz zobaczył, że pilot otwiera daszek i postanowił zaryzykować. Wyciągnął pistolet M1911 kalibru .45 i wystrzelił cztery razy w kierunku pilota. Samolot runął w dół i rozbił się o ziemię.
Później Baggett zyskał sławę jako jedyna osoba, która zestrzeliła samolot za pomocą pistoletu. Zaprzeczają temu japońskie zapisy wojenne, które wskazują, że podczas tej akcji nie zaginął żaden japoński samolot.
Po wylądowaniu Baggett został pojmany przez Japończyków. Pod koniec wojny on i 37 innych jeńców wojennych zostało wyzwolonych przez agentów OSS.

</doc>
<doc id="4715126" url="https://pl.wikipedia.org/wiki?curid=4715126" title="Houston, Houston, czy mnie słyszysz?">
Houston, Houston, czy mnie słyszysz?

Houston, Houston, czy mnie słyszysz? (oryg. ang. "Houston, Houston, Do You Read?") – opowiadanie science fiction amerykańskiej pisarki Alice Sheldon publikującej pod pseudonimem James Tiptree Jr. Otrzymało nagrody Nebula (1976), Jupitera (1977) i Hugo za najlepsze opowiadanie (1977).
W polskim tłumaczeniu Blanki Kuczborskiej ukazało się w miesięczniku Fantastyka (nr 03(6) 1983), a następnie w zbiorze "Houston, Houston, czy mnie słyszysz i inne opowiadania" (wyd. Zysk i S-ka, 2000).
Treść.
Trzech kosmonautów na skutek zaburzeń czasoprzestrzennych przeskakuje trzy wieki w przyszłość. Tu styka się z ratowniczą grupą złożoną tylko z kobiet. Jak się okazuje na skutek globalnej epidemii ludzie na Ziemi stali się bezpłodni, a obecnie na świecie żyje niewielka społeczność kobiet rozmnażających się przez klonowanie. Nowe społeczeństwo nie zna rządów, przemocy, czy religii. Dochodzi do zderzenia dwóch kultur.

</doc>
<doc id="4715133" url="https://pl.wikipedia.org/wiki?curid=4715133" title="100 dni do matury">
100 dni do matury

100 dni do matury – debiutancki album studyjny polskiego rapera Maty. Wydawnictwo ukazało się 18 stycznia 2020 roku nakładem wytwórni muzycznej SBM Label. Album zadebiutował na 1. miejscu polskiej listy sprzedażowej OLiS, uzyskując później status poczwórnie platynowej płyty, a w czerwcu 2022 – diamentowej.
Album był najczęściej odsłuchiwaną płytą polskiego artysty na platformie streamingowej Spotify w 2020 oraz 5 w 2021 i 10. najczęściej kupowaną płytą w Polsce w 2020 oraz 27 w 2021.
Odbiór.
Album został opisany przez recenzentów jako „przyzwoity krążek, z naprawdę dobrymi momentami”.
Jarek Szubrycht na łamach „Gazety Wyborczej” stwierdził, że "100 dni do matury" to „udany debiut” i zauważył, że to: „Nie tyle portret pokolenia, ile opis uniwersalnego dla nas wszystkich czasu przejścia z dzieciństwa w dorosłość. (…) Sentymentalna podróż w chaotyczny czas przepoczwarzania się gąsienicy z tornistrem w motyla z teczką (albo rapera, który tę teczkę odrzucił)”.
Mniej entuzjastycznie pisał Bartek Chaciński na łamach „Polityki”: „Fakt, że rozciągnięty opis transakcji i konsumpcji wypełnia autorowi pół utworu, sugeruje, że może jednak nie tak dużo tego materiału uzbierał przez te wszystkie szkolne lata, odkąd »zaczął tu robić te rapy« w wieku lat 12”. Niektórzy krytycy stwierdzili, że płyta jest nierówna pod względem prezentowanej jakości.
Recenzenci muzyczni zwrócili uwagę na obecną w tekstach autoironię Maty, jego „językową sprawność”, „dojrzałość w myśleniu o języku”, „uczniowską, momentami demonstracyjnie naiwną perspektywę”, „umiejętność obserwacji i naiwną wrażliwość na otaczający świat” oraz „niezłą technikę i szerokie zainteresowania, co słychać w podkładach, rozpiętych szeroko między starą a nową szkołą hip-hopu”. Wskazywali na zauważalne na płycie wpływy Taco Hemingwaya.
Twórczość Maty została poddana krytyce o zabarwieniu klasowym. Monika Ochędowska na łamach „Tygodnika Powszechnego” pisała: „Czuję zakłopotanie obserwując, jak media społecznościowe pochylają się z naiwną troską nawet nie nad stylem życia swoich (symbolizowanych przez Matę i jego kolegów) dzieci, ale przede wszystkim nad sobą („Ach, gdzie popełniliśmy błąd”), podczas gdy setki rówieśników Matczaka od lat rymują o domowej przemocy, patologii podwórek, ucieczce w narkotyki. Najwyraźniej dotąd nie były to dzieci „nasze”. A jazz dla rapu porzucamy tylko, gdy reprezentuje go ktoś w białej koszuli i płaszczu marki Bytom”.
Lista utworów.
Opracowano na podstawie materiału źródłowego.
Sprzedaż.
Pozycje w notowaniach OLiS.
OLiS jest ogólnopolskim notowaniem, tworzonym przez agencję TNS Polska na podstawie sprzedaży albumów muzycznych na nośnikach fizycznych (nie uwzględnia zatem informacji o pobraniach w formacie digital download czy odtworzeniach w serwisach streamingowych).
Certyfikaty ZPAV.
Certyfikaty sprzedaży są wystawiane przez Związek Producentów Audio-Video za osiągnięcie określonej liczby sprzedanych egzemplarzy, obliczanej na podstawie kupionych kopii fizycznych i cyfrowych, a także odtworzeń w serwisach streamingowych.

</doc>
<doc id="4715136" url="https://pl.wikipedia.org/wiki?curid=4715136" title="Mistrzostwa Ukrainy w Skokach Narciarskich 2020">
Mistrzostwa Ukrainy w Skokach Narciarskich 2020

Mistrzostwa Ukrainy w Skokach Narciarskich 2020 – zawody mające na celu wyłonić mistrza Ukrainy, które rozegrane zostały w dniach 8–9 lutego w Worochcie na skoczni średniej i normalnej kompleksu Awanhard.

</doc>
<doc id="4715137" url="https://pl.wikipedia.org/wiki?curid=4715137" title="Maciej Goździecki">
Maciej Goździecki

Maciej Wiktor Goździecki (ur. 17 października 1922 w Brzezinach, zm. 12 stycznia 2016 w Warszawie) – polski inżynier mechanik, docent doktor inżynier.
Życiorys.
W latach 1956-1992 był nauczycielem akademickim w Zakładzie Transportu Bliskiego na Wydziale Samochodów i Maszyn Roboczych Politechniki Warszawskiej, od 1973 przez osiem lat pełnił funkcję dziekana. W 1984 został powołany na stanowisko dyrektora Instytutu Maszyn Roboczych Ciężkich i zajmował je do 1991. Specjalizował się w zakresie dźwignic i przenośników.
Pochowany na cmentarzu parafialnym w Chrzanowie.

</doc>
<doc id="4715145" url="https://pl.wikipedia.org/wiki?curid=4715145" title="Aleksander Bublik">
Aleksander Bublik



</doc>
<doc id="4715146" url="https://pl.wikipedia.org/wiki?curid=4715146" title="The Legendary Wawel Castle Recital Kraków / Cracow, 1959">
The Legendary Wawel Castle Recital Kraków / Cracow, 1959

The Legendary Wawel Castle Recital Kraków / Cracow, 1959 – album będący zapisem występu wybitnego pianisty Witolda Małcużyńskiego z dnia 16 lutego 1959 roku w Zamku Królewskim na Wawelu w Krakowie. Został wydany 22 lutego 2019 przez Agencję Muzyczną Polskiego Radia, rozpoczynając serię wydawniczą Polskiego Radia Chopin "From the Polish Radio Archives". Szatę graficzną zaprojektował prof. Lech Majewski. Nominacja do Fryderyka 2020 w kategorii «Album Roku Recital Solowy».

</doc>
<doc id="4715161" url="https://pl.wikipedia.org/wiki?curid=4715161" title="Kacper Kaczor">
Kacper Kaczor

Kacper Kaczor (ur. 29 czerwca 1999) – polski judoka.
Zawodnik GKS Czarni Bytom (od 2011). Dwukrotny brązowy medalista mistrzostw Polski (2017, 2018) w kategorii do 66 kg. Ponadto m.in. mistrz Polski juniorów 2018. Uczestnik mistrzostw Europy kadetów 2016.

</doc>
<doc id="4715164" url="https://pl.wikipedia.org/wiki?curid=4715164" title="Gework Gharibian">
Gework Gharibian

Gework Gharibian (orm. Գևորգ Ղարիբյան; ur. 11 grudnia 1994) – ormiański zapaśnik walczący w stylu klasycznym. Zajął piąte miejsce na mistrzostwach świata w 2021. Ósmy w indywidualnym Pucharze Świata w 2020. Mistrz Europy w 2020 i trzeci w 2022. Mistrz Europy juniorów w 2012 i 2014. Trzeci na ME kadetów w 2010 i 2011 roku.

</doc>
<doc id="4715165" url="https://pl.wikipedia.org/wiki?curid=4715165" title="Murad Bazarov">
Murad Bazarov

Murad Həmzət oğlu Bazarov (ur. 6 sierpnia 1994) – azerski zapaśnik walczący w stylu klasycznym. Brązowy medalista mistrzostw Europy w 2020. Truimfator młodzieżowych igrzysk olimpijskich z 2010. Mistrz świata juniorów w 2012; drugi u kadetów w 2011. Trzeci na mistrzostwach Europy juniorów w 2012. Mistrz świata kadetów w 2011 roku.

</doc>
<doc id="4715171" url="https://pl.wikipedia.org/wiki?curid=4715171" title="Selçuk Can">
Selçuk Can

Selçuk Can (ur. 10 sierpnia 1995) – turecki zapaśnik walczący w stylu klasycznym. Brązowy medalista mistrzostw świata w 2022, a także mistrzostw Europy w 2020. Trzeci w Pucharze Świata w 2016 i czwarty w w 2022 roku.

</doc>
<doc id="4715172" url="https://pl.wikipedia.org/wiki?curid=4715172" title="Jan Grzegorz Szulik">
Jan Grzegorz Szulik

Jan Szulik (ur. 25 maja 1954) – polski działacz społeczny, inżynier, współorganizator wielu przedsięwzięć mających na celu zwalczanie patologii społecznej i pomaganie osobom uzależnionym, wiceprezes Związku Górnośląskiego.
Prowadzi audycję "Powroty" poświęconą problemom uzależnień w Radiu Silesia.
Życiorys.
Absolwent Wydziału Mechanicznego Politechniki Śląskiej. Początkowo życie zawodowe związał z przemysłem. Podjął też pracę w szkolnictwie.
Działał na rzecz przeciwdziałania uzależnieniom. Jest współzałożycielem m.in. : Klubu Abstynentów, Stowarzyszenia na rzecz adaptacji osób uzależnionych i ich rodzin do społeczeństwa, Abstynenckiego Klubu PTTK Dromader oraz Spółdzielni Socjalnej. Od 2007 r. jest przewodniczącym Śląskiego Forum Profilaktyki Uzależnień przy Fundacji Rozwoju Demokracji Lokalnej oraz członkiem Wojewódzkiego Zespołu ds. Ekonomii Społecznej. Należy do Ogólnopolskiej Kapituły Trzeźwego Umysłu.
Działalność w zakresie profilaktyki uzależnień.
Jan Szulik jest pełnomocnikiem prezydenta Zabrza ds. profilaktyki i rozwiązywania problemów uzależnień, a od 1994 r. przewodniczącym Miejskiej Komisji Rozwiązywania Problemów Alkoholowych. Zaangażował się w tworzenie i wdrażanie metod systemowego rozwiązywania problemów uzależnień. Uczestniczył w pracach nad nowym kształtem ustawy o wychowaniu w trzeźwości przeciwdziałaniu alkoholizmowi. Współtworzył Ośrodek Profilaktyki i Leczenia Uzależnień w Zabrzu, Punkty Konsultacyjne w Dzielnicowych Punktach Pomocy Społecznej Miejskiego Ośrodka Pomocy Rodzinie w Zabrzu.
Odznaczenia.
Odznaczony m.in. w 2013 roku Złotym Medalem za Długoletnią Służbę, wyróżnieniem im. Św.Kamila w 2012 r, Złotym Laurem Umiejętności i Kompetencji w kategorii Pro Publiko Bono w 2017 roku, tytułem Przyjaciel Rodziny 2017 roku przyznawanym w konkursie Województwa Śląskiego oraz Honorową Odznaką „Primus in Agendo” w 2019 r.

</doc>
<doc id="4715173" url="https://pl.wikipedia.org/wiki?curid=4715173" title="Morten Thoresen">
Morten Thoresen

Morten Thoresen (ur. 2 stycznia 1997) – norweski zapaśnik walczący w stylu klasycznym. Zajął dziewiąte miejsce na mistrzostwach świata w 2021. Mistrz Europy w 2020. Wicemistrz nordycki w 2021. Trzeci na ME U-23 w 2018 roku.
Mistrz Norwegii w 2013, 2017 i 2022; drugi w 2015 i trzeci w 2018 i 2019 roku.

</doc>
<doc id="4715174" url="https://pl.wikipedia.org/wiki?curid=4715174" title="Nazir Abdułłajew">
Nazir Abdułłajew

Nazir Raszydowicz Abdułłajew (ros. Назир Рашидович Абдуллаев; ur. 14 czerwca 1991) – rosyjski zapaśnik walczący w stylu klasycznym. Srebrny medalista mistrzostw świata w 2021. Wicemistrz Europy w 2020. Wygrał indywidualny Puchar Świata w 2020. Mistrz Rosji w 2020 i trzeci w 2019 roku.

</doc>
<doc id="4715175" url="https://pl.wikipedia.org/wiki?curid=4715175" title="Tylko Jeden (program telewizyjny)">
Tylko Jeden (program telewizyjny)



</doc>
<doc id="4715178" url="https://pl.wikipedia.org/wiki?curid=4715178" title="Marija Wynnyk">
Marija Wynnyk

Marija Dmytriwna Wynnyk (ukr. Марія Дмитрівна Винник; ur. 27 listopada 2001) – ukraińska zapaśniczka walcząca w stylu wolnym. Zajęła piąte miejsce na mistrzostwach Europy w 2021. Piąta w Pucharze Świata w 2019. Trzecia na MŚ juniorów w 2019 roku.
Siostra zapaśniczki Sołomii Wynnyk, wicemistrzyni Europy z 2020 roku.

</doc>
<doc id="4715184" url="https://pl.wikipedia.org/wiki?curid=4715184" title="Łanięta-Kolonia">
Łanięta-Kolonia

Łanięta-Kolonia – część wsi Rajmundów w Polsce, położona w województwie łódzkim, w powiecie kutnowskim, w gminie Łanięta. Wchodzi w skład sołectwa Rajmundów.
W latach 1975–1998 Łanięta-Kolonia administracyjnie należały do województwa płockiego.

</doc>
<doc id="4715185" url="https://pl.wikipedia.org/wiki?curid=4715185" title="Djahid Berrahal">
Djahid Berrahal

Djahid Berrahal (arab. جهيد برحال ;ur. 24 stycznia 1994) – algierski zapaśnik walczący w stylu wolnym. Olimpijczyk z Tokio 2020, gdzie zajął czternaste miejsce w kategorii 125 kg. Wicemistrz Afryki w 2020 roku.

</doc>
<doc id="4715186" url="https://pl.wikipedia.org/wiki?curid=4715186" title="Ishak Boukhors">
Ishak Boukhors

Ishak Boukhors (arab. اسحاق بوخرص ;ur. 22 marca 1999) – algierski zapaśnik walczący w stylu wolnym. Zajął piąte miejsce na igrzyskach afrykańskich w 2019. Wicemistrz Afryki w 2020. Srebrny medalista mistrzostw Afryki juniorów w 2016, 2017 i 2018 roku.

</doc>
<doc id="4715188" url="https://pl.wikipedia.org/wiki?curid=4715188" title="Ibrahim Mokhtari">
Ibrahim Mokhtari

Ibrahim Mokhtari (arab. ابراهيم مختاري) – algierski zapaśnik walczący w stylu wolnym. Brązowy medalista mistrzostw Afryki w 2020 roku.

</doc>
<doc id="4715189" url="https://pl.wikipedia.org/wiki?curid=4715189" title="Abdelghani Benatallah">
Abdelghani Benatallah

Abdelghani Benatallah (arab. عبد الغني بن عطاء الله; ur. 1995) – algierski zapaśnik walczący w stylu wolnym. Złoty medalista mistrzostw Afryki w 2020 i brązowy w 2016. Czternasty w indywidualnym Pucharze Świata w 2020 roku.

</doc>
<doc id="4715190" url="https://pl.wikipedia.org/wiki?curid=4715190" title="Marianów (gmina Łanięta)">
Marianów (gmina Łanięta)



</doc>
<doc id="4715191" url="https://pl.wikipedia.org/wiki?curid=4715191" title="Abdeldjebar Djebbari">
Abdeldjebar Djebbari

Abdeldjebar Djebbari (arab. عبد الجبار جباري; ur. 3 grudnia 1998) – algierski zapaśnik walczący w stylu klasycznym. Zajął siedemnaste miejsce na mistrzostwach świata w 2022. Złoty medalista mistrzostw Afryki w 2020 i 2022; piąty w 2019. Zajął ósme miejsce na igrzyskach śródziemnomorskich w 2022. Piąty w indywidualnym Pucharze Świata w 2020. Mistrz Afryki juniorów w 2018. Medalista mistrzostw śródziemnomorskich juniorów.

</doc>
<doc id="4715194" url="https://pl.wikipedia.org/wiki?curid=4715194" title="Ibtissem Doudou">
Ibtissem Doudou

Ibtissem Doudou (arab. ابتسام دودو ;ur. 20 listopada 1999) – algierska zapaśniczka walcząca w stylu wolnym. Zajęła piąte miejsce na igrzyskach afrykańskich w 2019. Brązowa medalistka mistrzostw Afryki w 2020 i 2022; czwarta w 2019. Szósta na igrzyskach śródziemnomorskich w 2022. Mistrzyni Afryki juniorów w 2016 i kadetów w 2015 roku.

</doc>
<doc id="4715195" url="https://pl.wikipedia.org/wiki?curid=4715195" title="Irina Kowalska">
Irina Kowalska

Irina Kowalska (ur. 3 października 1962) – polska diabetolog, endokrynolog dr hab. nauk medycznych, profesor zwyczajny, oraz kierownik (p.o.) Kliniki Chorób Wewnętrznych i Chorób Metabolicznych Wydziału Lekarskiego z Oddziałem Stomatologii i Oddziałem Nauczania w Języku Angielskim Uniwersytetu Medycznego w Białymstoku. Członek korespondent Polskiej Akademii Nauk (od 2022).
Życiorys.
9 maja 1990 obroniła pracę doktorską "Wpływ wysiłku na stężenie wolnych kwasów tłuszczowych i trójacylogliceroli w różnych typach mięśni szkieletowych", 26 czerwca 2002 habilitowała się na podstawie pracy zatytułowanej "Kliniczne następstwa insulinooporności - wybrane zagadnienia patogenetyczne i terapeutyczne". 11 lutego 2009 nadano jej tytuł profesora w zakresie nauk medycznych. Pracowała w Klinice Endokrynologii, Diabetologii i Chorób Wewnętrznych na Wydziale Lekarskim z Oddziałem Stomatologii Akademii Medycznej w Białymstoku. 
Objęła funkcję profesora zwyczajnego, oraz kierownika (p.o.) Kliniki Chorób Wewnętrznych i Chorób Metabolicznych Wydziału Lekarskiego z Oddziałem Stomatologii i Oddziałem Nauczania w Języku Angielskim Uniwersytetu Medycznego w Białymstoku.
Piastuje stanowisko dziekana na Wydziale Lekarskim z Oddziałem Stomatologii i Oddziałem Nauczania w Języku Angielskim Uniwersytetu Medycznego w Białymstoku.
Była prodziekanem Wydziału Lekarskiego z Oddziałem Stomatologii i Oddziałem Nauczania w Języku Angielskim Uniwersytetu Medycznego w Białymstoku.
Odznaczona Srebrnym Krzyżem Zasługi (2010) oraz Krzyżem Kawalerskim Orderu Odrodzenia Polski (2020).

</doc>
<doc id="4715198" url="https://pl.wikipedia.org/wiki?curid=4715198" title="Dolina do Siedmiu Źródeł">
Dolina do Siedmiu Źródeł

Dolina do Siedmiu Źródeł (, , ) – górna część Doliny Czarnej Rakuskiej w słowackich Tatr Bielskich. Słowacy dla całej doliny stosują nazwę "Dolina Siedmych prameňov".
Dolina do Siedmiu Źródeł to główny ciąg Doliny Czarnej o takim samym kierunku; opada spod Bujaczego Wierchu (1947 m) w kierunku południowo-wschodnim. Jej orograficznie lewe zbocza tworzy Bujaczy Wierch, Skalne Wrota, Kozi Grzbiet, Neslowa Grań. Zbocza prawe tworzy Rakuski Grzbiet i odchodzący od niego na południowy wschód Smrekowy Dział. W najwyższej części Doliny do Siedmiu Źródeł znajdują się dwa wielkie żleby: Lawinowy Żleb spadający spod Bujaczego Wierchu i Skalnych Wrót oraz Owczy Żleb spadający z Rakuskiego Grzbietu. Na oddzielającej je i porośniętej lasem wypukłości znajdują się Kozie Skały, a poniżej lasu na polanie wybudowano Schronisko pod Szarotką. Poniżej polany ze schroniskiem Dolina do Siedmiu Źródeł opada jeszcze dalej w południowo-wschodnim kierunku do wysokości około 1050 m, gdzie odgałęzia się Dolina pod Czerwoną Glinką.
Na wysokości około 1200 m znajduje się duże wywierzysko o nazwie Siedem Źródeł. Od niego pochodzi obecna nazwa doliny. Z wywierzyska wypływa potok Czarna Woda Rakuska. Dolina do Siedmiu Źródeł charakteryzuje się bujną roślinnością i od dawna była obiektem zainteresowań botaników. M.in. w 1813 roku jej florę badał Göran Wahlenberg. Od dawna była wypasana, a w XVIII wieku prowadzono w niej roboty górnicze. Pasterstwo istniało w niej do 1954 r.
Dolina w przeszłości miała wiele nazw: Dolina do Siedmiu (lub Pięciu) Źródeł, Dolina nad Źródłami, Dolina na Źródła, Zimne Źródła, dolina Siedmich prameňov. Niemcy spiscy używali nazwy Fünfbrünnelchen. W dawnej literaturze opisywano ją także nazwą Siebbrünnergrund (i jej zniekształceniami: Siebrünnergrund i Sibriner Grund). Nazwę tę omyłkowo przesunięto na Dolinę za Tokarnią.
Turystyka.
Dolną częścią Doliny do Siedmiu Źródeł prowadzi żółty szlak turystyczny.

</doc>
<doc id="4715199" url="https://pl.wikipedia.org/wiki?curid=4715199" title="Zaineb Sghaier">
Zaineb Sghaier

Zaineb Sghaier (ur. 25 września 2002) – tunezyjska zapaśniczka walcząca w stylu wolnym. Olimpijka z Tokio 2020, gdzie zajęła szesnaste miejsce w kategorii 76 kg.
Złota medalistka mistrzostw Afryki w 2020 i srebrna w 2022. Siódma na igrzyskach śródziemnomorskich w 2022. Mistrzyni Afryki juniorów w 2019, 2020 i 2022 i kadetów w 2017 i 2019 roku.

</doc>
<doc id="4715200" url="https://pl.wikipedia.org/wiki?curid=4715200" title="Lamjed Maafi">
Lamjed Maafi

Lamjed Maafi (ur. 19 marca 2001) – tunezyjski zapaśnik walczący w stylu klasycznym. Olimpijczyk z Tokio 2020, gdzie zajął trzynaste miejsce w kategorii 77 kg.
Szósty na igrzyskach afrykańskich w 2019. Złoty medalista mistrzostw Afryki w 2022 i srebrny w 2020. Zajął ósme miejsce na igrzyskach śródziemnomorskich w 2022. Mistrz Afryki juniorów w 2019 i 2020 i kadetów w 2018 roku.

</doc>
<doc id="4715202" url="https://pl.wikipedia.org/wiki?curid=4715202" title="Mohamed Landolsi">
Mohamed Landolsi

Mohamed Aziz Landolsi – tunezyjski zapaśnik walczący w stylu klasycznym. Brązowy medalista mistrzostw Afryki w 2020. Mistrz Afryki juniorów w 2020 i kadetów w 2018 roku.

</doc>
<doc id="4715203" url="https://pl.wikipedia.org/wiki?curid=4715203" title="Józef Roman Dygas">
Józef Roman Dygas

Józef Roman Dygas (ur. 1954, zm. 9 kwietnia 2016) - polski fizyk, profesor doktor habilitowany inżynier, wykładowca na Wydziale Fizyki Politechniki Warszawskiej.
Życiorys.
Związany zawodowo z Zakładem Joniki Ciała Stałego Wydziału Fizyki Politechniki Warszawskiej, w latach 1986-1988 pełnomocnik Dziekana Wydziału Fizyki Technicznej i Matematyki Stosowanej ds. Domów Studenckich. Od 1987 do 1991 pełnił funkcję kierownika Laboratorium Fizyki II na terenie południowym PW. W latach 2008-2016 był prodziekanem ds. Nauczania na Wydziale Fizyki, od 2012 do 2016 był członkiem Senackiej Komisji ds. Kształcenia. Specjalizował się w zakresie fizyki ciała stałego.
Pochowany na cmentarzu w Podkowie Leśnej.

</doc>
<doc id="4715204" url="https://pl.wikipedia.org/wiki?curid=4715204" title="Enigmaptera">
Enigmaptera

Enigmaptera – wymarły rodzaj owadów z podgromady uskrzydlonych i nadrzędu Odonatoptera, jedyny znany przedstawiciel rodziny Enigmapteridae. Obejmuje tylko jeden opisany gatunek: "Enigmaptera magnifica". Zapis kopalny taksonu pochodzi z karbonu. Owad osiągał około 30 mm rozpiętości skrzydeł, których pokrój przywodził na myśl te u dzisiejszych ważek równoskrzydłych, ale które wyróżniały się użyłkowaniem na tle całego nadrzędu. Przypuszczalnie zamieszkiwał pobrzeża wód lub lasy, gdzie polował na drobne stawonogi.
Taksonomia i odkrycie.
Rodzina, rodzaj, jak i jego gatunek typowy opisali po raz pierwszy w 2019 roku André Nel, Patrick Roques, Jakub Prokop i Romain Garrouste. Opisu dokonano na podstawie pojedynczej skamieniałości, odnalezionej w wychodni na terenie Avionu we francuskim departamencie Pas-de-Calais. Jej odkrycia dokonał Patrick Roques na stanowisku Terril 7. Datowana jest ona na westfal C/D, będący wiekiem moskowu z epoki karbonu późnego. Pochodzi sprzed 306–311 milionów lat. Holotyp zdeponowany został w Muzeum Historii Naturalnej w Paryżu pod nazwą Avion 35.
Nazwa rodzajowa "Enigmaptera" to połączenie greckich słów: αινιγμα ("enigma"), oznaczającego „zagadkę” i πτερον ("pteron"), oznaczającego „skrzydło”. Odnosi się ona do enigmatycznego użyłkowania skrzydeł zwierzęcia. Epitet gatunkowy "magnifica" oznacza po łacinie „wspaniała” i odnosi się do bardzo dobrego stanu zachowania szczątków.
"Enigmaptera" zajmuje bazalną pozycję w obrębie kladu Paneodonatoptera, którego jedynymi współczesnymi przedstawicielami są ważki. Klad ten obejmuje wszystkich przedstawicieli nadrzędu Odonatoptera z wyjątkiem ich czterech najbardziej bazalnych rzędów: Eugeroptera, Kukaloptera, Argentinoptera i Geroptera.
Budowa.
Znana jest tylko dosiebna część skrzydła o długości 10,5 mm i szerokości 2,9 mm. Całkowitą długość skrzydła oszacowano na około 14 mm, a rozpiętość skrzydeł na około 30 mm. Skrzydło przywodzi na myśl to u ważek równoskrzydłych. Było ono smukłe i wydłużone, niemal szypułkowate, o unikalnym na tle nadrzędu użyłkowaniu i bardzo wąskim polu analnym.
Żyłka kostalna była u nasady zakrzywiona. Tylna żyłka subkostalna (ScP) była wklęsła, prosta, bardzo długa i stopniowo zbliżająca się do kostalnej, ostatecznie ją osiągając w okolicy ⅔ szacowanej długości skrzydła. Wypukła żyłka radialna rozwidlała się na arculusie, dzieląc na wypukłą przednią żyłkę radialną (RA) i wklęsłą tylną żyłkę radialną (RP). Żyłka radialna jak i jej przednia gałąź biegły równolegle do tylnej żyłki subkostalnej. Tylna żyłka radialna rozdzielała się na dwie gałęzie: RP1/2 i RP3/4, z których pierwsza była bardzo długa. Przednia żyłka medialna (MA) była słabiej wypukła niż radialna i scalała się ona z nią i z tylną żyłką medialną w odległości około 2,3 mm od nasady skrzydła, po czym oddzielała się od żyłki radialnej na arculusie. Przebieg żyłek: przedniej radialnej, RP1/2, wstawowej żyłki radialnej IR2, RP3/4 oraz przedniej medialnej był w odsiebnej części skrzydła równoległy. Nasadowy odcinek tylnej żyłki medialnej (MP) przebiegał skośnie, łącząc się ostatecznie z żyłką kubitalną. Dalej od tylnej żyłki medialnej wychodziła przednia żyłka kubitalna (CuA), po czym tylna żyłka medialna zakrzywiała się ku przodowi, ostatecznie uchodząc do żyłki radialnej wspólnie z przednią żyłką medialną (przy arculusie). Wklęsła tylna żyłka kubitalna (CuP) oddzielała się od żyłki kubitalnej przed jej połączeniem z tylną medialną, a dalej łączyła się z przednią żyłką analną (AA), tworząc w tym miejscu węzełek w kształcie litery „Z”. Przednia żyłka analna biegła bardzo blisko tylnej krawędzi skrzydła i kończyła się na przedniej żyłce medialnej.
Paleoekologia.
Entomofauna Avionu z wieku westfalu jest dość licznie reprezentowana w zapisie kopalnym. Na stanowisku Terril 7 znaleziono Meganisoptera z rodziny Meganeuridae, Protozygoptera z rodzaju "Jacquesoudardia", Cnemidolestodea z rodzajów "Aviohapaloptera" i "Aviocladus", Caloneurodea z rodzaju "Aviogramma", Paoliida z rodziny Paoliidae, Palaeodictyoptera z rodzin Spilapteridae, Homoiopteridae i Breyeriidae, psotniki z rodziny Westphalopsocidae, Thripida z rodziny Westphalothripidesidae, pluskwiaki z rodziny Aviorrhynchidae, a także najstarsze skrytoskrzydłe (rodzaj "Avioxyela" z błonkoskrzydłych oraz przedstawicieli Mecopterida).
Ze względu na małe, jak na Odonatoptera, rozmiary ciała przypuszcza się, że strategia pokarmowa "Enigmaptera" zbliżona była do strategii niewielkich łątkowatych. Przemierzałby ona więc siedliska półzamknięte, jak lasy lub brzegi wód, polując na drobne owady. Jej ofiarami padać mogły wymienione pluskwiaki, psotniki, Thripida czy skrytoskrzydłe.

</doc>
<doc id="4715205" url="https://pl.wikipedia.org/wiki?curid=4715205" title="Jusuf Muhammad Harbi Sabit">
Jusuf Muhammad Harbi Sabit

Jusuf Muhammad Harbi Sabit (arab. يوسف محمد حربي ثابت ;ur. 2 lutego 1999) – egipski zapaśnik walczący w stylu klasycznym. Brązowy medalista mistrzostw Afryki w 2020. Triumfator mistrzostw arabskich w 2018 i 2019. Trzeci na mistrzostwach Afryki juniorów w 2016 roku.

</doc>
<doc id="4715206" url="https://pl.wikipedia.org/wiki?curid=4715206" title="Enigmapteridae">
Enigmapteridae



</doc>
<doc id="4715209" url="https://pl.wikipedia.org/wiki?curid=4715209" title="Enigmaptera magnifica">
Enigmaptera magnifica



</doc>
<doc id="4715211" url="https://pl.wikipedia.org/wiki?curid=4715211" title="Dolina pod Czerwoną Glinką">
Dolina pod Czerwoną Glinką

Dolina pod Czerwoną Glinką (, , ) – górna boczna odnoga Doliny Czarnej Rakuskiej w słowackich Tatr Bielskich. Słowacy dla całej doliny stosują nazwę "Dolina Siedmych prameňov".
Dolina pod Czerwoną Glinką opada spod Przełęczy nad Czerwoną Glinką (1389 m) w kierunku północno-wschodnim i uchodzi do Doliny Czarnej Rakuskiej na wysokości około 1050 m. Orograficznie lewe zbocza doliny tworzy Rakuski Grzbiet i jego odnoga – Smrekowy Dział oddzielający ją od Doliny do Siedmiu Źródeł. Zbocza prawe tworzy Ryniasowy Dział oddzielający ją od Doliny Czarnej Huczawy. Dnem doliny płynie potok Luba Woda.
Dolinę pod Czerwoną Glinką porasta las lub kosodrzewina. Znajduje się w niej stromy, porośnięty lasem grzbiet zwany Małym Działem. Dzieli on dolinę na dwie części. Przez całą długość doliny prowadzi z Zadniej Dziury na Przełęcz nad Czerwoną Glinką dobrze utrzymana droga, wyżej przechodząca w wyciętą w kosodrzewinie ścieżkę. Na północny zachód odgałęzia się od niej druga wycięta w kosodrzewinie ścieżka. Prowadzi w kierunku znakowanego szlaku turystycznego od Schroniska pod Szarotką do Doliny Białych Stawów. Kończy się jednak w bujnych zaroślach kosodrzewiny około 50 m przed tym szlakiem. Dla turystów cała Dolina pod Czerwoną Glinką to zamknięty obszar ochrony ścisłej Tatrzańskiego Parku Narodowego.
Polska nazwa doliny pochodzi od znajdującego się w jej lewym zboczu stoku Czerwona Glinka, niemiecka i słowacka od płynącego jej dnem potoku Luba Woda. Dawniej w dolinie prowadzono prace górnicze. Od niemieckiej nazwy szybu lub sztolni ("schacht") pochodzi dawna niemiecka nazwa doliny – Schächtengrund.

</doc>
<doc id="4715212" url="https://pl.wikipedia.org/wiki?curid=4715212" title="André Lopes">
André Lopes

André Reis Lopes (ur. 12 września 1982 w Seia) – portugalski siatkarz, grający na pozycji przyjmującego, reprezentant Portugalii. 
Sukcesy klubowe.
Puchar Portugalii:
Mistrzostwo Portugalii:
Superpuchar Belgii:
Puchar Belgii:
Mistrzostwo Belgii:
Puchar CEV:
Mistrzostwo Francji:
Superpuchar Portugalii:
Puchar Challenge:
Sukcesy reprezentacyjne.
Liga Europejska:

</doc>
<doc id="4715216" url="https://pl.wikipedia.org/wiki?curid=4715216" title="Ahmad Ibrahim Dżuma Hasan">
Ahmad Ibrahim Dżuma Hasan

Ahmad Ibrahim Dżuma Hasan (arab. أحمد إبراهيم جمعه حسن ;ur. 18 lutego 1996) – egipski zapaśnik walczący w stylu klasycznym. Zajął 29. miejsce na mistrzostwach świata w 2017. Triumfator mistrzostw arabskich w 2018 i 2019. Mistrz Afryki juniorów w 2016 roku.

</doc>
<doc id="4715218" url="https://pl.wikipedia.org/wiki?curid=4715218" title="Katedra św. Ludwika w Port Louis">
Katedra św. Ludwika w Port Louis

Katedra św. Ludwika w Port Louis (franc. Cathédrale Saint-Louis de Port-Louis) – kościół biskupi w Port Louis na Mauritiusie, główna świątynia katolickiej diecezji Port Louis.
Historia.
W latach 1752–1756 Jean-François Charpentier Cossigny wzniósł pierwszy kościół katolicki, który zniszczył cyklon w 1760 roku. Kolejny kościół uległ zniszczeniu przez cyklon 9 kwietnia 1773 roku. Trzeci kościół ukończono w 1782 roku. Prace restauracyjne przeprowadzono w 1814 roku za Roberta Townsenda Farquhara, pierwszego brytyjskiego gubernatora wyspy. Prace restauracyjne przeprowadzono w latach 1930–1933 za pontyfikatu biskupa Jamesa Leena. Kolejne prace restauracyjne przeprowadzono w 2007 roku.

</doc>
<doc id="4715219" url="https://pl.wikipedia.org/wiki?curid=4715219" title="Dolina Czarnej Huczawy">
Dolina Czarnej Huczawy

Dolina Czarnej Huczawy (, , ) – górna boczna odnoga Doliny Czarnej Rakuskiej w słowackich Tatr Bielskich.
Dolina Czarnej Huczawy opada spod Steżkowej Przełęczy (ok. 1450 m) w kierunku północno-wschodnim i uchodzi do Doliny Czarnej Rakuskiej na wysokości około 970 m. Orograficznie lewe zbocza doliny tworzy Ryniasowy Dział oddzielający ją od Doliny pod Czerwoną Glinką, prawe Steżkowy Dział. Dnem doliny płynie potok Czarna Huczawa.
Nazwa doliny pochodzi od płynącego jej dnem potoku. "Huczawa" to określenie na Podhalu i na Słowacji oznaczające bystre, szumiące potoki i głośno wypływające źródła. Nazwa pochodzi od słowa "huczeć" (słow. "hučat").
Dolina jest porośnięta bujnym lasem, a w górnej części bujnymi łanami kosodrzewiny. Przez ludzi odwiedzana jest bardzo rzadko, brak w niej dróg, ścieżki nieliczne i zarastające. Dla turystów jest to zamknięty obszar ochrony ścisłej Tatrzańskiego Parku Narodowego.

</doc>
<doc id="4715224" url="https://pl.wikipedia.org/wiki?curid=4715224" title="Denisa Allertová">
Denisa Allertová



</doc>
<doc id="4715226" url="https://pl.wikipedia.org/wiki?curid=4715226" title="Emo rap">
Emo rap

Emo rap (znany także jako emo hip-hop, sad rap, mumble rap, bop-punk) – gatunek będący połączeniem hip-hopu i muzyki emo, który zaczął się rozwijać na scenie rapowej platformy SoundCloud w połowie roku 2010, choć jego początków można się doszukiwać już w 2008 r. w utworze "I Feel Like Dying" rapera Lil Wayne’a. Największy wzrost popularności gatunku odnotowano w 2018 roku.
Gatunek łączy cechy muzyki hip-hopowej, takie jak beaty, rap z motywami lirycznymi i wokalami powszechnie występującymi w muzyce emo. Gatunek czerpie również wpływy z podgatunków rocka, takich jak indie rock, pop punk i nu metal, a także elementy muzyki trap, cloud rap i alternatywnego hip-hopu. Emo rap jest czasami mylony z „SoundCloud rapem”.
Charakterystyka.
Emo rap odchodzi od „tradycyjnych” tonów występujących we współczesnym mainstreamowym hip-hopie na rzecz bardziej emocjonalnej i osobistej treści lirycznej, opisanej przez Wall Street Journal jako "„dającą starszyźnie palec”". Koncentrują się na takich tematach, jak depresja, samotność, lęk, nadużywanie narkotyków, nihilizm, samobójstwa, zawód miłosny i samoleczenie. Gatunek ten charakteryzuje się połączeniem elementów muzycznych powszechnie spotykanych w świadomym hip-hopie z instrumentami indie rock. Horse Head z kolektywu GothBoiClique opisał muzykę jako „…"trochę nostalgiczna, ale jest też nowa… nikt jeszcze nie zrobił podobnego gów*a. Przypomina emo rap i melodyjny trap”". Fani i artyści tego gatunku wraz ze sceną, która go otacza, są często określani jako "„sad boys”", w odniesieniu do grupy muzycznej emo rapera Yung Lean’a o tej samej nazwie.
Beaty emo hip-hop generalnie zawierają prawdziwe instrumenty. Sampling często wykorzystuje utwory pop punk i emo z 2000 roku, połączenie to zostało spopularyzowane po raz pierwszy przez MC Larsa w 2004 roku. Znaczna część samplingu została wymyślona przez artystów, którzy zainspirowali ten gatunek, takich jak American Football i Brand New. 

</doc>
<doc id="4715227" url="https://pl.wikipedia.org/wiki?curid=4715227" title="Macarena Gómez">
Macarena Gómez

Macarena Gómez (ur. 2 lutego 1978 w Kordobie) – hiszpańska aktorka, która wystąpiła m.in. w serialu "La que se avecina".
Biografia.
Ukończyła Rose Bruford College Drama School w Londynie. Jako aktorka zadebiutowała w 2001. Najbardziej znana z roli kapłanki Uxíi Cambarro w horrorze "Dagon" oraz z głównej roli w komediowym horrorze "Sexykiller, morirás por ella" z 2008 roku. Jako aktorka telewizyjna pojawiła się między innymi w telenoweli "La que se avecina". Od 2013 prezentuje reklamy telewizyjne dla hiszpańskiej grupy bankowej Bankia.
W 2018 roku zagrała Dolores w filmie dramatyczno biograficzno historycznym "El fotógrafo de Mauthausen" wraz z Mario Casasem i Alainem Hernándezem.￼ 
Życie prywatne.
W czerwcu 2013 roku Macarena Gómez poślubiła muzyka i reżysera filmowego Aldo Comasa.

</doc>
<doc id="4715228" url="https://pl.wikipedia.org/wiki?curid=4715228" title="Smrekowy Dział">
Smrekowy Dział

Smrekowy Dział – boczna odnoga Rakuskiego Grzbietu w słowackich Tatrach Bielskich. Jest to krótki, trójkątnego kształtu, stromo opadający grzbiet górski. Opada w kierunku południowo-wschodnim oddzielając dwie górne części Doliny Czarnej Rakuskiej; Dolinę do Siedmiu Źródeł i Dolinę pod Czerwoną Glinką. Dolina do Siedmiu Źródeł znajduje się po orograficznie lewej stronie grzbietu i jest głównym ciągiem Doliny Czarnej Rakuskiej. Dolina pod Czerwoną Glinką znajduje się po prawej stronie grzbietu i jest bocznym odgałęzieniem. U podnóży środkowej części prawych zboczy Smrekowego Grzbietu znajdują się skalne ścianki o wysokości do 30 m. W ściankach tych jest komin, a pod nim spore usypisko piargów. Jest to Czerwona Glinka. Zbocze Czerwonej Glinki przecina żlebek, w dolnej części którego wypływa Luba Woda.
Smrekowy Dział znajduje się na obszarze ochrony ścisłej Tatrzańskiego Parku Narodowego. 
Turystyka.
Smrekowym Działem prowadzi znakowany szlak turystyczny.

</doc>
<doc id="4715229" url="https://pl.wikipedia.org/wiki?curid=4715229" title="Strażnica SG Sępopol">
Strażnica SG Sępopol



</doc>
<doc id="4715236" url="https://pl.wikipedia.org/wiki?curid=4715236" title="Gmina Tuzi">
Gmina Tuzi

Tuzi (czar., sr. "Opština Tuzi / Општина Тузи") – jedna z dwudziestu jeden gmin Czarnogóry. Jest położona 10 km od Podgoricy. W jej skład wchodzi blisko 40 miejscowości. Gmina jest położona w czarnogórskim regionie historycznym Malezja. Ośrodkiem administracyjnym gminy jest miasto Tuzi.

</doc>
<doc id="4715237" url="https://pl.wikipedia.org/wiki?curid=4715237" title="Jehuda Lejb Mieses">
Jehuda Lejb Mieses

Jehuda Lejb Mieses (ur. 1789 we Lwowie, zm. 1831 tamże) – maskil galicyjski, filantrop, zagorzały przeciwnik chasydyzmu.
Życie i działalność.
Mieses urodził się we Lwowie, w zamożnej rodzinie; otrzymał szerokie wykształcenie, zarówno żydowskie, jak i świeckie. Wspomagał finansowo studentów jesziw, którzy pragnęli studiować na uniwersytetach. Utrzymywał również relacje z innymi galicyjskimi "maskilim", szczególnie z satyrykiem Icchakiem Erterem. Przez większość życia mieszkał w mieście rodzinnym, a w latach 1829 – 1830 przebywał w Niemczech. Zmarł podczas epidemii cholery w roku 1831.
Jego najważniejszym dziełem jest "Sefer Kin'at ha-Emet" wydane w roku 1828, stanowiące hipotetyczny dialog pomiędzy Mojżeszem Majmonidesem a Salomonem z Chełma, w którym potępił powszechne wierzenia kabalistyczne oraz ich propagatorów, uważał ich bowiem za zwodzicieli naiwnych mas. Dodatek "Likute Perachim" zawiera opinie rabiniczne z różnych okresów, potępiające wiarę w anioły, amulety, oraz wędrówkę dusz.
Opublikował także, dodawszy własne uzupełnienia, tekst pruskiego maskila Davida Karo (1782–1839), zatytułowany "Tekhunat ha-Rabanim". Pierwotnym wkładem Miesesa w tę książkę był plan nowoczesnej edukacji żydowskiej, który obejmowałby systematyczne studiowanie żydowskiej literatury religijnej wraz z europejskim nauczaniem humanistycznym i nauką umiejętności praktycznych.

</doc>
<doc id="4715244" url="https://pl.wikipedia.org/wiki?curid=4715244" title="III liga dolnośląska mężczyzn w siatkówce">
III liga dolnośląska mężczyzn w siatkówce

III liga dolnośląska mężczyzn w siatkówce – czwarta w hierarchii po PLS, I lidze i II lidze męskich ligowych rozgrywek siatkarskich w Polsce. Rywalizacja toczy się systemem ligowym wraz z play-offami, o awans do II ligi. W rozgrywkach biorą udział zespoły z województwa dolnośląskiego. Za prowadzenie ligi odpowiada Dolnośląski Związek Piłki Siatkowej.
Sezon 2019/2020.
Dane aktualne na 13 lutego 2020.

</doc>
<doc id="4715246" url="https://pl.wikipedia.org/wiki?curid=4715246" title="Amiran Shavadze">
Amiran Shavadze



</doc>
<doc id="4715257" url="https://pl.wikipedia.org/wiki?curid=4715257" title="Jan Sławiński">
Jan Sławiński



</doc>
<doc id="4715259" url="https://pl.wikipedia.org/wiki?curid=4715259" title="Mustafakemalpaşa (rzeka)">
Mustafakemalpaşa (rzeka)

Mustafakemalpasha, Orhaneli lub Adirnaz (, lub ) − rzeka w północno-zachodniej Anatolii w prowincji Bursa w tureckim regionie Marmara. Nazwa rzeki pochodzi od miasta Mustafakemalpaşa. 
W starożytności rzeka była znana jako Rhyndacus (, "Rhýndakos"). W mitologii greckiej Rhyndacus był synem Okeanosa i Tetydy. Chociaż Rhyndacus rzeka była kiedyś główną arterią biegnącą do Morza Marmara i służył jako granica między Myzją a Bitynią, dzisiaj Mustafakemalpasha jest jedynie dopływem rzeki Simav, która następnie wpada do Morza Marmara. 
Podczas pierwszej wojny Rzymu z Mitrydatesem Gajusz Flaviusz Fimbria pokonał siły Pontu Mitrydatesa VI pod przywództwem jego syna, również Mitrydatesa, wzdłuż Rhyndacus w 85 r. p.n.e. Podczas trzeciej wojny mitrydatycznej Lucullus ponownie pokonał go nad tą rzeką w 73 lub 72 r. p.n.e. Pod rządami Manuela I Cesarstwo Bizantyjskie ustanowiło bazę swojej głównej armii anatolijskiej w Lopadionie (współczesny Uluabat) nad Rhyndacusem. Po zdobyciu Konstantynopola podczas IV wyprawy krzyżowej cesarz łaciński Henryk Flandryjski wygrał tam kolejną bitwę przeciwko Cesarstwu Nicejskiemu 15 października 1211 r. 

</doc>
<doc id="4715263" url="https://pl.wikipedia.org/wiki?curid=4715263" title="Ejal Golan">
Ejal Golan

Ejal Golan, hebr. אייל גולן, pierw. Ejal Biton (ur. 12 kwietnia 1971 w Rechowot) – izraelski piosenkarz oraz producent filmowy.
Życiorys.
Wczesne lata.
Urodził się 12 kwietnia 1971 roku i dorastał w Rechowot. Jego muzyczne życie toczyło się równolegle ze sportowym. Jako nastolatek śpiewał z kilkoma zespołami muzycznymi i śpiewał w klubie nocnym.
Kariera muzyczna.
Debiut.
W wieku 19 lat zaczął zbierać materiał oraz potrzebne środki pieniężne na swój debiut albumem "Whispering at Night", który ukazał się w 1994 roku. W 1996 roku, po wydaniu debiutanckiego albumu, ukazał się drugi, nazwany "Eyal Golan Live," wyprodukowany przez Jiszaja Ben Cura – album był wielkim sukcesem i sprzedał się w dziesiątkach tysięcy egzemplarzy. Ten album zawierał kilka utworów w języku arabskim, a także piosenkę przewodnią z debiutanckiego albumu "Whisper at Night". Jego kolejny album z 1995 roku, "Lehisha ba'Laila", składał się z klasycznych utworów izraelskich.
Następnie przyciągnął uszy Ze’ewa Nechamy i Tamira Kliskiego, założycieli izraelskich zespołu popowego Ethnix. Poprosili go o współpracę podczas jednego z jego występów w klubie nocnym. Golan współpracował z Ethnix przy trzech albumach, "Bila'adayikh" (1997), "Chayal Shel Ahavah" (1998) i "Histakli Eilay" (1999).
Kolejne lata.
Po rozwiązaniu współpracy piosenkarz wznowił karierę solową albumem Clil Mejtar z 2001 roku. Jego kolejny 19. album znalazł się w Top 50 na izraelskich listach przebojów. Jego singiel z 2012 r. "Kaszat Ito" był najczęściej graną piosenką roku. Na cześć jego twórczości powstał także musical.
Współpraca.
Współpracował z wieloma artystami muzycznymi, m.in. z takimi osobami jak Chajjim Jisrael, Ma Kazhur, Mosze Perec, Omer Adam, Vivo, Itaj Lewi, Ofer Nisim, czy Zohar Argow.
Kariera sportowa.
Od dzieciństwa interesował się piłką nożną. Grał w lokalnych drużynach z Rechowot. W 1988 roku dostał się do drużyny sportowej Hapoel Marmorek U19 na pozycji napastnika. 1 lipca 1998 roku przeniósł się do klubu Hapoel Marmorek, a 1 lipca 2005 do Maccabi Sza’arajim. 1 lipca 2007 zrezygnował z gry w piłkę nożną na 5 lat, po czym 1 września 2012 roku dostał się do Beitar Kefar Sawa. W 2014 roku kupił swoją starą drużynę Hapoel Marmorek z adwokatem Eldadem Perrim W 2017 roku, pod koniec swojej kariery sportowej wrócił do klubu Hapoel Marmorek.
Kariera filmowa.
20 lutego 2011 r. Golan po raz pierwszy uczestniczył w reality show na izraelskim kanale Channel 24, zatytułowanym "Eyal Golan is Calling You". W ramach tego programu Golan szukał śródziemnomorskiego piosenkarza, dla którego przy pomocy twórców: Josiego Gispana, Adiego Leona i prezentera telewizyjnego Jarona Ilana opracuje album studyjny.
Nagrał muzykę do czterech filmów i zagrał w 16 utworach filmowych (we wszystkich jako on sam). Najbardziej znany był z serialu "Eyal Golan Kore Lach", gdzie zasiadał na miejscu jurora oraz z muzyki do filmu "Josi".
Życie prywatne.
W 2002 ożenił się z izraelską modelką Ilanit Lewi, z którą miał troje dzieci: Li’ama, Jan oraz Alin. W 2008 roku rozwiódł się, a w 2019 jego partnerką została Daniel Greenberg, z którą będzie miał dziecko. W 2020 roku miał odbyć się ich ślub, niestety w związku z panującą na świecie epidemią koronawirusa COVID-19, która dostała się do Izraela, jego rząd zakazał odbywania się większych zgromadzeń i zdarzeń. Na ślubie miało się jednak pojawić ponad tysiąc osób, więc został tymczasowo odwołany. Mieszka obecnie w Tel Awiwie.
Problemy publiczne.
Przestępstwa podatkowe.
W dniu 17 stycznia 2011 roku został aresztowany i zwolniony za kaucją i na restrykcyjnych warunkach po podejrzeniu o oszustwo podatkowe. W dniu 20 października 2013 roku został złożony przed nim, a on własnością produkcyjnych kierownictwo firmy oskarżonych w odniesieniu do dochodu u źródła w wysokości $ 2,5 miliona i złożenia fałszywych faktur. Golan przyznał oskarżenia przeciwko niemu i został skazany na cztery miesiące pracy społecznej i grzywnę w wysokości 75 000 nowych izraelskich szekli. Po tym, jak został skazany, Stany Zjednoczone powstrzymały się od odnowienia wizy wjazdowej i przestał się tam pojawiać. Liam Productions posiada obecnie grzywnę w wysokości 100 000 szekli.
Przestępstwa seksualne.
W 2013 roku rozpoczęła dochodzenie policji przeciwko Golanowi, jego ojcu Daniemu Bitonowi i kilku innym osobom, w związku z podejrzeniem o seks z nieletnimi.
W miesiącach następujących po wiadomościach w mediach stacje radiowe odmówiły odtwarzania piosenek Golana, a liczba jego utworów muzycznych we wszystkich stacjach radiowych w Izraelu spadła o 23 procent w porównaniu z analogicznym okresem rok wcześniej. Na stacjach krajowych: Wave of the IDF (קול ישראל) oraz Voice of Israel (גלי צה"ל) nastąpił gwałtowny spadek liczby utworów Golana, o 70 procent w porównaniu z rokiem wcześniejszym. Ponadto anulowano dziesiątki koncertów Golana. W listopadzie 2013 r. twórca programu telewizyjnego Rainbow Broadcasting ogłosił zawieszenie programu "Next Star" (w którym występował Ejal Golan), a także zawieszenie produkcji w czwartym sezonie "Eyal Golan is calling you", w związku z podejrzeniami przypisywanymi mu za przestępstwa seksualne.
Popularność.
Jest bardzo popularnym piosenkarzem w Izraelu, a wyświetlenia jego klipów muzycznych liczy się w milionach. Według serwisu internetowego popnable zarabia około 705 tysięcy dolarów amerykańskich rocznie (nie wliczając koncertów publicznych), a łącznie w swojej wieloletniej karierze zarobił prawie 450 milionów dolarów. Jest najlepiej zarabiającym piosenkarzem w Izraelu, a jego przychody w nowych izraelskich szeklach (walucie Izraelu) wynosi 8.2 miliona.
Nagrody.
W 1997 roku otrzymał nagrodę „Performer of the Year” przyznaną przez izraelski Channel 2.

</doc>
<doc id="4715266" url="https://pl.wikipedia.org/wiki?curid=4715266" title="Carolina Bang">
Carolina Bang

Carolina Bang (ur. 21 września 1985) – hiszpańska aktorka sceniczna, filmowa i telewizyjna. 
Biografia.
W 2005 zadebiutowała jako aktorka sceniczna. W latach 2007-2008 pojawiła się w kilku filmach krótkometrażowych. Równocześnie wystąpiła w latach 2008-2009 w serialu telewizyjnym "Plutón B.R.B. Nero", którego reżyserem był Álex de la Iglesia, jej przyszły mąż.
W 2010 Bang zagrała w filmie "Hiszpański cyrk", którego reżyserem też był Álex de la Iglesia. Za rolę w tym filmie została nominowana do nagrody Goyi. W późniejszym okresie także grywała w filmach wyreżyserowanych przez Álexa de la Iglesia, takich jak: "Życie to jest to" (2011), czy "Wredne jędze" (2013).
W 2014 roku poślubiła Álexa de la Iglesia. Mają dwoje dzieci. 

</doc>
<doc id="4715272" url="https://pl.wikipedia.org/wiki?curid=4715272" title="Kaplica grobowa Jüttnerów w Piotrkowie Trybunalskim">
Kaplica grobowa Jüttnerów w Piotrkowie Trybunalskim

Kaplica grobowa Jüttnerów – zabytkowa kaplica grobowa z 1897, położona na Starym Cmentarzu Rzymskokatolickim w Piotrkowie Trybunalskim.
Kaplica znajduje się w kwaterze nr 41. Wybudowano ją w 1897 w stylu neobarokowym dla Augusta i Katarzyny Jüttnerów. Wykonana została przez pracownię J. Norblina z Warszawy.
Kaplica wpisana jest do rejestru zabytków pod numerem A/86 z 10.12.2009. Znajduje się też w gminnej ewidencji zabytków miasta Piotrkowa Trybunalskiego.

</doc>
<doc id="4715287" url="https://pl.wikipedia.org/wiki?curid=4715287" title="Rhyacotritonidae">
Rhyacotritonidae

Rhyacotritonidae – monotypowa rodzina płazów z rzędu płazów ogoniastych (Caudata). 
Zasięg występowania.
Rodzina obejmuje gatunki występujące w północno-zachodnich Stanach Zjednoczonych.
Systematyka.
Etymologia.
"Rhyacotriton": "rhuax", ῥυακος "rhuakos" „wezbrany strumień”, od ῥεω "rheō" „płynąć”; τριτων "tritōn" „traszka”.
Podział systematyczny.
Do rodziny należy jeden rodzaj "Rhyacotriton" z następującymi gatunkami:

</doc>
<doc id="4715293" url="https://pl.wikipedia.org/wiki?curid=4715293" title="Polska na Światowych Wojskowych Igrzyskach Sportowych 2007">
Polska na Światowych Wojskowych Igrzyskach Sportowych 2007

Polska na Światowych Wojskowych Igrzyskach Sportowych 2007 – reprezentacja Polski podczas igrzysk wojskowych liczyła 72 żołnierzy. 
Międzynarodowe, multidyscyplinarne zawody dla sportowców-żołnierzy odbyły się w okresie od 14 do 21 października 2007 roku. Szefem misji Wojska Polskiego na światowe igrzyska wojskowe w indyjskim Hajdarabadzie był gen. broni Lech Konopka, szefem delegacji płk Michał Bułkin, a kapitanem polskiej reprezentacji st chor. sztab. Andrzej Wroński. W gronie sędziów na 4. Światowe Wojskowe Igrzyska Sportowe znalazło się czterech polskich sędziów: Zbigniew Bielawski (judo), Janusz Rozum (lekkoatletyka), Andrzej Wroński i Krzysztof Kłosek (obaj zapasy) oraz prezydent Komisji Sportowej Judo CISM prof. płk rez. Roman Kalina.
Reprezentanci Polski wystartowali w 9 dyscyplinach, medale zdobyli w 3 "(w lekkoatletyce, judo i w zapasach)", ustanowili w dwóch konkurencjach rekordy igrzysk wojskowych "(CR)". Największymi gwiazdami w polskiej ekipie byli lekkoatleci: Marcin Jędrusiński – zdobywca złotego i srebrnego medalu oraz Daria Korczyńska – zdobywczyni złotego i brązowego medalu.
Zdobyte medale.
Reprezentanci Polski zdobyli ogółem 16 medali (4 złote, 5 srebrne oraz 7 brązowe).
Polscy multimedaliści na igrzyskach wojskowych 2007.
W sumie 2 polskich sportowców zdobyło co najmniej dwa medale, w tym 1 złoty.

</doc>
<doc id="4715299" url="https://pl.wikipedia.org/wiki?curid=4715299" title="Tariq Owens">
Tariq Owens

Tariq Amir Owens (ur. 30 czerwca 1995 w Utice) – amerykański koszykarz, występujący na pozycji silnego skrzydłowego, obecnie zawodnik Phoenix Suns oraz zespołu G-League – Northern Arizona Suns. 

</doc>
<doc id="4715301" url="https://pl.wikipedia.org/wiki?curid=4715301" title="Maciej Bieniek">
Maciej Bieniek

Maciej Jarosław Bieniek (ur. 14 lipca 1981 w Człuchowie) – polski samorządowiec, z wykształcenia prawnik, w latach 2010–2020 burmistrz Obrzycka, w latach 2020–2021 wicewojewoda wielkopolski.
Życiorys.
Pochodzi ze Szczecinka, gdzie został absolwentem III Liceum Ogólnokształcącego im. Marii Skłodowskiej-Curie. Przez pewien czas pracował w Stanach Zjednoczonych. W 2006 ukończył prawo w Europejskiej Wyższej Szkole Prawa i Administracji w Warszawie. Kształcił się też na studiach typu MBA w Wyższej Szkole Handlu i Usług w Poznaniu oraz na studiach podyplomowych z zarządzania oświatą, organizacji pomocy społecznej i przygotowania pedagogicznego. Pracował jako wychowawca i funkcjonariusz Służby Więziennej w Zakładzie Karnym we Wronkach. Kierował także działem organizacji i logistyki w Przedsiębiorstwie Wodociągów i Kanalizacji w Szczecinku.
W 2010, 2014 i 2018 w pierwszej turze wygrywał wybory na burmistrza Obrzycka z ramienia lokalnego komitetu (w 2018 przy braku kontrkandydatów). Zaangażował się potem w działalność ugrupowania Porozumienie, którego był przewodniczącym w okręgu poznańskim (od maja 2021, a od września 2020 jako p.o.). 24 stycznia 2020 został powołany na stanowisko drugiego wicewojewody wielkopolskiego, odpowiedzialnego m.in. za kwestie obywatelskie i cudzoziemców. W związku z tym wyborem zakończył pełnienie funkcji burmistrza. 30 lipca 2021 złożył rezygnację z pełnienia urzędu. 1 sierpnia 2021 powołany na stanowisko wiceprezesa Miejskiej Spółki Komunalnej Aqualift w Międzychodzie. 13 dni później, po odejściu Porozumienia z koalicji rządowej, ogłosił wystąpienie z partii. W tym samym roku związał się ze stowarzyszeniem OdNowa RP.
Życie prywatne.
Żonaty, ma dwóch synów.

</doc>
<doc id="4715308" url="https://pl.wikipedia.org/wiki?curid=4715308" title="Parafia św. Anny w Grabowie Kościerskim">
Parafia św. Anny w Grabowie Kościerskim

Parafia Świętej Anny w Grabowie Kościerskim – parafia rzymskokatolicka, znajdująca się w diecezji pelplińskiej, w dekanacie Kościerzyna.

</doc>
<doc id="4715309" url="https://pl.wikipedia.org/wiki?curid=4715309" title="6 Eskadra Lotnicza">
6 Eskadra Lotnicza



</doc>
<doc id="4715313" url="https://pl.wikipedia.org/wiki?curid=4715313" title="Marcin Łapczyński">
Marcin Łapczyński

Marcin Łapczyński (ur. 4 stycznia 1984) – polski urzędnik i dyplomata.
Życiorys.
W 2008 ukończył studia magisterskie na kierunku stosunki międzynarodowe o specjalizacji bezpieczeństwo i studia strategiczne w Instytucie Stosunków Międzynarodowych Uniwersytetu Warszawskiego, zaś w 2009 studia magisterskie w zakresie studiów europejskich na Uniwersytecie Środkowoeuropejskim w Budapeszcie. Przygotował pracę dyplomową ""Keeping all doors open…" Neutrality and non-alignment in post-Cold War Finnish security policy" pod kierunkiem Michaela Merlingena. W latach 2005–2006 stypendysta programu Socrates-Erasmus na Uniwersytecie Wileńskim.
Publikował m.in. jako ekspert dla Fundacji im. Kazimierza Pułaskiego, portalu e-polityka.pl oraz Portalu Spraw Zagranicznych. Jest autorem artykułów m.in. na temat Partnerstwa Wschodniego i Europejskiej Polityki Sąsiedztwa. 
Od 2010 pracował w Departamencie Współpracy z Zagranicą Ministerstwa Kultury i Dziedzictwa Narodowego, gdzie zajmował się promocją polskiej kultury za granicą. Od 2013 do 2015 zastępca dyrektora Departamentu Współpracy z Zagranicą tamże. 1 listopada 2015 powołany na stanowisko radcy Ambasady RP w Wilnie oraz dyrektora Instytutu Polskiego w Wilnie. Funkcję pełnił do 31 grudnia 2019. Zrealizował w tym czasie ponad 500 projektów z zakresu dyplomacji publicznej i kulturalnej na Litwie. Po powrocie do kraju pełni funkcję radcy ministra ds. współpracy międzynarodowej w Ministerstwie Kultury, Dziedzictwa Narodowego i Sportu. Od grudnia 2021 zastępca dyrektora Biura Polityki Międzynarodowej Kancelarii Prezydenta RP. 

</doc>
<doc id="4715315" url="https://pl.wikipedia.org/wiki?curid=4715315" title="Parafia św. Mikołaja w Niedamowie">
Parafia św. Mikołaja w Niedamowie

Parafia Świętego Mikołaja w Niedamowie – parafia rzymskokatolicka, znajdująca się w diecezji pelplińskiej, w dekanacie Kościerzyna.

</doc>
<doc id="4715325" url="https://pl.wikipedia.org/wiki?curid=4715325" title="Jalen Lecque">
Jalen Lecque

Jalen Evander Lecque (ur. 13 czerwca 2000 w Nowym Jorku) – amerykański koszykarz, występujący na pozycji rozgrywającego. 
W 2017 wziął udział w turnieju Adidas Nations (7. miejsce). Rok później pojawił się na NBPA Top 100 Camp, a w 2019 na Allen Iverson Roundball Classic oraz Tim Grgurich Camp.
W 2019 reprezentował Phoenix Suns, podczas rozgrywek letniej ligi NBA.
16 listopada 2020 trafił w wyniku wymiany do Oklahoma City Thunder. 25 listopada został wytransferowany do Indiana Pacers. 25 marca 2021 został zwolniony.

</doc>
<doc id="4715326" url="https://pl.wikipedia.org/wiki?curid=4715326" title="Anne Redpath">
Anne Redpath

Anne Redpath (ur. 1895 w Galashiels, zm. 1965 w Edynburgu) – szkocka malarka. Uważana za czołową przedstawicielkę szkockich malarzy XX wieku.
Życiorys.
Redpath urodziła się w Galashiels i studiowała na Edinburgh College of Art. Studia podyplomowe doprowadziły do stypendium, które pozwoliło jej podróżować na kontynencie w 1919 roku, odwiedzając Brugię, Paryż, Florencję i Sienę. W 1920 roku wyszła za mąż za architekta Jamesa Michie i przeniosła się do Francji, poświęcając znaczną część następnych czternastu lat życiu rodzinnemu, wystawy organizując jedynie na szczeblu lokalnym. W 1934 roku wróciła do Szkocji, osiedlając się w Hawick. Redpath zaczęła wtedy tworzyć, inspirując się francuską szkołą artystów postimpresjonistycznych, takich jak Van Gogh i Gauguin. Wkrótce w Edynburgu wystawiono jej ekspozycję. W latach 1944-1947 była prezesem Szkockiego Towarzystwa Artystek Kobiet. Royal Scottish Academy przyjęła ją jako współpracownika w 1947 roku, a w 1952 roku została pierwszą kobietą - wykładowcą akademii.
W 1955 roku otrzymała Order Imperium Brytyjskiego oraz tytuł doktora honoris causa Uniwersytetu w Edynburgu. Od lat 50. XX wieku stała się znana w szkockim świecie sztuki, specjalizując się w krajobrazach, wnętrzach kościelnych i martwych naturach przepełnionych bujną kolorystyką. Jej autoportret z "około" 1943 roku został zamówiony przez Ruth Borchard, która stworzyła kolekcję około 100 autoportretów współczesnych brytyjskich artystów.
W 1955 roku poważnie zachorowała, wskutek czego w 1959 roku utraciła sprawność w prawej ręce. Będąc zmuszona do malowania lewą ręką, jej styl i wydajność pracy były ograniczone. Zmarła w Edynburgu w 1965 roku.
Styl.
Redpath jest prawdopodobnie najbardziej znana ze swoich martwych natur, w których przedmioty codziennego użytku, takie jak krzesło czy kubek - są przekształcane w „dwuwymiarowy” projekt. Po powrocie do Szkocji w 1934 roku zaczęła szkicować okolicę wokół miasta Hawick i malować pejzaże o bardziej stonowanym wyglądzie niż większość jej prac. Ozdabiała także meble w jasne wzory kwiatowe i ptasie - obraz „"Okno w Mentonie” ukończony" w 1948 roku, posiada wielofakturową powierzchnię.
Niektóre późniejsze prace odzwierciedlają wpływy religijne, zwłaszcza obrazy ołtarzy w "kaplicy św. Jeana - Treboul" (1954) i "ołtarza weneckiego". Są bardzo cenione przez krytyków, którzy podziwiają jej dojrzałą twórczość nawet bardziej niż obrazy z lat 40. XX wieku.
Jej dzieła znajdują się między innymi w Narodowej Galerii Sztuki w Edynburgu oraz Modern Tate w Londynie.

</doc>
<doc id="4715328" url="https://pl.wikipedia.org/wiki?curid=4715328" title="Parafia św. Michała Archanioła w Rekownicy">
Parafia św. Michała Archanioła w Rekownicy

Parafia Świętego Michała Archanioła w Rekownicy – parafia rzymskokatolicka, znajdująca się w diecezji pelplińskiej, w dekanacie kościerskim.

</doc>
<doc id="4715333" url="https://pl.wikipedia.org/wiki?curid=4715333" title="Parafia Wniebowzięcia Najświętszej Maryi Panny w Wąglikowicach">
Parafia Wniebowzięcia Najświętszej Maryi Panny w Wąglikowicach

Parafia Wniebowzięcia Najświętszej Maryi Panny w Wąglikowicach – parafia rzymskokatolicka, znajdująca się w diecezji pelplińskiej, w dekanacie Kościerzyna.

</doc>
<doc id="4715339" url="https://pl.wikipedia.org/wiki?curid=4715339" title="Atelop pstry">
Atelop pstry



</doc>
<doc id="4715342" url="https://pl.wikipedia.org/wiki?curid=4715342" title="Kenny Wooten">
Kenny Wooten

Kenneth Wooten Jr (ur. 17 kwietnia 1998 na Stockton) – amerykański profesjonalny koszykarz, grający na pozycji silnego skrzydłowego, obecnie zawodnik Maine Celtics.
W 2019 reprezentował New York Knicks, podczas rozgrywek letniej ligi NBA, a w 2021 Minnesotę Timberwolves. 19 listopada 2020 opuścił Knicks. 21 listopada został zawodnikiem Houston Rockets. 16 grudnia opuścił klub. 
23 października 2021 zawarł umowę z Maine Celtics.

</doc>
<doc id="4715344" url="https://pl.wikipedia.org/wiki?curid=4715344" title="Ranoidea dayi">
Ranoidea dayi



</doc>
<doc id="4715350" url="https://pl.wikipedia.org/wiki?curid=4715350" title="Bodil Joensen">
Bodil Joensen

Bodil Bjarta Joensen (ur. 25 września 1944 w wiosce Hundige niedaleko Kopenhagi, zm. 3 stycznia 1985 w Kopenhadze) – duńska aktorka filmów pornograficznych. Prowadziła małą, przedsiębiorczą farmę i firmę zajmującą się hodowlą zwierząt. Zyskała popularność dzięki swoim licznym filmom pornograficznym, w których dokonywała aktów seksualnych ze zwierzętami.
Przez pewien czas była ikoną i celebrytką, prowadząc własny odnoszący sukcesy biznes, nie udało jej się przejść do głównego nurtu filmów, gdy zmieniły się nastroje rynkowe, zubożała i nie mogła już opiekować się swoimi zwierzętami. Została alkoholiczką i zmarła kilka lat później.
Życiorys.
Wczesne lata.
Urodziła się i dorastała w wiosce Hundige niedaleko Kopenhagi jako córka pobożnej chrześcijanki i wojskowego Daniela Johana Joensena, który był ciągle nieobecny w domu. Jej matka często znęcała się nad nią fizycznie, czasem brutalnie, i biczowała. Kiedy miała 12 lat, jej rodzice rozwiedli się.
Gdy miała 12 lat, jej matka podejrzewała, że została zgwałcona przez nieznajomego na stacji kolejowej, choć Bodil w swojej duńskiej biografii i wywiadzie z lat 80. twierdziła, że „tylko rozmawiali” lub że była „prawie zgwałcona”. Po powrocie do domu powiedziała o tym matce, została pobita i oskarżona o ten incydent. Szukając sposobu na odwet, przysięgła swojej matce, że kiedy dorośnie, będzie uprawiać seks z dzikami, komentując w wywiadzie, że jej matka była „tak zszokowana, że myślała, że jestem sprzymierzeńcem z diabłem”. Jej pies stał się jej najlepszym przyjacielem, towarzyszem i kochankiem, a do końca życia nosiła medalion z jego zdjęciem.
Kariera.
Jej kariera w pornografii rozpoczęła się w 1962 w wieku 17 lat, kiedy pojawiła się w produkcji „lekkiego fetyszu”. W 1969 zadebiutowała w podgatunku zoofilii. Zagrała w filmach pełnometrażowych i krótkometrażowych dla firm, takich jak Color Climax Corporation, a także dla pornografa Ole Ege "Pornografi – en musical" (1971), gdzie ona i inni aktorzy uprawiali seks z różnymi gatunkami zwierząt. W latach 1969–1972 zagrała ze zwierzętami w ponad 40 filmach, w tym "Animal Lover" (1970), "Sexual Liberty Now" (1971) i "Sexy Vibrations" (1971).
Miała swoją kolumnę w magazynie „Screw”, gdzie odpowiadała na listy czytelników.
Shinkichi Tajiri zrealizował film dokumentalny pt. "Bodil Joensen – en sommerdag juli 1970" (ang. "A Summer Day", 1970), który zdobył nagrodę Grand Prix na Wet Dream Film Festival, zorganizowany przez Jima Heynesa, który odbył się w Amsterdamie w dniach 26–29 listopada 1970.
W 1971 Bodil Joensen wystąpiła w filmie dokumentalnym "Hvorfor gør de det?" (inne tytuł: "Why?", "Why Do The Do It?"), który został poddany krytyce m.in. przez feministkę Germaine Greer.
Od 1972 stopniowo traciła popularność. Zaczęła występować w pokazach tańca erotycznego, a także świadczyć prostytucję.
Życie prywatne.
Na początku lat 70. założyła własne gospodarstwo rolne w Odsherred, gdzie zamieszkała wraz z córką i partnerem Knudą P. Andersenem.
W 1981 skazana została na 30 dni pozbawienia wolności za zaniedbywanie zwierząt.
Zmarła 3 stycznia 1985 w Kopenhadze w wieku 40 lat. Twierdzono, że popełniła samobójstwo, jednak w opublikowanej w 2006 serii filmów dokumentalnych Channel 4 "The Dark Side of Porn: The Real Animal Farm" poinformowano, iż zmarła na marskość wątroby.

</doc>
<doc id="4715355" url="https://pl.wikipedia.org/wiki?curid=4715355" title="15 Pułk Piechoty k.k. Landwehry">
15 Pułk Piechoty k.k. Landwehry



</doc>
<doc id="4715356" url="https://pl.wikipedia.org/wiki?curid=4715356" title="23 Pułk Piechoty k.k. Landwehry">
23 Pułk Piechoty k.k. Landwehry



</doc>
<doc id="4715357" url="https://pl.wikipedia.org/wiki?curid=4715357" title="26 Pułk Piechoty k.k. Landwehry">
26 Pułk Piechoty k.k. Landwehry



</doc>
<doc id="4715358" url="https://pl.wikipedia.org/wiki?curid=4715358" title="31 Pułk Piechoty k.k. Landwehry">
31 Pułk Piechoty k.k. Landwehry



</doc>
<doc id="4715359" url="https://pl.wikipedia.org/wiki?curid=4715359" title="Dan Money">
Dan Money

Daniel James "Dan" Money (ur. 17 października 1976 w Glossop) – brytyjski lekkoatleta, sprinter, a po zakończeniu kariery lekkoatletycznej – bobsleista. Uczestnik Zimowych Igrzysk Olimpijskich (Vancouver 2010) w dwójce i czwórce męskiej.
Medalista Mistrzostwa Europy Juniorów (1995), Uniwersjady (1997) oraz Młodzieżowych Mistrzostw Europy (1997). 

</doc>
<doc id="4715360" url="https://pl.wikipedia.org/wiki?curid=4715360" title="34 Pułk Piechoty k.k. Landwehry">
34 Pułk Piechoty k.k. Landwehry



</doc>
<doc id="4715364" url="https://pl.wikipedia.org/wiki?curid=4715364" title="Owczy Żleb (Tatry Bielskie)">
Owczy Żleb (Tatry Bielskie)

Owczy Żleb (, , ) – żleb w Dolinie Czarnej Rakuskiej w słowackich Tatrach Bielskich. Opada z górnej części Rakuskiego Grzbietu w kierunku południowo-wschodnim do najwyższej części tej doliny zwanej Doliną do Siedmiu Źródeł. Orograficznie prawe ograniczenie żlebu tworzy Smrekowy Dział, lewe terenowa wypukłość oddzielającą go od Lawinowego Żlebu. Dolna część wypukłości jest porośnięta lasem, a powyżej lasu znajdują się w niej Kozie Skały.
Owczy Żleb to potężny żleb. Ma w górnej części kilka koryt. Jedno z nich opada spod Bujaczego Wierchu, pozostałe spod Rakuskiego Grzbietu. Wszystkie są trawiaste. Zimą schodzą nimi lawiny. Znajduje się na zamkniętym dla turystów obszarze ochrony ścisłej Tatrzańskiego Parku Narodowego. 

</doc>
<doc id="4715367" url="https://pl.wikipedia.org/wiki?curid=4715367" title="Arachthos">
Arachthos

Arachthos () to rzeka we wschodnim Epirze w Grecji. Jej źródło znajduje się w górach Pindus, w pobliżu miasta Metsowo. Jest długa na 110 km, a rozmiar jej dorzecza wynosi 2209 km². Jej górna część znana jest jako "Metsovitikos". Od zbiegu z Dipotamos w pobliżu miejscowości Batza nazywa się Arachthos. Płynie w kierunku południowym, przechodząc między Athamaniką a górami Xerovouni. W tym miejscu przepływa pod mostem Plaka, największym kamiennym mostem jednoskokowym w Grecji. Wpada do dużego zbiornika Pournari, w jednostce regionalnej Arta, który ma około 18 km² i zapobiega zalaniu miasta Arta, a także dostarcza wodę do większości Epiru. W pobliżu tamy znajduje się miasto Peta. Największym miastem na rzece jest Arta, położona około 8 km od tamy. Historycznym elementem krajobrazu Arty jest kamienny most nad Arachthos. Rzeka płynie przez niziny na południe od Arty i ostatecznie wpada do Zatoki Ambrakijskiej w pobliżu Kommeno, 16 km na południowy wschód od Arty. 

</doc>
<doc id="4715371" url="https://pl.wikipedia.org/wiki?curid=4715371" title="David Nikodým">
David Nikodým

David Nikodým (ur. 24 marca 1975, zm. 23 października 1997) – czeski lekkoatleta, specjalizujący się w biegach sprinterskich.
Medalista Młodzieżowych Mistrzostw Europy (1997). 

</doc>
<doc id="4715373" url="https://pl.wikipedia.org/wiki?curid=4715373" title="Nagrobek Stanisława i Jadwigi Myszkowskich w Bestwinie">
Nagrobek Stanisława i Jadwigi Myszkowskich w Bestwinie

Nagrobek Stanisława i Jadwigi Myszkowskich w Bestwinie – cenotaf poświęcony wojewodzie krakowskiemu Stanisławowi Myszkowskiemu i jego żonie Jadwidze z Tęczyńskich herbu Topór, znajdujący się w kościele Wniebowzięcia Najświętszej Marii Panny w Bestwinie, wykonany prawdopodobnie pomiędzy 1575 a 1592 rokiem. Pod względem rozmiarów – jedyne tak monumentalne dzieło sztuki nagrobnej w województwie śląskim. Odkryty na nowo w 2014 roku i poddany konserwacji w latach 2015–2017.
Historia.
Pomnik nagrobny Myszkowskich powstał po śmierci Stanisława Myszkowskiego, ówczesnego właściciela Bestwiny. Stanisław Myszkowski wojewoda krakowski zmarł nagle 16 kwietnia 1570 r. w czasie obrad sejmu w Warszawie. Pochowany został na cmentarzu ewangelickim w Krakowie (grób został zniszczony w 1575 r.). Jadwiga Myszkowska zmarła 6 czerwca 1592 r. w Krakowie i podobnie jak mąż została pochowana na cmentarzu ewangelickim w Krakowie. Nagrobek w bestwińskim kościele jest zatem grobowcem symbolicznym. 
Stanisław Myszkowski był kalwinem, będąc właścicielem Bestwiny przekształcił tamtejszy kościół katolicki w zbór. W kalwińskim zborze, ze względu na brak ołtarza, nagrobek umieszczony w prezbiterium był dobrze widoczny. Po przejęciu kościoła przez katolików postawiono ołtarz (przełom XVI i XVII wieku), w 2. połowie XVIII wieku w prezbiterium umieszczono nowy, większy ołtarz, który w połowie XIX wieku został przysunięty do ściany całkowicie zakrywając nagrobek i uniemożliwiając do niego dostęp.
Opis.
Nagrobek jest przykładem piętrowego nagrobka szlacheckiego z pełnoplastycznym lub płaskorzeźbionym przedstawieniem osoby zmarłej w poruszonej pozie leżącej, popularnego w Polsce w 2 połowie XVI wieku. Wykonany jako przyścienny, zajmuje całą apsydę prezbiterium. Jego wysokość wynosi 789 cm (wraz z figurą w zwieńczeniu), szerokość 364 cm, wmurowany w ścianę wystaje na głębokość 41 cm. Nagrobek wykonany został z piaskowca, jest czterokondygnacyjny ze zwieńczeniem. Dolną część nagrobka (pierwsza kondygnacja) tworzy cokół ozdobiony boniowaniem, z dwiema płycinami z motywem geometrycznym (romby). Nie zachowały się ślimacznice po bokach oraz (prawdopodobnie) tablica poświęcona Jadwidze Myszkowskiej. Powyżej w części centralnej znajduje się płaskorzeźbiona płyta przedstawiająca Jadwigę Myszkowską we śnie, w pozycji półleżącej, z głową wspartą na ręce. Postać ubrana jest w renesansową suknię, na którą opada fałdami długi rańtuch (rodzaj chustki lub chusty noszonej przez zamężne szlachcianki i magnatki). Z boków płyty znajdują się jońskie pilastry, na lewym umieszczony jest herb z tarczą czwórdzielną, na której widoczne są herby: ojca Stanisława (a zarazem własny Stanisława Myszkowskiego) – Jastrzębiec, matki Zuzanny z Łaskich Myszkowskiej – Korab, babki od strony ojca, Agnieszki z Kobylan – Grzymała, babki od strony matki, Zuzanny z Bąkowej Góry – Zadora. Na prawym pilastrze prawdopodobnie znajdował się herb Jadwigi z Tęczyńskich Myszkowskiej. Obok pilastrów widoczne są wizerunki geniuszy trzymających odwrócone pochodnie (symbol śmierci). Powyżej (trzecia kondygnacja) w owalnym kartuszu ozdobionym rollwerkiem znajduje się tablica z łacińskim epitafium poświęconym Stanisławowi Myszkowskiemu.
W najwyższej kondygnacji nagrobka znajduje się płyta z płaskorzeźbionym przedstawieniem Stanisława Myszkowskiego w poruszonej, leżącej pozie, z głową wspartą na ręce. Wojewoda krakowski ubrany jest w zbroję a w lewej dłoni trzyma buzdygan. Obok niego leżą miecz i hełm z przyłbicą i pióropuszem. 
W zwieńczeniu nagrobka umieszczony jest Korab (herb rodziny Łaskich, z której wywodziła się matka Stanisława Myszkowskiego, siostra Jana Łaskiego młodszego, najwybitniejszego polskiego teologa kalwinisty) oraz postać młodego mężczyzny z mieczem, być może jest to alegoria męstwa lub sprawiedliwości. Po bokach zwieńczenia znajdują się woluty.
Inskrypcja.
EPITAPHIVM
INBEATVM OBITVM ILLVSTRIS ET MAGNIFICI DOMINI DOMINI/
STANISLAI MISKOVSKI A MIROV PALATINI ET CAPITANEI/
GENERALIS CRACOVIENSIS CAPITANEIQVE RATNENSIS PIE/
IN CHRISTO OB DORMIENTIS/
HIC LAPIS EXANIMOS STANISLAI CONTEGIT ARTVS QVI LAVS MIS/
COVIE SPLENDIDA STIRPIS ERAT REGALES AQILA ET FORCIA BELLA/
SECVTVS EXIMIVM MERVIT MARTE FVRENTE DECVS CLARVIT/
MITI SECVRE TEMPORE PACIS PVBLICA CVM SVM(M)A COM(M)ODA IV/
VIT OPE HINC VBI FATA VOCANT CHRISTO SE DEDIDIT VNI BV/
STA TENENT CORPVS SPIRITVS ASTRA COLIT DISTICHON AN/
NUM ET MENSEM CO(N)TINE(N)S MISCOVVS SVBIIT STANS LAVS CE/
LICA TECTA IVNIVS INGRVERAT VIX GRAVIOR/
VIR ERAT
Fragment epitafium w tłumaczeniu prof. Antoniego Barciaka: 
Prace konserwatorskie.
Nagrobek został zasłonięty nowym ołtarzem wykonanym w 2. połowie XVIII w. W połowie XIX wieku ołtarz dosunięto dokładnie do ściany prezbiterium. Niewidoczny pomnik nagrobny został zapomniany, jedyna drukowana wzmianka o nim pojawiła się w "Katalogu Zabytków Sztuki w Polsce" wydanym w 1953 r. Przy szczegółowych oględzinach ołtarza, patrząc przez szpary, można było zauważyć zaledwie fragment gzymsu. W roku 2014, wykorzystując szczelinę pomiędzy ścianą a mechanizmem unoszącym obraz w ołtarzu, wykonano serię fotografii, mających wykazać, co znajduje się za ołtarzem. Na zdjęciach uwidoczniły się renesansowe detale. W tym samym roku podjęto decyzję o odsunięciu ołtarza od ściany i podjęciu przy obu obiektach (nagrobku i ołtarzu) prac konserwatorskich. W 2015 roku rozpoczęto demontaż ołtarza. Pracom towarzyszyły emocje środowiska konserwatorskiego związane z odsłanianiem niewidocznego od ponad 160 lat zabytku. Nagrobek był w złym stanie technicznym, zawilgocony, ze skutymi w XIX wieku elementami (usunięto je w celu wykonania niszy ołtarzowej z figurą Matki Bożej). Konserwację, prowadzoną pod kierunkiem konserwatorki Joanny Borek-Firlejczyk. W 2016 roku przystąpiono do konserwacji techniczno-estetycznej. W ramach prac między innymi przywrócono rzeźbę w zwieńczeniu. Rzeźba ta została zdemontowana w XIX wieku, kiedy to w tym miejscu wykonano niewielkie okno. Wystawiona w jednej z kaplic w ogrodzeniu kościoła, następnie w latach 60. XX wieku została przekazana do Muzeum Historycznego w Bielsku-Białej jako rzeźba św. Korduli. W 2017 roku uzyskano niezbędne zgody na powrót rzeźby w pierwotne miejsce. W czasie prac konserwatorskich w prezbiterium, dodatkowo odkryto fragment renesansowej posadzki, dwa zamurowane gotyckie okna oraz renesansową dekorację malarską ścian.
Znaczenie.
Nagrobek Stanisława i Jadwigi Myszkowskich na tle innych renesansowych nagrobków województwa śląskiego wyróżnia się zarówno rozmiarami, jak i wartościami artystycznymi. Poświęcony jest znamienitej postaci – Stanisławowi Myszkowskiemu – wybitnemu politykowi, współpracownikowi króla Zygmunta II Augusta, pełniącemu wiele ważnych stanowisk w Koronie Królestwa Polskiego. Unikatową wartością jest nietypowa lokalizacja – w apsydzie prezbiterium. 

</doc>
<doc id="4715378" url="https://pl.wikipedia.org/wiki?curid=4715378" title="Jan Štejfa">
Jan Štejfa

Jan Štejfa (ur. 4 września 1975) – czeski lekkoatleta, specjalizujący się w biegach sprinterskich.
Medalista Młodzieżowych Mistrzostw Europy (1997). 

</doc>
<doc id="4715379" url="https://pl.wikipedia.org/wiki?curid=4715379" title="Samsung Galaxy Fold">
Samsung Galaxy Fold

Samsung Galaxy Fold – pierwszy smartfon z serii Galaxy ze składanym wyświetlaczem. Telefon bazuje na systemie Android 9 Pie. Wyprodukowany został przez południowokoreańską firmę Samsung. Pierwsze telefony pojawiły się w kwietniu 2019 roku i trafiły do testerów. Okazało się, że seria jest wadliwa, więc producent przesunął datę oficjalnej premiery na wrzesień 2019, aby mieć czas na poprawienie mankamentów. W Polsce premiera odbyła się w październiku 2019 roku.

</doc>
<doc id="4715380" url="https://pl.wikipedia.org/wiki?curid=4715380" title="Mustafa Kemalpaşa">
Mustafa Kemalpaşa



</doc>
<doc id="4715382" url="https://pl.wikipedia.org/wiki?curid=4715382" title="Łokomotyw Stanisławów">
Łokomotyw Stanisławów



</doc>
<doc id="4715384" url="https://pl.wikipedia.org/wiki?curid=4715384" title="Facet do wymiany (film 2017)">
Facet do wymiany (film 2017)

Facet do wymiany (oryg. tytuł "Rock'n Roll") – francuski film komediowy z 2017 roku w reżyserii Guillaume Canet.

</doc>
<doc id="4715385" url="https://pl.wikipedia.org/wiki?curid=4715385" title="Lawinowy Żleb">
Lawinowy Żleb

Lawinowy Żleb (, , ) – żleb w Dolinie do Siedmiu Źródeł (górna część Doliny Czarnej Rakuskiej) w słowackich Tatrach Bielskich. Opada z południowo-wschodnich stoków Bujaczego Wierchu (1947 m) oraz spod przełęczy Skalne Wrota (1620 m). Na wysokości około 1480 m przegrodzony jest pionową Ścianą Kaltsteina o wysokości kilkudziesięciu metrów. Żleb ma trawiaste koryto i wylot na wysokości około 1250 m.
Lawinowy Żleb jest jednym z dwóch odgałęzień Doliny do Siedmiu Źródeł. Drugim odgałęzieniem jest Owczy Żleb. Oddziela je terenowa wypukłość, w dolnej części porośnięta lasem. Powyżej lasu znajdują się w niej Kozie Skały.
Lawinowy Żleb znajduje się na zamkniętym dla turystów obszarze ochrony ścisłej Tatrzańskiego Parku Narodowego. Dawniej prowadził nim znakowany szlak turystyczny na Skalne Wrota. Najtrudniejsze miejsca na skalnym odcinku depresji oddzielającej Ścianę Kaltsteina od Astrowej Ściany ubezpieczone były klamrami i łańcuchami. Po zlikwidowaniu szlaku ubezpieczenia te zdemontowano.

</doc>
<doc id="4715386" url="https://pl.wikipedia.org/wiki?curid=4715386" title="Marcin Fudalej">
Marcin Fudalej

Marcin Fudalej (ur. 7 grudnia 1976) – polski lekkoatleta, specjalizujący się w biegach średniodystansowych i długodystansowych.

</doc>
<doc id="4715391" url="https://pl.wikipedia.org/wiki?curid=4715391" title="Grzegorz Wojtczak">
Grzegorz Wojtczak

Grzegorz Wojtczak (ur. 7 lutego 1983) – polski lekkoatleta, specjalizujący się w biegach średniodystansowych.

</doc>
<doc id="4715395" url="https://pl.wikipedia.org/wiki?curid=4715395" title="Ściana Kaltsteina">
Ściana Kaltsteina

Ściana Kaltsteina () – pionowa ściana przegradzająca Lawinowy Żleb w Dolinie do Siedmiu Źródeł w słowackich Tatrach Bielskich. Znajduje się na wysokości około 1480 m, ma wysokość dochodzącą do 70 metrów i szerokość w podstawie około 150 m. Powyżej ściany znajduje się trawiasty upłaz dochodzący do podstawy Pomurnikowej Ściany. Od prawej strony (patrząc od dołu) ściana ograniczona jest depresją oddzielającą ją od Astrowej Ściany. Na Ścianie Kaltsteina taternicy poprowadzili dwie trudne drogi wspinaczkowe. Obecnie jednak obowiązuje tutaj zakaz wspinania się – jest to obszar ochrony ścisłej Tatrzańskiego Parku Narodowego.
Ściana Kaltsteina widoczna jest z polany, na której znajduje się Schronisko pod Szarotką. W XVIII wieku w Tatrach zginął poszukiwacz skarbów Adam Kaltstein – pierwsza znana ofiara Tatr. Nawiązująca do niego nazwa drogi wspinaczkowej ("Poszukiwacz skarbów") wskazuje, że nazwę ściany być może nadano dla jego uczczenia. Ale w Tatrach Bielskich są też Skały Kaltsteina – im nadano nazwy dla uczczenia Augusta Kaltsteina – spiskiego działacza zasłużonego w organizowaniu i propagowaniu turystyki w Tatrach Bielskich. 

</doc>
<doc id="4715401" url="https://pl.wikipedia.org/wiki?curid=4715401" title="Bartłomiej Szymański">
Bartłomiej Szymański

Bartłomiej Szymański (ur. 8 marca 1982) – polski lekkoatleta, specjalizujący się w biegach płotkarskich.

</doc>
<doc id="4715403" url="https://pl.wikipedia.org/wiki?curid=4715403" title="Złombol (ujednoznacznienie)">
Złombol (ujednoznacznienie)



</doc>
<doc id="4715404" url="https://pl.wikipedia.org/wiki?curid=4715404" title="Podróż apostolska Jana Pawła II do Bośni i Hercegowiny (1997)">
Podróż apostolska Jana Pawła II do Bośni i Hercegowiny (1997)

75 podróż apostolska papieża Jana Pawła II odbyła się w dniach 12–13 kwietnia 1997 roku do stolicy Bośni i Hercegowiny – Sarajewa. Była to pierwsza z dwóch wizyt Jana Pawła II w tym kraju. Kolejna podróż odbyła się w roku 2003.
Przebieg wizyty.
Wizyta papieża miała miejsce w okolicznościach, wciąż niemalejących po wojnie, napięć serbsko-chorwacko-muzułmańskich. Jan Paweł II przybył do Bośni z przesłaniem pokoju między wspólnotami i wezwaniem do ponownego utworzenia wieloetnicznego i tolerancyjnego państwa. Entuzjastycznie został powitany tylko przez katolickich Chorwatów – przy wrogości społeczności muzułmańskiej i obojętności prawosławnych Serbów.

</doc>
<doc id="4715418" url="https://pl.wikipedia.org/wiki?curid=4715418" title="Paweł Didkowski">
Paweł Didkowski

Paweł Didkowski (ur. 7 lipca 1977) – polski lekkoatleta, specjalizujący się w biegach płotkarskich.

</doc>
<doc id="4715425" url="https://pl.wikipedia.org/wiki?curid=4715425" title="Astrowa Ściana">
Astrowa Ściana

Astrowa Ściana (, , ) – ściana w Kozim Grzbiecie w słowackich Tatrach Bielskich. Znajduje się w górnej części Doliny do Siedmiu Źródeł i wznosi się na wysokość około 1560 m n.p.m. Słowacy nie wyróżniają jej jako odrębny obiekt, lecz wraz ze Ścianą Kaltsteina traktują jako długi mur skalny o nazwie "Stena Kaltsteina".
Zbudowana ze skał węglanowych Astrowa Ściana znajduje się po południowo-wschodniej stronie Ściany Kaltsteina i ma wysokość około 90 m. Pomiędzy nią a Ścianą Kaltsteina jest wąska, trawiasto- skalista depresja opadającą spod Skalnych Wrót. Depresją tą prowadził dawniej znakowany szlak turystyczny od Schroniska pod Szarotką na Skalne Wrota. Najtrudniejsze miejsca ubezpieczone były klamrami i łańcuchami. Po zlikwidowaniu szlaku klamry i łańcuchy zdemontowano.
W prawej stronie (patrząc od dołu) Astrowej Ściany znajduje się głęboko wcięty i pochylony w prawo komin, po lewej stronie ograniczony pasem płyt ciągnących się przez całą wysokość ściany. Kominem i lewą stroną płyt poprowadzono trzy drogi wspinaczkowe, w tym dwie bardzo trudne (pierwsze przejścia Jan Matava, 1994–1995). Obecnie jednak obowiązuje tutaj zakaz wspinania się – jest to obszar ochrony ścisłej Tatrzańskiego Parku Narodowego.

</doc>
<doc id="4715426" url="https://pl.wikipedia.org/wiki?curid=4715426" title="Muhbir">
Muhbir

Muhbir (مخبر., „Informator”) – czasopismo w języku osmańskim, wydawane w latach 1866–1868, początkowo w Imperium Osmańskim, następnie na emigracji w Londynie.
Czasopismo było organem prasowym grupy zwolenników europeizacji państwa, którzy zapoczątkowali Ruch Młodoosmański. Redaktorem naczelnym był Ali Suavi. 21 lutego 1867 na łamach Muhbir wydrukowano tłumaczenie manifestu przebywającego w Paryżu księcia Mustafy Fazıla, który ogłosił go w języku francuskim, w formie listu otwartego do sułtana Abdülaziza. Ten memoriał, przedrukowany wkrótce przez inne czasopisma i przetłumaczony także na inne języki używane w państwie osmańskim, wyliczał błędy i braki sułtańskich rządów, wskazywał na brak prawnego zabezpieczenia praw i własności poddanych oraz nieuczciwość i niekompetencję doradców sułtana, postulował wprowadzenie konstytucji i kontroli urzędników sułtańskich poszczególnych prowincji Imperium przez wybitnych przedstawicieli społeczeństwa. W związku z ożywieniem społecznym, wywołanym tą publikacją, 6 kwietnia 1867 rząd w specjalnym komunikacie zapowiedział represje wobec prasy „atakującej fundamenty państwowości”. Redakcja czasopisma Muhbir została zamknięta przez władze 9 kwietnia 1867, Alemu Suaviemu nakazano zamieszkanie w Kastamonu w północnej Anatolii, natomiast jego współpracownicy zostali skierowani do innych prowincji. W maju tego samego roku Ali Suavi i dwaj inni przywódcy ruchu młodoosmańskiego uciekli do Paryża, gdzie wraz z księciem Mustafą Fazılem utworzyli emigracyjny ośrodek polityczny. Latem tego samego roku dołączyli inni uczestnicy ruchu, którzy zbiegli przed represjami, nasilonymi po nieudanej próbie zamachu stanu mającej na celu obsadzenie na tronie znanego z liberalnych poglądów księcia Murada. W sierpniu 1867 Ali Suavi dzięki finansowemu poparciu księcia Mustafy Fazıla wznowił wydawanie czasopisma Muhbir w Londynie.

</doc>
<doc id="4715429" url="https://pl.wikipedia.org/wiki?curid=4715429" title="Kościół Przemienienia Pańskiego w Cmolasie (stary)">
Kościół Przemienienia Pańskiego w Cmolasie (stary)

Kościół Przemienienia Pańskiego − rzymskokatolicki kościół filialny należący do parafii pod tym samym wezwaniem (dekanat Kolbuszowa Wschód diecezji rzeszowskiej).
Jest to świątynia wzniesiona w latach 1646–48. Ufundowana została przez księdza Wojciecha Borowiusza, profesora Akademii Krakowskiej. Wieża powstała w 1674 roku. Kościół został przebudowany w 1735 roku, dzięki staraniom Pawła Sanguszki. Pod koniec XIX wieku, w 1930 i 1934 roku był restaurowany Przeniesiony został w 1992 roku na miejsce innej świątyni, która została przeniesiona do Poręb Dymarskich w 1979 roku.
Budowla jest drewniana, jednonawowa, posiada konstrukcję zrębową. Świątynia jest orientowana i reprezentuje styl późnogotycki. Posiada prezbiterium mniejsze w stosunku do nawy, zamknięte trójbocznie, z boku znajduje się zakrystia. Wieża posiada konstrukcję słupowo–ramową z sobotami oszalowanymi w przyziemiu przechodzącymi wzdłuż nawy. Zwieńczona jest wielokątnym ostrosłupowym dachem hełmowym. Świątynia nakryta jest wysokim dachem jednokalenicowym, z sześciokątną wieżyczką na sygnaturkę. Zwieńcza ją iglicowy dach hełmowy. Wnętrze nakryte jest stropami płaskimi, w nawie stropy posiadają zaskrzynienia. Ściana tęczowa jest prostokątnie wykrojona i ozdabia ją belka tęczowa z barokowym krucyfiksem powstałym w XVII wieku. Zachowała się data budowy wieży „1674” i napis fundacyjny umieszczony na belce nadproża wejścia. Chór muzyczny posiada prostą linię parapetu i znajdują się na nim neoklasycystyczny prospekt organowy i organy wykonane w 1915 roku przez firmę Rieger. Polichromia reprezentująca styl późnobarokowy, posiadająca tematykę figuralno–ornamentalną oraz elementy architektoniczne, została wykonana w 1735 roku. Zamalowana została około 1900 roku i ponownie została odsłonięta w latach 1992–94 przez Jadwigę Styrnę. Na stropie jest przedstawione Oko Opatrzności Bożej z aniołami. Uzupełnione jest koszami z liśćmi i kwiatami. Ściany prezbiterium posiadają dekorację architektoniczną i anioły z girlandami kwiatowymi w wazonach. Wizerunki Najświętszej Maryi Panny, kapłana Melchizedeka i Świętego Pawła Apostoła są uzupełnione cytatami z biblii na banderolach. Obok ambony jest umieszczony wizerunek Kuszenia Niewiasty przez diabła. Ołtarz główny i dwa ołtarze boczne reprezentują styl barokowy i powstały w 2 połowie XVII wieku. Obraz z portretem fundatora został namalowany w połowie XVII wieku.

</doc>
<doc id="4715433" url="https://pl.wikipedia.org/wiki?curid=4715433" title="Ambasada RP w Skopju">
Ambasada RP w Skopju



</doc>
<doc id="4715448" url="https://pl.wikipedia.org/wiki?curid=4715448" title="Matija Šarkić">
Matija Šarkić

Matija Šarkić (ur. 23 lipca 1997 w Grimsby) – czarnogórski piłkarz grający na pozycji bramkarza.
Kariera piłkarska.
Kariera klubowa.
Wychowanek klubu RSC Anderlecht. W 2015 rozpoczął karierę piłkarską w Aston Villi, z której był wypożyczany do Wigan Athletic F.C., Stratford Town F.C., Havant &amp; Waterlooville F.C. i Livingston F.C..
Kariera reprezentacyjna.
Był reprezentantem młodzieżowych reprezentacji Czarnogóry. W dorosłej kadrze zadebiutował 19 listopada 2019 w wygranym 2:0 meczu z reprezentacją Białorusi.
Życie prywatne.
Jest bratem bliźniakiem Olivera Šarkicia, także piłkarza. Jego ojcem jest Bojan Šarkić.

</doc>
<doc id="4715456" url="https://pl.wikipedia.org/wiki?curid=4715456" title="Rok nasienny">
Rok nasienny



</doc>
<doc id="4715459" url="https://pl.wikipedia.org/wiki?curid=4715459" title="Wiesław Awedyk">
Wiesław Awedyk

Wiesław Awedyk (ur. 21 sierpnia 1939, zm. 9 lutego 2020) – polski językoznawca, dr hab., prof.
Życiorys.
Obronił pracę doktorską, następnie uzyskał stopień doktora habilitowanego. Otrzymał nominację profesorską. Objął funkcję profesora w Instytucie Filologii Angielskiej na Wydziale Neofilologii Uniwersytetu im. Adama Mickiewicza w Poznaniu, oraz profesora nadzwyczajnego w Katedrze Filologii Angielskiej na Wydziale Nauk Społecznych i Humanistycznych Społecznej Akademii Nauk w Łodzi.
Zmarł 7 lutego 2020, pochowany na Cmentarzu Parafialnym w Komornikach.

</doc>
<doc id="4715461" url="https://pl.wikipedia.org/wiki?curid=4715461" title="Adéta">
Adéta

Adéta – miasto w Togo, w regionie Plateaux.

</doc>
<doc id="4715462" url="https://pl.wikipedia.org/wiki?curid=4715462" title="Amlamé">
Amlamé

Amlamé – miasto w Togo, w regionie Plateaux.

</doc>
<doc id="4715466" url="https://pl.wikipedia.org/wiki?curid=4715466" title="Kévé">
Kévé

Kévé – miasto w Togo, w regionie Maritime.

</doc>
<doc id="4715467" url="https://pl.wikipedia.org/wiki?curid=4715467" title="Arkadiusz Dziarmaga">
Arkadiusz Dziarmaga

Arkadiusz Dziarmaga (ur. 27 września 1998) – polski judoka.
Zawodnik KS Błękitni Tarnów (od 2012). Brązowy medalista zawodów pucharu Europy juniorów (Gdynia 2018). Brązowy medalista mistrzostw Polski seniorów 2018 w kategorii do 81 kg.

</doc>
<doc id="4715468" url="https://pl.wikipedia.org/wiki?curid=4715468" title="Mandouri">
Mandouri

Mandouri – miasto w Togo, w regionie Savanes.

</doc>
<doc id="4715470" url="https://pl.wikipedia.org/wiki?curid=4715470" title="Pagouda">
Pagouda

Pagouda – miasto w Togo, w regionie Kara.

</doc>
<doc id="4715475" url="https://pl.wikipedia.org/wiki?curid=4715475" title="Chavuma">
Chavuma

Adéta – miasto w Zambii, w prowincji Północno-Zachodniej, siedziba administracyjna dystryktu Chavuma.

</doc>
<doc id="4715477" url="https://pl.wikipedia.org/wiki?curid=4715477" title="Nepomucen Wieczorek">
Nepomucen Wieczorek

Nepomucen Wieczorek (ur. 13 maja 1889 w Podrzewiu, zm. 21 sierpnia 1920) – chorąży piechoty Wojska Polskiego, kawaler Orderu Virtuti Militari.
Życiorys.
Syn Marcina i Marianny z domu Skorucka. Uczęszczał do szkoły powszechnej, a po jej ukończeniu uczył się na organistę. W 1914 otrzymał powołanie do służby w armii niemieckiej w której szeregach walczył na froncie I wojny światowej. W listopadzie 1918 powrócił do domu.
27 grudnia wstąpił do oddziałów powstańczych w Poznaniu i w ich szeregach uczestniczył podczas walk na ulicach miasta oraz w ataku na koszary w których stacjonował 6 pułk grenadierów. Po otrzymaniu awansu na stopień chorążego brał udział podczas walk pod Nakłem. "7 lutego 1919 kiedy nieprzyjaciel zaciekle bronił swoich pozycji, a atak powstańców zaczął słabnąć, wówczas chorąży Wieczorek znajdujący się na lewym skrzydle kompanii poderwał ją do ataku na pozycje wojsk przeciwnika". Za męstwo został wyróżniony Krzyżem Srebrnym Orderu Virtuti Militari.
Podczas wojny polsko-bolszewickiej walczył w szeregach 68 pułku piechoty. W dniu 19 sierpnia 1920 podczas walk został ciężko ranny. Po przewiezieniu do szpitala pomimo udzielonej pomocy zmarł.

</doc>
<doc id="4715480" url="https://pl.wikipedia.org/wiki?curid=4715480" title="Stanisław Kosiński (1936–2020)">
Stanisław Kosiński (1936–2020)

Stanisław Kosiński (ur. 5 maja 1936 w Turzyńcu, zm. 7 lutego 2020) – polski socjolog, profesor nauk humanistycznych.
Życiorys.
Studiował historię w Wyższej Szkole Pedagogicznej w Krakowie, w 1968 obronił pracę doktorską, w 1983 habilitował się na podstawie pracy. 30 lipca 1996 nadano mu tytuł profesora w zakresie nauk humanistycznych. Pracował w Instytucie Medycyny Wsi im. Witolda Chodźki, w Instytucie Socjologii na Wydziale Filozofii i Socjologii Uniwersytetu Marii Curie-Skłodowskiej, w Instytucie Pielęgniarstwa Państwowej Wyższej Szkole Zawodowej im. ks. Bronisława Markiewicza w Jarosławiu oraz w Szkole Wyższej im. Bogdana Jańskiego w Warszawie.
Piastował stanowisko profesora zwyczajnego w Katedrze Nauk Humanistycznych na Zamiejscowym Wydziale Wychowania Fizycznego w Białej Podlaskiej Akademii Wychowania Fizycznego Józefa Piłsudskiego w Warszawie, w Katedrze Socjologii na Wydziale Nauk Społecznych Wyższej Szkole Przedsiębiorczości i Administracji w Lublinie, na Wydziale Nauk o Zdrowiu i Nauk Społecznych Państwowej Szkole Wyższej im. Papieża Jana Pawła II w Białej Podlaskiej oraz w Europejskiej Uczelni Społecznej i Technicznej w Radomiu.
Był kierownikiem Katedry Socjologii Wydziału Nauk Społecznych Wyższej Szkoły Przedsiębiorczości i Administracji w Lublinie.
Zmarł 7 lutego 2020, pochowany na cmentarzu parafialnym w miejscowości Topólcza.

</doc>
<doc id="4715481" url="https://pl.wikipedia.org/wiki?curid=4715481" title="Ilona Szymerska">
Ilona Szymerska

Ilona Szymerska (ur. 19 stycznia 1980) – polska lekkoatletka, specjalizująca się w biegach sprinterskich.

</doc>
<doc id="4715484" url="https://pl.wikipedia.org/wiki?curid=4715484" title="Kasempa">
Kasempa

Kasempa – miasto w Zambii, w prowincji Północno-Zachodniej, siedziba administracyjna dystryktu Kasempa.

</doc>
<doc id="4715492" url="https://pl.wikipedia.org/wiki?curid=4715492" title="Mwandi">
Mwandi

Mwandi – miasto w Zambii, w prowincji Zachodniej, siedziba administracyjna dystryktu Mwandi.

</doc>
<doc id="4715496" url="https://pl.wikipedia.org/wiki?curid=4715496" title="Namwala">
Namwala

Namwala – miasto w Zambii, w prowincji Południowej, siedziba administracyjna dystryktu Namwala.

</doc>
<doc id="4715501" url="https://pl.wikipedia.org/wiki?curid=4715501" title="Wiesław Paradowski">
Wiesław Paradowski

Wiesław Paradowski (ur. 19 lutego 1973) – polski lekkoatleta, specjalizujący się w biegach średniodystansowych.

</doc>
<doc id="4715504" url="https://pl.wikipedia.org/wiki?curid=4715504" title="Oleszkowicze (Ukraina)">
Oleszkowicze (Ukraina)

Oleszkowicze () – wieś na Ukrainie, w obwodzie wołyńskim, w rejonie łuckim.
Pod koniec XIX w. kolonia w powiecie łuckim.

</doc>
<doc id="4715506" url="https://pl.wikipedia.org/wiki?curid=4715506" title="Podnośnik">
Podnośnik



</doc>
<doc id="4715507" url="https://pl.wikipedia.org/wiki?curid=4715507" title="Rafał Jerzy">
Rafał Jerzy

Rafał Jerzy (ur. 27 kwietnia 1966 w Bydgoszczy) – polski przedsiębiorca, inwestor, lekkoatleta specjalizujący się w biegach średniodystansowych. Jest prezesem i większościowym udziałowcem Grupy Kapitałowej Immobile S.A..
Wykształcenie.
Absolwent I Liceum Ogólnokształcącego w Bydgoszczy i Akademii Techniczno-Rolniczej w Bydgoszczy. Ukończył program szkoleniowo-konsultingowy dla praktyków biznesu Management 2000 organizowany przez Canadian International Management Institute oraz Harvard Business School Publishing.
Kariera biznesowa.
W 1991 roku założył i zarządzał kilkoma spółkami z przemysłu tekstylnego, w tym wraz z Francois Gros spółkę PBH S.A., właściciela marki Quiosque. Inwestował w nieruchomości oraz akcje (m.in. Protektor S.A.).
W 2001 roku nabył akcje spółki Makrum, następnie stał się jedynym akcjonariuszem działającego od 1886 roku przedsiębiorstwa, którego specjalnością było projektowanie i produkcja specjalistycznych maszyn oraz urządzeń. W 2007 roku wprowadził spółkę na Giełdę Papierów Wartościowych w Warszawie. W 2014 spółka została przekształcona w Grupę Kapitałową Immobile S.A. 
GKI posiada w swoim portfolio m.in. spółki z sześciu odrębnych sektorów rynku: PJP Makrum (grupa przemysłowa), Projprzem Budownictwo (budownictwo przemysłowe), CDI Konsultanci Budowlani (branża deweloperska i budowlana), Focus Hotels (jedna z największych polskich sieci hotelowych z 15 obiektami), PBH (marka odzieżowa Quiosque), Atrem (rynek automatyki i elektroenergetyki).
Wraz z żoną, Beatą Jerzy, posiadają 61,34% akcji GKI. Przed ponownym powołaniem na prezesa zarządu pełnił m.in. funkcje przewodniczącego rady nadzorczej Makrum, dyrektora zarządu i członka rady nadzorczej PBH S.A.
Kariera sportowa.
Zawodnik BKS Bydgoszcz i CWKS Legia Warszawa, reprezentant Polski w lekkoatletycznych meczach międzypaństwowych.
Życie prywatne.
Bydgoszczanin, syn specjalisty hodowli roślin ozdobnych prof. dr. hab. Marka Jerzego, dziekana Wydziału Rolniczego, prorektora Akademii Techniczno-Rolniczej w Bydgoszczy i Mirosławy Jerzy z d. Soińskiej; wnuk bydgoskiego fabrykanta Janusza Jerzego.
Pasjonat koni, były właściciel ogiera MJT Nevados S, na którym w 2021 roku reprezentant Belgii zdobył brązowy medal podczas Letnich Igrzysk Olimpijskich 2020 w skokach przez przeszkody.

</doc>
<doc id="4715508" url="https://pl.wikipedia.org/wiki?curid=4715508" title="Olganówka">
Olganówka

Olganówka () – wieś na Ukrainie, w obwodzie wołyńskim, w rejonie rożyszczeńskim.

</doc>
<doc id="4715514" url="https://pl.wikipedia.org/wiki?curid=4715514" title="Fatih Karagümrük SK">
Fatih Karagümrük SK

Fatih Karagümrük Sportif Faaliyetler San. Tic. A.Ş. w skrócie Fatih Karagümrük – turecki klub piłkarski, grający w Süper Lig, mający siedzibę w mieście Stambuł.
Historia.
Klub został założony w 1926 roku. W latach 1959–1963 i 1983-1984 klub występował w rozgrywkach pierwszej ligi.
Stadion.
Swoje domowe mecze klub rozgrywa na stadionie o nazwie Vefa Stadı, położonym w mieście Stambuł. Stadion może pomieścić 11722 widzów.
Obecny skład.
Stan na 28 grudnia 2021
Sztab szkoleniowy.
Sztab szkoleniowy i medyczny w sezonie 2021/2022

</doc>
<doc id="4715515" url="https://pl.wikipedia.org/wiki?curid=4715515" title="Fatih Karagümrük">
Fatih Karagümrük



</doc>
<doc id="4715516" url="https://pl.wikipedia.org/wiki?curid=4715516" title="Fatih Karagümrük Spor">
Fatih Karagümrük Spor



</doc>
<doc id="4715517" url="https://pl.wikipedia.org/wiki?curid=4715517" title="Henryk Gralewski">
Henryk Gralewski

Henryk Gralewski (ur. 29 lipca 1931 w Warszawie) – polski lekkoatleta, specjalizujący się w biegach średniodystansowych, mistrz i reprezentant Polski
Życiorys.
Był zawodnikiem AZS Warszawa (1953-1958).
Na mistrzostwach Polski seniorów wywalczył cztery medale: złoty w biegu na 800 metrów w 1955, złoty w biegu przełajowym na 3 km w 1956, brązowy w sztafecie 4 × 400 m w 1955 oraz brązowy w biegu na 1500 metrów w 1956. Podczas Memoriału Janusza Kusocińskiego w 1956 zajął 3. miejsce w biegu na 800 metrów.
Reprezentował Polskę na Młodzieżowych Igrzyskach Sportowej Młodzieży w Moskwie w 1957, gdzie zajął 11. miejsce w biegu na 1500 metrów, z czasem 3:56,3, a w biegu na 800 metrów odpadł w eliminacjach oraz na akademickich mistrzostwach świata w Paryżu w tym samym roku, gdzie zajął 7. miejsce w biegu na 1500 metrów, z wynikiem 3:55,6, a w biegu na 800 metrów odpadł w eliminacjach. W 1956 wystąpił w dwóch meczach międzypaństwowych.
W 1956 ukończył studia w Szkole Głównej Gospodarstwa Wiejskiego w Warszawie, w 1976 studia zaoczne w Akademii Wychowania Fizycznego w Poznaniu.

</doc>
<doc id="4715518" url="https://pl.wikipedia.org/wiki?curid=4715518" title="Karagümrükspor">
Karagümrükspor



</doc>
<doc id="4715519" url="https://pl.wikipedia.org/wiki?curid=4715519" title="Krystyna Kleszcz">
Krystyna Kleszcz

Krystyna Kleszcz – polska językoznawczyni, dr hab. nauk humanistycznych, profesor zwyczajny Instytutu Języka Polskiego im. Ireny Bajerowej i Instytutu Języka Polskiego Wydziału Filologicznego Uniwersytetu Śląskiego.
Życiorys.
Obroniła pracę doktorską, w 1989 habilitowała się na podstawie pracy. 4 listopada 1999 nadano jej tytuł profesora w zakresie nauk humanistycznych. Objęła funkcję profesora zwyczajnego w Instytucie Języka Polskiego im. Ireny Bajerowej, oraz w Instytucie Języka Polskiego Wydziału Filologicznego Uniwersytetu Śląskiego.
Była zastępcą przewodniczącego Komitetu Językoznawstwa na I Wydziale Nauk Społecznych PAN, a także członkiem zarządu Polskiego Towarzystwa Językoznawczego.
Piastuje stanowisko Członka Prezydium Komitetu Językoznawstwa na I Wydziale Nauk Humanistycznych i Społecznych Polskiej Akademii Nauk.

</doc>
<doc id="4715520" url="https://pl.wikipedia.org/wiki?curid=4715520" title="Małyniwka (obwód wołyński)">
Małyniwka (obwód wołyński)

Małyniwka () – wieś na Ukrainie, w obwodzie wołyńskim, w rejonie rożyszczeńskim.

</doc>
<doc id="4715523" url="https://pl.wikipedia.org/wiki?curid=4715523" title="Ozdeniż">
Ozdeniż

Ozdeniż () – wieś na Ukrainie, w obwodzie wołyńskim, w rejonie rożyszczeńskim.
Pod koniec XIX w. wieś w powiecie łuckim, w gminie Szczurzyn.

</doc>
<doc id="4715526" url="https://pl.wikipedia.org/wiki?curid=4715526" title="Janusz Grzeszczuk">
Janusz Grzeszczuk

Janusz Grzeszczuk (ur. 14 lutego 1940 w Białymstoku) – polski lekkoatleta, specjalizujący się w biegach średniodystansowych. Mistrz i reprezentant Polski. Honorowy członek Akademickiego Związku Sportowego (2005).
Życiorys.
Od 1959 był członkiem AZS Poznań. W 1964 ukończył studia w Wyższej Szkole Wychowania Fizycznego w Poznaniu. Jego największym sukcesem sportowym był złoty medal mistrzostw Polski seniorów w biegu na 800 metrów w 1965, ponadto jeszcze trzykrotnie zajmował miejsce w pierwszej "ósemce" finału mistrzostw Polski na tym dystansie (5 m. w 1962, 6 m. w 1964, 8 m. w 1966), a w 1963 zajął 4. miejsce w sztafecie 4 x 400 metrów. Był też trzykrotnym akademickim mistrzem Polski
Reprezentował Polskę na letniej Uniwersjadzie w 1965, w tym samym roku wystąpił też jedyny raz w meczu międzypaństwowym, zajmując w spotkaniu z Wielką Brytanią 4. miejsce w biegu na 800 metrów.
W latach 1966-1975 był trenerem lekkiej atletyki w AZS Poznań. W latach 1972-2005 pracował w Studium Wychowania Fizycznego i Sportu Wyższej Szkoły Ekonomicznej (od 1975 Akademii Ekonomicznej w Poznaniu), m.in. jako kierownik Studium.
W latach 1974-1987 był członkiem zarządu AZS Poznań, w latach 80. także członkiem zarządu głównego AZS. W 1990 był pomysłodawcą i organizatorów zorganizowanych w Poznaniu akademickich mistrzostw świata w biegach przełajowych.
W 2005 otrzymał godność członka honorowego Akademickiego Związku Sportowego, w 2015 medal Polskiego Komitetu Olimpijskiego "za zasługi dla Polskiego Ruchu Olimpijskiego", w 2017 tytuł superseniora poznańskiego sportu.
Rekord życiowy na 800 metrów – 1:49,5 (Pyrzyce 1965).

</doc>
<doc id="4715528" url="https://pl.wikipedia.org/wiki?curid=4715528" title="Berehowe (obwód wołyński)">
Berehowe (obwód wołyński)

Berehove () – wieś na Ukrainie, w obwodzie wołyńskim, w rejonie rożyszczeńskim.
Pod koniec XIX w. wieś w powiecie łuckim, w gminie Rożyszcze.

</doc>
<doc id="4715530" url="https://pl.wikipedia.org/wiki?curid=4715530" title="Apostolos Dzidzikostas">
Apostolos Dzidzikostas

Apostolos Dzidzikostas, grec. Απόστολος Τζιτζικώστας (ur. 2 września 1978 w Salonikach) – grecki polityk i samorządowiec, parlamentarzysta, gubernator regionu Macedonia Środkowa, w latach 2020–2022 przewodniczący Europejskiego Komitetu Regionów.
Życiorys.
Studiował stosunki międzynarodowe i dyplomatyczne na Uniwersytecie Georgetown. Pracował w biurze przewodniczącego komisji spraw zagranicznych Izby Reprezentantów Stanów Zjednoczonych. Uzyskał magisterium z nauk politycznych i ekonomii na University College London. Po powrocie do Grecji do 2007 pracował w przedsiębiorstwie zajmującym się kształtowaniem standardów wytwarzania produktów mlecznych. W latach 2005–2007 kierował mieszczącym się w Salonikach oddziałem liberalnego think tanku.
Działacz Nowej Demokracji i członek jej władz centralnych. W latach 2007–2009 sprawował mandat posła do Parlamentu Hellenów. W 2010 w strukturze swojej partii objął funkcję dyrektora departamentu do spraw diaspory. W tym samym roku został zastępcą gubernatora regionu Macedonia Środkowa. W 2013 wybrany na gubernatora tego regionu.
W 2019 powołany na przewodniczącego zrzeszenia greckich regionów. W 2015 zasiadł w Europejskim Komitecie Regionów. W lutym 2020 wybrany na przewodniczącego tej instytucji na okres dwuipółletniej kadencji; zastąpił na tej funkcji Karla-Heinza Lambertza. W czerwcu 2022 zakończył urzędowanie, zastąpił go wówczas Vasco Cordeiro.

</doc>
<doc id="4715531" url="https://pl.wikipedia.org/wiki?curid=4715531" title="Jerzy Sawicki (lekkoatleta)">
Jerzy Sawicki (lekkoatleta)

Jerzy Sawicki (ur. w 1946) – polski lekkoatleta, specjalizujący się w biegach średniodystansowych.

</doc>
<doc id="4715532" url="https://pl.wikipedia.org/wiki?curid=4715532" title="Perespa (rejon rożyszczeński)">
Perespa (rejon rożyszczeński)

Perespa () – wieś na Ukrainie, w obwodzie wołyńskim, w rejonie rożyszczeńskim.
Pod koniec XIX w. wieś w powiecie łuckim, w gminie Rożyszcze.

</doc>
<doc id="4715533" url="https://pl.wikipedia.org/wiki?curid=4715533" title="Snooker Shoot-Out 2020">
Snooker Shoot-Out 2020

Snooker Shoot-Out 2020 – trzynasty rankingowy turniej snookerowy w sezonie 2019/2020. Odbył się w dniach 20 – 23 lutego 2020 roku w Watford Colosseum w Watford.
Obrońca tytułu Thepchaiya Un-Nooh (w poprzedniej edycji pokonał w finale Michaela Holta 74-0) przegrał w drugiej rundzie z Peterem Linesem 11-79.
Nagrody finansowe.
Zwycięzca: £50 000
Finalista: £20 000
Półfinał: £8 000
Ćwierćfinał: £4 000
Ostatnia 16: £2 000
Ostatnia 32: £1 000
Ostatnia 64: £500
Ostatnia 128: £250
Najwyższy break: £5 000
Łączna pula nagród: £171 000
Wyniki turnieju.
Godziny podane według czasu polskiego (CET).
Runda 1.
20 lutego – 14:00
20 lutego – 20:00
21 lutego – 14:00
21 lutego – 20:00
Runda 2.
22 lutego – 14:00
22 lutego – 20:00
Runda 3.
23 lutego – 14:00
Runda 4.
23 lutego – 20:00
Ćwierćfinały.
23 lutego – 22:00
Półfinały.
23 lutego – 23:15
Finał.
23 lutego – 23:45
Sędzia: Kevin Dabrowski

</doc>
<doc id="4715534" url="https://pl.wikipedia.org/wiki?curid=4715534" title="RAN Championship 2019">
RAN Championship 2019

RAN Championship 2019 – turniej z cyklu RAN Championship, międzynarodowe zawody rugby union organizowane przez Rugby Americas North dla rozwijających się zespołów ze strefy RAN, które odbywały się w dniach 9 marca – 7 lipca 2019 roku.
W porównaniu do poprzedniej edycji schemat rozgrywek został ponownie zmieniony, powracając do systemu z edycji 2017 – uczestniczące drużyny rywalizowały na dwóch poziomach rozgrywek ("Championship" i "Cup") dodatkowo podzielone według kryterium geograficznego, a zwycięzcy obu rozgrywek "Championship" zmierzyli się następnie w finale. Został on zaplanowany na 21 września 2019 roku, a pokonawszy Gwadelupę w zawodach triumfowała reprezentacja Bermudów.

</doc>
<doc id="4715535" url="https://pl.wikipedia.org/wiki?curid=4715535" title="Bogdan Stroka">
Bogdan Stroka

Bogdan Stroka (ur. w 1960) – polski lekkoatleta, specjalizujący się w biegach średniodystansowych.

</doc>
<doc id="4715538" url="https://pl.wikipedia.org/wiki?curid=4715538" title="Podliski (obwód wołyński)">
Podliski (obwód wołyński)

Podliski () – wieś na Ukrainie, w obwodzie wołyńskim, w rejonie rożyszczeńskim.

</doc>
<doc id="4715542" url="https://pl.wikipedia.org/wiki?curid=4715542" title="Kevin Hervey">
Kevin Hervey

Kevin Hervey (ur. 9 lipca 1996 w Dallas) – amerykański koszykarz, występujący na pozycji silnego skrzydłowego, aktualnie zawodnik Lokomotiwu Kubań.
20 września 2020 dołączył do rosyjskiego Lokomotiwu Kubań.

</doc>
<doc id="4715554" url="https://pl.wikipedia.org/wiki?curid=4715554" title="Rajmiasto">
Rajmiasto

Rajmiasto () – wieś na Ukrainie, w obwodzie wołyńskim, w rejonie rożyszczeńskim.

</doc>
<doc id="4715565" url="https://pl.wikipedia.org/wiki?curid=4715565" title="Romanów (rejon rożyszczeński)">
Romanów (rejon rożyszczeński)

Romanów () – wieś na Ukrainie, w obwodzie wołyńskim, w rejonie rożyszczeńskim.
Pod koniec XIX w. dwie kolonie w powiecie łuckim, w gminie Szczurzyn.

</doc>
<doc id="4715578" url="https://pl.wikipedia.org/wiki?curid=4715578" title="Anton Kraus">
Anton Kraus



</doc>
<doc id="4715579" url="https://pl.wikipedia.org/wiki?curid=4715579" title="Poliizocyjanurat">
Poliizocyjanurat



</doc>
<doc id="4715584" url="https://pl.wikipedia.org/wiki?curid=4715584" title="Ernie Konnyu">
Ernie Konnyu

Ernie Konnyu właściwie Ernest Leslie Konnyu (ur. 17 maja 1937 w Tamási na Węgrzech) – amerykański polityk, członek Partii Republikańskiej.
Działalność polityczna.
W okresie od 3 stycznia 1987 do 3 stycznia 1989 przez jedną kadencję był przedstawicielem 12. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4715594" url="https://pl.wikipedia.org/wiki?curid=4715594" title="Elwro 105LN-A">
Elwro 105LN-A

ELWRO 105LN-A – polski elektroniczny kalkulator biurowy produkowany w latach 70. XX wieku przez zakłady Elwro we Wrocławiu.
Następca modelu Elwro 105LN, od swojego poprzednika różnił się w użytkowaniu przede wszystkim automatycznym ustawianiem kropki dziesiętnej, w związku z czym zrezygnowano z obrotowego przełącznika do ustawiania liczby miejsc dziesiętnych.
Oparty na układzie scalonym CT5030 firmy Cal-Tex Semiconductor,
umożliwiał wykonywanie czterech podstawowych działań oraz obliczanie procentów. Nie miał pamięci.
Wyświetlacz oparty na dwunastu osobnych siedmiosegmentowych lampach VFD – świecił wyraźnym zielonkawoniebieskim światłem, dodatkowo przed refleksami świetlnymi zabezpieczony był otwieraną osłoną, której zamknięcie powodowało wyłączenie urządzenia. Włączania urządzenia dokonywało się suwakiem po prawej stronie, który uruchamiał wyłącznik i jednocześnie zwalniał sprężynę osłony wyświetlacza. Znak minus wyświetlany był na pierwszej pozycji wyświetlacza. W dolnej części wyświetlacza znajdowała się ręcznie przesuwana listwa, umożliwiająca nastawienie separatorów tysięcznych. Obudowa w dolnej części posiadała wysuwany uchwyt do przenoszenia. Klawisze były wykonane techniką wtrysku dwu tworzyw o różnych barwach jednocześnie, co zapewniało nieścieralność napisów.
Napięcie zasilania sieciowego wynosiło 220 V, długość kabla zasilającego około 3 m.
Produkcję modelu zakończono w 1976 roku.

</doc>
<doc id="4715597" url="https://pl.wikipedia.org/wiki?curid=4715597" title="Władysław Banaszkiewicz (major)">
Władysław Banaszkiewicz (major)

Władysław Banaszkiewicz (ur. 24 września 1902 w Łopienniku Lackim, zm. 25 września 1944 w Warszawie) – polski oficer piechoty, powstaniec warszawski, w młodości lekkoatleta, specjalizujący się w biegach średniodystansowych.
Życiorys.
Wstąpił do Oddziału Harcersko-Wywiadowczego II Brygady Legionów Polskich. Od 1 lipca 1920 w Wojsku Polskim. Po odbyciu zasadniczej służby wojskowej zdał maturę i od 1926 był oficerem służby stałej. Awansowany do stopnia porucznika ze starszeństwem od 15 sierpnia 1928, a do stopnia kapitana w 1935. Służył w 18 pułku piechoty, m.in. jako instruktor wychowania fizycznego.
Jako lekkoatleta zdobył srebrny medal mistrzostw Polski w 1924 w biegu na 800 metrów, a w biegu na 1500 metrów zajął na tych mistrzostwach 4. miejsce.
Walczył w kampanii wrześniowej jako dowódca kompanii 48 pułku strzelców kresowych. Został ranny w bitwie nad Tanwią 15 września, chwilę po tym, jak przejął dowodzenie batalionem od rannego dowódcy.
W czasie okupacji był w sztabie Komendy Głównej Armii Krajowej. Podczas powstania warszawskiego walczył w stopniu majora na Mokotowie w ramach Zgrupowania Pułku Baszta. Zmarł z ran 25 września 1944 w szpitalu Sw. Elżbiety.

</doc>
<doc id="4715599" url="https://pl.wikipedia.org/wiki?curid=4715599" title="Raport Jägera">
Raport Jägera

Raport Jägera – dokument sporządzony przez Karla Jägera, dowódcy Einsatzkommando 3 (EK 3), będący zestawieniem danych dotyczących przeprowadzonych przez jego oddział ("Rollkommando Hamann") egzekucji na Litwie do dnia 1 grudnia 1941 roku. Uznawany za najbardziej dokładny dokument opisujący działalność tego typu jednostek na terenach zajętych przez wojska niemieckie podczas Operacji Barbarossa.
Historia.
Zawierający 9 stron dokument został przygotowany w pięciu kopiach, lecz do obecnych czasów przetrwała tylko jedna kopia, która jest obecnie przechowywana w Rosyjskim Państwowym Archiwum Wojskowym w Moskwie. Wolumin ten został odkryty przez Armię Czerwoną w 1944 roku na wyzwolonej Litwie, lecz nie został on upubliczniony podczas procesów zbrodniarzy niemieckich. Dopiero w 1963 roku podczas procesu "in absentia" Hansa Globke w NRD, radzieckie MSZ udostępniło dokument Centrali Badania Zbrodni Narodowosocjalistycznych.
Jego treść została upubliczniona w 1965.

</doc>
<doc id="4715606" url="https://pl.wikipedia.org/wiki?curid=4715606" title="Piotr Liana">
Piotr Liana

Piotr Liana (ur. 22 września 1985 w Gorlicach) – polski pisarz powieści kryminalnych, magister farmacji, absolwent Collegium Medicum Uniwersytetu Jagiellońskiego.
Życiorys.
Ukończył studia podyplomowe z zakresu prawa dowodowego na Wydziale Prawa i Administracji UJ. Pochodzi z Gorlic, obecnie mieszka w Tarnowie.
Uczestniczył w kursach "Druga strona kryminalnej fikcji" realizowanych pod auspicjami Maszyny do Pisania tj. szkoły założonej przez Katarzynę Bondę a prowadzącej kursy powieściopisarskie, dramatopisarskie, reportażowe oraz dziennikarskie.
W 2015 roku zadebiutował powieścią "Persona non grata".

</doc>
<doc id="4715608" url="https://pl.wikipedia.org/wiki?curid=4715608" title="Jamie Watson">
Jamie Watson

Jamie Lovell Watson (ur. 23 lutego 1972 w Elm City) – amerykański koszykarz grający na pozycji niskiego skrzydłowego.
W 1990 został wybrany do IV składu Parade All-American.

</doc>
<doc id="4715615" url="https://pl.wikipedia.org/wiki?curid=4715615" title="Piotr Burger">
Piotr Burger

Piotr Burger (ur. w Krośnie w 1959) – polski artysta plastyk.
Życiorys.
Absolwent Państwowego Liceum Sztuk Plastycznych im. Stanisława Wyspiańskiego w Jarosławiu. Jest członkiem krakowskiego oddziału ZPAP, pracuje w Muzeum Rzemiosła w Krośnie. Zajmuje się rzeźbą, fotografią, konserwacją starych mebli i przedmiotów. Pisze teksty poetyckie. Zorganizował szereg wystaw indywidualnych m.in. w Krośnie, Dukli, Iwoniczu-Zdroju, Jarosławiu, Warszawie, Zalaegerszeg (Węgry), Rzeszowie. Brał udział w kilkudziesięciu wystawach zbiorowych, regionalnych, ogólnopolskich i międzynarodowych.
Za zestaw prac „Bez tytułu” zdobył III nagrodę na X Biennale Plastyki Krośnieńskiej w 2008 r. (BWA Krosno). Na 7. Międzynarodowym Biennale Artystycznej Tkaniny Lnianej „Z krosna do Krosna” w 2012 zdobył nagrodę Fundacji AKAPI za pracę „Zasłużony dla Lnu” (Muzeum Rzemiosła, Krosno). W roku 2008 wydał autorską książkę pt. „Twarze”, gdzie zaprezentował własną twórczość poetycką i plastyczną. Prowadzi edukacyjne wykłady o swojej sztuce, wykonując happeningi, w trakcie których z różnych elementów składa autorskie prace. Jego rzeźby i asamblaże znajdują się u kolekcjonerów w kraju oraz za granicą.
Mieszka i tworzy w Krośnie.

</doc>
<doc id="4715616" url="https://pl.wikipedia.org/wiki?curid=4715616" title="Tom Campbell">
Tom Campbell

Thomas John Campbell (ur. 14 sierpnia 1952 w Chicago) – amerykański polityk, członek Partii Republikańskiej.
Działalność polityczna.
W okresie od 3 stycznia 1989 do 3 stycznia 1993 przez dwie kadencje był przedstawicielem 12. okręgu wyborczego w stanie Kalifornia w Izbie Reprezentantów Stanów Zjednoczonych. Od 1993 do 1995 zasiadał w stanowym Senacie Kalifornii. W okresie od 12 grudnia 1995 do 3 stycznia 2001 przez trzy kadencje był przedstawicielem 15. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4715618" url="https://pl.wikipedia.org/wiki?curid=4715618" title="Janusz Rey">
Janusz Rey

Janusz Rey – polski lekkoatleta, specjalizujący się w sprintach, biegach średniodystansowych oraz wieloboju.

</doc>
<doc id="4715621" url="https://pl.wikipedia.org/wiki?curid=4715621" title="Andrzej Chramiec (pilot)">
Andrzej Chramiec (pilot)

Andrzej Chramiec (ur. 26 marca 1892 w Zakopanem, zm. 14 lutego 1985 w Arlington) – podpułkownik pilot inżynier Wojska Polskiego, kawaler Orderu Virtuti Militari.
Życiorys.
Syn Andrzeja i Jadwigi z Bieczyńskich. W 1909 roku zdał egzamin maturalny w Wyższej Szkole Realnej w Krakowie. Następnie wyjechał na studia w Instytucie Elektrycznym i Mechanicznym w Lancy.
25 maja 1919 roku wstąpił do odrodzonego Wojska Polskiego i, jako pilot, otrzymał przydział do 5 eskadry wywiadowczej w której został wyszkolony na obserwatora, a następnie pilota. W jej składzie został skierowany na front wojny polsko-bolszewickiej. Z uwagi na braki etatowe, brał udział w lotach bojowych również jako obserwator. Wyróżnił się podczas walk 1 czerwca 1920 roku kiedy, w załodze z ppor. obs. Tomaszem Turbiakiem, wykrył oddziały 1 Armia Konnej Siemiona Budionnego, które zagrażały 13. Dywizji Piechoty. Polskiej załodze udało się powiadomić zagrożone oddziały, które zorganizowały skuteczną obronę i odparły atak.
W dniach 18–22 czerwca, w załodze z por. pil. Juliuszem Gilewiczem, rozpoznali w rejonie Baru i Żmerynki nieprzyjacielskie pociągi pancerne i kolumny marszowe, które następnie skutecznie zaatakowali bombami i ogniem broni pokładowej. W trakcie działań wojennych wykonał łącznie 34 loty bojowe w łącznym wymiarze 54 godzin. 
Po zakończeniu działań wojennych pozostał w Wojsku Polskim. 28 lutego 1921 roku został zatwierdzony z dniem 1 kwietnia 1920 roku w stopniu porucznika, w wojskach lotniczych, w grupie oficerów byłej armii austriacko-węgierskiej. W maju 1921 roku dostał przeniesiony do 12 eskadry wywiadowczej 1. pułku lotniczego w Warszawie i objął jej dowództwo.
Podczas służby w 1 pl został odkomenderowany do Wyższej Szkoły Lotniczej w Paryżu. 15 stycznia 1925 roku został przeniesiony do Centralnych Zakładów Lotniczych, ale już 20 maja został przeniesiony do Departamentu IV Żeglugi Powietrznej, gdzie objął stanowisko p.o. Szefa Wydziału Zaopatrzenia. 1 marca 1926 roku otrzymał przydział do Polskiej Misji Wojskowej Zakupów w Paryżu gdzie odpowiadał za odbiór sprzętu lotniczego. W lipcu 1927 roku otrzymał przydział do Departamentu Lotnictwa Ministerstwa Spraw Wojskowych, a w grudniu do Instytutu Badań Technicznych Lotnictwa (IBTL). W 1928 uzyskał tytuł inżyniera w Wyższej Szkole Aeronautyki i Konstrukcji Mechanicznych w Paryżu ("Ecole Superieure de l’Aeronautique el de Construction Mechanique"). Został przeniesiony do Komisji Nadzoru Technicznego. W 1931 roku powrócił do IBTL, gdzie objął stanowisko kierownika stacji płatowcowej. Od końca 1931 roku do sierpnia 1933 kierował kwestiami technicznymi Instytutu.
W kwietniu 1933 roku wziął udział, w załodze z kpt. Józefem Lewoniewskim, w Międzynarodowych Zawodach Lotniczych w Bułgarii. Pełnił funkcję szefa polskiej ekipy.
Na przełomie lipca i sierpnia 1937 roku wystartował, jako pilot Aeroklubu Rzeczypospolitej Polskiej w IV Międzynarodowych Zawodach Lotniczych w Zurychu, podczas których zajął 36. miejsce.
27 czerwca 1935 został mianowany podpułkownikiem ze starszeństwem z 1 stycznia 1935 i 2. lokatą w korpusie oficerów aeronautyki. W 1937, po utworzeniu korpusu oficerów lotnictwa, został przydzielony do grupy technicznej. 18 sierpnia 1937 roku został mianowany attaché wojskowym, lotniczym i morskim przy Ambasadzie RP w Waszyngtonie. 
Po wybuchu II wojny światowej wstąpił do RAF, otrzymał numer służbowy P-0591. Po zakończeniu działań wojennych nie zdecydował się na powrót do Polski, pozostał na emigracji w USA. Zmarł 14 lutego 1985 roku w Arlington.
Był żonaty z Oleną, mieli syna Marka.

</doc>
<doc id="4715624" url="https://pl.wikipedia.org/wiki?curid=4715624" title="Banket">
Banket

Banket – miasto w Zimbabwe, w prowincji Maszona Zachodnia, w dystrykcie Zvimba.

</doc>
<doc id="4715627" url="https://pl.wikipedia.org/wiki?curid=4715627" title="Józef de Virion">
Józef de Virion

Józef de Virion – polski lekkoatleta, specjalizujący się w biegach średniodystansowych.

</doc>
<doc id="4715630" url="https://pl.wikipedia.org/wiki?curid=4715630" title="Mount Hampden">
Mount Hampden

Mount Hampden – miasto w Zimbabwe, w prowincji Maszona Wschodnia.

</doc>
<doc id="4715634" url="https://pl.wikipedia.org/wiki?curid=4715634" title="Cal-Tex Semiconductor">
Cal-Tex Semiconductor

Cal-Tex Semiconductor, Inc. – amerykański producent kalkulatorowych i zegarowych układów scalonych, powstały w 1971 roku. Siedzibą przedsiębiorstwa była Santa Clara w Kalifornii. W 1975 roku został przejęty przez przedsiębiorstwo Fairchild Semiconductor.
Wybrane produkowane układy.
Układy zegarowe.
Fairchild po przejęciu Cal-Tex nadal produkowało niektóre układy zegarowe pod zmienionymi nazwami.
Ciekawostki.
Układ CT5001 używany był w polskim kalkulatorze Elwro 105LN, a CT5030 w Elwro 105LN-A.

</doc>
<doc id="4715638" url="https://pl.wikipedia.org/wiki?curid=4715638" title="Shamva">
Shamva

Shamva – miasto w Zimbabwe, w prowincji Maszona Środkowa, w dystrykcie Shamva.

</doc>
<doc id="4715647" url="https://pl.wikipedia.org/wiki?curid=4715647" title="Czarnogórska czapka">
Czarnogórska czapka

Czarnogórska czapka (czarnogórski: Црногорска капа / Crnogorska kapa) – czapka tradycyjnie noszona przez Czarnogórców i mniejszość serbską w Czarnogórze.
Wzornictwo i symbolika.
Czapka ma kształt płaskiego cylindra, górna jej powierzchnia jest koloru czerwonego i nazywana jest przez Czarnogórców tepelakiem. Ta część czapki przypomina noszone w Hercegowinie i w chorwackim regionie Lika. Czarnogórski władca i biskup Piotr II Petrowić-Niegosz nosił górną część z czarną obwódką i ta była zwana derevija

</doc>
<doc id="4715648" url="https://pl.wikipedia.org/wiki?curid=4715648" title="Antoni Lesicki">
Antoni Lesicki

Antoni Lesicki (ur. w 1908) – polski lekkoatleta, specjalizujący się w biegach sprinterskich i średniodystansowych.

</doc>
<doc id="4715649" url="https://pl.wikipedia.org/wiki?curid=4715649" title="Tramwaje w Chociebużu">
Tramwaje w Chociebużu

Tramwaje w Chociebużu (niem. "Straßenbahn Cottbus", pot. "Elektrische") – system tramwajowy działający od 1903 r. w mieście Chociebuż w niemieckim kraju związkowym Brandenburgia. Według stanu z października 2019 r. system składał się z czterech linii tramwajowych, kursujących po torowiskach o długości 35,3 km. Funkcjonowało 49 przystanków tramwajowych. Tabor składał się w całości z częściowo niskopodłogowych wagonów typu Tatra KTNF6.
Operatorem chociebuskiej sieci tramwajowej jest przedsiębiorstwo Cottbusverkehr działające w ramach związku komunikacyjnego Berlin-Brandenburg.
Historia.
Pierwsze próby zorganizowania transportu publicznego w Chociebużu podjęto w 1893 r., kiedy Serbołużyczanin Josew Klopzynsky uruchomił linie omnibusowe łączące dworzec kolejowy z osiedlem Sandow. Po tym, jak w 1900 r. firma Siemens-Halske wybudowała w mieście elektrownię, rozpoczęto planowanie budowy sieci tramwaju elektrycznego. Pierwszy dwukilometrowy odcinek torowiska przekazano do eksploatacji 18 lipca 1903 r. Linie tramwajowe w 1910 r.:
Sieć tramwajowa rozwijała się stopniowo i przetrwała dwie wojny światowe. 22 grudnia 1978 r. do Chociebuża dostarczono pierwsze tramwaje KT4D czechosłowackiej produkcji, które stopniowo zastępowały w ruchu starsze tramwaje wyprodukowane w NRD.
Po zjednoczeniu Niemiec w Chociebużu brakowało taboru niskopodłogowego. Przewoźnik rozwiązał ten problem przeprowadzając przebudowę tramwajów KT4D polegającą na wstawieniu środkowego członu niskopodłogowego i mocniejszych silników. Tak zmodernizowane wagony otrzymały oznaczenie KTNF6.
Linie.
W związku z uruchomieniem nowego węzła przesiadkowego przy głównym dworcu kolejowym, 22 października 2019 r. wprowadzono nowy układ linii tramwajowych.
Do października 2019 r. kursowały następujące linie:
Tabor.
Stan z lutego 2020 r.

</doc>
<doc id="4715652" url="https://pl.wikipedia.org/wiki?curid=4715652" title="Kenny Williams (koszykarz ur. 1969)">
Kenny Williams (koszykarz ur. 1969)

Kenneth Ray „Kenny” Williams (ur. 9 czerwca 1969 w Elizabeth City) – amerykański koszykarz, występujący na pozycji skrzydłowego.
W 1988 został wybrany do I składu Parade All-American oraz USA Today's All-USA. Wybrano go także najlepszym zawodnikiem szkół średnich stanu Karolina Północna (North Carolina Mr. Basketball). Wystąpił też w meczu gwiazd amerykańskich szkół średnich - McDonald’s All-American.

</doc>
<doc id="4715653" url="https://pl.wikipedia.org/wiki?curid=4715653" title="Hektary (Częstochowa)">
Hektary (Częstochowa)

Hektary – część miasta Częstochowy wchodząca w skład Mirowa. Położona nieco na północ od Góry Kokocówka.

</doc>
<doc id="4715654" url="https://pl.wikipedia.org/wiki?curid=4715654" title="Halina Sawecka">
Halina Sawecka

Halina Bernarda Sawecka – polska literaturoznawczyni, dr hab., profesor zwyczajny i dyrektor Instytutu Filologii Romańskiej Wydziału Humanistycznego Uniwersytetu Marii Curie-Skłodowskiej.
Życiorys.
Obroniła pracę doktorską, następnie uzyskała stopień doktora habilitowanego. 12 maja 1992 nadano jej tytuł profesora w zakresie nauk humanistycznych. Pracowała w Instytucie Filologii Romańskiej na Wydziale Nauk Humanistycznych Katolickiego Uniwersytetu Lubelskiego Jana Pawła II.
Piastowała stanowisko profesora zwyczajnego, a także dyrektora w Instytucie Filologii Romańskiej na Wydziale Humanistycznego Uniwersytetu Marii Curie-Skłodowskiej w Lublinie.

</doc>
<doc id="4715655" url="https://pl.wikipedia.org/wiki?curid=4715655" title="Rock ’n’ Roll Music">
Rock ’n’ Roll Music

Rock ’n’ Roll Music – album kompilacyjny przebojów The Beatles wydany w 1976 roku, zawierający przede wszystkim przeboje twórców rock'n'rolla z lat 50., takich jak "Chuck Berry" czy "Carl Perkins". Pomysł publikacji tego wydawnictwa rzucił jako pierwszy szef amerykańskiej wytwórni Capitol Records Bhaskar Menon, a produkcją materiału zajął się George Martin. W trakcie prac część wcześniejszych utworów grupy zostało poprawionych dźwiękowo, ale brytyjski wydawca – EMI w obawie przed procesem sądowym nie zgodził się na ich publikację w nowych wersjach na terenie UK. W ten sposób płyta ukazała się w dwóch różnych wersjach w USA i UK.
Lista utworów.
Wszystkie piosenki autorstwa duetu Lennon/McCartney z wyjątkiem oznaczonych inaczej:
Strona 1.
Utwory:
Strona 2.
Utwory:
Strona 3.
Utwory:
Strona 4.
Utwory:

</doc>
<doc id="4715658" url="https://pl.wikipedia.org/wiki?curid=4715658" title="Szahriston (dystrykt)">
Szahriston (dystrykt)

Szahriston to dystrykt w wilajecie sogdyjskim w Tadżykistanie. Jego stolicą jest Szahriston.
Podział administracyjny.
Dystrykt się dzieli na dwa dżamoaty:

</doc>
<doc id="4715663" url="https://pl.wikipedia.org/wiki?curid=4715663" title="Ford Falcon Ute">
Ford Falcon Ute

Ford Falcon Ute – samochód osobowo-dostawczy typu pickup klasy wyższej produkowany pod amerykańską marką Ford w latach 1960 – 2016.
Pierwsza generacja.
Ford Falcon Ute I został zaprezentowany po raz pierwszy w 1960 roku.
Specjalnie z myślą o wewnętrznym, australijskim rynku, lokalny oddział Forda zdecydował się rozbudować ofertę pierwszej generacji Falcona o dostawczą odmianę typu "coupe-utility". Samochód był połączeniem dwuosobowym pojazdem łączącym koncepcję samochodu osobowego z dużym, skrzyniowym pickupem. Na wersji Falcona Ute I powstała także odmiana Panel Van z zabudowanym przedziałem transportowym.
Modernizacje.
Podobnie jak osobowa odmiana Falcona w wersjach sedan i kombi, tak i Ute przeszło podczas sześcioletniej rynkowej obecności trzy modernizacje - w sierpniu 1962 roku, lutym 1964 roku oraz marcu 1965 roku. Zmiany objęły głównie wygląd pasa przedniego.
Druga generacja.
Ford Falcon Ute II został zaprezentowany po raz pierwszy w 1966 roku.
Drugie wcielenie Falcona Ute zaprezentowano równolegle z odmianą sedan i kombi w 1966 roku. Samochód przeszedł ewolucyjny kierunek zmian, zyskując bardziej muskularną sylwetkę, większą kabinę pasażerską oraz jednocześnie przestronniejszy przedział transportowy. Ofertę ponownie uzupełniła odmiana Panel Van, która odróżniała się zabudowanym przedziałem użytkowym.
Modernizacje.
Podobnie jak poprzednik, druga generacja Forda Falcona Ute przeszła w ciągu sześcioletniej rynkowej obecności trzy duże modernizacje. Pierwsza z czerwca 1969 roku objęła zmiany w wyglądzie pasa przedniego, a druga z czerwca 1969 roku - podobnie jak w odmianach sedan i kombi - wiązała się z gruntowną restylizacją tyłu. Trzecią, ostatnią, przeprowadzono w październiku 1970 roku.
Trzecia generacja.
Ford Falcon Ute III został zaprezentowany po raz pierwszy w 1972 roku.
Podobnie jak wersja sedan i kombi, także i trzecia generacja Falcona Ute po raz pierwszy w dziejach modelu została opracowana samodzielnie przez australijski oddział Forda. Samochód w porównaniu do poprzednika stał się większy i przestronniejszy, oferując m.in. większą ładowność.
Modernizacje.
Podczas siedmioletniej obecności Falcona Ute na rynku, samochód przeszedł dwie restylizacje. Pierwsze zmiany w wyglądzie zewnętrznym, wzorem klasycznego Falcona, przyniosły kosmetyczne zmiany w wyglądzie zewnętrznym. Drugą, rozleglejszą modernizację przeprowadzono w 1976 roku, w ramach której zmienił się wygląd pasa przedniego i pojawiły się dwie pary reflektorów.
Czwarta generacja.
Ford Falcon Ute IV został zaprezentowany po raz pierwszy w 1979 roku.
Zupełnie nowa, czwarta generacja Forda Falcona Ute została przedstawiona równolegle z odmianą kombi i sedan na początku 1979 roku. Samochód przeszedł gruntowne zmiany w sylwetce, zyskując mniej masywną, kanciastą sylwetkę nawiązującą do europejskich modeli Forda takich jak Granada. Sylwetka wyróżniała się charakterystycznym, długim przedziałem transportowym z podłużnymi, zagiętymi u dołu reflektorami.
W przeciwieństwie do klasycznego Falcona, wersja Ute była produkowana dwukrotnie dłużej. Zamiast do 1988 roku, Falcon Ute IV wytwarzany był przez 20 lat aż do 1999 roku, równolegle z piątą generacją Falcona sedan i kombi i nawet przez rok równolegle z szóstą generacją. Było to najdłużej wytwarzane wcielenie coupe-utility w dziejach tego modelu.
Modernizacje.
Przez 20 lat rynkowej obecności czwartej generacji Forda Falcona Ute przeszła cztery restylizacje, z czego pierwsze dwie odbyły się równolegle z produkowanym do 1988 roku Falconem IV. Pierwsza modernizacja miała miejsce w marcu 1982 roku, obejmując zmianami kształt reflektorów, atrapy chłodnicy i zderzaków. Druga, większa modernizacja z października 1984 przyniosła zupełnie nowy wygląd pasa przedniego, zastępując dotychczasowe reflektory prostokątnymi, mniejszymi lampami i wygładzonym kształtem zderzaków.
W czasie, gdy od 5 lat na rynku australijskim obecna była już piąta generacja Falcona, na rynku dalej wytwarzano Falcona Ute poprzedniej, czwartej generacji, która przeszła trzecią modernizację. Zmieniono kształt przedniego wlotu powietrza i zaktualizowano ofertę jednostek napędowych. Czwartą i ostatnią modernizację Falcon Ute IV przeszedł w kwietniu 1996 roku, w ramach której samochód zaadaptował wygląd przedniej części nadwozia z nowszej, piątej generacji Falcona po prezentowanej równolegle modernizacji.
Piąta generacja.
Ford Falcon Ute V został zaprezentowany po raz pierwszy w 1999 roku.
Pół roku po prezentacji zupełnie nowej, szóstej generacji Forda Falcona w wariantach sedan i kombi, australijski oddział Forda podjął wreszcie decyzję o przedstawieniu w czerwcu 1999 roku pierwszej od 20 lat zupełnie nowej generacji Falcona Ute. Samochód powstał na bazie aktualnego wówczas Falcona, adaptując od niego wygląd przedniej części nadwozia i przedziału pasażerskiego. Piąta generacja Falcona Ute stała się dłuższa i przestronniejsza, a także po raz pierwszy została poszerzona o wersję skrzyniową.
Modernizacje.
W ciągu 9 lat rynkowej obecności, Ford Falcon Ute V przeszedł dwie modernizacje. Pierwszą, najrozleglejszą przeprowadzono w październiku 2002 roku. Samochód zaadaptował z klasycznego Falcona nowy wygląd pasa przedniego i zmodernizowany projekt kokpitu, nie zmieniając jednak stylizacji tylnej części nadwozia. Drugi, skromniejszy lifting odbył się w październiku 2004 roku i polegał na przestylizowaniu reflektorów oraz atrapy chłodnicy.
Szósta generacja.
Ford Falcon Ute VI został zaprezentowany po raz pierwszy w 2008 roku.
Szósta i zarazem ostatnia generacja Forda Falcona Ute została zaprezentowana w 2008 roku. Samochód zyskał zmodernizowaną, bardziej zaokrągloną sylwetkę, przy jednoczesnym ewolucyjnym kierunku zmian w proporcjach nadwozia. Kokpit i pas przedni przejęto z przedstawionej równolegle, siódmej generacji Falcona.
Modernizacje.
W ciągu ośmioletniej obecności rynkowej Falcona Ute szóstej generacji, samochód przeszedł dwie modernizacje. Pierwsza, niewielka, miała miejsce w listopadzie 2011 roku i polegała na pojawieniu się większego wlotu powietrza w zderzaku. Drugi, znacznie większy lifting przeprowadzono w połowie 2014 roku. Podobnie jak w przypadku klasycznego Falcona VII, pojawił się zupełnie nowy pas przedni z wąskimi, podłużnymi reflektorami oraz duży wlot powietrza.
Koniec produkcji.
Zgodnie z zapowiedziami z maja 2013 roku, w 2016 roku przeprowadzono likwidację wszystkich zakładów produkcyjnych Forda w Australii. Ostatnia sztuka Falcona Ute zjechała z taśm w lipcu 2016 roku, 3 miesiące przed wyprodukowaneim ostatniego egzemplarza klasycznego Falcona. Zakończyło to 92-letnie dzieje australijskiego biura konstrukcyjnego Forda - odtąd wszystkie modele w ofercie pochodzą z zagranicznego importu, a specyficzny dla lokalnego rynku typ nadwozia "coupe-utility" przeszedł do historii. Ostatnia sztuka Falcona Ute została sprzedana październiku 2017 roku.

</doc>
<doc id="4715666" url="https://pl.wikipedia.org/wiki?curid=4715666" title="Olga Popowicz">
Olga Popowicz

Olga Popowicz – polska specjalistka w zakresie wokalistyki - śpiewu solowego, dr hab sztuk muzycznych, profesor uczelni Instytutu Muzyki Kolegium Nauk Humanistycznych Uniwersytetu Rzeszowskiego i starszy wykładowca Katedry Wokalistyki Wydziału Wokalno-Aktorskiego Akademii Muzycznej w Krakowie.
Życiorys.
Studiowała na Wydziale Wokalnym Akademii Muzycznej w Krakowie. Obroniła pracę doktorską, 13 maja 2011 habilitowała się na podstawie pracy. Objęła funkcję adiunkta w Instytucie Muzyki na Wydziale Pedagogicznym i Artystycznym Uniwersytetu Rzeszowskiego.
Piastuje stanowisko starszego wykładowcy w Katedrze Wokalistyki na Wydziale Wokalnym i Aktorskim Akademii Muzycznej w Krakowie, a także profesora uczelni w Instytucie Muzyki Kolegium Nauk Humanistycznych Uniwersytetu Rzeszowskiego.

</doc>
<doc id="4715671" url="https://pl.wikipedia.org/wiki?curid=4715671" title="Hermione Corfield">
Hermione Corfield

Hermione Isla Conyngham Corfield (ur. 19 grudnia 1993 w Londynie) – angielska aktorka, która wystąpiła m.in. w filmach ', ' i "".

</doc>
<doc id="4715673" url="https://pl.wikipedia.org/wiki?curid=4715673" title="Bank Centralny Bośni i Hercegowiny">
Bank Centralny Bośni i Hercegowiny

Bank Centralny Bośni i Hercegowiny, CBBH (bośn. "Centralna banka Bosne i Hercegovine / Централна банка Босне и Херцеговине") – bośniacki bank centralny z siedzibą w Sarajewie; rozpoczął działalność 11 sierpnia 1997 r., zastępując Narodowy Bank Bośni i Hercegowiny (NBBH).
Historia.
Wraz z transformacją Republiki Bośni i Hercegowiny w dzisiejszą Bośnię i Hercegowinę, nastąpiła również zmiana banku centralnego. 20 czerwca 1997 r. bośniacki parlament ustanowił Bank Centralny Bośni i Hercegowiny podmiotem sprawującym pieczę nad nową walutą – marką zamienną. 11 sierpnia 1997 r. bank rozpoczął działalność.

</doc>
<doc id="4715675" url="https://pl.wikipedia.org/wiki?curid=4715675" title="Aleksander Socha">
Aleksander Socha



</doc>
<doc id="4715680" url="https://pl.wikipedia.org/wiki?curid=4715680" title="Aleksander Socha (urzędnik państwowy)">
Aleksander Socha (urzędnik państwowy)

Aleksander Socha (ur. 16 września 1954 w Skąpem) – polski agronom, urzędnik i nauczyciel akademicki, doktor nauk rolniczych, w latach 2020–2021 wicewojewoda warmińsko-mazurski.
Życiorys.
Absolwent Technikum Rolniczego w Chełmnie-Grubnie. W 1979 ukończył studia na Wydziale Rolniczym Akademii Rolniczo-Technicznej w Olsztynie, specjalizując się w fizjologii roślin. W 1994 obronił tam doktorat na podstawie pracy pt. „Wpływ deficytu wodnego na rośliny pszenżyta i wartość reprodukcyjną ziarniaków”. Od ukończenia studiów pozostawał adiunktem na macierzystym wydziale, przekształconym w Wydział Biologii i Biotechnologii Uniwersytetu Warmińsko-Mazurskiego. Odbył też studia podyplomowe z zarządzania szkolnictwem wyższym (na Wydziale Zarządzania i Komunikacji Społecznej Uniwersytetu Jagiellońskiego), a także z zarządzania przedsiębiorstwem oraz obrotu i zarządzania nieruchomościami (na Uniwersytecie Warmińsko-Mazurskim w Olsztynie).
Zawodowo związany z macierzystą uczelnią, przekształconą następnie w Uniwersytet Warmińsko-Mazurski w Olsztynie, przez 24 lata zajmował różne stanowiska administracyjne w jej strukturach. Był szefem Biura Nauki i Współpracy z Zagranicą ART (1996–1999), następnie do 2005 dyrektorem administracyjnym. Później w latach 2005–2008 i 2012–2020 sprawował funkcję kanclerza uniwersytetu. W międzyczasie od 2009 do 2012 kierował spółką Olsztyński Zakład Komunalny.
Został członkiem partii Porozumienie. 24 stycznia 2020 został powołany na stanowisko drugiego wicewojewody warmińsko-mazurskiego, odpowiedzialnego m.in. za sprawy obywatelskie, infrastrukturę, ochronę zdrowia i rolnictwo.
13 sierpnia 2021, w związku z opuszczeniem koalicji rządzącej przez Porozumienie, złożył rezygnację z funkcji wicewojewody.

</doc>
<doc id="4715692" url="https://pl.wikipedia.org/wiki?curid=4715692" title="Oh! My Goddess!">
Oh! My Goddess!



</doc>
<doc id="4715699" url="https://pl.wikipedia.org/wiki?curid=4715699" title="Ewa Jasińska-Zubelewicz">
Ewa Jasińska-Zubelewicz

Ewa Jolanta Jasińska-Zubelewicz (ur. 1 stycznia 1948 w Milejczycach, zm. 3 lipca 2016 w Warszawie) – polska toksykolog, specjalistka w zakresie ergonomii, doktor nauk przyrodniczych.
Życiorys.
Córka Kazimierza i Kazimiery. Ukończyła Liceum Ogólnokształcące im. Komisji Edukacji Narodowej w Siemiatyczach, a następnie przeprowadziła się do Warszawy i studiowała na Wydziale Farmacji Akademii Medycznej. Po uzyskaniu magisterium kontynuowała naukę na studiach doktoranckich na Wydziale Lekarskim, w 1978 przedstawiła i obroniła doktorat przygotowany pod kierunkiem prof. Henryka Kirschnera uzyskując tytuł doktora nauk przyrodniczych. Rozpoczęła pracę w Zespole Ergonomii Zakładu Socjologii Przemysłu w Politechnice Warszawskiej, ukończyła prowadzone przed prof. Jana Kanię Studium Podyplomowe BHP, a następnie została wykładowcą fizjologii pracy, toksykologii, a następnie zagrożeń biologicznych i ergonomii. Od 1990 kierowała Podyplomowym Studium Ergonomii i Bezpieczeństwa Pracy Politechniki Warszawskiej, od 1997 kierowała Studium Podyplomowym Pedagogiki Ochrony Pracy dla absolwentów studium.
W 2000 odznaczona Złotym Krzyżem Zasługi.
Pochowana na cmentarzu w Pyrach.

</doc>
<doc id="4715705" url="https://pl.wikipedia.org/wiki?curid=4715705" title="Andrzej Chramiec">
Andrzej Chramiec



</doc>
<doc id="4715706" url="https://pl.wikipedia.org/wiki?curid=4715706" title="Raymond Tyler">
Raymond Tyler

Raymond Farrington Tyler (ur. 8 marca 1894 w Middlebury, zm. 22 kwietnia 1966) – amerykański pilot, uczestnik zawodów o Puchar Gordona Bennetta.
Życiorys.
27 maja 1917 roku wstąpił do marynarki wojennej Stanów Zjednoczonych. Odbył bezpłatne szkolenie balonowe w bazie Wingedfoot Lake w Akron w Ohio, a w 1919 roku otrzymał dyplom pilota balonowego w bazie lotniczej Pensacola na Florydzie. Od stycznia do czerwca 1921 roku dołączył do zespołu Atlantic Fleet Kite Balloon. 1 lipca 1920 roku otrzymał nominacje do stopnia porucznika marynarki wojennej Stanów Zjednoczonych. W lipcu 1920 roku, po ukończeniu szkolenia został przydzielony do służby w bazie Pensacola na Florydzie, gdzie służył do sierpnia 1921 roku. Potem został przeniesiony na bazy Lakehurst w New Jersey, gdzie służył na USS "Wright". W styczniu 1923 roku przeszedł do bazy lotniczej w Lakehurst. Służył tam do stycznia 1925 roku, z roczną przerwą w okresie od 1923-4 gdy służył jako oficer wachtowy na USS "Shenandoah". Po powrocie do Lakehurst pełnił funkcję pilota i instruktora sterowca. Od stycznia 1925 do maja 1927 roku, a potem 1929-32 służył jako oficer wachtowy na USS "Los Angeles"."." Do służby w Lakehurst wrócił w latach 1927-29 i potem w 1934 roku. Od czerwca 1932 roku do września 1934 służył na USS "Richmond".
W 1935 roku w uczestniczył w XXV Pucharze Gordona Bennetta w Warszawie. Wystartował razem z Howardem Orvillem, jako jedyna załoga amerykańska, po wygraniu zawodów krajowych w 1935 roku. Jesienią 1936 roku Tyler odbył lot do Europy na "Hindenburgu". 6 maja 1937 roku pełnił funkcję oficera cumowniczego w Lakehurst, gdy doszło do katastrofy Hindenburga. W 1939 roku prezydent Roosevelt nadał mu stopień komandora podporucznika.
W 1941 roku porucznik Tyler został przydzielony do dowództwa piątej eskadry lotniczej. 20 sierpnia 1942 roku awansował na jej dowódcę, a w styczniu 1943 roku objął dowództwo 1 grupy sterowców. Awansował na kapitana 20 czerwca 1943 roku. Przeszedł na emeryturę w styczniu 1947 roku.
W 1912 roku ożenił się z Margaret Benedict Owens. Zmarł w kwietniu 1966 roku i został pochowany na Golden Gate National Cemetery w Kalifornii.

</doc>
<doc id="4715708" url="https://pl.wikipedia.org/wiki?curid=4715708" title="Dorian Szyttenholm">
Dorian Szyttenholm

Dorian Szyttenholm (ur. 2 maja 1983) – polski koszykarz, występujący na pozycji silnego skrzydłowego.
21 lipca 2021 zakończył karierę sportową. Dorian spędził 17 lat w Astorii Bydgoszcz, której jest wychowankiem. Podczas pożegnalnego meczu klub zastrzegł jego numer – 4.

</doc>
<doc id="4715723" url="https://pl.wikipedia.org/wiki?curid=4715723" title="Rocky De La Fuente III">
Rocky De La Fuente III



</doc>
<doc id="4715724" url="https://pl.wikipedia.org/wiki?curid=4715724" title="One for Sorrow">
One for Sorrow

One for Sorrow – piąty studyjny album fińskiego zespołu melodic deathmetalowego Insomnium, wydany 25 października 2011 roku przez wytwórnię płytową Century Media Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="4715726" url="https://pl.wikipedia.org/wiki?curid=4715726" title="Cheleretryna">
Cheleretryna



</doc>
<doc id="4715731" url="https://pl.wikipedia.org/wiki?curid=4715731" title="Shadows of the Dying Sun">
Shadows of the Dying Sun

Shadows of the Dying Sun – szósty studyjny album fińskiego zespołu melodic deathmetalowego Insomnium, wydany 29 kwietnia 2014 roku przez wytwórnię płytową Century Media Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="4715736" url="https://pl.wikipedia.org/wiki?curid=4715736" title="Ls (Unix)">
Ls (Unix)

ls – polecenie systemów Unix i podobnych służące do listowania plików. Gdy jest wywołane bez żadnych argumentów, listuje pliki w obecnym katalogu robocznym. W innych środowiskach jak DOS, OS/2 czy Microsoft Windows podobna funkcjonalność dostępna jest dzięki poleceniu dir.
Historia.
Program ls pojawił się w oryginalnej wersji AT&amp;T UNIX. Nazwa została odziedziczona z podobnej komendy istniejącej w Multicsie, również nazwanej ls, jako skrót od słowa "list". W dzisiejszych czasach są dwie popularne wersje ls – jedna dostępna w paczce GNU Coreutils, a także różne warianty BSD. Obie wersje są darmowe i open source'owe. Wersja zawarta w coreutils została napisana przez Richarda Stallmana i Davida MacKenziego.
Przykład użycia.
Poniższy przykład prezentuje użycie komendy z dwoma różnymi argumentami:
$ ls -l
drwxr--r-- 1 fred editors 4096 drafts
-rw-r--r-- 1 fred editors 30405 edition-32
-r-xr-xr-x 1 fred fred 8460 edit
$ ls -F
drafts/
edition-32
edit*

</doc>
<doc id="4715737" url="https://pl.wikipedia.org/wiki?curid=4715737" title="Winter’s Gate">
Winter’s Gate

Winter’s Gate – siódmy studyjny album fińskiego zespołu melodic deathmetalowego Insomnium, wydany 23 września 2016 roku przez wytwórnię płytową Century Media Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="4715739" url="https://pl.wikipedia.org/wiki?curid=4715739" title="Rocque De La Fuente">
Rocque De La Fuente



</doc>
<doc id="4715740" url="https://pl.wikipedia.org/wiki?curid=4715740" title="Roque De La Fuente III">
Roque De La Fuente III



</doc>
<doc id="4715741" url="https://pl.wikipedia.org/wiki?curid=4715741" title="Leon Ćwikła">
Leon Ćwikła

Leon Ćwikła (ur. 29 kwietnia 1897 w Wawrzeńczycach, zm. 28 czerwca 1920 pod Kalikijowem) – podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Walentego i Marianny z Mykałów.
Absolwent szkoły ludowej. Po ukończeniu nauki pracował w gospodarstwie rolnym rodziców.
W marcu 1914 wyjechał do Niemiec w poszukiwaniu pracy. Powrócił do Polski w 1918, a wiosną 1919 wstąpił do odrodzonego Wojska Polskiego i otrzymał przydział do 1 szwadronu 8 pułku ułanów i w jego szeregach walczył na froncie polsko-bolszewickim. Zginął pod Kalikijowem podczas odwrotu wojsk polskich z Ukrainy, gdy "usiłował wraz z grupą kolegów utorować drogę swemu szwadronowi".
Za bohaterstwo w walce odznaczony został Krzyżem Srebrnym Orderu Virtuti Militari i awansował na stopień wachmistrza.
Był żonaty z Marianną z Siłków, córką Józefa.

</doc>
<doc id="4715743" url="https://pl.wikipedia.org/wiki?curid=4715743" title="Heart Like a Grave">
Heart Like a Grave

Heart Like a Grave – ósmy studyjny album fińskiego zespołu melodic deathmetalowego Insomnium, wydany 4 października 2019 roku przez wytwórnię płytową Century Media Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="4715746" url="https://pl.wikipedia.org/wiki?curid=4715746" title="Parafia Znalezienia Krzyża Świętego w Niebylcu">
Parafia Znalezienia Krzyża Świętego w Niebylcu



</doc>
<doc id="4715753" url="https://pl.wikipedia.org/wiki?curid=4715753" title="Józef Ćwiękała">
Józef Ćwiękała

Józef Ćwiękała (ur. 11 sierpnia 1896 w Żywcu, zm. 5 marca 1919 w Zamościu) – żołnierz Legionów Polskich, oficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Marcina i Katarzyny z Laburdów.
Absolwent gimnazjum w Cieszynie. Po ukończeniu nauki pracował w drukarni.
W 1914 wstąpił do Legionów Polskich i został wyznaczony na stanowisko dowódcy plutonu w 2 kompanii 3 pułku piechoty.
Podczas ataku na silną pozycję nieprzyjaciela, w boju pod Polską Górą, "zręcznym manewrem opanował stanowisko karabinu maszynowego. Ze zdobytego ckm-u otworzył ogień do npla, umożliwiając kompanii zajęcie Polskiej Góry". W lipcu 1916 dostał się do niewoli rosyjskiej, trzykrotnie podejmując próby ucieczki. Wrócił do pułku w 1917.
Za bohaterstwo w walce odznaczony został Krzyżem Srebrnym Orderu Virtuti Militari i mianowany podporucznikiem.
W 1918 wstąpił do odrodzonego Wojska Polskiego i otrzymał przydział do 3 pułku piechoty Legionów. Zmarł w Zamościu wskutek odniesionych w boju ran.

</doc>
<doc id="4715755" url="https://pl.wikipedia.org/wiki?curid=4715755" title="Guy Coquille">
Guy Coquille

Guy Coquille (ur. 1523 w Decize, zm. 1603 w Nevers) – francuski prawnik i publicysta, autor prac z zakresu historii prawa.
Biografia.
Wywodził się z rodziny, w której zajmowano się prawem. Sztuki wyzwolone ukończył w Collège de Navarre w Paryżu. W dalszej kolejności podjął studia z zakresu prawa w Padwie i Orleanie. Od 1550 był adwokatem w Paryżu, niebawem powrócił do Nevres. Tutaj w 1568 wybrano go ławnikiem, zaś w 1571 uzyskał nominację na prokuratora generalnego księstwa Nivernais. Zasiadał jako przedstawiciel stanu trzeciego w Stanach Generalnych w Orleanie (1560) oraz w Blois (1576, 1588). Dorobek pisarski opublikowano po jego śmierci.
Poglądy.
W swoich analizach dał się poznać jako zwolennik feudalizmu i przeciwnik absolutyzmu, a także centralizmu państwa. Opowiadał się za współpracą władcy i ludu (który był reprezentowany przez Stany Generalne). Podkreślał rolę prawa zwyczajowego.

</doc>
<doc id="4715757" url="https://pl.wikipedia.org/wiki?curid=4715757" title="Barbro Kvåle">
Barbro Kvåle



</doc>
<doc id="4715762" url="https://pl.wikipedia.org/wiki?curid=4715762" title="Ella Jay Basco">
Ella Jay Basco

Ella Jay Basco (ur. 17 września 2006 w Los Angeles) – amerykańska aktorka.
Życiorys.
Basco urodziła się w Los Angeles jako dziecko koreańskiej matki i filipińskiego ojca. Jest siostrzenicą Dion i Danté Basco.

</doc>
<doc id="4715764" url="https://pl.wikipedia.org/wiki?curid=4715764" title="Helene Marie Fossesholm">
Helene Marie Fossesholm

Helene Marie Fossesholm (ur. 31 maja 2001 r. w Vestfossen) – norweska biegaczka narciarska, zawodniczka klubu Eiker Skiklubb.
Kariera.
Po raz pierwszy na arenie międzynarodowej pojawiła się 5 stycznia 2018 roku, podczas zawodów juniorskich w norweskiej miejscowości Beitostølen, gdzie wygrała zawody na dystansie 5 km stylem klasycznym. Rok później wystartowała na mistrzostwach świata juniorów w Lahti, gdzie zdobyła złoty medal w sztafecie oraz srebrne w biegach na 5 km stylem dowolnym i 15 km stylem klasycznym. Ponadto podczas mistrzostw świata juniorów w Oberwiesenthal w 2020 roku zwyciężyła w biegu na 5 km techniką klasyczną i 15 km techniką dowolną.
W Pucharze Świata zadebiutowała 7 grudnia 2019 roku w Lillehammer, gdzie w biegu łączonym na 15 km uplasowała się na 18. pozycji. Tym samym w debiucie zdobyła pierwsze punkty. Dzień później w biegu sztafetowym wspólnie z Tiril Udnes Weng, Lottą Udnes Weng i Ragnhild Hagą uplasowała się na 5. miejscu. Pierwszy raz na podium indywidualnych zawodów Pucharu Świata stanęła 23 stycznia 2021 roku w Lahti, zajmując drugie miejsce w biegu łączonym na 15 km. Rozdzieliła na podium dwie rodaczki: Therese Johaug i Heidi Weng.

</doc>
<doc id="4715768" url="https://pl.wikipedia.org/wiki?curid=4715768" title="Aiden Shaw">
Aiden Shaw

Aiden Shaw (ur. 22 lutego 1966 w Londynie) – brytyjski pisarz, muzyk, model i były aktor gejowskich filmów pornograficznych.
Życiorys.
Wczesne lata.
Urodził się w Harrow, dzielnicy Londynu leżącej w gminie Harrow, w irlandzkiej rodzinie katolickiej jako szóste z siedmiorga dzieci. Wychowywał się w Accrington w hrabstwie Lancashire z pięcioma braćmi i dwiema siostrami. W wieku 14 lat zaczął ubierać się w „alternatywny” sposób, interesując się nowymi romantycznymi, punkowymi i gotyckimi stylami mody kultury młodzieżowej. Mając 16 lat zapisał się na dwuletni kurs fundacji Creative Arts w Nelson &amp; Colne College w Nelson, a następnie uzyskał dyplom wydziału sztuki ekspresyjnej (sztuki widowiskowe i sztuki wizualne) na Uniwersytecie Sussex. Potem spędził dwa lata w Manchester Youth Theatre. Wkrótce rozpoczął studia na ówczesnej politechnice w Brighton (obecnie University of Brighton), ale już po roku przeniósł się do Harrow College of Higher Education, gdzie studiował sztukę filmową, telewizyjną, fotografię i wideo. Po ukończeniu college’u przez pewien czas pracował w firmie The Oil Factory jako reżyser teledysków, w tym dla Dead Beat, projektu Petera Hooka, basisty New Order.
Kiedy miał 16 lat przeżył pierwsze doświadczenie seksualne z dziewczyną. Jako 18–latek zaczął uprawiać seks z chłopakami. W wieku 22 lat z przyjacielem Markiem zajął się prostytucją. W latach 80. był bywalcem londyńskiego klubu drag Kinky Gerlinky w Leicester Square. W tym samym okresie związał się z londyńskim kolektywem muzycznym – kierowanym przez australijskiego artystę performance, promotora klubu i projektanta mody Leigha Bowery’ego o pseudonimie The Offset
Kariera w branży porno.
Na początku lat 90. przeniósł się do Los Angeles i po spotkaniu z reżyserem porno Chi Chi LaRue zaangażował się w gejowski przemysł pornograficzny. Wziął udział w ponad pięćdziesięciu filmach Falcon Studios, Catalina Video, Studio 2000 i Hot House, w tym "Grand Prize" (1992), "Grease Guns" (1993), "The Backroom" (1995) i "New Pledgemaster" (1995).
W 1992 zdobył nagrodę Adult Erotic Gay Video w kategorii „Najlepszy debiutant”, a w 1995 otrzymał nagrodę dla najlepszej sceny seksu w filmie "Grease Guns".
Pracował też jako escort. W 1997 zdiagnozowano u niego HIV. W kwietniu 1998 w Brukseli przeżył wypadek samochodowy i zapadł w śpiączkę, przez pewien czas był sparaliżowany i poruszał się na wózku inwalidzkim. W latach 2003–2004 powrócił do branży pornograficznej z czterema kolejnymi filmami.
W 2004 wziął udział w sesji zdjęciowej do albumu Timothy’ego Greenfielda-Sandersa pt. "XXX: 30 Porn Star Photographs" oraz filmie dokumentalnym HBO "Gwiazdy XXX – Portret intymny" ("Thinking XXX", 2004) wystąpił obok Gore’a Vidala i Johna Watersa, a także takich gwiazd branży porno jak Sunrise Adams, Briana Banks, Belladonna, Chloe Dior, Jason Hawke, Nina Hartley, Michael Lucas, Jenna Jameson, Jesse Jane, Ron Jeremy, Jeremy Jordan, Gina Lynn, Ginger Lynn, Sean Michaels, Peter North, Tera Patrick i Lukas Ridgeston. Portrety książki Greenfielda-Sandersa zostały zaprezentowane w kwietniu 2005 w Santa Monica i eksponowane pod koniec 2005 w galerii sztuki współczesnej w Mediolanie.
Działalność poza przemysłem porno.
Shaw pracował w różnych dziedzinach, jako redaktor nowojorskiego magazynu o projektowaniu wnętrz „Nest”, poeta, działacz na rzecz HIV, wokalista, producent, kompozytor i pisarz. W 1991 Shaw współpracował z nowojorskim artystą Markiem Beardem przy produkcji limitowanej publikacji "Aiden". W tym czasie Beard dzielił mieszkanie z Shawem w Londynie. Książka zawierała kilka portretów Shawa (głównie nagich i półnagich) z tekstem napisanym przez Bearda i Shawa. W 1995 pozował dla artysty wizualnego Pierre et Gilles do obrazu "Nocny kowboj" ("Midnight Cowboy").
Był na okładce kanadyjskiego magazynu „Stallion” (w listopadzie 1992), „Advocate Men” (w maju 1994), „Attitude” (w lutym 1998 i w lipcu 2001), „Unzipped” (w sierpniu 2004) i „HIV Plus” (w styczniu / lutym 2010).
W 1996 napisał swoją pierwszą powieść "Brutal". W tym samym roku nakładem wydawnictwa The Bad Press ukazał się zbiór jego wierszy zatytułowany "If Language at the Same Time Shapes and Distorts Our Ideas and Emotions, How Do We Communicate Love?" ("Jeśli język jednocześnie kształtuje i zniekształca nasze idee i emocje, jak komunikować miłość?"). Napisał jeszcze dwie powieści; "Boundaries" (1997) i "Wasted" (2001) oraz wydał autobiografię "My Undoing" (2006), w której otwarcie dyskutuje o swoim życiu jako gwiazda porno w branży i jako prostytutka, o uzależnieniu od narkotyków (szczególnie metamfetaminy) oraz o HIV. W 2007 ukończył studia magisterskie z kreatywnego pisania na Goldsmiths University of London, po czym wydał drugą autobiografię, "Sordid Truths" (2009).
W 1998 napisał teksty utworów i wyprodukował dwa albumy z muzyką alternatywną, wykonując główny wokal w "Whatever" ze swoim zespołem „postapokaliptycznym” i „art-house-punk” o tej samej nazwie. W styczniu 2005 wyprodukował płytę Niny Silvert "Nina Silvert does Aiden Shaw".
W 2011 ukończył szkolenie i podjął pracę jako wykwalifikowany nauczyciel języka angielskiego w Barcelonie.
W 2011, w wieku 46 lat rozpoczął karierę jako model dla magazynu „GQ” w Berlinie. Wkrótce związał się z agencją Models 1 w Londynie, Success Models w Paryżu, Sight Management Studio w Barcelonie, Kult Models w Hamburgu, Why Not Model Management w Mediolanie i IMG w Nowym Yorku. Pracował przy kampaniach El Burgués, Breuninger i Giampaolo Sgura dla Hercules International. W 2013 był twarzą polskiej firmy Bytom. Wziął udział w sesji zdjęciowej na jesień / zimę 2012 dla Dolce &amp; Gabbana. W lutym 2013 jego zdjęcia ukazały się na łamach chińskiej edycji „Elle”, a w kwietniu 2015 w polskiej edycji „Men’s Health”. Shaw został opisany podczas kampanii jesień / zima 2014 przez nowozelandzką markę odzieży męskiej Working Style. W 2016 pracował dla międzynarodowych marek, takich jak Massimo Dutti. W 2017 pojawił się w kampanii The Rake z Tonym Wardem.
W latach 2014–2015 uczestniczył w zajęciach aktorskich w Actors Temple, AMAW (Anthony Meindl) i londyńskim The Actors Centre. Zagrał w filmie krótkometrażowym "Sorapol: Immortal" (2013), gdzie narratorem był Stephen Fry. Wystąpił gościnnie jako artysta w jednym z odcinków serialu izraelskiego "Lehiyot Ita" – pt. „Noa's Fan” (2013), jako frontman zespołu w brytyjskim dreszczowcu "Kiss Kiss Bang Bang" (2000), w roli Michaela w komedii romantycznej "Love Life" (2001) u boku Luke’a Gossa oraz jako modna osoba w komedii kryminalnej "Absolutnie fantastyczne: Film" ("Absolutely Fabulous: The Movie", 2016) z Lulu, Gwendoline Christie i Jennifer Saunders oraz jako Kline w dreszczowcu psychologicznym "Ogród Jolie" ("Jolie’s Garden", 2016). Można go było także dostrzec jako Caesara w filmie "Ręka kreatora" ("The Hand of the Creator", 2016) z Jerry Hall. W krótkometrażowym westernie "Kto dorwie Ricka Rydera" ("Who Gets Rick Ryder", 2017), którego historia osadzona w 1861 na początku amerykańskiej wojny secesyjnej, wcielił się w tytułową postać demonicznego Ricka Rydera. W dramacie sensacyjnym "The Take Down" (2017) pojawił się jako Johnny. Był też reżyserem, scenarzystą i producentem filmów krótkometrażowych: "But What About Me" (2018) i "Worse Than Family" (2019).

</doc>
<doc id="4715770" url="https://pl.wikipedia.org/wiki?curid=4715770" title="Ian Chen">
Ian Chen

Ian Chen (ur. 7 września 2006 w Los Angeles) – amerykański aktor.
Życiorys.
Ian Chen urodził się w Los Angeles jako dziecko tajwańskich imigrantów. Ma młodszego brata Maxa, obaj biegle władają językiem mandaryńskim. Chen również śpiewa i gra na gitarze w zespole.

</doc>
<doc id="4715789" url="https://pl.wikipedia.org/wiki?curid=4715789" title="Jacek Such">
Jacek Such

Jacek Wojciech Such (ur. 1959) – polski dyplomata, Konsul Generalny RP w São Paulo (2009–2014).
Życiorys.
Jacek Such ukończył prawo i administrację na Uniwersytecie Wrocławskim. W 1982 rozpoczął we Wrocławiu aplikację prokuratorską. Pracował jako prokurator do 1991, kiedy to rozpoczął służbę dla Ministerstwa Spraw Zagranicznych na stanowisku konsularnym w ambasadzie RP w Bonn. Zajmował się opieką nad obywatelami polskimi, zagadnieniami prawno-konsularnymi oraz sprawami polonijnymi, m.in. odpowiadał za integrowanie Konwentu Organizacji Polskich w Niemczech. W 1998 trafił do Departamentu Prawnego MSZ w stopniu radcy ministra. W 2002 został kierownikiem wydziału paszportowego ambasady w Paryżu, w randze I sekretarza, a po awansie – radcy. Utrzymywał także kontakty z organizacjami kombatanckimi w północnej Francji. Od 2007 był zastępcą dyrektora Departamentu Prawno-Traktatowego, zajmując się problematyką prawa międzynarodowego publicznego oraz sprawami roszczeń majątkowych. Od 2009 do 2014 był Konsulem Generalnym RP w São Paulo. Od 2017 w stopniu radcy-ministra kieruje referatem polityczno-ekonomicznym ambasady RP w Bogocie.
W 2013 otrzymał Medala Zwycięstwa Stowarzyszenia Polskich Kombatantów w Brazylii. Zna języki: portugalski, angielski, francuski i niemiecki.

</doc>
<doc id="4715790" url="https://pl.wikipedia.org/wiki?curid=4715790" title="Afiksy w języku esperanto">
Afiksy w języku esperanto

Afiksy w języku esperanto – przyrostki i przedrostki pełniące funkcje słowotwórcze w języku esperanto. Esperanto jest językiem aglutynacyjnym – tworzenie nowych słów lub innych form gramatycznych polega na dołączaniu prefiksów i sufiksów do rdzenia. Mogą one pełnić funkcje gramatyczne, choć najczęściej wykorzystywane są do tworzenia nowych wyrazów. Zarówno prefiksy i sufiksy mogą występować jako oddzielne wyrazy (najczęściej przymiotniki, przysłówki, także przyimki).
Prefiksy.
Prefiksy (przedrostki) pełnią w języku esperanto głównie funkcję słowotwórczą. Wiele z nich pochodzi od przyimków.
Prefiksy słowotwórcze.
Prefiks BO– oznacza skoligacenie rodzinne przez małżeństwo: "patro" – ojciec → "bopatro" – teść, "filo" – syn → "bofilo" – zięć
Prefiks ĈEF– oznacza wagę, uprzywilejowaną pozycję, przywództwo: "urbo" – miasto → "ĉefurbo" – stolica; redaktoro – redaktor → "ĉefredaktoro" – redaktor naczelny
Prefiks DIS– oznacza rozdzielenie, rozpad: "kuri" – biec → "diskuri" – rozbiec się, "tranĉi" – ciąć → "distranĉi" – rozciąć
Prefiks EK– oznacza początek, nagłość lub krótkotrwałość czynności: "dormi" – spać → "ekdormi" – zasnąć; "krii" – krzyczeć → "ekkrii" – wykrzyknąć. Czasem sufiks ten może oznaczać długi początek, np. "eklerni": "Mi eklernis esperanton" – zacząłem uczyć się esperanto.
Prefiks EKS– oznacza rzecz lub osobę byłą, dawną: "ministro" – minister → "eksministro" – były minister
Prefiks GE– służy do tworzenia wyrazów oznaczających osobników obojga płci: "knabo" – chłopiec → "geknaboj" – chłopcy i dziewczynki, "patro" – ojciec → "gepatroj" – rodzice. Wyrazy z tym przedrostkiem w naturalny sposób występują w liczbie mnogiej.
Prefiks MAL– służy do tworzenia przeciwieństw dla rzeczy wyrażonej rdzeniem: "alta" – wysoki → "malalta" – niski, "juna" – młody → "maljuna" – niemłody, stary, "nova" – nowy → "malnova" – nienowy, stary
Prefiks MIS– oznacza: omyłkowo, błędnie, źle, niewłaściwie, w zły sposób: "kompreni" – rozumieć → "miskompreni" – źle zrozumieć, "kalkuli" – liczyć → "miskalkuli" – pomylić się w obliczeniach, błędnie policzyć. "Mise" – omyłkowo
Prefiks PRA– służy do wyrażania dawnego charakteru przedmiotu, zjawiska bądź osoby, którą opisuje rdzeń: "arbaro" – las → "praarbaro" – puszcza, "homo" – człowiek → "prahomo" – praczłowiek, "nepo" – wnuk → "pranepo" – prawnuk
Prefiks RE– służy do zasygnalizowania powrotu, zmiany kierunku lub powtórzenia czynności: "doni" – dać → "redoni" – zwrócić, "legi" – czytać → "relegi" – przeczytać ponownie, "veni" – przyjść → "reveni" → wrócić
Prefiksy powstałe z przyimków.
Prefiks AL wywodzi się z przyimka oznaczającego „do”, „ku”, „w kierunku”: "doni" – dać → "aldoni" – dodać, "porti" – nosić → "alporti" – przynosić
Prefiks ANTAŬ wywodzi się z przyimka oznaczającego „przed” w sensie kierunku, miejsca i czasu: "urbo" – miasto → "antaŭurbo" – przedmieście, "diri" – mówić → "antaŭdiri" – przepowiedzieć, "paroli" – mówić → "antaŭparolo" – przemowa
Prefiks APUD– oznacza bezpośrednią bliskość: "bordo" – brzeg → "apudborda" – przybrzeżny, "urbo" – miasto → "apudurba" – podmiejski
Prefiks ĈIRKAU– wywodzi się z przyimka oznaczającego „naokoło”, „wokół”: "iri" – iść → "ĉirkauiri" – obejść, "kolo" – szyja → "ĉirkaŭkolo" – naszyjnik, obroża
Prefiks DE– oznacza usunięcie czegoś: "tranĉi" → "detranĉi" – odciąć, "fali" – upaść → "defali" – odpaść, "lavi" → "delavi" – zmyć.
Prefiks DUM– pochodzi od przyimka oznaczającego „podczas”, „w ciągu”, „w czasie”: "vivo" – życie → "dumviva" – dożywotni; "nokto" – noc → "dumnokta" – nocny, mający miejsce w nocy
Prefiks EKSTER– wywodzi się do przyimka oznaczającego „na zewnątrz” i sugeruje pozycję zewnętrzną w stosunku do desygnatu zawartego w rdzeniu: "lando" – kraj → "eksterlando" – zagranica, "dubi" – wątpić → "eksterduba" – poza wszelką wątpliwością
Prefiks EL– oznacza wykonanie pracy aż do osiągnięcia zamierzonego rezultatu lub do naturalnego końca czynności: "baki" → "elbaki" – wypiec (ciasto), "gladi" → "elgladi" – wyprasować, "fumi" → "elfumi" – wypalić (papierosa).
Prefiks EN– oznacza wprowadzenie czegoś, włączenie, wprowadzenie do środka, np. "skribi" → "enskribi" – wpisać, "gluti" → "engluti" – połknąć. "Ene" – wewnątrz, "ena" – wewnętrzny
Prefiks FOR– jest użyty, gdy czasownik opisuje zużycie, zniszczenie, usunięcie: "drinki" → "fordrinki" – przepić (pieniądze).
Prefiks ĜIS– pochodzi od przyimka oznaczającego „aż do” i oznacza zakończenie czynności: "vivi" – żyć → "ĝisvivi" – dożyć, "morto" – śmierć → "gismorta" – dośmiertny
Prefiks INTER– pochodzi od przyimka oznaczającego „pomiędzy” i wskazuje na wzajemną relację bądź położenie między dwoma obiektami: "linio" – linia → "interlinio" – interlinia, "nacia" – narodowy → "internacia" – międzynarodowy, "reto" – sieć → "interreto" – internet, "paroli" – mówić → "interparoli" – rozmawiać
Prefiks KONTRAŬ– pochodzi od przyimka oznaczającego „naprzeciw”, „przeciwko”, „wbrew” i oznacza pozycją przeciwną w stosunku do czynności wyrażonej rdzeniem: "agi"działać → "kontraŭagi" – przeciwdziałać, "venno" – trucizna → "kontraŭveno" – odtrutka
Prefiks KROM– pochodzi od przyimka oznaczającego „oprócz”, „poza” i oznacza coś dodatkowego względem desygnatu wyrażonego rdzeniem: "leciono" – lekcja → "kromleciono" – korepetycja, "virino" – kobieta; "kromvirino" – kochanka, nałożnica
Prefiks KUN– występuje tam, gdzie czynność wyrażona czasownikiem polega na łączeniu, działanie w tym samym celu: "preni" → "kunpreni" – zabrać ze sobą, "meti" → kunmeti – złożyć razem, "labori" → "kunlabori" – współpracować, "veni" → "kunveni" – zebrać się
Prefiks LAŬ– pochodzi od przyimka oznaczającego „według”, „wzdłuż”, „zgodnie z”: "eble" – może → "laŭebla" – w miarę możliwości, "diri" – mówić → "laŭdire" – jak powiadają
Prefiks MALGRAŬ– pochodzi od przyimka oznaczającego „mimo”, „pomimo” i jest rzadko używany jako prefiks: "volo" – chęć, wola → "malgraŭvola" – mimowolny, bezwiedny
Prefiks PER– zmienia aspekt czasownika z niedokonanego na dokonany. Używa się go w czasownikach oznaczających zdobycie czegoś w wyniku czynności przedstawionej czasownikiem: "labori" → "perlabori" ("monon") – zarobić (pieniądze), "konstrui" → "perkonstrui" – wybudować
Prefiks POST– pochodzi od przyimka oznaczającego „po”, „za” w sensie miejsca, kierunku lub czasu: "morgaŭ" – jutro → "postmorgaŭ" – pojutrze, "iri" – iść → "postiri" – iść za kimś, śledzić kogoś
Prefiks PRETER– pochodzi od przedimka oznaczającego „wzdłuż”, „obok”: "iri" – iść → "preteriri" – przejść obok, "vidi" – widzieć → "pretervidi" – przeoczyć
Prefiks PRI– zmienia nieprzechodnią formę czasownika w przechodnią, przy okazji tworząc postać dokonaną: "pensi" – myśleć → "pripensi" – przemyśleć (coś), "paroli" – mówić → "priparoli" – omówić
Prefiks SUB– pochodzi od przyimka oznaczającego „pod” i oznacza pozycję niższą względem tej, któ©ą zajmuje desygnat określony rdzeniem: "tera" – ziemia → "subtera" – podziemny, "meti" – kłaść → "submeti" – podkładać
Prefiks SUPER– pochodzi od przyimka oznaczającego „nad” i oznacza wyższą pozycję niż desygnat wyrażony rdzeniem: "krii" – krzyczeć → "superkrii" – przekrzyczeć, "pagi" – płacić → "superpagi" – przepłacać
Prefiks SUR– wskazuje na pozycję „na” i również zamienia postać czasownika na dokonaną: "meti" – położyć – "surmeti" – włożyć, nałożyć (ubranie), "iri" – iść → "suriri" – wejść (na szczyt)
Prefiks TRA– pochodzi od przyimka oznaczającego „przez”, „poprzez”, „na wskroś”: "legi" – czytać → "tralegi" – przeczytać całość, "konduki" – prowadzić → "trakonduki" – przeprowadzić
Prefiks TRANS– jest odpowiednikami polskiego przedrostka „prze–” i pochodzi od przyimka oznaczającego „z tamtej strony”: "planti" – sadzić (roślinę) – "transplanti" – przesadzić, "porti" – nosić → "transporti" – transportować
Sufiksy.
Sufiksy gramatyczne.
Są to końcówki, które stosuje się dla zaznaczenia kategorii gramatycznej wyrazu: liczby, przypadku, czasu, strony itp.
Sufiksy grupy nominalnej.
Sufiks –O jest cechą rzeczownika: "ŝtelisto" – złodziej, "malfacilaĵo" – trudność, "patro" – ojciec
Sufiks –N – stosuje się dla rzeczowników lub przymiotników w bierniku: "frago" – truskawka → "fragon" – truskawkę, "lernejo" – szkoła → "lernejon" – szkołę
Sufiks –J oznacza liczbę mnogą rzeczownika albo przymiotnika: "malgranda" – mały → "malgrandaj" → małe, "kato" – kot → "katoj" – koty
Sufiks –A jest cechą przymiotnika: "bela" – piękny, "elektra" – elektryczny, "granda" – duży
Sufiks –E oznacza przysłówek: "bona" – dobry → "bone" – dobrze, "bela" – piękny → "bele" – pięknie, "rapida" – szybki → "rapide" → szybko, "skribi" – pisać → "skribe" – pisemnie
Sufiksy czasownikowe.
Sufiks –I jest cechą bezokolicznika czasownika: "esti" – być, "trinki" – pić, "renkonti" – spotkać
Sufiks –AS determinuje czas teraźniejszy czasownika: "kanti" → "kantas" → śpiewam, "porti" → "portas" – niosę, "aĉeti" → "acetas" – kupuję
Sufiks –OS determinuje czas przyszły czasownika: "maĉi" – gryźć → "maĉos" – będę gryzł, "vendi" → "vendos" – sprzedam, "montri" →
Sufiks –IS determinuje czas przeszły czasownika: "bati" → "batis" – biłem, "malfermi" → "malfermis" – zamknąłem, "plibonigi" → "plibonigis" – poprawiłem
Sufiks –US służy do tworzenia formy warunkowej czasownika: "legi" → "legus" – przeczytałbym, "deziri" → "dezirus" – chciałbym, życzyłbym sobie, "povi" → "povus" – mógłbym
Sufiks –U jest cechą trybu rozkazującego i łączącego: "preni" → "prenu" – przynieś, abym przyniósł, "montri" → "montru" – pokaż, abym pokazał, "fari" → "faru" – rób, abyś robił
Sufiksy imiesłowowe.
Sufiksy imiesłowowe czynne.
Sufiks –ANT, mogący przyjmować formy: rzeczownikową (–ANTO), przymiotnikową (ANTA) i przysłówkową (–ANTE) służy do tworzenia imiesłowów czynnych teraźniejszych z tematu czasownika: "legi" – czytać → "leganto" – (ktoś) czytający, "rigardi" – patrzeć → "rigardanta" – patrząc
Sufiks –INT, mogący przyjmować formy: rzeczownikową (–INTO), przymiotnikową (INTA) i przysłówkową (–INTE) służy do tworzenia imiesłowów czynnych przeszłych z tematu czasownika: "kreski" – rosnąć → "kreskinta" – ten, który urósł, "provi" – próbować → "provinte" – spróbowawszy, "ŝteli" – kraść → "ŝtelinta" – ten, który ukradł
Sufiks –ONT, mogący przyjmować formy: rzeczownikową (–ONTO), przymiotnikową (ONTA) i przysłówkową (–ONTE) służy do tworzenia imiesłowów czynnych przyszłych z tematu czasownika: "reveni" – wrócić → "revenonto" – ten, który ma wrócić, "friti" – smażyć → "fritonta ovo" – jajko do usmażenia
Sufiksy imiesłowowe bierne.
Sufiks –AT, mogący przyjmować formy: rzeczownikową (–ATO), przymiotnikową (ATA) i przysłówkową (–ATE) służy do tworzenia imiesłowów biernych teraźniejszych z tematu czasownika: "ŝanĝi" – zmieniać → "ŝanĝata" – zmieniany (teraz), "ornami" – ozdabiać → "ornamata" – ozdabiany
Sufiks –IT, mogący przyjmować formy: rzeczownikową (–ITO), przymiotnikową (ITA) i przysłówkową (–ITE) służy do tworzenia imiesłowów biernych teraźniejszych z tematu czasownika: "preni" – wziąć → "prenite" – wziąwszy; "manĝi" – jeść → "mangita" – zjedzony
Sufiks –OT, mogący przyjmować formy: rzeczownikową (–OTO), przymiotnikową (OTA) i przysłówkową (–OTE) służy do tworzenia imiesłowów biernych teraźniejszych z tematu czasownika: "vendi" – sprzedać → "vendota tablo" – stół, który będzie sprzedany
Sufiksy specjalne –"ig"– i –"iĝ"–.
Sufiks –IG– służy do dawania czasownikom aspektu przechodniości: "sidi" – siedzieć → "sidigi" – sadzać. Czasowniki przechodnie można tworzyć również z innych części mowy: "pura" – czysty → "purigi" – czyścić, "ruino" – ruina → "ruinigi" – rujnować.
Sufiks –IĜ– służy do tworzenia czasowników nieprzechodnich i ma działanie przeciwne do sufiksu –IG–: "veki" – budzić (kogoś) → "vekiĝi" – budzić się.
Sufiksy zaimkowe.
Stosowane są przy tworzeniu zaimków.
Sufiks –U oznacza osobę: "kiu" – kto, który, "ĉiu" – każdy, "neniu" – żaden
Sufiks –O oznacza przedmiot: "kio" – co, "tio" – tamto, "nenio"– nic
Sufiks –A oznacza cechę: "kia" – jaki, "ia" – jakiś, "nenia" – żaden
Sufiks –ES oznacza przynależność: "kies" – czyj, "ĉies" – należący do wszystkich, "nenies" – niczyj
Sufiks –E oznacza miejsce: "kie" – gdzie, "ie" – gdzieś, "tie" – tam, "nenie" – nigdzie
Sufiks –EL oznacza sposób: "kiel" – jak, "iel" – w jakiś sposób, jakoś, "neniel" – w żaden sposób
Sufiks –AM oznacza czas: "kiam" – kiedy. "tiam" – wtedy, "neniam" – nigdy
Sufiks –IOM oznacza liczbę: "kiom" – ile, "iom" – nieco, trochę, "neniom" – nic, żadna ilość
Sufiks –AL oznacza przyczynę: "kial" – dlaczego, "ial" – dlatego, "ĉial" – ze wszech przyczyn, "nenial" – bez przyczyny
Sufiksy używane z liczebnikiem.
Liczebniki określające krotność tworzy się przy pomocy przyrostka –OBL– oraz odpowiedniego liczebnika i najczęściej są przymiotnikami lub przysłówkami: "unuobla" – pojedynczy, "duobla" – podwójny, "unuoble" – pojedynczo, "duoble" – podwójnie.
Sufiks –ON służy do tworzenia ułamków zwykłych przez dodanie go do odpowiedniego liczebnika: "duono" – połowa, jedna druga, "sep okonoj" – siedem ósmych. Mianownik ułamka występuje w mianowniku liczby mnogiej.
Sufiks –OP– służy do tworzenia liczebników krotności, przez dodanie go do odpowiedniego liczebnika. Otrzymany wyraz może być najczęściej przymiotnikiem lub przysłówkiem: "unuopa" – pojedynczy, "unuope" – pojedynczo; "duopa" – podwójny, "triope" – potrójnie.
Wielokrotność można wyrazić przy pomocy przyrostka –FOJE: "dufoje" – dwa razy, "kiomfoje" – ile razy? "Mi vidis lin hodiaŭ trifoje." – widziałem go dziś trzy razy.
Sufiksy słowotwórcze.
Sufiks –AĈ– używa się, dla podkreślenia wstrętu, pogardy dla przedmiotu lub osoby określonej przez rdzeń: "homo" – człowiek → "homaĉo" – człowiek brzydki (ze względów estetycznych). "Aĉa" – wstrętny, paskudny
Sufiks –AD– wskazuje na długość wykonywanej czynności: "skribi" → "skribadi" – pisywać, "paroli" → "paroladi" – mawiać
Sufiks –AĴ– może oznaczać:
Sufiks –AD– oznacza powtarzalność lub długotrwałość czynności wyrażonej rdzeniem: "fari" – robić → "farado" – robienie, "skribi" – pisać → "skribadi" – pisywać
Sufiks –AN– oznacza członka zbiorowości, mieszkańca miasta lub kraju, wyznawcę religii: "islam" → "islamano" – wyznawca islamu, "klubo" – klub → "klubano" – klubowicz, "Varsovio" → "Varsoviano" – warszawiak
Sufiks –AR– oznacza zbiór, zespół, rzecz złożoną z przedmiotu opisanego przez rdzeń: "arbo" – drzewo → "arbaro" – las, "junulo" – młody człowiek → "junularo" – młodzież
Sufiks –ĈJ– stosuje się dla pieszczotliwego zdrobnienia imienia męskiego lub tytułu: "Johano" – Jan → "Joĉjo" – Jaś, "patro" – ojciec → "paĉjo" – tatuś
Sufiks –EBL– oznacza, że coś jest możliwe do wykonania: "kompreni" – rozumieć → "komprenebla" – zrozumiały. "legi" – czytać → "legebla" – możliwy do odczytania, czytelny; "eble" – możliwe
Sufiks –EC– oznacza cechę, którą posiada rdzeń, a także oderwane pojęcie: "bela" – ładny → "beleco" – piękno, "stulta" – głupi → "stulteco" "–" głupota
Sufiks –EDZINO– odpowiada polskiemu –„owa” i dodaje się go do tytułów lub zawodów: "profesoro" – profesor → "profesoredzino" – profesorowa
Sufiks –EG– służy do tworzenia wskazywania na duże rozmiary rzeczy określonej rdzeniem: "bela" → "belega" – bardzo duży, "varma" – ciepły → "varmega" – gorący; "ega" – wielki
Sufiks –EJ– oznacza miejsce związane ze znaczeniem wyrazu, do którego jest przyłączany, lub gdzie odbywa się czynność określona przez rdzeń” "lerni" → "lernejo" – szkoła, "teni" – trzymać → "tenejo" – schowek, "labori" → "laborejo" – miejsce pracy; "ejo" – pomieszczenie
Sufiks –EM– oznacza skłonność, chęć, ochotę w zakresie określonym przez rdzeń: "labori" – pracować → "laborema" – pracowity, "ŝpari" – oszczędzać – "ŝparema" – oszczędny; "emo" – skłonność
Sufiks –ER– oznacza małą cząstkę rzeczy wyrażonej przez rdzeń: "sablo" – piasek → "sablero" – ziarenko piasku, "neĝo" – śnieg → "neĝero" – płatek śniegu, śnieżynka. "Ero" – cząstka, element.
Sufiks –ESK– oznacza rzecz podobną do desygnatu wyrażonego rdzeniem: "blanka" – biały → "blankeska" – białawy, "infano" – dziecko → "infaneska" – dziecinny
Sufiks –ESTR– oznacza szefa, przełożonego, dyrektora: "ŝipo" – statek → "ŝipestro" – kapitan statku, "urbo" – miasto → "urbestro" – burmistrz, mer, prezydent miasta
Sufiks –ET– służy do tworzenia zdrobnień bądź też wskazywania na niewielkie rozmiary rzeczy określonej rdzeniem: "hundo" – pies → "hundeto" – piesek (niewielkich rozmiarów), "urbo – miasto" → "urbeto" – miasteczko (niewielkie miasto). Wyraz z tym przyrostkiem może również określać stosunek emocjonalny do rzeczy określonej rdzeniem: "mia kara patrineto" – moja ukochana mamusia
Prefiks FI– dodaje się w celu zaznaczenia, że mówiący odczuwa w stosunku do przedmiotu wyrażonego rdzeniem obrzydzenie moralne: "homo" – człowiek → "fihomo" – łajdak, kanalia (uwaga: nie należy mylić z przyrostkiem –AĈ–). "Fia" – podły, wstrętny.
Sufiks –ID– oznacza potomka, młodego osobnika: "hundo" – pies → "hundido" – szczeniak piesek, "reĝo" – król → "reĝido" – królewicz
Sufiks –IL– oznacza narzędzie, urządzenie, przyrząd wykonujący czynność związaną ze znaczeniem rdzenia: "ŝlosi" – zamykać na klucz → "ŝlosilo" – klucz, "tranĉi" – ciąć → "tranĉilo" – nóż; "ilo" – narzędzie
Sufiks –IN– służy do tworzenia rodzaju żeńskiego rzeczowników i przymiotników: "redaktoro" – redaktor → "redaktorino" – redaktorka, "patro" – ojciec → "patrino" – matka
Sufiks –IND– służy do podkreślenia wartości, wskazania, że wyraz wyrażony rdzeniem jest godzien, wart: "miri" – podziwiać → "mirinda" – godny podziwu, "kredi" – wierzyć → "kredinda" – wiarygodny
Sufiks –ING– oznacza futerał, nasadkę, pochwę: "fingro" – palec → "fingringo" – naparstek, "kandelo" – świeca → "kandelingo" → świecznik
Sufiks –ISM– oznacza doktrynę, ruch, system: "koonio" – kolonia → "kolonialismo" – kolonializm, "spirito" – duch → "spiritualizmo" – spirytualizm
Sufiks –IST– może oznaczać:
Sufiks –IV– oznacza zdolność: "produkti" – produkować, "produktiva" – zdolny do produkcji, "pagi" – płacić → "pagiva kliento" – wypłacalny klient
Sufiks –IZ– oznacza pokryć czymś, zaopatrzyć: "oro" – złoto → "orizi" – pokryć złotem, ozłocić
Sufiks –LAND– służy do tworzenia niektórych nazw krajów: "polo" – Polak → "Pollando" – Polska
Sufiks –MAL– oznacza przeciwieństwo cechy, którą odznacza się rdzeń: "antaŭ" – przed → "malantau" – za, "varma" – ciepły → "malvarma" – zimny. Jest różnica między "mal" a "ne": druga partykuła jest przeczeniem. "utila" – pożyteczny → "malutila" – szkodliwy → "neutila" – nieużyteczny.
Sufiks –NJ– stosuje się dla pieszczotliwego zdrobnienia imienia żeńskiego lub tytułu: "Marjo" – Maria → "Manjo" – Marysia, "patrino" – matka → "panjo" – mamusia
Sufiks –UJ– może oznaczać:
Sufiks –UL– oznacza osobę o cechach wskazanych przez rdzeń: "freneza" – szalony → "frenezulo" – wariat, "juna –" młody → "junulo" – młodzieniec, "blonda –" blond, o jasnych włosach → "blondulo" – blondyn; "ulo" – osoba
Sufiks –UM– nie ma konkretnego przydziału i używany jest niejako rezerwowo: "butiko" – sklep → "butikumi" – robić zakupy, "plena" – pełny → "plenumi" – wypełnić

</doc>
<doc id="4715795" url="https://pl.wikipedia.org/wiki?curid=4715795" title="Mieczysław Kowalikowski">
Mieczysław Kowalikowski

Mieczysław Kowalikowski (ur. 16 września 1920, zm. 6 czerwca 2011 w Gdańsku) – polski ekonomista i manager żeglugowy.
Żołnierz AK. Ukończył Wyższą Szkołę Handlu Morskiego w Sopocie (1950). Pełnił m.in. funkcję zastępcy dyrektora ds. eksploatacji Morskiej Agencji w Gdyni (1951-1954), szefa eksploatacji Zarządu Portu w Gdańsku (1954-1958), przedstawiciela Polskiej Żeglugi Morskiej w Bejrucie (1959-1963), głównego eksploatatora Zakładu Gdańskiego Polskich Linii Oceanicznych w Gdańsku (1964-1966), dyrektora eksploatacyjnego Zjednoczenia Portów Morskich w Gdyni (1966-1971), dyrektora ds. polityki żeglugowej PLO (1971-1976), dyrektora naczelnego Gdynia America Shipping Lines (London) Ltd w Londynie (1976-1981), doradcy dyrektora naczelnego PLO (1981-1983), dyrektora naczelnego PLO (1983-1986), dyrektora w GAL w Londynie (1986-1988), po czym przeszedł na emeryturę.
Pochowany w kolumbarium na cmentarzu Srebrzysko w Gdańsku.

</doc>
<doc id="4715796" url="https://pl.wikipedia.org/wiki?curid=4715796" title="Metoksyetan">
Metoksyetan

Metoksyetan, eter etylowo-metylowy, – organiczny związek chemiczny z grupy eterów.
Właściwości.
Jest bezbarwnym gazem o lekkim zapachu, jego długotrwałe wdychanie może spowodować uduszenie lub zawroty głowy. Jako zasada Lewisa, reaguje z kwasami Lewisa tworząc addukty (np. kompleks eteru z trifluorkiem boru). Na powietrzu tworzy nietrwałe nadtlenki. Reaguje również gwałtownie z silnymi utleniaczami.

</doc>
<doc id="4715806" url="https://pl.wikipedia.org/wiki?curid=4715806" title="Alina Hruszyna-Akobija">
Alina Hruszyna-Akobija

Alina Dawydiwna Hruszyna-Akobija (ukr. Аліна Давидівна Грушина-Акобія; ur. 5 sierpnia 1999) – ukraińska zapaśniczka walcząca w stylu wolnym. Brązowa medalistka mistrzostw świata w 2022. Mistrzyni Europy w 2022; druga w 2020 i trzecia w 2021. Pierwsza w Pucharze Świata w 2022 roku.
Mistrzyni świata i Europy U-23 w 2021. Wicemistrzyni świata U-23 w 2019; trzecia w 2017. Druga na ME U-23 w 2017 i 2019. Srebro na MŚ juniorów w 2019. Mistrzyni Europy juniorów w 2017 i 2019; trzecia w 2018. Mistrzyni Europy kadetów w 2016; trzecia w 2015 roku.

</doc>
<doc id="4715808" url="https://pl.wikipedia.org/wiki?curid=4715808" title="Anhelina Łysak">
Anhelina Łysak

Anhelina Wiktoriwna Łysak (ukr. Ангеліна Вікторівна Лисак; ur. 12 stycznia 1998) – ukraińska, a od 2021 roku polska zapaśniczka walcząca w stylu wolnym. Brązowa medalistka mistrzostw świata w 2022; piąta w 2019. Wicemistrzyni Europy w 2021 i trzecia w 2020 roku.
Mistrzyni świata U-23 w 2021; trzecia w 2019. Druga na ME U-23 w 2016 i 2019; trzecia w 2021. Srebro na MŚ juniorów w 2016. Mistrzyni Europy juniorów w 2018. Mistrzyni świata i Europy kadetów w 2015; trzecia w 2014. Wicemistrzyni Polski w 2021 roku.
Jej babcia jest Polką.

</doc>
<doc id="4715814" url="https://pl.wikipedia.org/wiki?curid=4715814" title="Fathi Tarik Fathi Atijja Isma’il">
Fathi Tarik Fathi Atijja Isma’il

Fathi Tarik Fathi Atijja Isma’il (arab. فتحي طارق فتحي عطيه ;ur. 2 lutego 2001) – egipski zapaśnik walczący w stylu wolnym. Brązowy medalista mistrzostw Afryki w 2020. Wicemistrz mistrzostw arabskich w 2019 i 2021. Mistrz Afryki juniorów w 2019 i 2020 roku.

</doc>
<doc id="4715815" url="https://pl.wikipedia.org/wiki?curid=4715815" title="Za metą start">
Za metą start

Za metą start – polski, telewizyjny film obyczajowy z 1976 roku w reż. Andrzeja Berbeckiego i Marka Nowakowskiego. 
Opis fabuły.
Włodzimierz Szymański kończy karierę zawodowego piłkarza. Jednak wiek 35 lat to za wcześnie na emeryturę. Szymański ma dyplom inżyniera, który uzyskał na studiach zaocznych. Ma również dosyć piłki i odrzucając propozycję posady trenera zatrudnia się jako stażysta inżynier-projektant w jednym z dużych biur projektowych. Nowa praca przychodzi mu jednak z trudem – wszystkiego musi uczyć się od podstaw, a terminy gonią. Zaczyna coraz więcej czasu spędzać w pracy, a nawet zabiera projekty do domu. Zaczyna na tym cierpieć jego małżeństwo. Jest ambitny, ale realia zaczynają go powoli przerastać. Decyduje się w końcu rzucić pracę i powrócić do piłki, przyjąć posadę trenera. Jednak pomoc koleżanki z pracy i kolejna szansa ze strony przełożonego, zmuszają go do przemyślenia tej decyzji. Ostatecznie postanawia "nie odpuszczać" i powraca do biura. 
Obsada aktorska.
i inni.

</doc>
<doc id="4715816" url="https://pl.wikipedia.org/wiki?curid=4715816" title="Mostek (przedsiębiorstwo)">
Mostek (przedsiębiorstwo)

Mostek Corporation – amerykański producent układów scalonych, założony w 1969 r. przez byłych pracowników Texas Instruments.
W szczytowym okresie pod koniec lat siedemdziesiątych Mostek posiadał 85% udziału w światowym rynku dynamicznych układów pamięci o dostępie swobodnym (DRAM), dopóki nie został przyćmiony przez japońskich producentów, którzy oferowali równoważne układy po niższych cenach. Był też producentem układów z rodziny Zilog Z80 do czasu wybudowania fabryki przez Zilog, a następnie produkował ich licencyjne kopie w tym procesor MK3880. Produkował również procesory 8086 Intela i MC68000 Motoroli.
W 1979 r. Mostek został zakupiony przez United Technologies Corporation. W 1985 roku, po kilku latach spadku cen akcji, malejącego udziału w rynku i zwolnień pracowników, UTC sprzedała Mostek francuskiej firmie elektronicznej Thomson-CSF, późniejszej części STMicroelectronics. Portfel własności intelektualnej Mostek, który obejmował prawa do rodziny mikroprocesorów Intel x86, a także wiele fundamentalnych patentów w technologii DRAM, zapewnił ogromne wpływy z opłat licencyjnych dla STMicroelectronics w latach 90.

</doc>
<doc id="4715818" url="https://pl.wikipedia.org/wiki?curid=4715818" title="Wa’il Hamdi Muhammad Abd ar-Rahman">
Wa’il Hamdi Muhammad Abd ar-Rahman

Wa’il Hamdi Muhammad Abd ar-Rahman (arab. وائل حمدي محمد عبدالرحمن ;ur. 2 maja 1998) – egipski zapaśnik walczący w stylu klasycznym. Srebrny medalista mistrzostw Afryki w 2020. Mistrz arabski w 2021. Mistrz Afryki kadetów w 2014 roku.

</doc>
<doc id="4715819" url="https://pl.wikipedia.org/wiki?curid=4715819" title="Muhammad Mahmud as-Sajjid Ahmad Salim">
Muhammad Mahmud as-Sajjid Ahmad Salim

Muhammad Mahmud as-Sajjid Ahmad Salim (Muhammad) (arab. محمد محمود السيد أحمد محمد ;ur. 1 października 2000) – egipski zapaśnik walczący w stylu klasycznym. Brązowy medalista mistrzostw Afryki w 2020. Wicemistrz Afryki juniorów w 2020 roku.

</doc>
<doc id="4715820" url="https://pl.wikipedia.org/wiki?curid=4715820" title="Yousef Mohamed Yousef Eissa">
Yousef Mohamed Yousef Eissa

Yousef Mohamed Yousef Eissa (arab. يوسف محمد يوسف عيسى ;ur. 6 grudnia 2000) – egipski zapaśnik walczący w stylu wolnym. Srebrny medalista mistrzostw Afryki w 2020 i brązowy na mistrzostwach arabskich w 2022. Mistrz i wicemistrz Afryki juniorów w 2020. Drugi na mistrzostwach Afryki kadetów w 2016 roku.

</doc>
<doc id="4715821" url="https://pl.wikipedia.org/wiki?curid=4715821" title="Ahmed Mohamed El-Sayed El-Madboh">
Ahmed Mohamed El-Sayed El-Madboh

Ahmed Mohamed El-Sayed El-Madboh (arab. أحمد محمد السيد المدبوح ;ur. 30 lipca 2000) – egipski zapaśnik walczący w stylu wolnym. Srebrny medalista mistrzostw Afryki w 2020 i mistrzostw Afryki juniorów w 2020 roku.

</doc>
<doc id="4715822" url="https://pl.wikipedia.org/wiki?curid=4715822" title="Muhammad Abd Allah Abd al-Munim Abd Allah">
Muhammad Abd Allah Abd al-Munim Abd Allah

Muhammad Abd Allah Abd al-Munim Abd Allah (arab. محمد عبدالله عبدالمنعم عبدالله ;ur. 25 grudnia 2001) – egipski zapaśnik walczący w stylu wolnym. Brązowy medalista mistrzostw Afryki w 2020. Wicemistrz Afryki juniorów w 2020 roku.

</doc>
<doc id="4715824" url="https://pl.wikipedia.org/wiki?curid=4715824" title="Abdera (biskupstwo)">
Abdera (biskupstwo)

Abdera – dawne biskupstwo w rzymskiej prowincji Rhodopeia (diecezja Thraciae).
Należało do metropolii Traianopoli. Nie są znani biskupi z tego okresu. Starożytne miasto Abdera zostało zniszczone przez trzęsienie ziemi w I poł. IV wieku.
Tytularnymi biskupami Abdery byli m.in.:

</doc>
<doc id="4715826" url="https://pl.wikipedia.org/wiki?curid=4715826" title="Maria Barbara Cabalska">
Maria Barbara Cabalska

Maria Barbara Cabalska (ur. 19 października 1927 w Warszawie, zm. 5 lutego 2020) – polska pediatra, prof. dr hab. n. med., uczestniczka powstania warszawskiego.
Życiorys.
Była sanitariuszką w czasie powstania warszawskiego w Zgrupowaniu „Gurt” pod pseudonimem Buk, a także harcerką Szarych Szeregów. Obroniła pracę doktorską pod tytułem "Badania nad stosowaniem aminokwasów w stanach niedożywienia u dzieci starszych", następnie uzyskała stopień doktora habilitowanego na podstawie dorobku naukowego i przedłożonej rozprawy habilitacyjnej pod tytułem "Fenyloketonuria - wczesne rozpoznawanie i leczenie". Otrzymała nominację profesorską. Pracowała w Instytucie Matki i Dziecka.
Zmarła 5 lutego 2020. Pochowana na cmentarzu Bródnowskim (kwatera 35G-6-5).

</doc>
<doc id="4715827" url="https://pl.wikipedia.org/wiki?curid=4715827" title="Andrzej Wall">
Andrzej Wall

Andrzej Roman Wall (ur. 14 grudnia 1936 w Warszawie, zm. 6 lutego 2020) – polski ortopeda, prof. dr hab.
Życiorys.
W 1960 ukończył studia medyczne w Akademii Medycznej im. Piastów Śląskich, w 1969 obronił pracę doktorską " Zagadnienie zmian torbielopochodnych kości w odniesieniu do rozpoznania i postępowania leczniczego", w 1979 habilitował się na podstawie pracy zatytułowanej "Badania nad wpływem usytuowania kręgosłupa lędźwiowego i obciążeń w etiopatogenezie kręgozmyku". W 1989 nadano mu tytuł profesora nadzwyczajnego w zakresie nauk medycznych, a 16 lipca 1995 tytuł profesora zwyczajnego.
Był profesorem zwyczajnym i dyrektorem Instytutu Fizjoterapii Wyższej Szkoły Fizjoterapii we Wrocławiu, prezesem Polskiego Towarzystwa Ortopedycznego i Traumatologicznego i kierownikiem Katedry i Kliniki Ortopedii i Traumatologii Narządu Ruchu Wydziału Lekarskiego Kształcenia Podyplomowego Akademii Medycznej im. Piastów Śląskich we Wrocławiu.
Zmarł 6 lutego 2020.

</doc>
<doc id="4715828" url="https://pl.wikipedia.org/wiki?curid=4715828" title="Przemysław Minta">
Przemysław Minta

Przemysław Minta – polski ortopeda, chirurg, dr hab., profesor nadzwyczajny Ośrodka Dydaktycznego i Naukowego w Lądku Zdroju, oraz Instytutu Fizjoterapii Wyższej Szkoły Fizjoterapii we Wrocławiu.
Życiorys.
Obronił pracę doktorską, następnie uzyskał stopień doktora habilitowanego. Otrzymał nominację profesorską. Pracował na stanowisku profesora na Wydziale Przyrodniczym w Karkonoskiej Państwowej Szkole Wyższej w Jeleniej Górze, w Katedrze Fizjoterapii Stosowanej Wyższej Szkole Fizjoterapii z siedzibą we Wrocławiu, w Katedrze Fizjoterapii w Dysfunkcjach Narządu Ruchu na Wydziale Fizjoterapii Akademii Wychowania Fizycznego we Wrocławiu.
Objął funkcję profesora nadzwyczajnego Ośrodka Dydaktycznego i Naukowego w Lądku Zdroju, oraz Instytutu Fizjoterapii Wyższej Szkoły Fizjoterapii we Wrocławiu.
Był kierownikiem w Ośrodku Dydaktycznego i Naukowego w Lądku Zdroju Wyższej Szkoły Fizjoterapii we Wrocławiu.

</doc>
<doc id="4715829" url="https://pl.wikipedia.org/wiki?curid=4715829" title="Siedem Źródeł">
Siedem Źródeł

Siedem Źródeł (, , ), dawniej także Pięć Źródeł i Zimne Źródła lub po prostu Źródła – wywierzysko w Dolinie Czarnej Rakuskiej w słowackich Tatrach Bielskich. Znajduje się w jej górnej części zwanej Doliną do Siedmiu Źródeł. Od nazwy źródeł pochodzi nazwa doliny. Witold Henryk Paryski podaje, że wywierzysko znajduje się na wysokości 1252 m, Władysław Cywiński podaje wysokość około 1200 m. W istocie jest to od 3–7 źródeł – ich liczba zależy od stanu wód. Wytryskują na stromym, orograficznie prawym zboczu doliny. Wypływająca z nich woda zasila potok Huczawę – główny potok Doliny Czarnej Rakuskiej.

</doc>
<doc id="4715830" url="https://pl.wikipedia.org/wiki?curid=4715830" title="Sedem prameňov">
Sedem prameňov



</doc>
<doc id="4715833" url="https://pl.wikipedia.org/wiki?curid=4715833" title="Kazimierz Kuźmicki">
Kazimierz Kuźmicki

Kazimierz Kuźmicki (ur. w 1907) – polski lekkoatleta, specjalizujący się w biegach średniodystansowych.

</doc>
<doc id="4715834" url="https://pl.wikipedia.org/wiki?curid=4715834" title="Kozie Skały (Tatry Bielskie)">
Kozie Skały (Tatry Bielskie)

Kozie Skały – grupa skał w Dolinie Czarnej Rakuskiej w Tatrach Bielskich na Słowacji. Zbudowane są ze skał węglanowych. Znajdują się w jej górnej części zwanej Doliną do Siedmiu Źródeł na grzędzie oddzielającej Lawinowy Żleb (orograficznie po jej lewej stronie) i Owczy Żleb (po prawej stronie grzędy). Grzęda w dolnej części jest porośnięta lasem. Kozie Skały wznoszą się w jej górnej części powyżej lasu. Poniżej lasu znajduje się polana ze Schroniskiem pod Szarotką.

</doc>
<doc id="4715836" url="https://pl.wikipedia.org/wiki?curid=4715836" title="Kazimierz Drozdowski">
Kazimierz Drozdowski

Kazimierz Drozdowski (ur. w 1907, zm. w 1993) – polski lekkoatleta, specjalizujący się w biegach sprinterskich, średniodystansowych oraz płotkarskich. Wielokrotny medalista mistrzostw Polski.

</doc>
<doc id="4715837" url="https://pl.wikipedia.org/wiki?curid=4715837" title="Acanthochondria macrocephala">
Acanthochondria macrocephala

Acanthochondria macrocephala – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1951 roku przez radzieckiego parazytologa-helmintologa Alexandra Władimirowicza Gusiewa.

</doc>
<doc id="4715840" url="https://pl.wikipedia.org/wiki?curid=4715840" title="Dziurawa Ściana">
Dziurawa Ściana



</doc>
<doc id="4715841" url="https://pl.wikipedia.org/wiki?curid=4715841" title="Dziurawa Ściana (Tatry Bielskie)">
Dziurawa Ściana (Tatry Bielskie)

Dziurawa Ściana (, , ) – zbudowana z wapieni skała w Kozim Grzbiecie w słowackich Tatrach Bielskich. Jest najwyżej położoną z wszystkich skał tego grzbietu i najtrudniej dostępną – wszystkie pozostałe skały są łatwo dostępne od północnej strony, Dziurawa Ściana natomiast również na północną stronę opada urwiskiem. Wznosi się zaraz za Skalnymi Wrotami, a kilkadziesiąt metrów poniżej niej jest Astrowa Ściana.
Nazwa Dziurawej Ściany pochodzi od tego, że są w niej dwie "dziury" (okna skalne). Są to schroniska skalne o nazwie Okno i Strzelnica. Obydwa są łatwo dostępne od północnej strony. Przejść można tylko Oknem, Strzelnica jest zbyt ciasna dla człowieka. Na południową stronę otwór okna opada kilkumetrową ścianką.
W latach 1937–1978 pod pionową ścianą Dziurawej Skały prowadził odcinek znakowanego szlaku Magistrali Tatrzańskiej. Został zamknięty, ale ścieżka fizycznie istnieje nadal, również możliwe do przejścia są jej odcinki wycięte w kosodrzewinie.

</doc>
<doc id="4715847" url="https://pl.wikipedia.org/wiki?curid=4715847" title="Acanthochondria pingi">
Acanthochondria pingi

Acanthochondria pingi – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1932 roku przez japońskich biologów Yü &amp; Wu.

</doc>
<doc id="4715850" url="https://pl.wikipedia.org/wiki?curid=4715850" title="Instytut Politologii Uniwersytetu Kardynała Stefana Wyszyńskiego w Warszawie">
Instytut Politologii Uniwersytetu Kardynała Stefana Wyszyńskiego w Warszawie



</doc>
<doc id="4715855" url="https://pl.wikipedia.org/wiki?curid=4715855" title="Acanthochondria rectangularis">
Acanthochondria rectangularis

Acanthochondria rectangularis – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1920 roku przez angielskiego zoologa Charlesa McLeana Frasera (1846-1946). Gatunek został ujęty w Catalogue of Life.

</doc>
<doc id="4715860" url="https://pl.wikipedia.org/wiki?curid=4715860" title="Acanthochondria sagitta">
Acanthochondria sagitta

Acanthochondria sagitta – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 2011 roku przez biologów Anę Julię Alarcos i Juana T. Timiego.

</doc>
<doc id="4715867" url="https://pl.wikipedia.org/wiki?curid=4715867" title="Acanthochondria triangularis">
Acanthochondria triangularis

Acanthochondria triangularis – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 2003 roku przez zespół biologów Dimitria Ramosa Alvesa, José Louisa Luque i Aline Rodrigues Paraguassú.

</doc>
<doc id="4715880" url="https://pl.wikipedia.org/wiki?curid=4715880" title="Biogradsko jezero">
Biogradsko jezero

Biogradsko jezero (cyr. Биоградско језеро) – jezioro polodowcowe w Czarnogórze, w gminie Kolašin.
Charakterystyka.
Jezioro położone jest w północnej części kraju, na terenie Parku Narodowego Biogradska Gora, w paśmie Bjelasica, na wysokości 1094 m n.p.m. Jest największym z siedmiu jezior polodowcowych zlokalizowanych na terenie parku. Jest zasilane przez rzekę Biogradską, a oprócz tego kilka okresowych potoków płynących w okresie topnienia śniegu. Wypływa z niego rzeka Jezerstica, uchodząca do Tary. Ma 870 m długości, 261 m szerokości i powierzchnię 0,23 km². Wokół jeziora funkcjonuje ścieżka edukacyjna.

</doc>
<doc id="4715882" url="https://pl.wikipedia.org/wiki?curid=4715882" title="Return of the Obra Dinn">
Return of the Obra Dinn



</doc>
<doc id="4715883" url="https://pl.wikipedia.org/wiki?curid=4715883" title="Stefan Jaworski (żołnierz)">
Stefan Jaworski (żołnierz)

Stefan Jaworski (ur. 10 czerwca 1896 w Rzeszowie, zm. 15 maja 1915 w Lenkowcach) – ułan Legionów Polskich, kawaler Orderu Virtuti Militari.
Życiorys.
Urodził się 10 czerwca 1896 w Rzeszowie, w rodzinie Stanisława, dyrektora gimnazjum prywatnego i Marii z Lewieckich. Miał dwie siostry i trzech braci. Jednym z braci był Tadeusz Leonard (ur. 1897), porucznik kawalerii Wojska Polskiego, odznaczony Krzyżem Walecznych (czterokrotnie).
12 września 1914, po ukończeniu III gimnazjum im. króla Jana III Sobieskiego w Krakowie, wstąpił do Legionów Polskich. Został przydzielony do 3 szwadronu kawalerii. Wziął udział w kampanii zimowej w Karpatach oraz w kampanii besarabskiej. Szczególnie odznaczył się w trakcie szarży patrolu ze swojego szwadronu na oddział rosyjskich dragonów pod Lenkowcami nad Prutem, w pobliżu miasta Czerniowce. Podczas tej walki poległ od nieprzyjacielskiej kuli. Za wykazane w czasie tego starcia bohaterstwo odznaczony został pośmiertnie Krzyżem Srebrnym Orderu Virtuti Militari. Został pochowany na cmentarzu w miejscowości Bila. W 1934 ekshumowany i przeniesiony do grobu rodzinnego na cmentarzu w Krakowie. Był kawalerem. 
W niedzielę 4 kietnia 1937 w sali rady miejskiej Tomaszowa Mazowieckiego miała miejsce podniosła uroczystość wręczenia Orderu Virtuti Militari śp. ułanowi Stefanowi Jaworskiemu, poległemu 16 maja 1915 pod Bilą w Rumunii. Order odebrała Maria Jaworska, matka bohatera. Order, w imieniu Naczelnego Wodza, wręczył major Rudolf Ostrihansky, w obecności prezydenta miasta Antoniego Rączaszka.

</doc>
<doc id="4715884" url="https://pl.wikipedia.org/wiki?curid=4715884" title="Stanisław Brochwicz">
Stanisław Brochwicz

Stanisław Brochwicz (ur. 1910, zm. 1941 w Warszawie) – polski dziennikarz i pisarz, korespondent prasowy.
Życiorys.
Pochodził z rodziny mieszanej polsko-niemieckiej (ojciec był Polakiem a matka Niemką).
W drugiej połowie lat trzydziestych był korespondentem Polski Zbrojnej w Wiedniu. Z powodu jawnych poglądów pro-niemieckich został odwołany w październiku 1938. Po powrocie do kraju nawiązał kontakty z Zygmuntem Cybichowskim, Bolesławem Piaseckim, Stanisławem Cimoszyńskim i Olgierdem Szpakowskim oraz uczestniczył w spotkaniach RNR Falanga. Brochwicz próbował przekonać działaczy "Falangi" a szczególnie Piaseckiego do współpracy z Niemcami przeciwko ZSRR nawet jeśli oznaczałoby to wypowiedzenie lojalności władzom RP co doprowadziło do ostrego konfliktu wewnątrz RNR Falanga w maju 1939 roku. Piasecki podejrzewał, że Brochwicz jest agentem niemieckim, kazał go śledzić i jego podejrzenia zdawały się potwierdzać w związku z czym doniósł na Brochwicza polskiemu kontrwywiadowi wojskowemu co doprowadziło do aresztowania w czerwcu 1939. Brochwicz został skazany na śmierć za szpiegostwo ale wyroku nie wykonano. Został uwolniony z więzienia w Brześciu przez Niemców po zdobyciu przez nich twierdzy brzeskiej we wrześniu 1939 roku.
Kolaboracja.
Stanisław Brochwicz napisał książkę o wydarzeniach wokół swojego aresztowania, która została wydana w 1940 roku przez oficjalne wydawnictwo w Generalnej Guberni.
Był najprawdopodobniej członkiem Narodowej Organizacji Radykalnej. Jest bardzo prawdopodobne, że w grudniu 1939 zadenuncjował Niemcom kilku działaczy "Falangi", którzy zostali aresztowani (lecz później zwolnieni). Piastował stanowisko powiernika fabryki włókienniczej "Wola" a potem, przeniesiony do Krakowa, pracował w Urzędzie Propagandy G.G. W drugiej połowie 1940 roku pisywał do okupacyjnego Nowego Kuriera Warszawskiego (pseudonim Henryk Zrąb). 
17 lutego 1941 został skazany przez sąd podziemny (nieoficjalny) na śmierć za kolaborację. Wyrok wykonano w początkach marca 1941 roku poprzez zasztyletowanie na schodach wiaduktu mostu Poniatowskiego w Warszawie.

</doc>
<doc id="4715885" url="https://pl.wikipedia.org/wiki?curid=4715885" title="Włodzimierz Korzeniowski">
Włodzimierz Korzeniowski

Włodzimierz Korzeniowski – polski lekkoatleta, specjalizujący się w biegach średniodystansowych.

</doc>
<doc id="4715892" url="https://pl.wikipedia.org/wiki?curid=4715892" title="Wacław Winecki">
Wacław Winecki

Wacław Winecki (zm. w 1940) – polski lekkoatleta, specjalizujący się w biegach średniodystansowych.

</doc>
<doc id="4715893" url="https://pl.wikipedia.org/wiki?curid=4715893" title="Sąd Metropolitalny Warszawski">
Sąd Metropolitalny Warszawski

Sąd Metropolitalny Warszawski – jest sądem kościelnym rozpatrującym sprawy z Archidiecezji Warszawskiej, Diecezji Warszawsko-Praskiej i Ordynariatu Polowego. Sąd jest właściwym dla wiernych obrządków wschodnich, których ordynariuszem jest Arcybiskup Warszawski.
Oficjał – ks. dr Jarosław Kośla
Wiceoficjał – ks. dr Marian Rola
Kanclerz – ks. mgr lic. Jarosław Wasielewski

</doc>
<doc id="4715894" url="https://pl.wikipedia.org/wiki?curid=4715894" title="Miloš Bakrač">
Miloš Bakrač

Miloš Bakrač (ur. 25 lutego 1992 w Titogradzie) – czarnogórski piłkarz występujący na pozycji obrońcy, zawodnik azerskiego klubu Zirə Baku. Były reprezentant reprezentacji Czarnogóry.
Życiorys.
Kariera klubowa.
Wychowanek serbskiego klubu OFK Beograd. Karierę piłkarską rozpoczął 1 stycznia 2012 w szwajcarskim klubie FC Sion ze Swiss Super League. W latach 2012–2016 był zawodnikiem FC Sion II, skąd wypożyczony był do czarnogórskiego klubu FK Budućnost Podgorica (2014–2015). Po FK Budućnost Podgorica grał także w bośniackim klubie NK Travnik (2016) i FK Sutjeska Nikšić (2016-2018), z którym wygrał Prva crnogorska fudbalska liga (2018) i Puchar Czarnogóry (2017).
13 czerwca 2018 podpisał dwuletni kontrakt z FK Željezničar, klubem Premijer liga Bosne i Hercegovine; 11 stycznia 2019 podpisał wcześniejsze rozwiązanie umowy i opuścił bośniacki klub.
12 lutego 2019 Bakrač został nowym graczem klubu OFK Titograd Podgorica z Prva crnogorska fudbalska liga. 13 lipca 2019 podpisał roczny kontrakt z azerskim klubem Zirə Baku z Azərbaycan Premyer Liqası.
Kariera reprezentacyjna.
Był reprezentantem Czarnogóry w kategoriach wiekowych: U-19 (2010–2011) i U-21 (2011–2014).
W seniorskiej reprezentacji Czarnogóry zadebiutował 2 czerwca 2018 na stadionie Pod Goricom w przegranym 0:2 meczu towarzyskim z reprezentacją Słowenii.

</doc>
<doc id="4715897" url="https://pl.wikipedia.org/wiki?curid=4715897" title="Józef Kurpesa">
Józef Kurpesa

Józef Kurpesa (ur. 4 października 1911 we wsi Niedas - Tuszynie, zm. 19 marca 1973 tamże), syn Antoniego i Ewy – polski lekkoatleta, specjalizujący się w biegach średniodystansowych i długodystansowych. 
Członek oddz. Związku Strzeleckiego w Tuszynie. Zawodnik Strzeleckiego Klubu Sportowego-Łódź (1934), w 1939 r. zawodnik Łódzkiego Klubu Sportowego.
W latach 1956–1958 był burmistrzem Tuszyna.

</doc>
<doc id="4715901" url="https://pl.wikipedia.org/wiki?curid=4715901" title="Przełączka nad Schodkami">
Przełączka nad Schodkami

Przełączka nad Schodkami (, , , ok. 1590 m) – częściowo trawiaste, częściowo zarośnięte kosodrzewiną siodełko w grani głównej Tatr Bielskich na Słowacji. Znajduje się w Kozim Grzbiecie pomiędzy Limbową Skałą a Rysią Skałą, Stoki północno-wschodnie opadają do Doliny Suchej. Biegnie nimi ścieżka zamkniętego odcinka Magistrali Tatrzańskiej. Pomiędzy ścieżką a przełączką znajduje się pas kosodrzewiny. Stoki południowo-zachodnie opadają do Doliny do Siedmiu Źródeł. Ich stok jest stromy, częściowo porośnięty lasem, częściowo skalisty.
Kiedy zlikwidowano szlak wiodący od Schroniska pod Szarotką na Skalne Wrota przez Lawinowy Żleb, poprowadzono do Skalnych Wrót nowy szlak od schroniska przez Przełączkę nad Schodkami. Później również ten szlak zamknięto i obecnie cały Kozi Grzbiet jest dla turystów niedostępny. Znajduje się na obszarze ochrony ścisłej Tatrzańskiego Parku Narodowego.

</doc>
<doc id="4715903" url="https://pl.wikipedia.org/wiki?curid=4715903" title="Eduardo Camavinga">
Eduardo Camavinga

Eduardo Celmi Camavinga (ur. 10 listopada 2002 w Miconge) – francuski piłkarz kongijskiego pochodzenia występujący na pozycji pomocnika w hiszpańskim klubie Real Madryt oraz w reprezentacji Francji.
Kariera klubowa.
Camavinga swój pierwszy profesjonalny kontrakt ze Stade Rennais podpisał 14 grudnia 2018, mając 16 lat, dokonując tego jako najmłodszy zawodnik w historii klubu. W pierwszej drużynie zadebiutował 6 kwietnia 2019 w meczu ligowym przeciwko Angers SCO.
31 sierpnia 2021 został piłkarzem Realu Madryt.
Kariera reprezentacyjna.
Camavinga urodził się w Angoli i wieku dwóch lat przeprowadził się do Francji. W listopadzie 2019 uzyskał francuskie obywatelstwo.
15 listopada 2019 zadebiutował w reprezentacji Francji do lat 21 w spotkaniu eliminacyjnym do mistrzostw Europy przeciwko Gruzji. 

</doc>
<doc id="4715904" url="https://pl.wikipedia.org/wiki?curid=4715904" title="Podbucze (Częstochowa)">
Podbucze (Częstochowa)

Podbucze – część miasta Częstochowy oraz ulica położona na Wrzosowiaku.
W XVI wieku było to jedno z dóbr wchodzących w skład majątku Błeszno. Na początku XX wieku było wymieniane jako osobna wieś.

</doc>
<doc id="4715905" url="https://pl.wikipedia.org/wiki?curid=4715905" title="Sada Abe">
Sada Abe

Sada Abe (阿部定, ur. 28 maja 1905, zm. ok. 1970) – japońska gejsza, prostytutka i morderczyni. 18 maja 1936 roku zamordowała swojego kochanka Kichizō Ishida, a następnie odcięła jego genitalia. Za tę zbrodnię trafiła do więzienia, które opuściła w 1941 roku. Zniknęła w latach siedemdziesiątych dwudziestego wieku i była uważana za zmarłą.
Jej historia stała się głośna w całej Japonii, zyskując następnie światowy rozgłos. Z czasem stała się inspiracją dla wielu artystów, pisarzy i filmowców. Na jej podstawie powstał słynny film "Imperium zmysłów" (1976).

</doc>
<doc id="4715907" url="https://pl.wikipedia.org/wiki?curid=4715907" title="Songs from the North I, II &amp; III">
Songs from the North I, II &amp; III

Songs from the North I, II &amp; III – szósty studyjny album fińskiego zespołu melodic doom-deathmetalowego Swallow the Sun, wydany 13 listopada 2015 roku przez wytwórnię płytową Century Media Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="4715909" url="https://pl.wikipedia.org/wiki?curid=4715909" title="12 Pułk Piechoty Austro-Węgier">
12 Pułk Piechoty Austro-Węgier



</doc>
<doc id="4715911" url="https://pl.wikipedia.org/wiki?curid=4715911" title="When a Shadow Is Forced into the Light">
When a Shadow Is Forced into the Light

When a Shadow Is Forced into the Light – siódmy studyjny album fińskiego zespołu melodic doom-deathmetalowego Swallow the Sun, wydany 25 stycznia 2019 roku przez wytwórnię płytową Century Media Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="4715912" url="https://pl.wikipedia.org/wiki?curid=4715912" title="Nadleśnictwo Janów Lubelski">
Nadleśnictwo Janów Lubelski

Nadleśnictwo Janów Lubelski – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Janowie Lubelskim, w powiecie janowskim, w województwie lubelskim.
Nadleśnictwo obejmuje część powiatów biłgorajskiego, janowskiego i kraśnickiego w województwie lubelskim oraz powiatu stalowowolskiego w województwie podkarpackim.
Nadleśnictwo prowadzi Skansen Kolei Leśnej w Janowie Lubelskim.
Historia.
Co najmniej od XVIII w. w Janowie Lubelskim istniał zarząd części lasów należących do Ordynacji Zamojskiej. W okresie międzywojennym część lasów obecnego nadleśnictwa Janów Lubelski stało się własnością skarbu państwa jako spłata zobowiązań podatkowych Zamojskich.
Po II wojnie światowej powstały państwowe nadleśnictwa Janów Lubelski, Modliborzyce, Rzeczyca Długa i Lipa. Objęły one przedwojenne lasy państwowe oraz znacjonalizowane przez władze komunistyczne lasy prywatne, z których większą część stanowiły kompleksy leśne Ordynacji Zamojskiej. Na przestrzeni kolejnych dekad następowało wiele zmian granic i połączeń tutejszych nadleśnictw. W 1973 zlikwidowano nadleśnictwo Janów Lubelski. W jego miejsce powstał Zarząd Lasów Doświadczalnych Instytutu Badawczego Leśnictwa. Lasy, które nie weszły w skład ZLD zostały podzielone pomiędzy nadleśnictwa Ruda i Szklarnia.
Nadleśnictwo Janów Lubelski ponownie powstało w 1980, po likwidacji Zarządu Lasów Doświadczalnych. W jego skład weszły również lasy innych nadleśnictw zlikwidowanych w ostatnim dziesięcioleciu. W 1984 jego nazwę zmieniono na "Partyzancki Park Pamięci Narodowej". W 1990 powrócono do nazwy "Nadleśnictwo Janów Lubelski".
Ochrona przyrody.
Na terenie nadleśnictwa znajduje się sześć rezerwatów przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi 292 m3/ha, a przeciętny wiek 72 lata.

</doc>
<doc id="4715913" url="https://pl.wikipedia.org/wiki?curid=4715913" title="Marcin Sekściński">
Marcin Sekściński

Marcin Piotr Sekściński (ur. 29 grudnia 1979 w Kolnie) – polski samorządowiec, urzędnik i pedagog, w latach 2020–2021 wicewojewoda podlaski.
Życiorys.
Ukończył studia na Wydziale Pedagogiki i Psychologii Uniwersytetu w Białymstoku oraz studia podyplomowe w zakresie administracji publicznej. Uzyskał też dyplom Master of Business Administration. Jest certyfikowanym trenerem umiejętności społecznych oraz strażakiem Ochotniczej Straży Pożarnej w Zabielu. Pracował jako nauczyciel-wychowawca, dochodząc do stopnia nauczyciela mianowanego. Był kierownikiem warsztatów terapii zajęciowej, naczelnikiem wydziału spraw społecznych i promocji w starostwie powiatu kolneńskiego oraz dyrektorem Centrum Kultury Gminy Kolno, które tworzył od podstaw. 18 lutego 2019 powołany na stanowisko wicedyrektora podlaskiego oddziału Agencji Restrukturyzacji i Modernizacji Rolnictwa, gdzie nadzorował Biuro Wsparcia Inwestycyjnego.
W 2014 bez powodzenia kandydował do rady powiatu kolneńskiego z ramienia lokalnego komitetu. W 2015 związał się z partią Polska Razem, która w 2017 przekształciła się w Porozumienie. W wyborach uzupełniających w 2017 uzyskał mandat w radzie miejskiej Kolna, startując z własnego komitetu. w tym samym roku został powołany do zespołu doradczego ds. nauki i szkolnictwa wyższego przy wicepremierze Jarosławie Gowinie. W 2018 bez powodzenia startował w wyborach do sejmiku podlaskiego z listy PiS, otrzymując 4264 głosy i zajmując drugie niemandatowe miejsce, później był kandydatem do zarządu województwa (ostatecznie nie został zgłoszony). 3 stycznia 2020 został powołany na stanowisko drugiego wicewojewody podlaskiego, odpowiedzialnego m.in. za sprawy nieruchomości, budownictwa i geodezji. 25 sierpnia 2021, w wyniku odejścia Porozumienia z koalicji rządowej, zrezygnował z tej funkcji.
W maju 2022 został dyrektorem Biura Prezesa Polskiej Agencji Rozwoju Przedsiębiorczości.

</doc>
<doc id="4715914" url="https://pl.wikipedia.org/wiki?curid=4715914" title="Artes liberales (ujednoznacznienie)">
Artes liberales (ujednoznacznienie)



</doc>
<doc id="4715917" url="https://pl.wikipedia.org/wiki?curid=4715917" title="Stanisław Cymmerman">
Stanisław Cymmerman

Stanisław Cymerman (ur. 21 listopada 1894 - dane z metryki urodzenia Nr.Aktu 131 w Lubaniu, zm. 11 czerwca 1932 we Włocławku) – żołnierz Legionów Polskich, podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Stanisław Cymerman urodził się w rodzinie Czesława i Zuzanny z Nowaków. Absolwent włocławskiej 4 klasowej szkoły powszechnej (w której kształcił się w latach 1904 - 1908) i rymarskich kursów czeladniczych.
W 1914 roku wstąpił do Legionów Polskich i otrzymał przydział do 3 pułku piechoty. Ze względu na zły stan zdrowia, po dwóch latach został zwolniony z wojska. W roku 1916 powrócił do Włocławka i został członkiem Polskiej Organizacji Wojskowej.
W końcu listopada 1918 wstąpił do odrodzonego Wojska Polskiego. W szeregach późniejszego 30 pułku Strzelców Kaniowskich wziął udział w obronie Lwowa, podczas której został ranny w rękę. Następnie skierowany do szkoły podoficerskiej, po ukończeniu której został żołnierzem 10 kompanii w III batalionie 30 pułku piechoty. Od kwietnia 1919 roku walczył na froncie ukraińskim. W czasie wojny polsko-bolszewickiej, na początku czerwca 1920 roku "w okolicach miejscowości Sielibki i Germanowicze osobistym atakiem zdobył km". Za wykazane wówczas bohaterstwo odznaczony został Krzyżem Srebrnym Orderu Virtuti Militari.
Po zakończeniu działań wojennych pozostał w zawodowej służbie wojskowej. W roku 1924 został przeniesiony do Korpusu Ochrony Pogranicza, w którym otrzymał przydział do kompanii granicznej „Druskienniki”, wchodzącej w skład 23 batalionu KOP „Orany”. Służbę w tej kompanii pełnił do 1928 roku.
Po przejściu do rezerwy zamieszkał w Rózinowie (gmina Łęg) i pracował jako robotnik. Zmarł w szpitalu im. św. Antoniego we Włocławku i spoczął na włocławskim cmentarzu. Stanisław Cymerman był żonaty, a jego dziećmi byli syn Jerzy i córka Stanisława.

</doc>
<doc id="4715920" url="https://pl.wikipedia.org/wiki?curid=4715920" title="Ludwik Wielgosz">
Ludwik Wielgosz

Ludwik Wielgosz (ur. 14 października 1894 w Koszycach, zm. 4 lipca 1916) – sierżant Legionów Polskich, pośmiertnie odznaczony Krzyżem Srebrnym Orderu Virtuti Militari
Życiorys.
Urodził się w rodzinie Wawrzyńca i Zofii z domu Hałajko. Od 1911 był członkiem Związku Strzeleckiego o pseudonimie „Niedźwiedź”. Uczęszczał w Przemyślu do gimnazjum, które ukończył w 1914, a w 1916 otrzymał świadectwo dojrzałości.
Od 8 sierpnia 1914 służył w 5 pułku piechoty Legionów na stanowisku dowódcy plutonu w 12 kompanii V baonu. Wykazał się męstwem uczestnicząc w bitwie pod Kostiuchnówką. Kiedy nieprzyjaciel rozpoczął gwałtowny atak na pozycje pułku, wówczas sierżant Wielgosz z plutonem obsadził zagrożony odcinek frontu i przekazał o tym fakcie meldunek do dowództwa. Zginął podczas odpierania ataków bolszewików. Za męstwo pośmiertnie odznaczony Krzyżem Srebrnym Orderu Virtuti Militari.
Rodziny nie założył.

</doc>
<doc id="4715922" url="https://pl.wikipedia.org/wiki?curid=4715922" title="Parafia Matki Bożej Częstochowskiej w Leśnicach">
Parafia Matki Bożej Częstochowskiej w Leśnicach

Parafia Matki Bożej Częstochowskiej w Leśnicach – parafia rzymskokatolicka, znajdująca się w diecezji pelplińskiej, w dekanacie Lębork.

</doc>
<doc id="4715923" url="https://pl.wikipedia.org/wiki?curid=4715923" title="Ambrosiodmus">
Ambrosiodmus

Ambrosiodmus – rodzaj chrząszczy z rodziny ryjkowcowatych i podrodziny kornikowatych.
Morfologia i zasięg.
Chrząszcze te mają smukłe ciało. Ich przedplecze pozbawione jest wyraźnego piłkowania na przedniej krawędzi i zaopatrzone jest w chropowatości na większości powierzchni dysku. Odnóża przedniej pary mają stykające się ze sobą biodra oraz wyposażone w siedem lub osiem ząbków boczne krawędzie goleni. Powierzchnia opadającej tylnej części pokryw może być płaska bądź rozmaicie urzeźbiona, natomiast nie jest nigdy wklęsła jak to ma miejsce u pokrewnego rodzaju "Xylosandrus".
Rodzaj kosmopolityczny, obejmujący ponad 90 opisanych gatunków. Większość z nich zasiedla strefę równikową Afryki i Azji. W neotropikalnej Ameryce stwierdzono około 14 gatunków, podczas gdy w jej części nearktycznej występuje ich 7. Faunę Australii reprezentują 4 gatunki rodzime. W Europie występuje tylko zawleczony "A. rubricollis", stwierdzony w niej po raz pierwszy w 2009 roku we Włoszech.
Taksonomia.
Takson ten wprowadzony został w 1915 roku przez Andrew Delmara Hopkinsa przez wydzielenie części gatunków z rodzaju "Xyleborus".
Do rodzaju tego należą m.in.:

</doc>
<doc id="4715926" url="https://pl.wikipedia.org/wiki?curid=4715926" title="Władysław Łapiński (lekkoatleta)">
Władysław Łapiński (lekkoatleta)

Władysław Łapiński (ur. w 1922) – polski lekkoatleta, specjalizujący się w biegach średniodystansowych.
Osiągnięcia.
Był zawodnikiem Skry Warszawa.

</doc>
<doc id="4715929" url="https://pl.wikipedia.org/wiki?curid=4715929" title="Tomasz Turbiak">
Tomasz Turbiak

Tomasz Turbiak (ur. 18 listopada 1895 w Mokoszynie, zm. 5 września 1937 w Warszawie) – podpułkownik pilot obserwator inżynier Wojska Polskiego, kawaler Orderu Virtuti Militari, członek Komisji Odznak Polowych, pierwszy dyrektor PLL LOT.
Życiorys.
Syn Leona i Franciszki. Studiował w Instytucie Inżynierii Dróg i Mostów w Petersburgu. Po wybuchu I wojny światowej został powołany w 1916 roku do odbycia służby w armii carskiej. Po ukończeniu szkoły podchorążych 15 września 1916 roku otrzymał przydział do zapasowego baonu aeronautyki. 30 marca 1917 roku ukończył oficerską szkołę aeronautyki i został przydzielony do 13. oddziału aeronautycznego, w którego składzie walczył na froncie. 1 kwietnia 1918 roku został zdemobilizowany.
24 lipca 1919 roku wstąpił do Wojska Polskiego, jako wyszkolony lotnik został przydzielony do III Grupy Lotniczej we Lwowie. Tu wszedł w skład 5. eskadry wywiadowczej. 24 maja 1920 roku jako pierwszy wykrył i rozpoznał silne ugrupowania 1. Armii Konnej Siemiona Budionnego zgromadzone w strefie przyfrontowej. Jego meldunek wzbudził niedowierzanie sztabowców 6. Armii, którzy uznali jego prawdziwość dopiero po kolejnym doniesieniu otrzymanym od kpt. George'a Crawforda z 7. eskadry myśliwskiej. 1 czerwca wykonał, w załodze z por. pil. Jerzym Długoszowskim, lot wywiadowczy na trasie Gubnik – Ludzyn – Monastyryszcze.
25 lipca 1920 roku, w załodze z Władysławem Kalkusem, przeprowadzał ataki na oddziały Armii Czerwonej pod Toporowem. Obrona przeciwlotnicza nieprzyjaciela uszkodziła ich samolot i byli zmuszeni lądować. Dostali się do niewoli, ale odbili ich żołnierze z 10. kompanii 4. pułku strzelców podhalańskich. 26 lipca, w załodze z pil. sierż. Janem Rybą, przeprowadził dalekie rozpoznanie na trasie Lwów – Krasne – Ożydów – Olesko – Podhorce – Jasionów – Ponikwa – Podkamień – Suchowla – Suchodoły – Brody – Radziwiłłów – Krupiec – Michałówka – Sitno – Srebno – Chotyń – Leszniów – Bielawce – Brody – Podhorce – Ożydów – Lwów. Podczas rozpoznania wykryli kolumny nieprzyjaciela zmierzające w kierunku polskich pozycji i ostrzegli polskie oddziały stacjonujące w Podhorcach. 6 sierpnia, w załodze z por. pil. Bolesławem Lepszym, wykonał lot wywiadowczy (trwający 4 godziny) na trasie: Tarnopol – Toustoług – Łoszniów – Janów – Trembowla – Strusów – Mikulińce – Nastasów – Ludwikówka – Zazdrość – Darachów – Burkanów. Podczas tego lotu wykryli nieliczne tabory nieprzyjaciela i rozpoznali zniszczone mosty. Następnie wyróżnił się podczas obrony Lwowa, biorąc udział w licznych i niebezpiecznych lotach szturmowych zwalczając oddziały kawalerii Armii Czerwonej. Za swą postawę został wymieniony, wraz z innymi lotnikami III dywizjonu lotniczego, w rozkazie pochwalnym dowódcy 6. Armii WP gen. por. Roberta Lamezana de Salins z 11 września 1920 roku.
W czasie walk toczonych w dniach 17–19 września 1920 roku w rejonie Niesłuchowa, Liska, Milatyna oraz Zadwórza wyróżnił się podczas ataków z niskiej wysokości na oddziały nieprzyjaciela. 19 września przeprowadził ataki na kawalerię pod wsią Zwrotowo, czym zmusił ją do wycofania i ułatwił zajęcie tej miejscowości polskim oddziałom.
Po zakończeniu działań wojennych pozostał w Wojsku Polskim. 19 stycznia 1921 został zatwierdzony z dniem 1 kwietnia 1920 w stopniu porucznika, w Wojskach Lotniczych, w grupie oficerów byłych Korpusów Wschodnich i byłej armii rosyjskiej. Od 15 kwietnia do 6 września 1921 roku odbył kurs pilotażu w Wyższej Szkole Pilotów w Grudziądzu. Następnie otrzymał przydział do 7. eskadry myśliwskiej i 11 października 1921 roku został mianowany jej dowódcą. 3 maja 1922 został zweryfikowany w stopniu kapitana ze starszeństwem z dniem 1 czerwca 1919 i 72. lokatą w korpusie oficerów aeronautycznych.
We wrześniu 1922 roku wziął udział, poza konkursem, w I Krajowym Locie Okrężnym. W 1923 roku został członkiem Komitetu Budowy Pomnika ku Czci Poległych Lotników. 1 grudnia 1924 roku został mianowany majorem ze starszeństwem z dniem 15 sierpnia 1924 i 26. lokatą w korpusie oficerów aeronautycznych. We wrześniu 1925 roku został przydzielony z Departamentu IV Ministerstwa Spraw Wojskowych do macierzystego 1 pułku lotniczego w Warszawie. W tym samym roku został skierowany na naukę do francuskiej École supérieure d’aéronautique w Paryżu. Szkołę ukończył w sierpniu 1927 roku, uzyskując dyplom inżyniera lotniczego. Po powrocie do Polski został przydzielony do Departamentu Lotnictwa MSWojsk. na stanowisko referenta. Następnie został kierownikiem w Centrum Odbioru Samolotów. W 1928 roku został członkiem Komisji Odznak Polowych, której zadaniem było zweryfikować czyny bojowe polskich lotników podczas wojny polsko-bolszewickiej i przyznać im prawo do noszenia polowych odznak pilota i obserwatora lub wnioskować o nadanie wyższych odznaczeń wojskowych.
1 stycznia 1929 roku został pierwszym dyrektorem Polskich Linii Lotniczych LOT. Z dniem 30 czerwca 1929 roku został przeniesiony w stan nieczynny na przeciąg 12 miesięcy. Z dniem 1 kwietnia 1930 roku został powołany ze stanu nieczynnego z równoczesnym przeniesieniem do Wojskowego Zakładu Zaopatrzenia Aeronautyki na stanowisko kierownika Centrali Odbiorczej. 12 marca 1933 został mianowany na stopień podpułkownika ze starszeństwem z dniem 1 stycznia 1933 i 5. lokatą w korpusie oficerów aeronautycznych. 23 kwietnia 1934 roku objął stanowisko dyrektora Departamentu Lotnictwa Cywilnego Ministerstwa Komunikacji. W czerwcu 1934 ogłoszono jego przeniesienie z Kierownictwa Zaopatrzenia Aeronautyki do dyspozycji Ministerstwa Komunikacji.
Zmarł 5 września 1937 w Warszawie, po długiej i ciężkiej chorobie. Dwa dni później został pochowany na Cmentarzu Wojskowym na Powązkach (kwatera A 17-1-25).
Życie prywatne.
Tomasz Turbiak był żonaty z Zofią z Ostrowskich.

</doc>
<doc id="4715936" url="https://pl.wikipedia.org/wiki?curid=4715936" title="Franciszek Rzeźniczek">
Franciszek Rzeźniczek

Franciszek Rzeźniczek (ur. 16 czerwca 1922 w Wirku) – polski lekkoatleta, specjalizujący się w biegach średniodystansowych oraz płotkarskich.

</doc>
<doc id="4715938" url="https://pl.wikipedia.org/wiki?curid=4715938" title="Pomurnikowa Ściana">
Pomurnikowa Ściana

Pomurnikowa Ściana (, , ) – koń skalny w grani głównej Tatr Bielskich w Tatrach Bielskich na Słowacji. Znajduje się w najniższym miejscu wschodniej grani Bujaczego Wierchu, oddzielony od niej Pomurnikowym Przechodem. Na przełęcz Skalne Wrota opada pionowym uskokiem o wysokości 20 m, na południowy zachód do Doliny do Siedmiu Źródeł pionową ścianą o wysokości do 30 metrów i długości około 150 m. Poniżej tej ściany znajduje się stromy upłaz opadający do Ściany Kaltsteina. Od północno-wschodniej strony poniżej Pomurnikowej Ściany jest porośnięte kosodrzewiną zbocze opadające do Doliny Suchej.
Jedyne miejsce, w którym można łatwo wejść na grań Pomurnikowej Ściany znajduje się blisko jej zachodniego końca. Jest to zarazem najwyższy punkt Pomurnikowej Ściany. Przejście jej granią nad uskok do Skalnych Wrót jest łatwe.
Po północnej stronie Pomurnikowej Ściany prowadzi ścieżka dawnego znakowanego szlaku Magistrali Tatrzańskiej. Szlak został zamknięty, ale ścieżka fizycznie istnieje. Przejście nią od Skalnych Wrót na Bujaczy Wierch przez Kurzą Przełęcz trwa około 45 min. 
Nazwa ściany pochodzi od pomurnika – rzadkiego gatunku ptaków, w Tatrach gniazdującego na niedostępnych pionowych ścianach.

</doc>
<doc id="4715952" url="https://pl.wikipedia.org/wiki?curid=4715952" title="Limbowa Skała">
Limbowa Skała

Limbowa Skała (, , ) – zbudowana z wapieni ściana w Kozim Grzbiecie w słowackich Tatrach Bielskich. Znajduje się pomiędzy Dziurawą Ścianą a Przełączką nad Schodkami. Na południowo-zachodnią stronę do Doliny do Siedmiu Źródeł opada pionową ścianą o wysokości kilkudziesięciu metrów. Natomiast od północno-wschodniej, opadającej do Doliny Suchej strony nie tworzy żadnej ściany, lecz jednolicie nachylone zbocze. Jedyną trudnością w wejściu na Limbową Skałę od tej strony jest gąszcz kosodrzewiny. Znajduje się w nim ścieżka dawniej znakowanego szlaku. Szlak został zamknięty, ale ścieżka fizycznie istnieje nadal.
Z grani do Doliny Siedmiu Źródeł pomiędzy Dziurawą Ścianą i Astrową Ścianą a Limbową Skałą opada stromy upłaz, górą trawiasty, dołem zarastający lasem. Z przełączki nad Schodkami po wschodniej stronie Limbowej Skały opada stromy trawiasto-skalny upłaz, dołem zarastający lasem. Gdy w 1978 r. zamknięto odcinek znakowanego szlaku Magistrali Tatrzańskiej od Schroniska pod Szarotką Lawinowym Żlebem na Skalne Wrota, przez jakiś czas nowy szlak prowadził tym upłazem przez Przełęcz nad Schodkami. Wkrótce jednak on również został zamknięty.

</doc>
<doc id="4715956" url="https://pl.wikipedia.org/wiki?curid=4715956" title="Jakub Nizioł">
Jakub Nizioł

Jakub Nizioł (ur. 8 maja 1996 we Wrocławiu) – polski koszykarz występujący na pozycjach rzucającego obrońcy lub niskiego skrzydłowego, obecnie zawodnik Śląska Wrocław.
3 czerwca 2020 został zawodnikiem Enea Astorii Bydgoszcz. 20 czerwca 2022 dołączył do Śląska Wrocław.
Jego ojciec Piotr również był koszykarzem.

</doc>
<doc id="4715957" url="https://pl.wikipedia.org/wiki?curid=4715957" title="Dominik Senator">
Dominik Senator

Dominik Patryk Senator (ur. 2 sierpnia 1991 w Łodzi) – polski tancerz baletowy, pierwszy solista Teatru Wielkiego w Łodzi.
Życiorys.
W 2010 ukończył Ogólnokształcącą Szkołę Baletową im. Feliksa Parnella w Łodzi. Jest absolwentem okcydentalistyki (2020) i magistrem historii sztuki (2022) na Wydziale Filozoficzno-Historycznym Uniwersytetu Łódzkiego.
Od 2010 występuje w Teatrze Wielkim w Łodzi, w latach 2012–2013 w Teatrze Wielkim im. Stanisława Moniuszki w Poznaniu. Od 2019 jest pierwszym solistą Teatru Wielkiego w Łodzi, jako pierwszy solista zadebiutował rolą Beethovena-Człowieka w balecie „Cisza/Silence” Ivana Cavallariego z muzyką Ludwiga van Beethovena podczas inauguracji XXV Łódzkich Spotkań Baletowych.
W 2021 nominowany do XV Teatralnych Nagród Muzycznych im. Jana Kiepury w kategorii "Najlepszy tancerz (klasyka)".

</doc>
<doc id="4715958" url="https://pl.wikipedia.org/wiki?curid=4715958" title="Atlantihyla">
Atlantihyla

Atlantihyla – rodzaj płaza bezogonowego z podrodziny Hylinae w rodzinie rzekotkowatych (Hylidae). 
Zasięg występowania.
Rodzaj obejmuje gatunki występujące na atlantyckich zboczach Gwatemali i Hondurasu.
Systematyka.
Etymologia.
"Atlantihyla": Atlantis, w mitologii greckiej zaginiona wyspa, tradycyjnie położona na Oceanie Atlantyckim; rodzaj "Hyla" .
Podział systematyczny.
Do rodzaju należą następujące gatunki:

</doc>
<doc id="4715960" url="https://pl.wikipedia.org/wiki?curid=4715960" title="Rysia Skała">
Rysia Skała

Rysia Skała (, , ) – zbudowana z wapieni ściana w Kozim Grzbiecie w słowackich Tatrach Bielskich. Znajduje się pomiędzy Przełączką nad Schodkami a Małą Jelenią Skałą. Na południowo-zachodnią stronę do Doliny do Siedmiu Źródeł opada pionową ścianą o wysokości kilkudziesięciu metrów. Natomiast od północno-wschodniej, opadającej do Doliny Suchej strony nie tworzy żadnej ściany, lecz jednolicie nachylone zbocze. Jedyną trudnością w wejściu na Rysią Skałę od tej strony jest gąszcz kosodrzewiny.

</doc>
<doc id="4715962" url="https://pl.wikipedia.org/wiki?curid=4715962" title="Cisewski III">
Cisewski III

Cisewski III – kaszubski herb szlachecki, herb własny rodziny Cisewskich.
Opis herbu.
Opis z wykorzystaniem klasycznych zasad blazonowania:
"W polu półksiężyc z twarzą barkiem do dołu, nad nim gwiazda. Klejnot: nad hełmem w koronie trzy pióra strusie. Labry. Barwy nieznane."
Najwcześniejsze wzmianki.
Herb znany tylko z pieczęci Rocha Cisowskiego z 1776 roku.
Herbowni.
Cisewski, Cisowski, Cysewski.

</doc>
<doc id="4715964" url="https://pl.wikipedia.org/wiki?curid=4715964" title="Richard Boone">
Richard Boone

Richard Allen Boone (ur. 18 czerwca 1917 w Los Angeles, zm. 10 stycznia 1981 w St. Augustine) – amerykański aktor filmowy, teatralny i telewizyjny, sporadycznie reżyser telewizyjny, który zagrał w ponad 50 filmach i był znany ze swoich ról w westernach. Po ukończeniu Herbert Hoover High School w Glendale w Kalifornii, uczęszczał na Uniwersytet Stanforda, jednak został wyrzucony z uczelni za niewielkie wykroczenie. Pracował jako robotnik na polu naftowym, bokser, wiertnik, barman, malarz i pisarz, zanim zdecydował się na aktorstwo jako zawód. W 1941 dołączył do United States Navy i służył na trzech statkach na Pacyfiku podczas II wojny światowej, jako dowodzący, sternik lotniczy i strzelec na bombowcach torpedowych Grumman TBF Avenger i zakończył służbę w randze podoficera pierwszej klasy. Studiował w szkole aktorskiej Neighborhood Playhouse w Nowym Jorku i pod kierunkiem Lee Strasberga w Actors Studio, debiutując w wieku 31 lat na Broadwayu w spektaklu "Medea" (1947) w roli Jasona z Judith Anderson i Johnem Gielgudem. W 1951 podpisał kontrakt z 20th Century Studios. W 1964 był nominowany do Złotego Globu i Emmy za występ w serialu NBC "The Richard Boone Show" (1963–64).

</doc>
<doc id="4715965" url="https://pl.wikipedia.org/wiki?curid=4715965" title="Iloczyn zewnętrzny (tensory)">
Iloczyn zewnętrzny (tensory)

Iloczyn zewnętrzny (nie mylić z algebrą zewnętrzną) jest zdefiniowany następująco: mając dwa wektory kolumnowe (kontrawariantne)
ich iloczyn zewnętrzny jest macierzą formula_2 o m wierszach i n kolumnach, postaci
gdzie elementy macierzy formula_4 wyrażają się wzorem formula_5 Dla ortogonalnych układów współrzędnych (dla których wektory kowariantne są równe kontrawariantnym tj. formula_6) można użyć notacji mnożenia macierzowego
gdzie formula_8 w górnym indeksie oznacza transpozycję. Zwróćmy uwagę, że powyższe mnożenie macierzowe wektora kolumnowego z wierszowym jest możliwe, gdyż liczba kolumn wektora lewego zgadza się z liczbą wierszy wektora prawego (która jest równa 1, a całe działanie daje w wyniku macierz).
Przykład.
Dla kartezjańskiego układu współrzędnych

</doc>
<doc id="4715966" url="https://pl.wikipedia.org/wiki?curid=4715966" title="Mała Jelenia Skała">
Mała Jelenia Skała

Mała Jelenia Skała (, , ) – zbudowana z wapieni ściana w Kozim Grzbiecie w słowackich Tatrach Bielskich. Znajduje się pomiędzy Rysią Skałą a Wielką Jelenią Skałą. Na południowo-zachodnią stronę do Doliny Czarnej Rakuskiej opada pionową ścianą o wysokości kilkudziesięciu metrów. Porośnięte lasem zbocze poniżej tej ściany to Jelenia Ubocz. Natomiast od północno-wschodniej, opadającej do Doliny Suchej strony nie tworzy żadnej ściany, lecz jednolicie nachylone zbocze. Jedyną trudnością w wejściu na Małą Jelenią Skałę od tej strony jest gąszcz kosodrzewiny.

</doc>
<doc id="4715969" url="https://pl.wikipedia.org/wiki?curid=4715969" title="Bianco (ujednoznacznienie)">
Bianco (ujednoznacznienie)



</doc>
<doc id="4715973" url="https://pl.wikipedia.org/wiki?curid=4715973" title="Bazyli Wyznawca">
Bazyli Wyznawca

Bazyli Wyznawca (zmarł 750) był świętym prawosławnym, który żył w VIII wieku i był torturowany przez cesarza bizantyjskiego Leona III Izauryjczyka. 
Życie.
Bazyli był mnichem prześladowanym za ikonodulię przez cesarza bizantyjskiego Leona III Izauryjczyka. Został uwięziony ze swoim uczniem Prokopiuszem i był poddawany torturom. Marnieli w więzieniu do śmierci cesarza w 741 r., kiedy zostali zwolnieni. Bazyli zmarł w 750 roku i jest wspominany 28 lutego (według kalendarza gregoriańskiego; 13 marca według kalendarza juliańskiego).

</doc>
<doc id="4715976" url="https://pl.wikipedia.org/wiki?curid=4715976" title="Wielka Jelenia Skała">
Wielka Jelenia Skała

Wielka Jelenia Skała (, , ) – zbudowana z wapieni ściana w Kozim Grzbiecie w słowackich Tatrach Bielskich. Znajduje się na północno-wschodnim końcu tego grzbietu, pomiędzy Małą Jelenią Skałą a Fajksową Przełęczą (1480 m). Na południowo-zachodnią stronę do Doliny Czarnej Rakuskiej opada pionową ścianą o wysokości kilkudziesięciu metrów. Porośnięte lasem zbocze poniżej tej ściany to Jelenia Ubocz. Natomiast od północno-wschodniej, opadającej do Doliny Suchej strony nie tworzy żadnej ściany, lecz jednolicie nachylone zbocze.

</doc>
<doc id="4715982" url="https://pl.wikipedia.org/wiki?curid=4715982" title="Doliops">
Doliops

Doliops – rodzaj chrząszcza z rodziny kózkowatych i podrodziny zgrzypikowych (Lamiinae).
Morfologia.
Chrząszcze te osiągają od 10 do 15 mm długości ciała. Wygląd ich jest przykładem mimikry. Upodobniają się one do przedstawicieli trzech rodzajów ryjkowców z plemienia Pachyrrhynchini: "Pachyrrhynchus", "Polycatus" i "Metapocyrtus", a w niektórych przypadkach podejrzewa się mimikrę między poszczególnymi gatunkami w obrębie rodzaju "Doliops". Przedstawiciele rodzaju mają więc ciała o zaokrąglonym pokroju, krótkich odnóżach i specyficznie ukształtowanych czułkach. Zwykle większa część jego powierzchni jest metalicznie połyskująca. Ubarwienie mają czarne ze wzorem złożonym z kropek lub pasków, uformowanym przez łuski koloru czarnego, jasnego, zielonkawego, żółtego czy różowego. Niektóre gatunki są kryptyczne, rozróżnialne tylko po genitaliach samców.
Ekologia i występowanie.
Rodzaj ograniczony jest w swym zasięgu do dwóch archipelagów w obrębie południowo-wschodniej części krainy orientalnej. Naśladowane przez niego rodzaje ryjkowców są endemiczne dla Filipin i Tajwanu. Większość gatunków "Doliops" występuje na Filipinach. Największą ich różnorodność stwierdzono na Luzonie i Mindanao. Na Mindanao centrum rozsiedlenia "Doliops", jak i naśladowanych przez niego ryjkowców, znajduje się w prowincji Bukidnon i w okolicach wulkanu Apo. Poza Filipinami "Doliops" znany jest tylko z dwóch wysp, Lanyu i Lu Tao, należących do Tajwanu.
Taksonomia.
Takson ten wprowadzony został w 1841 roku przez George’a Roberta Waterhouse’a, który jego gatunkiem typowym wyznaczył "Doliops curculionides". Przez dłuższy czas jako synonim "Doliops" traktowano, opisany w 1923 roku przez Karla Marię Hellera, rodzaj "Lamprobityle". W 2014 roku status odrębnego rodzaju przywrócili mu Arvīds Barševskis i Olaf Jäger.
Dotychczas opisano 52 gatunki z tego rodzaju:

</doc>
<doc id="4715983" url="https://pl.wikipedia.org/wiki?curid=4715983" title="Irosław Szymański">
Irosław Szymański

Irosław Szymański (ur. w 1946) – polski lekarz oraz satyryk. 
Życiorys.
Absolwent Akademii Medycznej w Lublinie. Od 1964 współtworzył zespół bigbitowy „Szkielety", z którym związany był przez pięć lat jako autor tekstów. Następnie, w 1972 założył Studenckie Bractwo Satyryczne „Loża 44”, w składzie którego znaleźli się m.in. Grzegorz Michalec, Maciej Wijatkowski, Krzysztof Bilkiewicz, a w kolejnych latach również Jerzy Rogalski i Mirosław Melaniuk. Był autorem większości tekstów kabaretu, który występował w radiu i telewizji, m.in. w cyklu programów "Spotkanie z Balladą". Po ogłoszeniu stanu wojennego i usunięciu zespołu z pomieszczeń Akademii był związany z lubelskim Teatrem im. Juliusza Osterwy, gdzie powstawały kolejne programy kabaretu. W 1984 wystawiono tam spektakl Szymańskiego "Próba adaptacji" (reż. Roman Kruczkowski). Ostatni program „Loży 44" jego autorstwa - "Kolędnik polski" - miał premierę w 2009.
Jako lekarz specjalizuje się w ginekologii, pełniąc m.in. funkcję ordynatora oddziału ginekologicznego Okręgowego Szpitala Kolejowego w Lublinie.

</doc>
<doc id="4715985" url="https://pl.wikipedia.org/wiki?curid=4715985" title="Jakub Sadowski">
Jakub Sadowski

Jakub Sadowski (ur. 22 maja 2001 w Warszawie) – polski koszykarz występujący na pozycjach silnego skrzydłowego lub środkowego, obecnie zawodnik Legii Warszawa.

</doc>
<doc id="4715986" url="https://pl.wikipedia.org/wiki?curid=4715986" title="RadioShack">
RadioShack

RadioShack (formalnie "RadioShack Corporation", wcześniej "Tandy Corporation") – to nazwa handlowa amerykańskiego sprzedawcy założonego w 1921 roku.
W szczytowym okresie w 1999 r. przedsiębiorstwo prowadziło sklepy pod nazwą RadioShack lub Tandy w Stanach Zjednoczonych, Meksyku, Wielkiej Brytanii, Australii i Kanadzie. Poza wymienionymi obszarami firma sprzedała licencje innym firmom, aby móc korzystać z marki RadioShack w innych częściach świata, w tym w Azji, Afryce Północnej, Ameryce Łacińskiej i na Karaibach.
W dniu 5 lutego 2015 r. RadioShack Corporation złożyła wniosek o ochronę na podstawie rozdziału 11 zgodnie z amerykańskim prawem upadłościowym po 11 kolejnych kwartalnych stratach. W dniu 13 maja 2015 r. General Wireless Inc., spółka stowarzyszona ze Standard General, nabyła aktywa spółki, w tym markę RadioShack i powiązane aktywa własności intelektualnej, za 26,2 mln USD.
W marcu 2017 r. General Wireless Inc. i powiązane spółki zależne złożyły wniosek o ogłoszenie upadłości oraz ogłoszono plany zamknięcia prawie wszystkich sklepów należących do firmy i przeniesienia działalności głównie do Internetu.
Od 2017 r. RadioShack działa przede wszystkim jako strona e-commerce, sieć około 500 niezależnych autoryzowanych sklepów dealerskich oraz jako dostawca części dla HobbyTown.
Pod koniec lipca 2018 r. RadioShack nawiązało współpracę z HobbyTown, aby otworzyć około 100 sklepów „Express” RadioShack.

</doc>
<doc id="4715990" url="https://pl.wikipedia.org/wiki?curid=4715990" title="Biodruk 3D">
Biodruk 3D

Biodruk 3D – technologia addytywna, która wykorzystuje materiały zawierające żywe komórki (biotusze) do budowy złożonych, trójwymiarowych struktur. Technika biodruku 3D pozwala na produkcję układów lab-on-a-chip i organ-on-a-chip, modeli tkankowych 3D (w tym modeli nowotworowych). W przyszłości biodruk 3D pozwolić ma na tworzenie funkcjonalnych organów możliwych do stosowania w procedurach medycznych oraz na zastąpienie zwierząt w badaniach klinicznych.
Proces biodruku 3D rozpoczyna się od pobrania od pacjenta komórek, które następnie są namnażane i mieszane z odpowiednim nośnikiem np. hydrożelowym. Materiał ten, zwany biotuszem, zapewnia ochronę i środowisko komórek w trakcie procesu drukowania. Aktualnie najbardziej popularnymi biotuszami są alginiany, metakrylany żelatyny oraz lamininy. Innymi popularnymi składnikami biotuszy są: nanofibrylowana celuloza, kolagen, chitozan, guma ksantanowa, fibrynogen.
Historia biodruku 3D.
Za początki technologii biodruku 3D uważa się wynalezienie w 1984 roku przez Charlesa Hull’a pierwszej drukarki 3D opartej na technologii SLA. Gwałtowny rozwój drukowania elementów z biomateriałów nastąpił jednak dopiero na przełomie XX i XXI wieku. W 1996 roku, po raz pierwszy zastosowano biomateriał do regeneracji tkanek, za to w 2001 roku komórki pęcherza zostały wydrukowane bezpośrednio na skafoldzie.
W roku 2009 firma Organovo wprowadziła na rynek pierwszą komercyjną biodrukarkę 3D NovoGen MMX. Umożliwiło to prowadzenie badań nad biodrukowanymi strukturami na skalę szerszą niż kiedykolwiek wcześniej. W latach 2010–2016 opracowano między innymi: model skóry, miniaturową nerkę, konstrukty naczyniowe, chrząstkę stawową oraz zastawki serca.
W 2019 roku naukowcy z Rice University w Stanach Zjednoczonych stworzyli za pomocą biodrukarki typu DLP pierwszy na świecie, w pełni funkcjonalny model pęcherzyka płucnego.
Technologie biodruku 3D.
W druku 3D żywymi komórkami wyróżnia się trzy główne technologie: inkjet, biodrukowanie ekstruzyjne oraz biodruk 3D za pomocą wiązki lasera.
Biodrukarki inkjet są najczęściej stosowanym typem drukarek zarówno do zastosowań niebiologicznych jak i biologicznych. Kontrolowane objętości cieczy dostarczane są do predefiniowanych miejsc na płaszczyźnie. Technologia ta wykorzystuje zjawiska cieplne lub akustyczne do generowania pojedynczych kropel biotuszu. Drukarki te charakteryzują się wysoką precyzją, dużą szybkością i kompatybilnością z wieloma materiałami biologicznymi.
Biodrukarki wykorzystujące technikę mikroekstruzji materiału składają się z systemu dozującego oraz zautomatyzowanego ramienia umożliwiającego poruszanie się głowicy po powierzchni pola roboczego (np. szalki lub szkiełka). Do wytłaczania biotuszu stosuje się dozowniki mechaniczne (np. strzykawkowe) lub pneumatyczne. Na rynku istnieją również modele biodrukarek mikroeskruzyjnych z wieloma głowicami drukującymi umożliwiającymi szeregowe dozowanie kilku materiałów.
Inną technologią biodruku 3D są urządzenia wykorzystujące wiązki lasera. Początkowo metoda ta była stosowana jedynie do spiekania proszków metali, jednak po wprowadzeniu paru modyfikacji znalazła ona również zastosowanie w wytwarzaniu modeli biologicznych zawierających żywe komórki. Układ tego typu urządzeń składa się z wiązki laserowej, często w formie impulsowej, systemu ogniskowania oraz stolika na którym umieszcza się biotusz. Na rynku pojawiły się również pierwsze ultraszybkie biodrukarki 3D wytwarzające obiekty za pomocą wysokoenergetycznego lasera na podstawie holograficznej projekcji modelu 3D.
Aplikacje biodruku 3D.
Głównymi nadziejami związanymi z rozwojem biodruku jest usunięcie modeli zwierzęcych z badań laboratoryjnych oraz tworzenie organów ludzkich do przeszczepu.
Firma L’Oreal od kilku lat wyposażona jest w laboratoria biodruku 3D umożliwiające testowanie kosmetyków na biodrukowanych modelach skórnych. Dzięki tej praktyce chce całkowicie odejść od testowania swoich produktów na zwierzętach.
Wśród pionierskich polskich inicjatyw wykorzystujących biodruk 3D jest projekt bionicznej trzustki Fundacji Badań i Rozwoju Nauki.  Grupa naukowców pod okiem chirurga transplantologa dr hab. med. Michała Wszoły prowadzi badania nad biodrukiem 3D bionicznej trzustki dedykowanej dla pacjentów chorych na cukrzycę.
W Polsce pierwszą firmą zajmującą się wdrażaniem technologii addytywnych w biotechnologii i medycynie jest Sygnis Bio Technologies.

</doc>
<doc id="4715992" url="https://pl.wikipedia.org/wiki?curid=4715992" title="Nadleśnictwo Kraśnik">
Nadleśnictwo Kraśnik

Nadleśnictwo Kraśnik – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Kraśniku, w powiecie kraśnickim, w województwie lubelskim.
Nadleśnictwo obejmuje część powiatów janowskiego, kraśnickiego i opolskiego.
Historia.
Nadleśnictwo Kraśnik powstało w 1944. Objęło ono przedwojenne lasy państwowe oraz znacjonalizowane przez komunistów lasy prywatne, w tym część kompleksów leśnych Ordynacji Zamojskiej. W 1973 przyłączono do niego nadleśnictwa Gościeradów, Dzierzkowice (utworzone w 1921 roku) oraz Niezdów (wcześniej Opole).
Ochrona przyrody.
Na terenie nadleśnictwa znajduje się jeden rezerwat przyrody - Natalin.
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):

</doc>
<doc id="4715996" url="https://pl.wikipedia.org/wiki?curid=4715996" title="Kościół św. Mikołaja w Dzikowcu">
Kościół św. Mikołaja w Dzikowcu

Kościół świętego Mikołaja − rzymskokatolicki kościół parafialny należący do parafii pod tym samym wezwaniem (dekanat Raniżów diecezji sandomierskiej).
Jest to świątynia wzniesiona w latach 1814–1816, uroczyście poświęcona została przez biskupa Franciszka Ksawerego Wierzchleyskiego w 1859 roku. W 1879 roku zostało wymienione pokrycie dachu z gontu na blachę cynkowaną, natomiast w 1933 roku do elewacji została dostawiona frontowa kruchta. Budowla była restaurowana w 1991 roku. Kościół jest murowany i otynkowany, reprezentuje styl klasycystyczny, pokryty jest blachą. Budowla jest halowa, posiada trzy nawy. Korpus nakrywa dach czterospadowy, natomiast prezbiterium trójspadowy. Wieża nakryta jest czteropołaciowym dachem hełmowym o wybrzuszonych połaciach. We wnętrzu świątyni zachowały się elementy w stylu barokowym, pochodzące z XVII wieku (chrzcielnica) i XVIII wieku (feretrony). Wyposażenie budowli reprezentuje jednak głównie style: klasycystyczny i eklektyczny i powstało w XIX wieku. Wnętrze jest wzbogacone o secesyjne witraże zaprojektowane przez Stanisława Matejkę i wykonane w krakowskiej pracowni Żeleńskiego w 1912 roku.

</doc>
<doc id="4715999" url="https://pl.wikipedia.org/wiki?curid=4715999" title="Tadeusz Wideł">
Tadeusz Wideł

Tadeusz Wideł – polski lekkoatleta, specjalizujący się w biegach średniodystansowych.

</doc>
<doc id="4716000" url="https://pl.wikipedia.org/wiki?curid=4716000" title="Teleexpress na deser">
Teleexpress na deser



</doc>
<doc id="4716006" url="https://pl.wikipedia.org/wiki?curid=4716006" title="Polsat Comedy Central Extra">
Polsat Comedy Central Extra

Polsat Comedy Central Extra – polskojęzyczna stacja telewizyjna, która rozpoczęła nadawanie 3 marca 2020 roku, zastępując kanał Comedy Central Family. Początkowo kanał nadawał jako blok programowy na Comedy Central Family.
Oferta programowa.
W skład ramówki stacji wchodziły bądź wchodzą między innymi następujące pozycje: Blok Ekipa, Comedy Club, Co ludzie powiedzą?, Drunk history – pół litra historii, Mike i Molly, Niania, Przyjaciele, Rodzina zastępcza, Świat według Kiepskich, Włatcy móch, ’Allo ’Allo!, Dwie spłukane dziewczyny.

</doc>
<doc id="4716009" url="https://pl.wikipedia.org/wiki?curid=4716009" title="Nadleśnictwo Świdnik">
Nadleśnictwo Świdnik

Nadleśnictwo Świdnik – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Świdniku, w powiecie świdnickim, w województwie lubelskim.
Nadleśnictwo obejmuje część powiatów krasnostawskiego, lubelskiego, łęczyńskiego, świdnickiego oraz miasto na prawach powiatu Lublin.
Historia.
Nadleśnictwo Świdnik powstało w 1944. Objęło ono część przedwojennych lasów państwowych nadleśnictwa Lublin oraz znacjonalizowane przez komunistów lasy prywatne. W 1973 przyłączono do niego nadleśnictwo Krzczonów.
Ochrona przyrody.
Na terenie nadleśnictwa znajduje się pięć rezerwatów przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi 287 m3/ha, a przeciętny wiek 68 lata.

</doc>
<doc id="4716011" url="https://pl.wikipedia.org/wiki?curid=4716011" title="Tadeusz Bartecki">
Tadeusz Bartecki

Tadeusz Bartecki (ur. w 1927) – polski lekkoatleta, specjalizujący się w biegach średniodystansowych.

</doc>
<doc id="4716015" url="https://pl.wikipedia.org/wiki?curid=4716015" title="Jelenia Ubocz">
Jelenia Ubocz

Jelenia Ubocz – strome i porośnięte lasem zbocze opadające spod wschodniej części Koziego Grzbietu na południe, do Doliny Czarnej Rakuskiej w Tatrach Bielskich na Słowacji. Znajduje się na nim płytko wcięty Jeleni Żleb. Porośnięte jest bujnym lasem, w którym nie prowadzi się wyrębu drzew. Zbocze przecinają trzy wyraźne ścieżki, ale dla turystów jest to zamknięty obszar ochrony ścisłej Tatrzańskiego Parku Narodowego.

</doc>
<doc id="4716017" url="https://pl.wikipedia.org/wiki?curid=4716017" title="AirPods Pro">
AirPods Pro

AirPods Pro – bezprzewodowe słuchawki marki Apple w wersji Pro. Słuchawki ładują się poprzez bezprzewodowe etui. Airpods Pro można indywidualnie dostosować do ucha, dzięki wymiennym wkładkom. Premiera produktu odbyła się 30 października 2019.

</doc>
<doc id="4716018" url="https://pl.wikipedia.org/wiki?curid=4716018" title="Farranula">
Farranula

Farranula – rodzaj widłonogów z rodziny Corycaeidae.
Takson ten wprowadzony został w 1911 roku przez George’a Philipa Farrana pod nazwą "Corycella". Jednak nazwę tę wprowadził już w 1893 roku Louis-Urbain-Eugène Léger dla rodzaju pierwotniaka, stąd Charles Branch Wilson nadał w 1932 roku omawianemu rodzajowi nową nazwę "Farranula" na cześć Farrana.
Widłonogi te mają smukłe, niemal maczugowate w zarysie ciało. Głowa zrośnięta jest z pierwszym segmentem tułowia i zaopatrzona w parę dużych, położonych blisko siebie oczu z rogówkami. Czułki pierwszej pary są sześcioczłonowe. Druga para czułków jest czteroczłonowa i pozbawiona egzopoditów; drugi jej człon nie ma ząbków na krawędzi wewnętrznej. Pomiędzy szczękonóżami a odnóżami pierwszej pary leży wyrostek brzuszny o dziobiastym kształcie. Tylne kąty czwartego segmentu tułowia zaopatrzone są w ostre wyrostki. Spośród odnóży tułowiowych endopoity występują tylko na pierwszych ich trzech parach i są trójczłonowe. Brak odnóży piątej pary; zastąpione są one dwiema parami szczecinek. Urosoma ma oba segmenty zlane ze sobą w jeden. 
Do rodzaju tego należy 11 opisanych gatunków:

</doc>
<doc id="4716019" url="https://pl.wikipedia.org/wiki?curid=4716019" title="Wiesław Werbliński">
Wiesław Werbliński

Wiesław Werbliński (ur. w 1931) – polski lekkoatleta, specjalizujący się w biegach sprinterskich i średniodystansowych.

</doc>
<doc id="4716022" url="https://pl.wikipedia.org/wiki?curid=4716022" title="Ignacy Grochowski">
Ignacy Grochowski

Ignacy Grochowski (ur. 21 maja 1998) – polski koszykarz, występujący na pozycjach niskiego lub silnego skrzydłowego, obecnie występuje w Polskim Cukrze Toruń.

</doc>
<doc id="4716023" url="https://pl.wikipedia.org/wiki?curid=4716023" title="Strzelanina w szkole w Suzano">
Strzelanina w szkole w Suzano

Strzelanina w szkole w Suzano – strzelanina, do której doszło 13 marca 2019 w szkole podstawowej w miejscowości Suzano w stanie São Paulo w Brazylii. W strzelaninie zginęło 10 osób, a 11 zostało rannych.
Przebieg.
Sprawcy, 17-letni Guilherme Taucci Monteiro i 25-letni Luiz Henrique de Castro, przyjechali pod szkołę białym wynajętym Chevroletem Onix ok. godz. 9:40 rano, kiedy w szkole trwała przerwa między lekcjami. Napastnicy byli uzbrojeni w rewolwery, młotki i kusze, mieli też koktajle Mołotowa i inne materiały wybuchowe, które znaleziono w ich samochodzie. Pierwszy do szkoły wszedł Monteiro, który po wejściu zaatakował stojących w głównym holu szkoły uczniów i personel, zabijając nauczycielkę i pracownicę szkoły. Następnie Monteiro pobiegł za spanikowanym tłumem uczniów i pracowników szkoły kontynuując strzelanie. Chwilę później do szkoły wszedł jego wspólnik Luiz Henrique de Castro, który zaczął uderzać młotkiem zwłoki martwych pracownic szkoły zabitych przez Monteiro chcąc sprawdzić czy na pewno nie żyją, po czym dołączył do swojego kompana i razem z nim zaczął strzelać do uczniów na korytarzach szkolnych. Początek strzelaniny został nagrany przez kamery znajdujące się w głównym holu szkolnym. Kiedy pod szkołę przyjechała policja, Monteiro strzelił do swojego wspólnika, zabijając go, po czym popełnił samobójstwo strzelając sobie w głowę. Policja później przekazała, że sprawcy przed dokonaniem masakry w szkole zastrzelili wujka Monteiro w prowadzonym przez niego salonie samochodowym znajdującym się niedaleko szkoły. W masakrze zginęło łącznie 10 osób, a 11 zostało rannych.
Sprawcy.
Sprawcami strzelaniny byli 17-letni Guilherme Taucci Monteiro i 25-letni Luiz Henrique de Castro. Napastnicy byli dawnymi uczniami szkoły w której dokonali ataku i bliskimi przyjaciółmi od dzieciństwa mimo znacznej różnicy wieku. Według doniesień oboje byli prześladowani i szantażowani przez swoich rówieśników gdy uczęszczali do szkoły. Mordercy przygotowywali się do ataku ponad rok, inspirując się masakrą w Columbine High School w Kolorado z 20 kwietnia 1999 roku. Sprawcy pisali na jednym z internetowych skrajnie prawicowych forów obrazkowych (tzw. "imageboard’ach") o swoich planach, a także chcieli na nim zwerbować więcej osób do przeprowadzenia masakry. Monteiro przed atakiem zamieścił na swoim koncie na portalu społecznościowym Facebook zdjęcia z rewolwerem oraz w agresywnych pozach z założoną na dolną część twarzy maską z trupimi zębami, która jest powszechnie kojarzona z ruchami neonazistowskimi. Sprawcy, według doniesień, lubili grać w brutalne gry komputerowe i oglądali filmy o strzelaninach szkolnych.

</doc>
<doc id="4716024" url="https://pl.wikipedia.org/wiki?curid=4716024" title="Jeleni Żleb (Tatry Bielskie)">
Jeleni Żleb (Tatry Bielskie)

Jeleni Żleb – żleb w Dolinie Czarnej Rakuskiej w Tatrach Bielskich na Słowacji. Opada z Koziego Grzbietu na południe. Jest to wąski i płytko wcięty żleb, na początkowym etapie powstawania. Górą podchodzi pod Przełączkę nad Schodkami. W dolnej części w jego korycie znajduje się urwisty próg, zaraz powyżej nieznakowanej ścieżki. Zleb znajduje się na zamkniętym dla turystów obszarze ochrony ścisłej Tatrzańskiego Parku Narodowego.

</doc>
<doc id="4716025" url="https://pl.wikipedia.org/wiki?curid=4716025" title="Andrzej Jackiewicz">
Andrzej Jackiewicz

Andrzej Jackiewicz (ur. 11 września 1930 w Puławach, zm. 6 stycznia 2019 tamże) – polski lekkoatleta, specjalizujący się w biegach średniodystansowych.
Był absolwentem Akademii Wychowania Fizycznego w Warszawie (1954 - dyplom I stopnia, 1976 - studia magisterskie), następnie pracował jako nauczyciel w Puławach. Od 1980 był działaczem NSZZ „Solidarność”, członkiem zarządu Oddziału NSZZ „Solidarność” Ziemia Puławska, w latach 1990-1998 radnym Rady Miejskiej w Puławach. 

</doc>
<doc id="4716026" url="https://pl.wikipedia.org/wiki?curid=4716026" title="Jeleni Żleb">
Jeleni Żleb



</doc>
<doc id="4716031" url="https://pl.wikipedia.org/wiki?curid=4716031" title="Muzeum Czarnych Cywilizacji">
Muzeum Czarnych Cywilizacji

Muzeum Czarnych Cywilizacji (fr. "Musée des civilisations noires) –" muzeum otwarte w 2019 roku w stolicy Senegalu, Dakarze"."
Historia.
O potrzebie stworzenia muzeum mówił w 1966 roku pierwszy prezydent Senegalu Léopold Senghor podczas pierwszego Światowego Festiwalu Sztuki Murzyńskiej. Do pomysłu wrócił w 2000 roku Abdoulaye Wade. Muzeum zostało otwarte 6 grudnia 2018 roku. Otwarcia dokonał prezydent Senegalu Macky Sall. Projekt sfinansowały Chiny przeznaczając na budowę 30 mln euro, a budowę zrealizowała Shanghai Construction Group.
Budynek.
Muzeum ma przypominać kształtem senegalskie chaty. Ma powierzchnię 14 000 m² i możne pomieścić 18 000 dzieł sztuki. Pomimo 4 poziomów, tylko na dwóch są prezentowane zbiory. Na najwyższym piętrze znalazła się sala koncertowa. W hallu umieszczono rzeźbę haitańskiego rzeźbiarza Edouarda Duval-Carrié. Przedstawia ona baobab.
Zbiory.
Jeszcze przed otwarciem muzeum Senegal zwrócił się z prośbą do Francji o zwrot zabranych dzieł sztuki. Prezydent polecił zbadać problem Bénédicte Savoy i senegalskiemu uczonemu Felwine Sarr. Ustalili oni, że w Musée du quai Branly takich zbiorów jest ok. 70 tys., a w innych znajduje się jeszcze około 20 tys. z Afryki Subsaharyjskiej. Ponieważ muzeum ma prezentować dorobek całej Afryki poproszono Egipt o przekazanie kopii dzieł z czasów faraonów. Jeszcze przed otwarciem muzeum do Senegalu przysłano 23 posągi. Z okazji pierwszej rocznicy istnienia muzeum została przygotowana wystawa objazdowa "Pokaż mi swoje marzenia" (Prête-moi ton rêve")" na której zaprezentowano dzieła 33 afrykańskich twórców znanych na świecie, a nieznanych w Afryce.

</doc>
<doc id="4716038" url="https://pl.wikipedia.org/wiki?curid=4716038" title="Henryk Kupczyk">
Henryk Kupczyk

Henryk Kupczyk (ur. 2 stycznia 1933 w Puławach, zm. 22 marca 2007 w Stanach Zjednoczonych) – polski lekkoatleta, specjalizujący się w biegach średniodystansowych. 

</doc>
<doc id="4716050" url="https://pl.wikipedia.org/wiki?curid=4716050" title="Franciszek Wesołowski (lekkoatleta)">
Franciszek Wesołowski (lekkoatleta)

Franciszek Wesołowski (ur. 4 października 1935 w Mroczy, zm. w grudniu 2010 w Niemczech) – polski lekkoatleta, specjalizujący się w biegach średniodystansowych.

</doc>
<doc id="4716057" url="https://pl.wikipedia.org/wiki?curid=4716057" title="Tramwaje na Ukrainie">
Tramwaje na Ukrainie

Tramwaje na Ukrainie – systemy komunikacji tramwajowej działające na Ukrainie.
Według stanu z lutego 2020 roku na Ukrainie istnieje 18 systemów tramwajowych – czternaście z nich to systemy szerokotorowe (1524 mm), a cztery wąskotorowe (1000 mm).
Charakterystyka.
Najmłodsza sieć tramwajowa znajduje się w Konotopie, natomiast najstarsza we Lwowie. Największa sieć położona jest w Kijowie, z kolei najmniejsza w Żytomierzu i liczy 17,5 km torowisk. Większość systemów tramwajowych funkcjonuje na wschodzie kraju. W czasie przynależności Ukrainy do ZSRR uruchomiono 20 nowych systemów tramwajowych. Po upadku ZSRR zamknięto sieci tramwajowe w Makiejewce (2006 r.) i Kadijewce (2007 r.). Po rozpoczęciu działań wojennych na wschodzie Ukrainy likwidacji uległo kilka sieci w obwodzie donieckim: Konstantynówce (2016 r.), Awdijiwce i Kramatorsku (2017 r.) oraz sieć w Ługańsku (2015 r.).
Systemy.
Znaczenie kolorów użytych w tabeli:

</doc>
<doc id="4716060" url="https://pl.wikipedia.org/wiki?curid=4716060" title="Oktawian Misiurewicz">
Oktawian Misiurewicz

Oktawian Misiurewicz (ur. 7 maja 1912 w Śremie, zm. 25 kwietnia 1968 w Poznaniu) – polski bokser, Mistrz Polski 1935 r. w wadze półśredniej. Trener, sędzia PZB. Redaktor naczelny „Kuriera Wielkopolskiego”, dziennikarz sportowy.
Życiorys.
Pochodził ze Śremu i w tamtejszym Gimnazjum rozpoczynał karierę sportową, uprawiając m.in.: piłkę nożną, tenis ziemny, lekkoatletykę i pływanie. W 1929 r. przy wsparciu konsula generalnego RP w Opolu – Daniela Kęszyckiego, zaczęto w oparciu o wzorce angielskie tworzyć sekcję pięściarską przy Śremskim Klubie Sportowym. Fakt ten oraz inspiracja meczem bokserskim Polska – Czechosłowacja w 1930 r., jak przyznał sam Misiurewicz, zachęciły go do uprawiania pięściarstwa. W roku 1931 reprezentował już barwy Towarzystwa Gimnastycznego „Sokół” w Poznaniu. W tym samym roku wziął udział w Mistrzostwach Polski juniorów. Podczas meczu bokserskiego Polska – Austria, rozegranego w Warszawie 29 kwietnia 1934 r. pokonał na punkty utytułowanego i doświadczonego Kurta Weilhammera (Mistrza Austrii z 1934 r.). W listopadzie 1934 r. wziął udział w Pięściarskim Pucharze Europy Środkowej w Essen. Czterokrotnie był reprezentantem Polski w meczach międzypaństwowych. Jego bilans to 1 wygrana i 3 porażki. W styczniu 1935 r. w meczu bokserskim Legii Warszawa z Sokołem Poznań pokonał zawodnika gospodarzy Henryka Dorobę. Podczas rozgrywanych w dniach 5-7 kwietnia 1935 r. w stolicy Wielkopolski – 12. Mistrzostw Polski zdobył złoty medal, pokonując w finale na punkty Adama Seweryniaka. Nigdy w swojej karierze nie doznał porażki przez nokaut. Po zdobyciu Mistrzostwa w 1935 r. zrezygnował z kariery sportowej i stał się korespondentem sportowym współpracując m.in. z: „Przeglądem Sportowym”, „Gazetą Polską”, „Nowym Kurierem”. W czasie okupacji hitlerowskiej pozostał w Poznaniu pracując na kolei, najpierw jako robotnik, a następnie na stanowisku kierownika pociągu. Po wojnie w okresie od kwietnia do września 1947 r. pełnił funkcję redaktora naczelnego "Kuriera Wielkopolskiego". Od roku 1952 był sędzią Polskiego Związku Bokserskiego. W dniu 27 kwietnia 1968 r. został pochowany na Cmentarzu Bożego Ciała w Poznaniu.
Występy w reprezentacji narodowej:
29 kwietnia 1934 r. /Warszawa/
Polska – Austria 10:6
Kurt Weilhammer PTS /wygrana/
23 maja 1934 r. /Chicago/
USA – Polska 14:2
Danny Farrar PTS /porażka/
25 listopada 1934 r. /Essen/
Niemcy – Polska 11:5
Erich Campe PTS /porażka/
1 września 1935 r. /Warszawa/
Polska – Niemcy 6:10
Michael Murach PTS /porażka/

</doc>
<doc id="4716065" url="https://pl.wikipedia.org/wiki?curid=4716065" title="Herb Skierbieszowa">
Herb Skierbieszowa



</doc>
<doc id="4716070" url="https://pl.wikipedia.org/wiki?curid=4716070" title="Quilticohyla">
Quilticohyla

Quilticohyla – rodzaj płaza bezogonowego z podrodziny Hylinae w rodzinie rzekotkowatych (Hylidae). 
Zasięg występowania.
Rodzaj obejmuje gatunki występujące w zimozielonych lasach tropikalnych w południowym Meksyku, od południowego stanu Veracruz do środkowej części stanu Oaxaca i łańcucha górskiego Sierra Madre Południowa w stanie Guerrero; również we wschodniej Gwatemali.
Systematyka.
Etymologia.
"Quilticohyla": „zielony”; rodzaj "Hyla" .
Podział systematyczny.
Do rodzaju należą następujące gatunki:

</doc>
<doc id="4716075" url="https://pl.wikipedia.org/wiki?curid=4716075" title="Agencja Morska w Gdyni">
Agencja Morska w Gdyni

Morska Agencja Gdynia (MAG) – utworzone w 1951 polskie przedsiębiorstwo gospodarki morskiej, zajmujące się obsługą agencyjną armatorów, maklerską obsługą statków i ładunków, spedycją, logistyką.
Powstała na bazie szeregu firm prywatnych, posiada oddziały w Gdańsku, Szczecinie, Warszawie, Świnoujściu, Darłowie, Małaszewiczach, Dąbrowie Górniczej, Konstancy. Od 1991 MAG jest spółką pracowniczą.
Jest członkiem Bałtyckiej i Międzynarodowej Rady Żeglugowej ("Baltic and International Maritime Council" - BIMCO), Związku Maklerów Okrętowych i Krajowej Izby Gospodarki Morskiej.
Siedziba.
Pierwsza siedziba MAGu mieściła się na Dworcu Morskim w Gdyni z 1933 (proj. Dyckerhoff &amp; Widmann) (1951), kolejne - w „Domu Bawełny” z 1938 (proj. Wacław Tomaszewski) przy ul. Derdowskiego 7 (1953-1964), ul. Rotterdamskiej 3 (1955-1970), biurowcu z 1972 przy ul. Pułaskiego 8 (1972-1995), obecnie w obiekcie Morskiej Centrali Handlowej „Handlomor” przy ul. Tadeusza Wendy 15 (1995-).

</doc>
<doc id="4716077" url="https://pl.wikipedia.org/wiki?curid=4716077" title="Copa Sudamericana 2011 - Faza finałowa">
Copa Sudamericana 2011 - Faza finałowa



</doc>
<doc id="4716083" url="https://pl.wikipedia.org/wiki?curid=4716083" title="Brylantyna">
Brylantyna



</doc>
<doc id="4716084" url="https://pl.wikipedia.org/wiki?curid=4716084" title="Fiksatuar">
Fiksatuar



</doc>
<doc id="4716085" url="https://pl.wikipedia.org/wiki?curid=4716085" title="European Le Mans Series 2020">
European Le Mans Series 2020

Siedemnasty sezon European Le Mans Series, który rozpocznie się 5 kwietnia na torze Catalunya, a zakończyła się 18 października na torze Portimão. Poza rundą na torze Silverstone wszystkie rundy tej serii były samodzielnymi.
Lista startowa.
Przed sezonem ustalono, że będzie uczestniczyć w tej serii 40 załóg.
Wyniki.
Pogrubienie oznacza zwycięzców wyścigu bez podziału na kategorie.

</doc>
<doc id="4716087" url="https://pl.wikipedia.org/wiki?curid=4716087" title="Jerzy Chmielowski">
Jerzy Chmielowski

Jerzy Chmielowski (ur. 5 kwietnia 1925, zm. 28 maja 2016) – polski biolog, prof. zw. dr hab., współpracownik Rudolfa Weigla.
Życiorys.
Jerzy Chmielowski, syn Bronisława i Kazimiery z domu Majkut, urodził się 5 kwietnia 1925 w Bóbrce koło Lwowa. We Lwowie ukończył szkołę średnią i zdał maturę w 1944 roku. Od 1942 do 1944 piastował stanowisko asystenta technicznego w Bakteriologicznym Instytucie Badawczym Rudolfa Weigla we Lwowie. W 1944 rozpoczął studia na Lwowskim Instytucie Politechnicznym. Wkrótce je przerwał i wstąpił do Armii Ludowego Wojska Polskiego. Po wojnie studia kontynuował na Wydziale Chemicznym Politechniki Śląskiej w Gliwicach. W 1951 roku uzyskał tytuł magistra inżyniera. W 1952 uzyskał stopień naukowy doktora z wyróżnieniem.
Pracował w Katedrze Biochemii na Wydziale Biologii i Ochrony Środowiska Uniwersytetu Śląskiego oraz był członkiem Komitetu Mikrobiologii na II Wydziale Nauk Biologicznych Polskiej Akademii Nauk.
Zmarł 28 maja 2016.

</doc>
<doc id="4716092" url="https://pl.wikipedia.org/wiki?curid=4716092" title="Andrej Chudyk">
Andrej Chudyk

Andrej Pauławicz Chudyk (; , "Andriej Pawłowicz Chudyk") (ur. 1959 w Ostrowczanach w Ukraińskiej SRR) – białoruski polityk pochodzenia ukraińskiego, przewodniczący komitetu wykonawczego Miasta Grodna, minister Zasobów Naturalnych i Ochrony Środowiska Białorusi.
Życiorys.
Urodził się w Ostrowczanach, w rejonie kamienieckim, na Ukrainie. Pracę rozpoczął w 1977 jako elektryk w cementowni w Kamieńcu Podolskim. W latach 1978 - 1980 odbył służbę w Armii Czerwonej, po czym osiadł w obwodzie grodzieńskim, gdzie pracował na różnych stanowiskach w przedsiębiorstwach rolnych. W 1987 ukończył studia na instytucie rolniczym w Leningradzie.
W latach 1988 – 1999 był przewodniczącym kołchozu im. Kirowa w rejonie iwiejskim. W 1999 został dyrektorem państwowego przedsiębiorstwa rolno-przemysłowego w Brasławiu. W 2001 objął stanowisko pierwszego zastępcy przewodniczącego i naczelnika wydziału rolnictwa i żywności wołkowyskiego rejonowego komitetu wykonawczego. W latach 2002 - 2004 przewodniczący rejonowego komitetu wykonawczego rejonu zdzięcielskiego. Od 2004 pełnił to samo stanowisko w rejonie lidzkim. Odbył wówczas studia na Rosyjskiej Akademii Gospodarki Narodowej i Administracji Publicznej przy Prezydencie Federacji Rosyjskiej, ukończone w 2006.
W latach 2011 - 2013 był wiceprzewodniczącym komitetu wykonawczego obwodu grodzieńskiego, a następnie do 2014 przewodniczącym komitetu wykonawczego Miasta Grodna.
W 2014 został zatrudniony w administracji prezydenta Białorusi. W 2017 prezydent Alaksandr Łukaszenka mianował go ministrem Zasobów Naturalnych i Ochrony Środowiska w rządzie Andrieja Kobiakowa. Po zmianie na fotelu premiera 18 sierpnia 2018, minister Chudyk zachował stanowisko w nowym rządzie Siarhieja Rumasa. Po kolejnej zmianie na stanowisku premiera w czerwcu 2020, utrzymał stanowisko w nowym rządzie Ramana Hałouczenki.

</doc>
<doc id="4716094" url="https://pl.wikipedia.org/wiki?curid=4716094" title="Corallonoxia">
Corallonoxia

Corallonoxia – rodzaj widłonogów z rodziny Corallovexiidae.
Takson ten wprowadzony został w 1975 roku przez Jana H. Stocka, a jego gatunkiem typowym wyznaczono opisaną w tej samej publikacji "Corallonoxia longicauda".
Widłonogi te osiągają od 4 do 4,9 mm długości ciała, które podzielone jest na głowotułów (cefalosomę), metasomę (pereon) i odwłok (urosomę). Głowotułów obejmuje głowę i pierwszy segment tułowia; oddzielony jest od metasomy połączeniem stawowym. Warga górna wyodrębniona jest dość dobrze, w przeciwieństwie do wargi dolnej. U samicy szczęki pierwszej pary uległy zanikowi, a te drugiej pary zachowały się w formie szczątkowej. Narządy gębowe samca cechują się sklerytem oralnym alfa nie odgiętym ku przodowi, a sklerytem delta w przybliżeni U-kształtnym, ściętym na tylnym końcu i o przednich gałązkach biegnących równolegle do siebie. Metasoma jest długa, robakowata, u samicy jej segmenty mają w tylnych częściach mięsiste, zakrzywione, równych długości wyrostki boczne, zwane pereonitami; występują ich łącznie cztery pary. Odnóża tułowiowe uwstecznione są do formy niesegmentowanej, kulistawej. Odwłok u samicy jest bardzo krótki, niemal zanikły, oddzielony od metasomy połączeniem stawowym. U samca odwłok jest natomiast bardzo długi, robakowaty, nieodgraniczony od metasomy. Furka samicy jest bardzo długa, o gałęziach grzbietowych dłuższych niż brzuszne.
Przedstawiciele rodzaju są pasożytami wewnętrznymi koralowców, znajdowanymi w ciele "Meandrina meandrites", "Dendrogyra cylindrus" i "Eusmilia fastigata". Potrafią osiągać duże liczebności; u silnie zainfekowanych "Meandrina" nawet 25% masy kolonii stanowią "Corallonoxia". Znajdywane są głównie w mezoglei, czasem też między mezenteriami jamy chłonąco-trawiącej.
Do rodzaju tego należą dwa opisane gatunki:

</doc>
<doc id="4716100" url="https://pl.wikipedia.org/wiki?curid=4716100" title="Kaplica grobowa Burchardów w Piotrkowie Trybunalskim">
Kaplica grobowa Burchardów w Piotrkowie Trybunalskim

Kaplica grobowa Burghardów – zabytkowa kaplica grobowa z 1873, położona na Starym Cmentarzu Rzymskokatolickim w Piotrkowie Trybunalskim.
Kaplica znajduje się na przedłużeniu alei głównej cmentarza. Wybudowano ją w 1873 z fundacji Karola Burgharda, piotrkowskiego filantropa i działacza społecznego. W 1875 kaplicę poświęcono, nadając jej wezwanie Podźwignięcia Krzyża Świętego.
Obiekt w stylu neogotyckim wzniesiony jest na planie prostokąta. Na tylnej ścianie budowli umieszczona jest tablica z napisem: „Kaplica św. Adeli z grobem familijnym fundacji Karola Burgharda poświęcona dnia 7 lipca 1875 roku przez Ex. Ks. Kulińskiego, biskupa kieleckiego”. Wewnątrz kaplicy znajduje się rzeźba ukrzyżowanego Chrystusa autorstwa Bolesława Syrewicza.
Kaplica wpisana jest do rejestru zabytków pod numerem A/86 z 10.12.2009. Znajduje się też w gminnej ewidencji zabytków miasta Piotrkowa Trybunalskiego.

</doc>
<doc id="4716104" url="https://pl.wikipedia.org/wiki?curid=4716104" title="Afféry">
Afféry

Afféry – miasto w Wybrzeżu Kości Słoniowej, w dystrykcie Lagunes, w regionie La Mé, w departamencie Akoupé.

</doc>
<doc id="4716105" url="https://pl.wikipedia.org/wiki?curid=4716105" title="Corallovexia">
Corallovexia

Corallovexia – rodzaj widłonogów z rodziny Corallovexiidae.
Takson ten wprowadzony został w 1975 roku przez Jana H. Stocka, a jego gatunkiem typowym wyznaczono, opisaną w tej samej publikacji, "Corallovexia longibrachium".
Widłonogi te osiągają od 4 do 5 mm długości ciała, które podzielone jest na głowotułów (cefalosomę), metasomę (pereon) i odwłok (urosomę). Głowotułów obejmuje głowę i pierwszy segment tułowia; oddzielony jest od metasomy połączeniem stawowym. Warga górna wyodrębniona jest dość dobrze, w przeciwieństwie do wargi dolnej. U samicy obecne są w formie niezróżnicowanych płatów szczęki drugiej pary, a z wyjątkiem "C. ventrospinosa" także żuwaczki. Brak natomiast u niej szczękonóży. Narządy gębowe samca cechują się sklerytem oralnym alfa silnie odgiętym ku przodowi, a sklerytem delta w przybliżeniu V-kształtnym, o tylnym końcu ostrym, a przednich gałązkach biegnących najpierw rozbieżnie, a potem zbieżnie. Metasoma jest długa, robakowata, u samicy jej segmenty mają w tylnych częściach mięsiste, zakrzywione, równych długości wyrostki boczne, zwane pereonitami; występuje ich łącznie pięć lub sześć par. Odnóża tułowiowe uwstecznione są do formy niesegmentowanej, kulistawej. Odwłok u samicy jest bardzo krótki, niemal zanikły, oddzielony od metasomy połączeniem stawowym. U samca odwłok jest natomiast bardzo długi, robakowaty, nieodgraniczony od metasomy. Furka samicy jest krótka i nierozgałęziona.
Przedstawiciele rodzaju są pasożytami wewnętrznymi koralowców, znajdowanymi m.in. w ciele "Acropora palmata", "Colpophyllia natans", "Manicina areolata" oraz różnych gatunków z rodzajów "Diploria" i "Montrastraea". Znajdywane są głównie w mezoglei, czasem też między mezenteriami jamy chłonąco-trawiącej.
Do rodzaju tego należy 8 opisanych gatunków:

</doc>
<doc id="4716107" url="https://pl.wikipedia.org/wiki?curid=4716107" title="Konrad Kapica">
Konrad Kapica

Konrad Kapica (ur. 1993 w Warszawie) – polski aktor telewizyjny i teatralny.
Kariera.
Absolwent Państwowej Szkoły Muzycznej II stopnia w klasie perkusji klasycznej. W 2015 ukończył Warszawską Szkołę Filmową w klasie Aktorstwo Nowych Mediów.
W 2014 wystąpił w Teatrze Telewizji w spektaklu "Karski" w reżyserii Magdaleny Łazarkiewicz. W 2015 przyjął rolę kolegi Franka w serialu TVP2 "M jak miłość". Następnie grał epizodyczne role w serialach.

</doc>
<doc id="4716108" url="https://pl.wikipedia.org/wiki?curid=4716108" title="Arrah">
Arrah

Arrah – miasto w Wybrzeżu Kości Słoniowej, w dystrykcie Lacs, w regionie Moronou, w departamencie Arrah.

</doc>
<doc id="4716109" url="https://pl.wikipedia.org/wiki?curid=4716109" title="Azaguié">
Azaguié

Azaguié – miasto w Wybrzeżu Kości Słoniowej, w dystrykcie Lagunes, w regionie La Mé, w departamencie Akoupé.

</doc>
<doc id="4716110" url="https://pl.wikipedia.org/wiki?curid=4716110" title="Bangolo">
Bangolo

Bangolo – miasto w Wybrzeżu Kości Słoniowej, w dystrykcie Montagnes, w regionie Guémon, w departamencie Bangolo.

</doc>
<doc id="4716114" url="https://pl.wikipedia.org/wiki?curid=4716114" title="Bédiala">
Bédiala

Bédiala – miasto w Wybrzeżu Kości Słoniowej, w dystrykcie Sassandra-Marahoué, w regionie Haut-Sassandra, w departamencie Daloa.

</doc>
<doc id="4716115" url="https://pl.wikipedia.org/wiki?curid=4716115" title="Béoumi">
Béoumi

Béoumi – miasto w Wybrzeżu Kości Słoniowej, w dystrykcie Vallée du Bandama, w regionie Gbêkê, w departamencie Béoumi.

</doc>
<doc id="4716116" url="https://pl.wikipedia.org/wiki?curid=4716116" title="Biankouma">
Biankouma

Biankouma – miasto w Wybrzeżu Kości Słoniowej, w dystrykcie Montagnes, w regionie Tonkpi, w departamencie Biankouma.

</doc>
<doc id="4716118" url="https://pl.wikipedia.org/wiki?curid=4716118" title="Cmentarz wojenny w Abramowie">
Cmentarz wojenny w Abramowie

Cmentarz wojenny w Abramowie – nieistniejący cmentarz z okresu I wojny światowej, który znajdował się w Abramowie, w gminie Abramów, w powiecie lubartowskim. Położony był przy drodze do Michałówki.
Na cmentarzu pochowano kilkudziesięciu żołnierzy austro-węgierskich i rosyjskich poległych na początku sierpnia 1915 roku.
Zidentyfikowane jednostki:
W 1934 r. pochówki przeniesiono na kwaterę wojenną cmentarza parafialnego w Michowie.

</doc>
<doc id="4716120" url="https://pl.wikipedia.org/wiki?curid=4716120" title="Biéby">
Biéby

Biéby – miasto w Wybrzeżu Kości Słoniowej, w dystrykcie Lagunes, w regionie La Mé, w departamencie Yakassé-Attobrou.

</doc>
<doc id="4716122" url="https://pl.wikipedia.org/wiki?curid=4716122" title="Vojislav Nikčević">
Vojislav Nikčević

Vojislav Nikčević (cyr. Војислав Никчевић; ur. 18 stycznia 1935 w Stubicy, zm. 2 lipca 2007 w Belgradzie) – czarnogórski językoznawca.
Życiorys.
Nikčević urodził się w Stubicy koło Nikšicia, na terenie ówczesnego Królestwa Jugosławii. Studiował na Uniwersytecie Zagrzebskim. Później został profesorem Uniwersytetu Czarnogórskiego i wykładał na wydziale filologicznym. Był zwolennikiem tezy o odrębności języka czarnogórskiego od serbskiego. Był członkiem Duklińskiej Akademii Nauki i Sztuki i Instytutu języka czarnogórskiego. Zmarł w 2007 roku w Belgradzie i został pochowany w Cetyni.

</doc>
<doc id="4716124" url="https://pl.wikipedia.org/wiki?curid=4716124" title="Bonoufla">
Bonoufla

Bonoufla – miasto w Wybrzeżu Kości Słoniowej, w dystrykcie Sassandra-Marahoué, w regionie Haut-Sassandra, w departamencie Vavoua.

</doc>
<doc id="4716126" url="https://pl.wikipedia.org/wiki?curid=4716126" title="Buyo">
Buyo

Buyo – miasto w Wybrzeżu Kości Słoniowej, w dystrykcie Bas-Sassandra, w regionie Nawa, w departamencie Buyo.

</doc>
<doc id="4716134" url="https://pl.wikipedia.org/wiki?curid=4716134" title="Sudan Social Development Organization">
Sudan Social Development Organization

Sudan Social Development Organization, (SUDO) – organizacja non-profit powstała w kwietniu 2001 roku. Jej założycielami są miejscowi intelektualiści, którzy zajęli się prawami człowieka, tzw. "peace building", czyli łagodzeniem konfliktów między różnymi grupami etnicznymi, oraz konkretną pomocą dla uchodźców.
Założyciele, miejscowi intelektualiści: lekarze, inżynierowie, prawnicy, nauczyciele – mając świadomość, że za ich edukację i pozycję społeczną "zapłacili" dzisiejsi uchodźcy, postanowili im pomóc.

</doc>
<doc id="4716136" url="https://pl.wikipedia.org/wiki?curid=4716136" title="Kolonia Grabówka">
Kolonia Grabówka

Kolonia Grabówka, Kolonia Urzędnicza – część miasta Częstochowy należąca do dzielnicy Grabówka.
Osiedle powstało w latach 30. XX wieku. Zostało zaplanowane zgodnie z koncepcją miasta ogrodu jako zaplecze mieszkaniowe dla Częstochowy. Osiedlali się tutaj pracownicy częstochowskich urzędów. Osiedle od początku miało inny charakter niż wieś Grabówka, wyróżniał je gęstszy, bardziej regularny układ ulic.
Kolonia Grabówka została przyłączona do Częstochowy w 1970 roku. Granica miasta po tym rozszerzeniu przebiegała wzdłuż ulicy Krzemiennej.

</doc>
<doc id="4716137" url="https://pl.wikipedia.org/wiki?curid=4716137" title="Kolonia Urzędnicza">
Kolonia Urzędnicza



</doc>
<doc id="4716139" url="https://pl.wikipedia.org/wiki?curid=4716139" title="Cmentarz wojenny w Bobach">
Cmentarz wojenny w Bobach

Cmentarz wojenny w Bobach – cmentarz z I wojny światowej znajdujący się opodal wsi Boby-Wieś w województwie lubelskim, w powiecie kraśnickim, w gminie Urzędów.
Cmentarz ma kształt prostokąta o wymiarach około 65 na 38 m. Położony jest na południe od wsi, na skraju lasu. W pierwotnym założeniu składał się ze 149 mogił zbiorowych i pojedynczych. Otoczony wałem i rowem, obecnie pozbawiony krzyży.
Na cmentarzu jest pochowanych jest:

</doc>
<doc id="4716143" url="https://pl.wikipedia.org/wiki?curid=4716143" title="Deutsche Tourenwagen Masters 2020">
Deutsche Tourenwagen Masters 2020

Deutsche Tourenwagen Masters 2020 – trzydziesty czwarty sezon serii DTM, a zarazem dwudziesty pierwszy po jej wznowieniu w 2000 roku.

</doc>
<doc id="4716144" url="https://pl.wikipedia.org/wiki?curid=4716144" title="Forrest Wheeler">
Forrest Wheeler

Forrest Wheeler (ur. 21 marca 2004 w Santa Monica) – amerykański aktor.
Kariera.
Karierę aktorską rozpoczął w wieku siedmiu lat, gdy podjął się roli kambodżańskiego chłopca w filmie "The Incredible Burt Wonderston"e u boku Steve’a Buscemiego. Zanim dostał główną rolę w serialu komediowym "Przepis na amerykański sen", występował głównie w reklamach i kilku programach telewizyjnych. 8 sierpnia 2018 amerykańskie czasopismo „The Hollywood Reporter” uznało Forresta za jednego z 30 najlepszych gwiazd Hollywood poniżej 18 roku życia.

</doc>
<doc id="4716147" url="https://pl.wikipedia.org/wiki?curid=4716147" title="Stefan Kozarski">
Stefan Kozarski

Stefan Kozarski (ur. 4 sierpnia 1930 w Katowicach, zm. 19 stycznia 1996 w Poznaniu) – polski profesor nauk o Ziemi, biolog, geograf.
Życiorys.
Uczył się w Gimnazjum i Liceum Marii Magdaleny (dzisiejsze Liceum Ogólnokształcące św. Marii Magdaleny w Poznaniu). Szkołę tę ukończył w 1950 roku. Następnie rozpoczął studia geograficzne na Wydziale Matematyczno-Przyrodniczym Uniwersytetu im. Adama Mickiewicza w Poznaniu. W trakcie studiów podjął pracę w Instytucie Geografii i Katedrze Geografii Fizycznej na tej uczelni. W 1955 otrzymał dyplom magistra geografii. Doktoryzował się w 1961 na podstawie pracy zatytułowanej "Recesja ostatniego lądolodu z północnej części Wysoczyzny Gnieźnieńskiej a kształtowanie się Pradoliny Noteci-Warty". W tym samym roku z rekomendacji Rady Wydziałowej Wydziału Biologii i Nauk o Ziemi UAM został adiunktem. Habilitował się w 1965 roku na podstawie dotychczasowego dorobku naukowego oraz rozprawy "Zagadnienie drogi odpływu wód pradolinnych z zachodniej części pradoliny Noteci-Warty""." Po habilitacji otrzymał stanowisko docenta. Profesorem nadzwyczajnym został w 1972, zwyczajnym w 1978. Specjalizował się w zagadnieniach z zakresu geografii fizycznej, geomorfologii oraz paleogeografii czwartorzędu. W badaniach analizował rzeźby i procesy glacjalne plejstoceńskie i współczesne.
W 1988 został członkiem Niemieckiej Akademii Przyrodników Leopoldina. Rok później Rada Wydziału Nauk Geograficznych i Geologicznych oraz Senat Uniwersytetu im. Adama Mickiewicza wysunęły jego kandydaturę na członka korespondenta Polskiej Akademii Nauk i został przyjęty do tej instytucji. W 1994 przyjęty do PAU.
Zasłabł w czasie pracy i zmarł nagle 19 stycznia 1996 w Poznaniu.
Nagrody i wyróżnienia.
Uhonorowany m.in.:

</doc>
<doc id="4716154" url="https://pl.wikipedia.org/wiki?curid=4716154" title="Tabaluga (film animowany)">
Tabaluga (film animowany)

Tabaluga – niemiecko-kanadyjski film animowany z 2018 roku oparty na serialu Tabaluga i muzyce rockowej "Tabaluga und das leuchtende Schweigen" Petera Maffaya.
Streszczenie fabuły.
Tabaluga (ostatni smok na Ziemi) rośnie w bujnej Rajskiej (Zielonej) Dolinie. Podczas poszukiwań smoczego ognia spotyka piękną lodową księżniczkę Lilli na Lodolandii. Mieszkańcy obu krain są wobec siebie bardzo podejrzliwi, ale Tabaluga i Lilli są zaskoczeni, gdy dowiadują się, że uprzedzenia są błędne i lubią się nawzajem. Lilli zabiera Tabalugę do Arktosa, władcy Lodolandii nie wiedząc, że Arktos zamroził wszystkie smoki i zabił rodziców Tabalugi. Arktos próbuje zabić Tabalugę za pomocą swojej magicznej broni lodowej, ale Lilli i jej przyjaciel niedźwiedź polarny Limbo pomagają mu uciec i udać się z nim na Rajską (Zieloną) Dolinę. Tabaluga i Lilli rozpoczynają romans. Arktos wysyła armię, aby zaatakować Rajską (Zieloną) Dolinę. Stary strażnik Tabalugi, Kruk Kolk, radzi mu odwiedzić mądrego Nessaję na bagnach, który mówi mu, że jego ogień zawsze był w jego sercu, chociaż smok początkowo jej nie wierzy. Lilli wraca na Lodolandie, aby spróbować zainspirować popularne powstanie przeciwko Arktosowi, ale porywa ją, a następnie uwięzia Tabalugę, która podąża za nią. Kiedy Arktos rusza, by zabić Lily, Tabaluga znajduje ogień i walczy z lodową bronią Arktosa. Lilli kradnie kapelusz Arktosa, który oślepia Arktosa, a Tabaluga potrafi stopić Arktosa do niewielkich rozmiarów; Arktos ucieka. Lodolandczycy i Rajko (Zielono) Dolinowce zostają przyjaciółmi.

</doc>
<doc id="4716158" url="https://pl.wikipedia.org/wiki?curid=4716158" title="Free as a Bird (piosenka)">
Free as a Bird (piosenka)

Free as a Bird – piosenka brytyjskiego zespołu The Beatles, skomponowana i nagrana w 1977 roku przez Johna Lennona na taśmie demo w jego nowojorskim mieszkaniu. W 1994 roku w trakcie przygotowań do publikacji trzyczęściowego wydawnictwa płytowego "Anthology", zawierającego niepublikowane dotąd wersje nagrań studyjnych zespołu, wdowa po Lennonie Yoko Ono przekazała na ręce Paula McCartneya taśmę z czterema utworami, które nieżyjący już wtedy Lennon nagrał w wersji demo. Obok niedokończonej „Free as a Bird” na taśmie tej znajdowała się też niemal gotowa piosenka „Real Love”, którą Paul McCartney, George Harrison i Ringo Starr również wykorzystali.
W lutym 1994 roku po raz pierwszy od 1970 roku McCartney, Harrison i Starr spotkali się studiu McCartneya w południowej Anglii, gdzie wraz producentem i muzykiem Jeffem Lynnem rozpoczęli prace nad „Free as a Bird”. Do ścieżki mono, zawierającej głos Lennona i pianino, McCartney zaśpiewał dodatkowe linijki dopisanego na potrzebę tego nagrania tekstu, a także dograł gitarę basową, gitarę akustyczną oraz instrumenty klawiszowe. George Harrison zaśpiewał swoją część, zarejestrował gitarę i ukulele, Starr perkusję, a Lynne gitarę elektryczną. McCartney, Harrison oraz Starr zaśpiewali też partie chóralne. Po zakończeniu pracy nad utworem i przesłuchaniu go w studio Ringo Starr stwierdził: „To brzmi jak cholerni Beatlesi!”.
Premiera radiowa utworu miała miejsce na falach BBC Radio 1 20 listopada 1995 r. „Free as a Bird” ukazał się na singlu oraz jako pierwszy utwór płyty "Anthology 1" w 1995 roku, będąc jednym prawdziwym po rozpadzie The Beatles nad jakim Paul, George i Ringo pracowali wspólnie w studio. Co prawda drugi utwór z taśmy demo „Real Love” również został wykorzystany na "Anthology 1", ale nie wymagał już takiego nakładu pracy i muzycy zgodnie stwierdzili, że ich wkład w ukończenie pozostawianej przez Lennona wersji na płytę był znacząco mniejszy.
Singiel „Free as a Bird”, tylko w pierwszym tygodniu dystrybucji, sprzedał się w Wielkiej Brytanii w nakładzie sztuk i wspiął się na 2. miejsce zestawienia najlepszych singli, gdzie pozostawał przez kolejne 8 tygodni. W Stanach Zjednoczonych jeszcze przed końcem 1995 r. uplasował się na 6. pozycji zestawienia Billboard Hot 100, dzięki czemu The Beatles znaleźli się w nim ponownie po ponad 19 latach przerwy.

</doc>
<doc id="4716191" url="https://pl.wikipedia.org/wiki?curid=4716191" title="Carl K. Wollam">
Carl K. Wollam

Carl K. Wollam (ur. 10 lutego 1893, zm. 1960?) – amerykański pilot balonowy, inżynier.
Życiorys.
Pilot balonowy i sterowca w latach 1915–1920. Licencję pilota balonowego FAI-ACA nr 388 otrzymał w lutym 1918 roku. W latach 1924–28 uczestniczył w krajowych zawodach balonowych, a w latach 1924–1925 w zawodach o Puchar Gordona Bennetta. W 1925 roku po zwycięstwie w krajowych zawodach zorganizowanych w St. Joseph wystartował na balonie "Goodyear III" w zawodach o Puchar Gordona Bennetta. Pilotem balonu był Ward Van Orman. Podczas lotu, który rozpoczął się w Brukseli 9 czerwca 1925 roku balon początkowo przemieszczał się nad Francją w kierunku Hiszpanii, ale potem wiatr zmienił się i popchnął go w kierunku Oceanu Atlantyckiego. Van Orman po zauważeniu świateł nawigacyjnych statku "Vaterland" przy pomocy latarki alfabetem Morse’a przekazał kapitanowi prośbę o zgodę i bezpiecznie wylądował na przednim pokładzie. Pomimo że lot balonu Goodyear był najdłuższy, załoga została zdyskwalifikowana, ponieważ regulamin nie dopuszczał lądowania na wodzie.
W 1928 roku założył firmę "Wollam Aircraft &amp; Marine Co""."

</doc>
<doc id="4716192" url="https://pl.wikipedia.org/wiki?curid=4716192" title="Robert Alicki">
Robert Alicki

Robert Alicki (ur. 12 września 1951 r. w Toruniu) – polski uczony, fizyk, profesor nauk fizycznych. Były dziekan Wydziału Matematyki i Fizyki Uniwersytetu Gdańskiego. Obecnie pracuje jako profesor w Międzynarodowym Centrum Teorii Technologii Kwantowych.
Życiorys.
W 1974 r. obronił pracę magisterską. Doktoryzował się w 1977 r., zaś habilitację uzyskał w 1983. Tytuł profesora otrzymał 17 kwietnia 1992 r.
Pod jego opieką tytuł doktora w latach 1997-2016 uzyskało 5 osób, w tym prof. Danuta Makowiec.
Jest autorem ok. 120 publikacji naukowych oraz współautorem trzech monografii.
Nagrody i wyróżnienia.
W latach 1981-1983 był laureatem Stypendium Humboldta. W 1978 oraz 1984 otrzymał Nagrodę Ministra Edukacji Narodowej. Otrzymał ponadto stypendium Fundacji Kościuszkowskiej..
Jest członkiem "International Association of Mathematical Physics"", Societas Humboldtiana Polonorum" oraz Gdańskiego Towarzystwa Naukowego.

</doc>
<doc id="4716193" url="https://pl.wikipedia.org/wiki?curid=4716193" title="Nicole Sochacki-Wójcicka">
Nicole Sochacki-Wójcicka

Nicole Caroline Sochacki-Wójcicka (ur. 16 czerwca 1983 w Wiedniu) – polska lekarka, blogerka, znana jako Mama Ginekolog.
Życiorys.
Pierwsze lata życia spędziła w Wiedniu, dokąd wyemigrowali jej rodzice. Do Polski wróciła z rodziną na początku lat 90. XX wieku i zamieszkała w Warszawie. W 2010 roku ukończyła studia na kierunku lekarskim Warszawskiego Uniwersytetu Medycznego. Następnie wyjechała do Londynu, gdzie pracowała w Fetal Medicine Centre, u perinatologa prof. Kyprosa Nicolaidesa.
Pod koniec 2016 roku ukazała się jej pierwsza autobiograficzna książka pt. "#instaserial o miłości". W kolejnych latach opublikowała także drugą część pt. "#instaserial o ślubie" oraz dwie książki kucharskie.
W 2019 roku założyła Fundację Medycyny Prenatalnej im. Ernesta Wójcickiego. Wspiera także Wielką Orkiestrę Świątecznej Pomocy, w 2019 roku zebrała na rzecz WOŚP 1 157 980 zł, a w 2020 roku 3 172 100 zł.
Została wybrana Warszawianką Roku 2019. Jest współzałożycielką lub członkinią zarządu pięciu zarejestrowanych na terenie Polski firm. Znalazła się na liście najbardziej wpływowych Polaków tygodnika Wprost.
Życie prywatne.
Pochodzi z rodziny przedsiębiorców. Jej matka Ewa była w latach 1991–2000 wydawcą magazynu „Dom&amp;Wnętrze”. W jej rodzinnym domu był kręcony film Juliusza Machulskiego pt. "Kiler".
W 2013 roku wyszła za mąż za Jakuba Wójcickiego. Mają dwóch synów, Rogera (ur. 2015) i Gilberta (ur. 2018).
Kontrowersje.
W 2023 roku, w relacji w serwisie Instagram, przyznała, że przyjmowała poza kolejnością znajomych i rodzinę w ramach NFZ. WUM zapowiedział powołanie zespołu kontrolnego, który ma zbadać, czy Sochacki-Wójcicka świadczyła usługi niezgodne z umową NFZ. Narodowy Fundusz Zdrowia zażądał również wyjaśnień od Uniwersyteckiego Centrum Zdrowia Kobiety i Noworodka WUM oraz samego uniwersytetu, sprawa została również zgłoszona do Okręgowej Izby Lekarskiej.

</doc>
<doc id="4716195" url="https://pl.wikipedia.org/wiki?curid=4716195" title="SpellForce 3">
SpellForce 3

SpellForce 3 to gra komputerowa stworzona przez Grimlore Games i opublikowana przez THQ Nordic. Została wydana na komputery z systemem Microsoft Windows 7 grudnia 2017 r. "SpellForce 3" to trzecia główna i dziewiąta ogólnie odsłona serii, a jej poprzedniczką jest gra "SpellForce 2: Demons of the Past". Wydarzenia w grze dzieją się przed tymi, które są pokazane w pierwszej części serii, "SpellForce: Zakon Świtu", i przedstawiają w jaki sposób powstał Krąg, czyli zgrupowanie magów, których działania stanowią podstawę fabuły "Zakonu Świtu".
Mechanika rozgrywki "SpellForce 3", podobnie jak poprzednie części serii, łączy elementy gatunków strategii czasu rzeczywistego i gry fabularnej. Gracz kontroluje bohatera o imieniu Tahar oraz postacie towarzyszące z własnymi zestawami zdolności i historiami. Podobnie jak w wielu innych grach fabularnych, bohaterowie mogą zostać wyposażeni w przedmioty takie jak zbroje, broń i biżuteria, które zwiększają ich zdolności i statystyki. W określonych momentach gry możliwe jest stawianie budynków i zbieranie surowców, by stworzyć dodatkowe jednostki do walki. Gra oferuje rozbudowaną kampanię fabularną, którą można rozgrywać samemu lub z innym graczem. Dostępny jest również tryb potyczki, w którym gracz toczy bitwę z przeciwnikiem sterowanym przez komputer, lub innego gracza.
Gra otrzymała od krytyków mieszane oceny. Za jej główne zalety uznano sposób połączenia gry fabularnej ze strategią czasu rzeczywistego, grafikę i utworzy muzyczne. Najczęściej krytykowanymi elementami "SpellForce 3" było udźwiękowienie dialogów i problemy techniczne w dniu premiery.
Fabuła.
Tło fabularne i bohaterowie.
"SpellForce 3" jest usytuowane w fikcyjnym świecie fantasy o nazwie Eo, 500 lat przed wydarzeniami z "Spellforce: The Order of Dawn". Świat jest zamieszkiwany przez rasy takie jak ludzie, orkowie i elfy, a magia jest istotną częścią ich życia. Postać gracza jest dzieckiem szalonego maga Isamo Tahara. Tahar (postać gracza) wykonuje zadania razem z innymi postaciami, wspominanymi z pierwszej części gry jako magowie Kręgu. Wśród nich są Yria − elfka władająca białą magią, Isgrimm − krasnoludzki archeolog, Rohen Tahir − ludzki mag i były poplecznik Isamo, Uram − demonolog, Ianna − skrytobójczyni, Undergast − człowiek zdolny do władania zarówno białą i czarną magią oraz Gor − szaman i wódz orkowego plemienia.
Rozgrywka.
"SpellForce 3" to gra fabularna z elementami strategii czasu rzeczywistego. Gracz kontroluje stworzonego przez siebie bohatera oraz maksymalnie trzech kompanów, którzy charakteryzują się własnymi zestawami umiejętności. Podobnie jak w innych grach fabularnych postacie mogą zostać wyposażone różne przedmioty które wpływają na ich zdolności oraz skuteczność w walce. W pewnych momentach rozgrywki gracz musi zbudować bazę operacyjną, aby móc wydobywać surowce i tworzyć jednostki potrzebne do zlikwidowania dużych grup przeciwników i wykonania określonych celów.
W grze dostępny jest fabularny tryb kampanii i tryb potyczki, w którym gracz toczy bitwę i rekrutuje jednostki zbudowane w bazie. Oba tryby mogą być rozgrywane przez jednego gracza lub przez kilku połączonych przez internet. W trybie potyczki gracze mogą grać w jednej drużynie dzieląc się zadaniami.
W trybie kampanii gracze mogą stworzyć własnego bohatera określając jego wygląd i płeć oraz trzy grupy umiejętności, którymi będzie się posługiwał w walce. Postać gracza otrzymuje także czwartą grupę umiejętności o nawie "Przywództwo", która zawiera zdolności przydatne podczas toczenia bitew. Wszystkie postacie charakteryzują się pięcioma atrybutami: siłą, zręcznością, inteligencją, siłą woli oraz budową, które określają z jakich ubrań i broni mogą korzystać oraz jak wysokie są ich wskaźniki zdrowia, zadawanych obrażeń, szanse na blok i zadanie obrażeń krytycznych. Podczas kampanii gracz może zwerbować do swojej drużyny licznych bohaterów. Każda postać otrzymuje punkty doświadczenia, gdy gracz zabija przeciwników i wykonuje zadania, niezależnie od tego, czy towarzyszyła w tym czasie graczowi. Każda postać może dzięki punktom doświadczenia awansować na wyższe poziomy, co pozwala im na zdobywanie nowych umiejętności, podwyższanie swoich atrybutów i korzystanie z lepszego ekwipunku.
Świat gry wyświetlany jest z perspektywy przypominającej rzut izometryczny, a gracz może obracać kamerą, by zobaczyć zasłonięte elementy otoczenia. W zależności od etapu gry gracz może kontrolować pojedynczą postać lub ich grupę. Zdolności, które mają zostać użyte oraz przeciwnicy, którzy mają zostać zaatakowani mogą zostać wybrani przy użyciu myszy lub klawiszy klawiatury. Opcjonalnie, po najechaniu myszą na przeciwnika i kliknięciu odpowiedniego klawisza, gracz może sprawić, że upływ czasu w grze zwolni, a wokół przeciwnika pojawi się koło wyboru umiejętności. Jest to nowość w serii "SpellForce", która pozwala na szybki wybór akcji, która ma zostać wykonana.
Zarówno główny bohater, jak i towarzyszące mu postacie dysponują magicznymi zdolnościami, z których można wyróżnić zaklęcia, aury i zdolności pasywne. Do aktywowania zdolności czasem potrzebne jest wybranie jej celu. Zaklęcia mogą wywoływać pozytywny lub negatywny efekt, na przykład uleczyć sojusznika lub zranić wroga. Aury wywołują pozytywny efekt na wszystkich pobliskich sojusznikach lub negatywny efekt na wrogach. Zdolności pasywne bezpośrednio zwiększają siłę bohatera, na przykład zwiększając zadawane przez niego obrażenia lub regenerację zdrowia. Zdolności są pogrupowane na "drzewka zdolności", przez co pewne umiejętności muszą być poznane przed poznaniem innych. Każda umiejętność może zostać rozwinięta raz lub dwukrotnie, a zdolność pasywna w podstawie każdego drzewa osiem razy. Każdy towarzysz może odblokować wyjątkowo potężną umiejętność poprzez wykonanie zadania związanego z nim. Postaci mogą korzystać jednocześnie z najwyżej trzech umiejętności i należy je wybrać przed walką.
Za pomocą mapy świata gracze mogą wybrać lokację, do której chcą się przenieść. Wkraczając do lokacji gracz wybiera maksymalnie trzy postacie towarzyszące, z którymi chce się w niej znaleźć. Niektóre miejsca ze względu na fabułę i zadania wymagają aby towarzyszyła nam konkretna postać. Każda lokacja ma kilka punktów, które pozwalają graczowi na teleportację oraz odradzanie się poległych postaci.
Obszary, na których gracz może kontrolować armię są podzielone na sektory. Bohaterowie mogą budować obozy, by rozszerzać swoje terytoria. Ilość surowców na mapie jest ograniczona, a do ich transportu między obozami wykorzystywane są powozy, które mogą zostać zniszczone przez przeciwników. W przeciwieństwie do innych strategii czasu rzeczywistego robotnicy, którzy wydobywają surowce pojawiają się automatycznie, a ich liczba jest ograniczona. Ponadto nie da się ich bezpośrednio kontrolować, a jedynie przydzielać do budynków. Ponieważ liczba robotników dla każdego sektora jest ograniczona, a liczność i poziom obozów określa maksymalną liczbę wytworzonych jednostek, gracz musi prowadzić ekspansję na nowe tereny, by zdobyć zasoby i stworzyć armię. Każda jednostka ma swoje mocne i słabe strony, co oznacza, że wykazuje się różną skutecznością, w zależności od typu przeciwnika, z którym walczy.
Kiedy gracz wkracza do lokacji, w której będzie toczyć bitwę, może podjąć wybór, którą ras zamierza dowodzić. Dostępne w "SpellForce 3" rasy to elfy, ludzie i orkowie. Elfy preferują strategię obronną, budując wytrzymałe bazy i placówki, które same mogą odpierać ataki. Mocną stroną orków jest szybka ekspansja i możliwość wyprowadzania szybkich ataków, zaś ludzie radzą sobie jednakowo w obronie i ataku. Zaawansowane jednostki i ulepszenia mogą wymagać zdobycia planów, które można zakupić od handlarzy.
Produkcja i wydanie.
Seria "SpellForce" była początkowo tworzona przez studio Phenomic, które zostało później kupione i zamknięte przez Electronic Arts. Pierwotny wydawca, JoWooD Entertainment, ogłosił bankructwo i został kupiony przez Nordic Games, które później kupiło spółkę THQ i przekształciło się w THQ Nordic. Wraz z nabyciem JoWooD Entertainment, THQ Nordic zdobyło także prawa do marki "SpellForce".
Tworzenie "SpellForce 3" zajęło ponad cztery lata. Informacja o powrocie serii została po raz pierwszy opublikowana przez THQ Nordic we wrześniu 2013 roku, gdy ogłoszono datę premiery "SpellForce 2: Demons of the Past", trzecie rozszerzenie do "SpellForce 2". Produkcja nowej odsłony rozpoczęła się w 2014 roku w studiu Grimlore Games, założonym przez THQ Nordic w Monachium rok wcześniej. Była to pierwsza gra Grimlore, ale studio składało się z doświadczonych programistów, projektantów i grafików, którzy pracowali przy produkcji gier takich jak "The Settlers II", "" i "Spellforce 2".
THQ Nordic zapowiedziało "SpellForce 3" prezentując zrzuty obrazu z gry na pokazach Gamescom 2014 i 2015, wzbudzając zainteresowanie wśród prasy. Podczas Gamescom 2016 zaprezentowano wiele szczegółów na temat gry i zapowiedziano, że premiera odbędzie się jeszcze w 2016 roku. Data premiera została jednak przełożona na 7 grudnia 2017 r.
Po premierze wskutek licznych negatywnych ocen i błędów w grze producent wypuszczał aktualizacje naprawiające najpoważniejsze problemy, czasem kilkukrotnie w ciągu dnia. W ciągu dwóch tygodni od premiery opublikowano 21 poprawek likwidujących błędy. W lutym 2018 r. THQ Nordic wydało edytor poziomów i narzędzia do modyfikowania gry, które pozwalały graczom na tworzenie nowych map, zadań i kampanii, włącznie z rozgrywkami w stylu gier MOBA, a ponadto ogłoszono wsparcie dla zawartości tworzonej przez graczy za pośrednictwem Steam Workshop.
Dodatek "Soul Harvest".
19 grudnia 2018 r. THQ Nordic zapowiedziało samodzielne rozszerzenie do "SpellForce 3" o nazwie "Soul Harvest". W dodatku wprowadzono nowe grywalne rasy: krasnoludów i mroczne elfy, które pojawiły się w poprzednich odsłonach gry, ale brakowało ich dotąd w "SpellForce 3." Dodano także nowe jednostki, w tym latające, a także nową kampanię dla jednego gracza, przewidzianą na 20 godzin gry. Ponadto wprowadzono nowe tryby rozgrywki oraz rozwinięto niektóre aspekty gry. W "Soul Harvest" zrezygnowano z transportu surowców, zoptymalizowano interfejs oraz wprowadzono nowe klasy, rasy i zdolności bohaterów. Wraz z premierą dodatku wprowadzono dla wszystkich graczy zmiany w trybie wieloosobowym, a kampanię jednoosobową zaplanowano dostosować w późniejszym czasie. Premiera "Soul Harvest" odbyła się 28 maja 2019 r.
Odbiór gry.
"SpellForce 3" otrzymało w serwisie Metacritic mieszane oceny i osiągnęło średni wynik 73 na 100 punktów wśród krytyków. W recenzjach przeważnie zachwalano warstwę wizualną gry, dbałość o detale oraz efekty graficzne, wzmacniające realizm krajobrazów. Wygląd modeli postaci i budynków również oceniono pozytywnie. Niemiecki magazyn PC Games porównał jakość wykonania grafiki "SpellForce III" do gry "", lecz zauważono też, że w przeciwieństwie do poprzednich części, nowa odsłona nie umożliwia obserwowania otoczenia z perspektywy trzeciej osoby. GameSpot skrytykował długi czas ładowania etapów w grze i słabą czytelność otoczenia spowodowaną zbyt dużą liczbą mniej istotnych szczegółów.
Ścieżka dźwiękowa "SpellForce 3", zdaniem recenzentów, została stworzona prawidłowo i dodaje do gry odpowiednią atmosferę. Opinie na temat efektów dźwiękowych były zróżnicowane. Według niektórych pomagają tworzyć odpowiedni nastrój, podczas gdy inni krytycy uznali, że odstają jakościowo od całości gry, podkreślając, że między innymi odgłosy walki nie pasują do sytuacji na ekranie, wydają się generyczne i powtarzalne. Recenzenci byli także podzieleni w kwestii udźwiękowienia dialogów. W opinii Wccftech aktorzy głosowi nie mieli odpowiedniego doświadczenia, a przynajmniej jeden z aktorów został dobrany zupełnie nieodpowiednio do swojej roli. Dostrzeżono także, że w niektórych momentach wymawiany dialog różnił się od napisów. Niektórzy wyrazili przeciwną opinię, chwaląc głosy w dialogach, szczególnie te należące do głównych bohaterów. "Eurogamer" także odniosło się do serii gier "Wiedźmin", zauważając, że Doug Cockle, pokładający głos pod Geralta z Rivii, zagrał generała Norię podobnym głosem.
Fabuła gry i sposób opowiadania historii również spotkały się z mieszaną reakcją. Zdaniem niektórych recenzentów historia przedstawiona w grze jest wciągająca, postacie są wiarygodne, tło fabularne bardzo obszerne. PC Gamer oceniło aspekt fabularny "SpellForce 3" pozytywnie, ale uznało, że historia ma zbyt wiele podobieństw z grami takimi jak Dragon Age i Wiedźmin oraz skrytykowało historie bohaterów, które choć sympatyczne, nie zapadały w pamięć. "Jeuxvideo" stwierdziło, że fabuła jest zbyt prosta i odtwórcza, a "GameSpot", że choć gracz może w niektórych momentach podejmować własne decyzje, to mają one zbyt mały wpływ na fabułę, aby zachęcić do ponownego przejścia gry.
Połączenie gry fabularnej ze strategią czasu rzeczywistego zostało uznane za dobrze przeprowadzone, a w wielu recenzentów pochwaliło unikalność i spójność tego połączenia. W recenzjach zachwycano się gładkim przechodzeniem między fragmentami fabularnymi i strategicznymi i tym jak elementy strategii pasują do historii. Według niektórych krytyków różnice między rasami ludzi, orków i elfów były czysto kosmetyczne i nie miały znaczącego wpływu na aspekt strategiczny, a poziomy, w których prowadzono bitwy nie sprawiały przyjemności. W konsekwencji, zdaniem części recenzentów próba połączenia dwóch gatunków gier sprawiła, że "SpellForce 3" jest przeciętna w obu kategoriach.
Tryb wieloosobowy został oceniony przez niektóre portale, jak Eurogamer, jako przyzwoity, lecz niespektakularny. Rock, Paper, Shotgun wyraziło zdumienie tym, że rozgrywka wieloosobowa prezentuje się tak dobrze mimo braku elementów fabularnych kampanii i związanych z nimi zadań.
Najwięcej krytyki spowodowały błędy techniczne w czasie premiery. Krytycy uznali, że gra nie powinna zostać opublikowana w tym stanie i wskazywali na liczne problemy, takie jak misje fabularne, których nie dało się kontynuować. Innym utrudnieniem była zbyt wolno obracająca się kamera i oraz niedostatecznie dobrze działający algorytm wyszukiwania ścieżki dla postaci. GameStar stwierdziło, że liczba błędów jest powodem odjęcia 15 punktów od wyniku 82 w 100 punktowej skali. Odbiór ze strony graczy był tak samo mieszany jak w przypadku krytyków. Wiele osób narzekało na stan techniczny gry w dniu premiery.

</doc>
<doc id="4716207" url="https://pl.wikipedia.org/wiki?curid=4716207" title="Retrophyllum">
Retrophyllum

Retrophyllum – rodzaj drzew i krzewów z rodziny zastrzalinowatych ("Podocarpaceae"). Obejmuje 5–6 gatunków.
"R. vitiense" rośnie w tropikalnych lasach na niżu i w górach na Molukach na wyspie Morotai, na Nowej Gwinei, Archipelagu Bismarcka, Wyspach Banksa i Fidżi. "R. comptonii" tworzy górskie lasy na Nowej Kaledonii. Na tej też wyspie, w jej południowej części występuje jedyny przedstawiciel nagonasiennych rosnący w wodach płynących – "R. minus". "R. rospigliosii" rośnie w lasach tropikalnych w północnej części Andów (od Wenezueli po Boliwię). "R. piresii" znany jest tylko ze stanu Rondônia w Brazylii.
Za gatunek zagrożony przez Międzynarodową Unię Ochrony Przyrody (IUCN) uznawany jest "R. minus". Za narażony uważany "R. rospigliosii". Pozostałe gatunki mają status wymagających najmniejszej troski, z wyjątkiem "R. piresii", dla którego niedostatek danych uniemożliwia określenie stopnia zagrożenia.
Systematyka.
Rodzaj zaliczany jest do rodziny zastrzalinowatych ("Podocarpaceae"). W obrębie rodziny tworzy grupę „Podocarpoid” wspólnie z rodzajami "Afrocarpus", nierozwidnia "Nageia" i zastrzalin "Podocarpus".

</doc>
<doc id="4716209" url="https://pl.wikipedia.org/wiki?curid=4716209" title="Dabakala">
Dabakala

Dabakala – miasto w Wybrzeżu Kości Słoniowej, w dystrykcie Vallée du Bandama, w regionie Hambol, w departamencie Dabakala.

</doc>
<doc id="4716211" url="https://pl.wikipedia.org/wiki?curid=4716211" title="Dabouyo">
Dabouyo

Dabouyo – miasto w Wybrzeżu Kości Słoniowej, w dystrykcie Bas-Sassandra, w regionie Nawa, w departamencie Guéyo.

</doc>
<doc id="4716215" url="https://pl.wikipedia.org/wiki?curid=4716215" title="Dianra">
Dianra

Dianra – miasto w Wybrzeżu Kości Słoniowej, w dystrykcie Woroba, w regionie Béré, w departamencie Dianra.

</doc>
<doc id="4716220" url="https://pl.wikipedia.org/wiki?curid=4716220" title="Katarzyna Ptasińska">
Katarzyna Ptasińska

Katarzyna Ptasińska (ur. 16 października 1989 w Lublinie) – polska aktorka.
Biografia.
Katarzyna Ptasińska studiowała kulturoznawstwo i historię na Uniwersytecie Warszawskim oraz aktorstwo w Szkole Filmowej w Łodzi. Występowała na deskach warszawskich teatrów Kamienica i Capitol oraz krakowskim Teatrze Variété. Na szklanym ekranie zadebiutowała rolą Ali Kozłowskiej w serialu obyczajowym "M jak Miłość", emitowanym w telewizji TVP2. Popularność przyniosła jej rola Beaty Wroniec w serialu TVN "Na Wspólnej".
Pracowała także jako dziennikarka kulturalna i wydawca programu radiowego „Skoro świt” w rozgłośni Polskiego Radia RDC.
Jesienią 2019 wzięła udział w dwunastej edycji programu rozrywkowego "Twoja twarz brzmi znajomo", emitowanego w telewizji Polsat, w którym zajęła siódme miejsce. Wygrała drugi odcinek, wcieliwszy się w rolę Artura Rojka z zespołu Myslovitz. Nagrodę w wysokości 10 000 zł przekazała na rzecz podopiecznego Fundacji Caritas w Radomiu.

</doc>
<doc id="4716222" url="https://pl.wikipedia.org/wiki?curid=4716222" title="Djapadji">
Djapadji

Djapadji – miasto w Wybrzeżu Kości Słoniowej, w dystrykcie Bas-Sassandra, w regionie San-Pédro, w departamencie San-Pédro.

</doc>
<doc id="4716225" url="https://pl.wikipedia.org/wiki?curid=4716225" title="Doropo">
Doropo

Doropo – miasto w Wybrzeżu Kości Słoniowej, w dystrykcie Zanzan, w regionie Bounkani, w departamencie Doropo.

</doc>
<doc id="4716227" url="https://pl.wikipedia.org/wiki?curid=4716227" title="Jakobida">
Jakobida



</doc>
<doc id="4716228" url="https://pl.wikipedia.org/wiki?curid=4716228" title="Doukouya">
Doukouya

Doukouya – miasto w Wybrzeżu Kości Słoniowej, w dystrykcie Gôh-Djiboua, w regionie Gôh, w departamencie Oumé.

</doc>
<doc id="4716232" url="https://pl.wikipedia.org/wiki?curid=4716232" title="Ebilassokro">
Ebilassokro

Ebilassokro – miasto w Wybrzeżu Kości Słoniowej, w dystrykcie Comoé, w regionie Indénié-Djuablin, w departamencie Abengourou.

</doc>
<doc id="4716234" url="https://pl.wikipedia.org/wiki?curid=4716234" title="Fengolo">
Fengolo

Fengolo – miasto w Wybrzeżu Kości Słoniowej, w dystrykcie Denguélé, w regionie Kabadougou, w departamencie Madinani.

</doc>
<doc id="4716235" url="https://pl.wikipedia.org/wiki?curid=4716235" title="Cmentarz wojenny w Brzostówce">
Cmentarz wojenny w Brzostówce

Cmentarz wojenny w Brzostówce – nieistniejący cmentarz z okresu I wojny światowej, który znajdował się w Brzostówce, w gminie Serniki, w powiecie lubartowskim.
Na cmentarzu pochowano:
W 1934 r. pochówki przeniesiono na pobliski cmentarz wojenny w Nowej Woli.

</doc>
<doc id="4716239" url="https://pl.wikipedia.org/wiki?curid=4716239" title="Fronan">
Fronan

Fronan – miasto w Wybrzeżu Kości Słoniowej, w dystrykcie Vallée du Bandama, w regionie Hambol, w departamencie Katiola.

</doc>
<doc id="4716244" url="https://pl.wikipedia.org/wiki?curid=4716244" title="Gabiadji">
Gabiadji

Gabiadji – miasto w Wybrzeżu Kości Słoniowej, w dystrykcie Bas-Sassandra, w regionie San-Pédro, w departamencie San-Pédro.

</doc>
<doc id="4716246" url="https://pl.wikipedia.org/wiki?curid=4716246" title="Gbapleu">
Gbapleu

Gbapleu – miasto w Wybrzeżu Kości Słoniowej, w dystrykcie Montagnes, w regionie Guémon, w departamencie Duékoué.

</doc>
<doc id="4716249" url="https://pl.wikipedia.org/wiki?curid=4716249" title="Gligbeuadji">
Gligbeuadji

Gligbeuadji – miasto w Wybrzeżu Kości Słoniowej, w dystrykcie Bas-Sassandra, w regionie San-Pédro, w departamencie San-Pédro.

</doc>
<doc id="4716252" url="https://pl.wikipedia.org/wiki?curid=4716252" title="Magomied Ramazanow">
Magomied Ramazanow

Magomied Eldarowicz Ramazanow (ros. Магомед Эльдарович Рамазанов; ur. 22 maja 1993) – rosyjski zapaśnik walczący w stylu wolnym. Wicemistrz Europy w 2020.
Triumfator wojskowych MŚ w 2018. Pierwszy w Pucharze Świata w 2019. Trzeci na mistrzostwach Rosji w 2019 roku.

</doc>
<doc id="4716254" url="https://pl.wikipedia.org/wiki?curid=4716254" title="Gonaté">
Gonaté

Gonaté – miasto w Wybrzeżu Kości Słoniowej, w dystrykcie Sassandra-Marahoué, w regionie Haut-Sassandra, w departamencie Daloa.

</doc>
<doc id="4716256" url="https://pl.wikipedia.org/wiki?curid=4716256" title="Surk">
Surk

Surk - miasto i dżamoat w północnym Tadżykistanie. Jest położony w dystrykcie Isfara w wilajecie sogdyjskim. Dżamoat zamieszkuje 10396 osób.

</doc>
<doc id="4716257" url="https://pl.wikipedia.org/wiki?curid=4716257" title="The Best Of Boys Ever">
The Best Of Boys Ever

The Best Of Boys Ever – kompilacja największych przebojów grupy Boys. Została wydana 15 grudnia 2017 r. przez Green Star.

</doc>
<doc id="4716261" url="https://pl.wikipedia.org/wiki?curid=4716261" title="Guépahouo">
Guépahouo

Guépahouo – miasto w Wybrzeżu Kości Słoniowej, w dystrykcie Gôh-Djiboua, w regionie Gôh, w departamencie Oumé.

</doc>
<doc id="4716263" url="https://pl.wikipedia.org/wiki?curid=4716263" title="John Money">
John Money

John Money (ur. 8 lipca 1921 w Morrinsville, Nowa Zelandia, zm. 7 lipca 2006) – nowozelandzko-amerykański psycholog, seksuolog, specjalizujący się w badaniach nad tożsamością seksualną i biologią płci.
Życiorys.
W 1944 roku ukończył studia na Uniwersytecie Wiktorii w Wellingtonie w Nowej Zelandii. Po ukończeniu studiów rozpoczął pracę jako wykładowca, następnie w 1947 roku wyemigrował do Stanów Zjednoczonych. Przez rok pracował jako psychiatra, następnie został przyjęty na studia doktoranckie na Uniwersytecie Harvarda. Studia te ukończył w 1952 roku, jego praca doktorska dotyczyła hermafrodytyzmu. Jeszcze przed ukończeniem doktoratu rozpoczął pracę w szpitalu im. Johna Hopkinsa, gdzie pracował w oddziale zajmującym się endokrynologią, dział ten był powiązany zarówno z pediatrią jak i psychiatrią. W szpitalu tym zatrudniony był przez całą swoją karierę zawodową. Money jest autorem około 2000 publikacji (książek, artykułów naukowych, recenzji). 
W latach 60. Money stworzył teorię, w myśl której tożsamość seksualna jest uwarunkowana przez szereg różnych czynników a nie przez jedną przyczynę np. czynnik biologiczny. Wprowadził do użytku naukowego pojęcia płci kulturowej () i ról płciowych (). Pojęcia te miały odnosić się do społecznych uwarunkowań płci, odmiennych od czynników biologicznych.
Teoria tożsamości płciowej.
W okresie początkowej działalności Moneya uważano, że o płci człowieka decydują wyłącznie gonady. Podejście to sprawdzało się w większości przypadków, ale nie działało w przypadku niektórych form interpłciowości. Money zaproponował siedem kryteriów, które powinny być stosowane przy decydowaniu o płci dziecka, którego genitalia są niejednoznaczne.
Szczególnie nowatorskie było pojęcie roli płciowej. Oznaczało ono według Moneya: "wszystko to, co dana osoba mówi i robi, aby pokazać, że jest chłopcem albo mężczyzną, dziewczynką albo kobietą".
Money sądził, że płeć kulturowa () kształtuje się w trzyfazowym procesie, w którym kluczową rolę odgrywają hormony. Pierwszy okres to okres ciąży, gdy wydzielanie się hormonów (estrogen, testosteron) kształtuje w odpowiedni sposób mózg. Po urodzeniu pod wpływem ukształtowania mózgu i działania hormonów dziecko wchodzi w kontakty z otoczeniem, wywołuje to reakcje otoczenia, które traktuje osobę jako chłopca lub dziewczynkę. Tożsamość seksualną ostatecznie kształtuje się w okresie dojrzewania.
Uznawał, że tożsamość płciowa jest plastyczna do 18. miesiąca życia dziecka. Nowatorstwo jego teorii polegało na tym, że kładł nacisk na wpływ wychowania na kształtowanie się tożsamości płciowej.
Kontrowersje.
Pod wpływem Moneya w szpitalu im. Johna Hopkinsa wykonywano operacje korekcji genitaliów nie tylko na niemowlętach interpłciowych, ale także na dzieciach, których genitalia odbiegały od wzorców (np. usuwano penisa i jądra dzieciom o zbyt małym penisie i zalecano wychowywanie dziecka jako dziewczynki). Praktyka ta została potępiona przez ONZ, organizacje działające na rzecz praw człowieka (Human Rights Watch) i organizacje osób interpłciowych. 
W kwestii pedofilii, Money twierdził, że zarówno badacze seksualni, jak i opinia publiczna nie rozróżniają „pedofilii romantycznej” od „sadystycznej”. W latach 1980. bywał krytykowany za poglądy o warunkowej dopuszczalności pedofilli oraz kazirodztwa, a także za traktowanie heteroseksualności jako „ideologicznej koncepcji społecznej”. 

</doc>
<doc id="4716264" url="https://pl.wikipedia.org/wiki?curid=4716264" title="Guibéroua">
Guibéroua

Guibéroua – miasto w Wybrzeżu Kości Słoniowej, w dystrykcie Gôh-Djiboua, w regionie Gôh, w departamencie Gagnoa.

</doc>
<doc id="4716268" url="https://pl.wikipedia.org/wiki?curid=4716268" title="Cmentarz wojenny w Charlężu">
Cmentarz wojenny w Charlężu

Cmentarz wojenny w Charlężu – cmentarz z I wojny światowej znajdujący się opodal wsi Charlęż w województwie lubelskim, w powiecie łęczyńskim, w gminie Spiczyn.
Cmentarz ma kształt prostokąta o wymiarach około 29 na 23 m. Położony jest na zachód od wsi. W pierwotnym założeniu składał się z kopca i 39 mogił zbiorowych i pojedynczych, otoczonych wałem i rowem, a obecnie parkanem.
Pierwotnie pochowano na nim ok. 400 żołnierzy:
poległych 3-4 sierpnia 1915 w obronie Charlęża i Bystrzycy.
W czasie wojny przeniesiono tu pochówki:
z cmentarza parafialnego w Bystrzycy.
W 1934 r. przeniesiono tu pochówki z cmentarza wojennego w Zawieprzycach.

</doc>
<doc id="4716270" url="https://pl.wikipedia.org/wiki?curid=4716270" title="Kaouara">
Kaouara

Kaouara – miasto w Wybrzeżu Kości Słoniowej, w dystrykcie Savanes, w regionie Tchologo, w departamencie Ouangolodougou.

</doc>
<doc id="4716274" url="https://pl.wikipedia.org/wiki?curid=4716274" title="Kononfla">
Kononfla

Kononfla – miasto w Wybrzeżu Kości Słoniowej, w dystrykcie Sassandra-Marahoué, w regionie Marahoué, w departamencie Sinfra.

</doc>
<doc id="4716276" url="https://pl.wikipedia.org/wiki?curid=4716276" title="Apple AirPods Pro">
Apple AirPods Pro



</doc>
<doc id="4716278" url="https://pl.wikipedia.org/wiki?curid=4716278" title="Luénoufla">
Luénoufla

Luénoufla – miasto w Wybrzeżu Kości Słoniowej, w dystrykcie Sassandra-Marahoué, w regionie Haut-Sassandra, w departamencie Daloa.

</doc>
<doc id="4716280" url="https://pl.wikipedia.org/wiki?curid=4716280" title="Mabéhiri 1">
Mabéhiri 1

Mabéhiri 1 – miasto w Wybrzeżu Kości Słoniowej, w dystrykcie Bas-Sassandra, w regionie Nawa, w departamencie Soubré.

</doc>
<doc id="4716281" url="https://pl.wikipedia.org/wiki?curid=4716281" title="Top Hits – The Best Of">
Top Hits – The Best Of

Top Hits - The Best Of – kompilacja największych przebojów grupy Boys z okresu 1996-2017 wydana w 2019 roku przez Green Star. Wydawnictwo ukazało się na płycie CD, jak również na płycie winylowej.

</doc>
<doc id="4716283" url="https://pl.wikipedia.org/wiki?curid=4716283" title="Mahapleu">
Mahapleu

Mahapleu – miasto w Wybrzeżu Kości Słoniowej, w dystrykcie Montagnes, w regionie Tonkpi, w departamencie Danané.

</doc>
<doc id="4716285" url="https://pl.wikipedia.org/wiki?curid=4716285" title="Mankono">
Mankono

Mankono – miasto w Wybrzeżu Kości Słoniowej, w dystrykcie Woroba, w regionie Béré, w departamencie Mankono.

</doc>
<doc id="4716286" url="https://pl.wikipedia.org/wiki?curid=4716286" title="Kurban Szyrajew">
Kurban Szyrajew

Kurban Alijewicz Szyrajew (ros. Курбан Алиевич Шираев; ur. 28 marca 1999) – rosyjski zapaśnik walczący w stylu wolnym. Mistrz Europy w 2020. Wicemistrz świata juniorów w 2019 roku.

</doc>
<doc id="4716288" url="https://pl.wikipedia.org/wiki?curid=4716288" title="Temblak (medycyna)">
Temblak (medycyna)

Temblak – opaska podtrzymująca i unieruchamiająca zgiętą w łokciu chorą (lub złamaną) kończynę górną. Jest wykonany z plecionej siatki i ma kształt trójkątnej chusty lub opaski zawieszonej na karku rannego. Zakładany jest często przy złamaniach lub zwichnięciach. Jest uznawany za sprzęt ortopedyczny.

</doc>
<doc id="4716289" url="https://pl.wikipedia.org/wiki?curid=4716289" title="Stębnowanie">
Stębnowanie

Stębnowanie (stebnowanie, stebnówka) jest to przeszycie ściegiem prostym po wierzchu materiału. Stębnowanie wykorzystuje się do wzmocnienia bocznych szwów jeansów, kieszeni, kołnierzyków, patek oraz obłożeń. 
Stębnowanie stosuje się najczęściej na krawędziach odzieży, takich jak dekolty i obszycia, gdzie pomaga pozostawić okładziny na miejscu i zapewnia ostry brzeg. Jednocześnie, przy zastosowaniu kontrastowej nici lub specjalnego ściegu, może stanowić dekorację (na przykład kieszeni jeansów). W przeciwnym razie stębnowanie zwykle wykonuje się za pomocą prostego ściegu z nitką pasującą do stębnowanego materiału. 

</doc>
<doc id="4716290" url="https://pl.wikipedia.org/wiki?curid=4716290" title="M’Bahiakro">
M’Bahiakro

M'Bahiakro – miasto w Wybrzeżu Kości Słoniowej, w dystrykcie Lacs, w regionie Iffou, w departamencie M'Bahiakro.

</doc>
<doc id="4716292" url="https://pl.wikipedia.org/wiki?curid=4716292" title="Hiszpańscy żebracy">
Hiszpańscy żebracy

Hiszpańscy żebracy (ang. "Beggars in Spain") – powieść fantastycznonaukowa amerykańskiej autorki Nancy Kress, wydana w 1993 r. nakładem wydawnictwa William Morrow and Company. W Polsce ukazała się w 1996 w tłumaczeniu Kingi Dobrowolskiej nakładem wydawnictwa Prószyński i S-ka.
Jest rozbudowaną wersją opowiadania pod tym samym tytułem, które ukazało się w 1991 w. "Isaac Asimov's Science Fiction Magazine" i zdobyło najważniejsze nagrody w s-f: Nebulę w 1991 i Hugo w 1992. Powieść zaś nie zdobyła żadnej nagrody, choć była nominowana do nagród: Hugo (1994), Nebuli (1994), Prometeusza (1994), Campbella za powieść (1994), Locusa (1994), Kurda Lasswitza (1998).
Jest pierwszym tomem trylogii Bezsenni (także jako: Żebracy), w której skład wchodzą także: "Żebracy nie mają wyboru" ("Beggars and Choosers", 1994, wyd. pol. 1996) i "Żebracy na koniach" ("Beggars Ride", 1996, wyd. pol. 1998).
Fabuła.
Urodzona w 2008 r. córka miliardera Leisha Camden, należy do nielicznej grupy zmodyfikowanych genetyczne dzieci. Jej modyfikacja dotyczy braku potrzeby snu. To oznacza nie tylko więcej czasu na naukę, ale także dodatkowo zwiększoną inteligencję i wolniejsze starzenie się. Początkowo Bezsenni są tylko ciekawostką, ale szybko zawiść i poczucie zagrożenia za strony „normalnych” ludzi doprowadza do politycznych represji i ataków na nową społeczność.

</doc>
<doc id="4716293" url="https://pl.wikipedia.org/wiki?curid=4716293" title="Stębnówka">
Stębnówka



</doc>
<doc id="4716295" url="https://pl.wikipedia.org/wiki?curid=4716295" title="M’Batto">
M’Batto

M'Batto – miasto w Wybrzeżu Kości Słoniowej, w dystrykcie Lacs, w regionie Moronou, w departamencie M'Batto.

</doc>
<doc id="4716296" url="https://pl.wikipedia.org/wiki?curid=4716296" title="M’Bengué">
M’Bengué

M'Bengué – miasto w Wybrzeżu Kości Słoniowej, w dystrykcie Savanes, w regionie Poro, w departamencie M'Bengué.

</doc>
<doc id="4716297" url="https://pl.wikipedia.org/wiki?curid=4716297" title="Góreccy">
Góreccy

Góreccy – album orkiestry Sinfonia Varsovia pod dyrekcją Jerzego Maksymiuka, z udziałem pianistki Anny Góreckiej, wydany 6 grudnia 2018 przez Sinfonię Varsovię i Warner Music Poland (Warner Classics 01902 9 55705 57). Zawiera utwory spokrewnionych wybitnych kompozytorów: syna - Mikołaja Góreckiego („Orfeusz i Eurydyka”) i ojca - Henryka Mikołaja Góreckiego („Dwa Postludia Tristanowskie i Chorał op. 82 na orkiestrę”, „Małe Requiem dla pewnej Polki op. 66”). Nominacja do Fryderyka 2020 w kategorii «Album Roku Muzyka Symfoniczna».

</doc>
<doc id="4716298" url="https://pl.wikipedia.org/wiki?curid=4716298" title="Tandy Corporation">
Tandy Corporation



</doc>
<doc id="4716307" url="https://pl.wikipedia.org/wiki?curid=4716307" title="Construct">
Construct

Construct – dziesiąty studyjny album szwedzkiego zespołu melodic deathmetalowego Dark Tranquillity, wydany 24 maja 2013 roku przez wytwórnię płytową Century Media Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="4716309" url="https://pl.wikipedia.org/wiki?curid=4716309" title="Atoma">
Atoma

Atoma – jedenasty studyjny album szwedzkiego zespołu melodic deathmetalowego Dark Tranquillity, wydany 4 listopada 2016 roku przez wytwórnię płytową Century Media Records.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="4716313" url="https://pl.wikipedia.org/wiki?curid=4716313" title="Paweł Bogdanowicz (koszykarz)">
Paweł Bogdanowicz (koszykarz)

Paweł Bogdanowicz (ur. 4 marca 1987) – polski koszykarz grający na pozycjach niskiego skrzydłowego, obecnie zawodnik Polonii Bytom.
W sezonie 2012/2013 był zawodnikiem klubu Rosa Radom, który grał w Polskiej Lidze Koszykówki.
W sezonie 2021/2022 został zawodnikiem drugoligowej Polonii Bytom.
Jest żonaty z Martyną Niemczyk-Bogdanowicz, z którą ma córkę Julię.

</doc>
<doc id="4716315" url="https://pl.wikipedia.org/wiki?curid=4716315" title="28 Pułk Piechoty Austro-Węgier">
28 Pułk Piechoty Austro-Węgier



</doc>
<doc id="4716321" url="https://pl.wikipedia.org/wiki?curid=4716321" title="The Best Of (kompilacja zespołu Boys)">
The Best Of (kompilacja zespołu Boys)

The Best Of – dwupłytowa kompilacja zespołu Boys, wydana 6 grudnia 2019 r. przez Green Star. Pierwsza płyta zawiera 17 przebojów z poprzednich płyt, przy czym niektóre z nich doczekały się nowych wersji, a także 2 nowe niepublikowane wcześniej nagrania zespołu z lat 2018/19 - "Wciąż pamiętam" i "Nie ma gwiazd". Drugi krążek wypełniły remiksy przygotowane przez DJ Faviego w latach 2010-2017, które w większości po raz pierwszy zebrano na oficjalnym płytowym wydawnictwie.

</doc>
<doc id="4716322" url="https://pl.wikipedia.org/wiki?curid=4716322" title="Jeziora w Czarnogórze">
Jeziora w Czarnogórze

Lista Jeziora w Czarnogórze wymienia jeziora Czarnogóry w porządku alfabetycznym. Zawiera 45 jezior tego kraju.

</doc>
<doc id="4716325" url="https://pl.wikipedia.org/wiki?curid=4716325" title="Tramwaje na Białorusi">
Tramwaje na Białorusi

Tramwaje na Białorusi – systemy komunikacji tramwajowej działające na Białorusi.
Według stanu z lutego 2020 roku na Białorusi istnieją 4 systemy tramwajowe o rozstawie szyn równym 1524 mm.
Charakterystyka.
Najmłodsza sieć tramwajowa znajduje się w Mozyrzu, natomiast najstarsza w Mińsku. Największa sieć położona jest w Witebsku, z kolei najmniejsza w Nowopołocku. Najwięcej systemów funkcjonuje na terenie obwodu witebskiego.
Systemy.
Znaczenie kolorów użytych w tabeli:

</doc>
<doc id="4716327" url="https://pl.wikipedia.org/wiki?curid=4716327" title="Symsar">
Symsar

Symsar (niem. "Simser See") – jezioro w Polsce, w województwie warmińsko-mazurskim, w powiecie lidzbarskim, w gminie Lidzbark Warmiński.
Położenie i charakterystyka.
Jezioro leży na Pojezierzu Olsztyńskim, natomiast w regionalizacji przyrodniczo-leśnej – w mezoregionie Pojezierza Mrągowskiego, w dorzeczu Symsarna–Łyna–Pregoła. Znajduje się 10 km w kierunku południowym od Lidzbarka Warmińskiego i około 50 km na północ od Olsztyna.
Zbiornik ma charakter przepływowy. Od południowego wschodu, niosąc wody z jeziora Blanki, wpada do niego Symsarna. Ciek wypływa z północno-zachodniej strony jeziora, od strony małej zatoki. Symsar znajduje się między 10 a 13 kilometrem biegu Symsarny i jest ostatnim jeziorem przed ujściem rzeki do Łyny. Zlewnia całkowita jeziora wynosi 229,1 km², natomiast bezpośrednia – w skład której wchodzą głównie obszary porośnięte lasem (45%) oraz grunty orne (40%) – 2,1 km². Oprócz Symsarny akwen zasilają także: Tolknicka Struga, a także jeden nienazwany ciek leśny. Jezioro jest odbiornikiem oczyszczonych mechanicznie ścieków z Klutajn oraz z ośrodka wypoczynkowego w Kłębowie, który posiada własną oczyszczalnię.
Linia brzegowa dosyć rozwinięta. Brzegi porośnięte szuwarami, w większości wysokie, często strome. W otoczeniu znajdują się pola, pastwiska i łąki, gdzieniegdzie podmokłe, a na zachodzie także lasy.
Według typologii rybackiej zalicza się do jezior sandaczowych.
Zgodnie z typologią abiotyczną zbiornik wodny został sklasyfikowany jako jezioro o wysokiej zawartości wapnia, o dużym wypływie zlewni, stratyfikowane, leżące na obszarze Nizin Wschodniobałtycko-Białoruskich (6a). Jest jednolitą częścią wód Symsar o kodzie PLLW30473.
Jezioro leży na terenie obwodu rybackiego jeziora Blanki w zlewni rzeki Łyna – nr 49.
Morfometria.
Według danych Instytutu Rybactwa Śródlądowego powierzchnia zwierciadła wody jeziora wynosi 135,5 ha. Średnia głębokość zbiornika wodnego to 4,9 m, a maksymalna – 9,6 m (najgłębszy punkt położony jest w środkowej części jeziora, bliżej północnego brzegu). Lustro wody znajduje się na wysokości 96,4 m n.p.m. Objętość jeziora wynosi 6626,7 tys. m³. Maksymalna długość jeziora to 2300 m, a szerokość 1150 m. Długość linii brzegowej wynosi 7150 m.
Inne dane uzyskano natomiast poprzez planimetrię jeziora na mapach w skali 1:50 000 opracowanych w Państwowym Układzie Współrzędnych 1965, zgodnie z poziomem odniesienia Kronsztadt. Otrzymana w ten sposób powierzchnia zbiornika wodnego to 127,5 ha, a wysokość bezwzględna lustra wody to 96,1 m n.p.m.
Przyroda.
Jezioro leży na terenie Obszaru Chronionego Krajobrazu Doliny Symsarny o łącznej powierzchni 19 242,16 ha.
Zgodnie z badaniem z 2002 akwenowi przyznano III klasę czystości. W 2014 stan ekologiczny wód jeziora sklasyfikowano jako zły.
Jezioro objęte jest strefą ciszy.

</doc>
<doc id="4716328" url="https://pl.wikipedia.org/wiki?curid=4716328" title="Katarzyna Drogosz">
Katarzyna Drogosz

Katarzyna Drogosz (ur. 1977 w Warszawie) – polska pianistka z Warszawy, solistka i kameralistka muzyki poważnej, członkini Trio Laflamme oraz pedagog (m.in. Akademia Muzyczna im. Karola Szymanowskiego w Katowicach – prowadzi klasę fortepianu historycznego, Akademia Muzyczna w Krakowie, kursy mistrzowskie Akademia Fortepianów Historycznych w Lusławicach). Nominowana do Fryderyków w edycjach 2018 i 2020.

</doc>
<doc id="4716330" url="https://pl.wikipedia.org/wiki?curid=4716330" title="Nie cierpię walentynek">
Nie cierpię walentynek

Nie cierpię walentynek (ang. "I Hate Valentine’s Day") – amerykańska komedia romantyczna z 2009 roku w reżyserii Nii Vardalos, wyprodukowany przez wytwórnię IFC Films.
Fabuła.
Genevieve Gernier (Nia Vardalos), która jest właścicielką kwiaciarni, w życiu osobistym stara się przestrzegać żelaznej zasady: nigdy nie umawiać się z jednym mężczyzną na więcej niż pięć randek. Kobieta zmienia reguły, gdy właścicielem sąsiedniej restauracji zostaje Greg Gatlin (John Corbett).
Odbiór.
Krytyka.
Film "Nie cierpię walentynek" spotkał się z negatywną reakcją krytyków. W serwisie Rotten Tomatoes 19% z dwudziestu siedmiu recenzji filmu jest pozytywne (średnia ocen wyniosła 3,1 na 10). Na portalu Metacritic średnia ocen z 13 recenzji wyniosła 17 punktów na 100.

</doc>
<doc id="4716333" url="https://pl.wikipedia.org/wiki?curid=4716333" title="Visitorsko jezero">
Visitorsko jezero

Visitorsko jezero (cyr. Виситорско језеро) – górskie jezioro w Czarnogórze, około 5 km na północny zachód od Plavu. Leży na wysokości 1820 m n.p.m., ma 4 m głębokości, 92 m długości, 73 m szerokości i powierzchnię ok. 5 hektarów. Atrakcją jeziora jest pływająca wyspa, która pokrywa ok. 1/4 jego powierzchni.

</doc>
<doc id="4716341" url="https://pl.wikipedia.org/wiki?curid=4716341" title="Sparx Enterprise Architect">
Sparx Enterprise Architect



</doc>
<doc id="4716347" url="https://pl.wikipedia.org/wiki?curid=4716347" title="Crno jezero">
Crno jezero

Crno jezero (cyr. Црно језеро) – górskie jezioro polodowcowe na północy Czarnogóry; leży na wysokości 1416 m n.p.m. ok. 3 km na zachód od Žabljaka.
Geografia.
Crno jezero leży u stóp góry Međed, jednego ze szczytów gór Durmitor. Ma powierzchnię ponad 500 hektarów. Crno jezero składa się w rzeczywistości z dwóch jezior, które nazywają się "Veliko jezero" i "Malo jezero". Obydwa jeziora połączone są wąskim kanałem, który w lecie wysycha i wtedy powstają dwa odrębne zbiorniki wodne.
Maksymalna długość całego jeziora wynosi 1155 m. Ze względu na większą głębokość "Malo jezero" ma w rzeczywistości większą pojemność.
Crno jezero jest zasilane przez liczne potoki górskie, wśród których największym jest "Mlinski potok" (dosł. Młyński potok). Pozostałe płyną okresowo w czasie topnienia śniegów i w większości nie mają swoich nazw. Z jeziora wypływa rzeka Otoka.
Turystyka.
Crno jezero jest częstym celem wycieczek w górach Durmitor, jako ich największe i najbardziej znane jezioro polodowcowe, ale również za sprawą przystępnej, pieszej trasy z centrum Žabljaka. Ścieżka o długości ok. 3,5 km, okrążająca całe jezioro, cieszy się dużą popularnością wśród turystów. Crno jezero to również punkt wyjścia w masyw Durmitoru i do mniejszych jezior leżących wokół Žabljaka. W niewielkiej odległości od brzegu jeziora znajduje się restauracja serwująca tradycyjne dania kuchni czarnogórskiej.

</doc>
<doc id="4716352" url="https://pl.wikipedia.org/wiki?curid=4716352" title="Plavsko jezero">
Plavsko jezero

Plavsko jezero (cyr. Плавско језеро) – jezioro w gminie Plav na północnym wschodzie Czarnogóry.
Jezioro leży w szerokiej dolinie między górami Durmitor i Prokletije, na wysokości 906 m n.p.m. i ma 9 m głębokości. Jego długość z północy na południe wynosi 2 km, szerokość 1,49 km, a powierzchnia prawie 2 km². Najważniejszy dopływ stanowi rzeka Ljuča, a odpływ – Lim.
Plavsko jezero daje możliwość wypoczynku na plaży i uprawiania sportów wodnych. Ze względu na występowanie szczupaków i różnych form pstrąga jest częstym celem wędkarzy.

</doc>
<doc id="4716356" url="https://pl.wikipedia.org/wiki?curid=4716356" title="Tadeusz Król (podpułkownik)">
Tadeusz Król (podpułkownik)

Tadeusz Król (ur. 28 listopada 1896 we Lwowie, zm. 17 października 1969 w Krakowie) – oficer Legionów Polskich, Wojska Polskiego, Armii Krajowej oraz ludowego Wojska Polskiego, uczestnik I i II wojny światowej oraz wojny z bolszewikami, kawaler Orderu Virtuti Militari.
Życiorys.
Urodził się 28 listopada 1896 w rodzinie Wiktora i Marii ze Śliwińskich. Uczęszczał do gimnazjum realnego, następnie Szkoły Handlowej we Lwowie, w której zdał egzamin maturalny. Od 1912 był członkiem I Polskiej Drużyny Strzeleckiej.
26 sierpnia 1914 wstąpił do Legionów Polskich. Od marca 1915 jako żołnierz I batalionu 2 pułku piechoty Legionów. 26 maja 1915 został mianowany chorążym, a 1 kwietnia 1916 podporucznikiem. W lipcu 1917, po kryzysie przysięgowym, dowodził kompanią szturmową w Polskim Korpusie Posiłkowym. W lutym 1918, po bitwie pod Rarańczą, dołączył do II Korpusu Polskiego w Rosji. 11 maja tego roku w czasie bitwy pod Kaniowem „na czele 7 kompanii osłaniał odwrót oddziałów polskich /II KP/, za co otrzymał VM”.
Następnie w składzie 4 Dywizji Strzelców, później od maja 1919 już w szeregach odrodzonego Wojska Polskiego wraz z 33 pułkiem piechoty brał udział w walkach na frontach wojny polsko-bolszewickiej.
Służył także w 39 pułku piechoty, 6 pułku piechoty, 1 pułku piechoty i 26 pułku piechoty. 1 grudnia 1924 został mianowany majorem ze starszeństwem z 15 sierpnia 1924 i 18. lokatą w korpusie oficerów piechoty. W kwietniu 1928 został przesunięty w 26 pp ze stanowiska dowódcy II batalionu na stanowisko kwatermistrza. W grudniu 1929 został przeniesiony do Powiatowej Komendy Uzupełnień Kalisz na stanowisko pełniącego obowiązki kierownika I referatu administracji rezerw i zastępcy komendanta. We wrześniu 1930 został przesunięty na stanowisko komendanta PKU Kalisz. W lipcu 1935 został zwolniony z zajmowanego stanowiska i pozostawiony bez przynależności służbowej z równoczesnym oddaniem do dyspozycji dowódcy Okręg Korpusu Nr VII. Od 15 sierpnia 1937 dowodził 18 Baonem Junackich Hufców Pracy w Poznaniu. 22 września 1939 dowodzony przez niego batalion Junackich Hufców Pracy został włączony w skład Zgrupowania „Brzoza”, a 28 września po reorganizacji oddziałów podległych gen. Franciszkowi Kleebergowi stał się I batalionem 178 pułku piechoty. On sam do 1 października dowodził 178 pp.
W czasie II wojny światowej w szeregach ZWZ i Armii Krajowej. Od lipca 1942 do stycznia 1945 w Inspektoracie częstochowskim należącym do Okręgu Radom-Kielce Armii Krajowej pod pseudonimami: „Dołęga”, „Gerwazy”, „Michał”. W styczniu 1945 został mianowany podpułkownikiem. Pod koniec 1945 żołnierz ludowego Wojska Polskiego. Zdemobilizowany w 1947. Zmarł w Krakowie, pochowany na cmentarzu Witomińskim w Gdyni (sektor 1-12-16).
Tadeusz Król był żonaty z Wilhelminą Marią Szczamówną (1898–1979), z którą miał troje dzieci: Adama (1922–1992), Andrzeja (ur. 1923) i Zofię (ur. 1928).

</doc>
<doc id="4716358" url="https://pl.wikipedia.org/wiki?curid=4716358" title="Leonard Czapski">
Leonard Czapski

Leonard Czapski (ur. 23 października 1896 w Lwówku, zm. 11 czerwca 1932 w Krakowie) – żołnierz armii niemieckiej, podoficer Wojska Polskiego w II Rzeczypospolitej, kawaler Orderu Virtuti Militari.
Życiorys.
Urodził się w rodzinie Jana i Marty z Mizgajskich. 
Absolwent szkoły powszechnej w Berlinie i kursów kupieckich.
W 1914 wcielony do armii niemieckiej i w jej szeregach walczył na froncie zachodnim I wojny światowej. Był dwukrotnie ranny.
W 1920 wstąpił do odrodzonego Wojska Polskiego i otrzymał przydział do 10 kompanii 48 pułku Strzelców Kresowych.
Na froncie polsko-bolszewickim wyróżnił się w walkach nad Szczarą. Po rannym por. Gabrielu Glinczewskim objął dowództwo kompanii i "nieustraszonym męstwem porwał żołnierzy za sobą, wypierając przeciwnika z silnie bronionych pozycji. Pod ogniem nieprzyjaciela gasił most na rzece". Ranny odłamkiem granatu. 
Zmarł w szpitalu wojskowym w Krakowie i tam został pochowany.
Za bohaterstwo w walce pośmiertnie odznaczony został Krzyżem Srebrnym Orderu Virtuti Militari.

</doc>
<doc id="4716362" url="https://pl.wikipedia.org/wiki?curid=4716362" title="System zarządzania relacyjnymi bazami danych">
System zarządzania relacyjnymi bazami danych



</doc>
<doc id="4716366" url="https://pl.wikipedia.org/wiki?curid=4716366" title="Ludobójstwo Serbów w Niepodległym Państwie Chorwackim">
Ludobójstwo Serbów w Niepodległym Państwie Chorwackim

Ludobójstwo Serbów w Niepodległym Państwie Chorwackim – ludobójstwo etnicznej ludności serbskiej dokonane przez reżim ustaszy w Niepodległym Państwie Chorwackim w latach 1941–1945, podczas II wojny światowej.
Tzw. dyktatura 6 stycznia i antychorwacka polityka zdominowanego przez Serbów rządu Jugosławii w latach 20. i 30. XX wieku podsyciły ruchy nacjonalistyczne i skrajnie prawicowe. Najbardziej ekstremalnym z nich był ruch ustaszowski, ultranacjonalistyczna i faszystowska partia polityczna Chorwatów założona przez Ante Pavelicia. U podstaw ideologii ustaszy leżała głęboka nienawiść etniczna wobec Serbów i serbskiej scentralizowanej władzy. Przed II wojną światową partia zorganizowała powstanie w 1932 r. i zamach na króla Aleksandra I. Po inwazji nazistowskich Niemiec na Jugosławię w kwietniu 1941 r. zainstalowano państwo marionetkowe znane pod nazwą Niepodległe Państwo Chorwackie, obejmujące większość terytorium współczesnej Chorwacji oraz Bośni i Hercegowiny, a także część dzisiejszej Serbii i Słowenii, w którym jedyną legalną siłą polityczną była partia ustaszy.
Celem ustaszy było stworzenie etnicznie czystej Wielkiej Chorwacji poprzez wyeliminowanie wszystkich nie-Chorwatów, przy czym Serbowie byli ich głównym celem, a kolejnymi także Żydzi i Romowie. Jedna trzecia Serbów miała zostać zabita, jedna trzecia wydalona, a ostatnia jedna trzecia nawrócona na katolicyzm. Dokonywano masakr na ogromną skalę oraz utworzono sieć obozów koncentracyjnych, z których największym był Jasenovac, słynący z wysokiej śmiertelności wśród więźniów i barbarzyńskich praktyk strażników.
Reżim ustaszowski w ramach systematycznego ludobójstwa zamordował od 200 tys. do 500 tys. Serbów, przy czym większość historyków zgodziła się na zakres od 300 tys. do 350 tys. ofiar śmiertelnych, z czego co najmniej 52 tys. zginęło w Jasenovacu. 300 tys. Serbów zostało wydalonych z terytorium NDH, a co najmniej 200 tys. przymusowo nawróconych, z których większość wróciła do wyznania prawosławnego po zakończeniu wojny.
Geneza.
Stosunki serbsko-chorwackie przed XX w..
Napięcia etniczne między Chorwatami a Serbami sięgają czasów Wielkiej Schizmy z 1054 r. W czasach Austro-Węgier przyznano przywileje Serbom mieszkającym na Pograniczu Wojskowym. Jako obrońcy południowych granic Monarchii Habsburgów cieszyli się autonomią wspólnotową i kościelną, a także byli zwolnieni ze zobowiązań feudalnych, podczas gdy Chorwaci nie mieli takich przywilejów. Stało się to źródłem niechęci Chorwatów i determinacji Serbów w obronie ich statusu, co znalazło swoje odzwierciedlenie w późniejszych sentymentach nacjonalistycznych oraz ideologiach. Jednak społeczności chorwacka i serbska żyły w pokoju, jeśli nie w harmonii, aż do 1941 r. Politycznie prowokujący moment nadszedł wraz z programem polityki zagranicznej Księstwa Serbii autorstwa Iliji Garašanina pt. "Načertanije" (1844), dokumentem, który nie został opublikowany do 1906 r. W kontrowersyjnym planie zaproponowano zjednoczenie ziem zamieszkałych przez Bułgarów, Macedończyków, Albańczyków, Czarnogórców, Bośniaków i Chorwatów pod władaniem dynastii serbskiej. Plan Garašanina obejmował także metody rozprzestrzeniania serbskich wpływów na zajętych ziemiach, szczególnie wobec Chorwatów, stwierdzając: „Szczególną uwagę należy zwrócić na odwracanie miejscowej ludności od wiary rzymskokatolickiej z Austrii i jej wpływów, a także należy wspierać większe związki miejscowych z Serbią”. Dokument ten jest jednym z najbardziej kwestionowanych w XIX-wiecznej historii Serbii, z wieloma przeciwstawnymi interpretacjami.
Dwudziestolecie międzywojenne.
Po upadku Austro-Węgier w ostatnich dniach I wojny światowej powstało zdominowane przez Chorwatów i Słoweńców Państwo Słoweńców, Chorwatów i Serbów. Nowy twór polityczny nie zyskał uznania wielkich mocarstw. W nocie z 31 października 1918 r. Rada Narodowa Słoweńców, Chorwatów i Serbów w Zagrzebiu poinformowała rządy Wielkiej Brytanii, Francji, Włoch i Stanów Zjednoczonych, że Państwo Słoweńców, Chorwatów i Serbów zostało utworzone na obszarach południowosłowiańskich, które były częścią Austro-Węgier, a władze nowego państwa zamierzają utworzyć wspólne państwo z Serbią i Czarnogórą. Ta sama notatka została wysłana do rządu Królestwa Serbii i Komitetu Jugosłowiańskiego w Londynie. Premier Serbii Nikola Pašić odpowiedział na notatkę 8 listopada, uznając Radę Narodową w Zagrzebiu za „legalny rząd Serbów, Chorwatów i Słoweńców mieszkających na terytorium Austro-Węgier” oraz wezwał rządy Wielkiej Brytanii, Francji, Włoch i Stanów Zjednoczonych, by uczyniły to samo.
W dniach 23–24 listopada Rada Narodowa ogłosiła „zjednoczenie Państwa Słoweńców, Chorwatów i Serbów utworzonego na całym południowosłowiańskim obszarze byłych Austro-Węgier z Królestwem Serbii i Czarnogóry we wspólne państwo Serbów, Chorwatów i Słoweńców”. 28 członków Rady zostało powołanych do wykonania tej decyzji na podstawie przyjętych przez Radę Narodową kierunków realizacji umowy o organizacji zjednoczonego państwa z rządem Królestwa Serbii oraz przedstawicielami partii politycznych w Serbii i Czarnogórze. Instrukcje zostały w dużej mierze zignorowane przez członków delegacji, którzy zamiast tego negocjowali z regentem Aleksandrem.
Nie pozostawiło to Chorwatom i Słoweńcom innego wyboru niż wstąpienie do organizmu państwowego w dużej mierze zdominowanego przez etnicznych Serbów, który stał się znany jako Królestwo Serbów, Chorwatów i Słoweńców. Bezpośrednio po utworzeniu, ludność nowego państwa składała się z 6 milionów Serbów, 3,5 miliona Chorwatów oraz 1 miliona Słoweńców. Będąc największą grupą etniczną, Serbowie faworyzowali formę państwa scentralizowanego, podczas gdy Chorwaci, Słoweńcy i bośniaccy muzułmanie zdecydowanie sprzeciwiali się jej.
Zatwierdzona 28 czerwca 1921 r. i oparta na serbskiej konstytucji z 1903 r., tak zwana konstytucja widowdańska ustanowiła Królestwo Serbów, Chorwatów i Słoweńców jako monarchię parlamentarną pod rządami serbskiej dynastii Karadziordziewiciów. Belgrad został wybrany jako stolica nowego państwa, zapewniając dominację polityczną Serbów i prawosławnych chrześcijan. W 1928 r. lider Chorwackiej Partii Chłopskiej Stjepan Radić został zamordowany w gmachu parlamentu przez przywódcę czarnogórskich Serbów i polityka Ludowej Partii Radykalnej Punišy Račicia. W następnym roku król Aleksander I ogłosił tak zwaną dyktaturę 6 stycznia i przemianował swój kraj na Królestwo Jugosławii, aby zlikwidować nacisk na skład etniczny. Jugosławia została podzielona na dziewięć jednostek administracyjnych zwanych banowinami, z których sześć miało etniczną większość serbską.
Antychorwacka polityka zdominowanego przez Serbię rządu Jugosławii w latach 20. i 30. XX wieku, zwłaszcza zabójstwo liderów Chorwackiej Partii Chłopskiej w parlamencie w czerwcu 1928 r. przez posła głównej serbskiej partii politycznej, w dużej mierze odpowiadało za tworzenie, wzrost popularności i naturę chorwackich sił nacjonalistycznych. W 1931 r. król wydał dekret, który zezwalał parlamentowi Jugosławii na obradowanie pod warunkiem, że tylko partie pro-jugosłowiańskie mogą być w nim reprezentowane. Dało to paliwo do rozwoju ruchów marginalizowanych, zarówno skrajnie prawicowych, jak i skrajnie lewicowych. Ustasze, chorwacka partia faszystowska, stała się najbardziej ekstremalnym z nich wszystkich. Ustasze kierowali się głęboką nienawiścią do Serbów i serbskości oraz twierdzili, że „Chorwaci i Serbowie są oddzieleni nieprzebytą przepaścią kulturową”, która uniemożliwia im życie obok siebie. W 1932 r. zorganizowali oni tak zwane Powstanie w Welebicie, atakując komisariat we wsi Brušane w Lice. Policja ostro zareagowała na napad i wzięła odwet na miejscowej ludności chorwackiej. W 1934 r. ustasze współpracowali z prawicowymi ekstremistami z Bułgarii, Węgier i Włoch, aby zamordować króla Aleksandra podczas wizyty we francuskiej Marsylii. Kuzyn Aleksandra, książę Paweł, przejął regencję, dopóki następca tronu Piotr II nie skończy osiemnastu lat. Lider ustaszy, Ante Pavelić wierzył, że zabójstwo króla spowoduje rozpad Jugosławii. Zamiast tego kraje, które wcześniej pomagały jego organizacji, takie jak Włochy i Węgry, rozprawiły się z jej członkami, aresztowały ich i zniszczyły obozy szkoleniowe na swoim terytorium na prośbę władz Jugosławii. Według polskiego historyka Grzegorza Motyki ustasze planowali popełnić ludobójstwo na etnicznych Serbach na lata przed wybuchem II wojny światowej i mogli w tym zakresie wymieniać się opiniami z działaczami emigracyjnymi Organizacji Ukraińskich Nacjonalistów.
Jeden z głównych ideologów Pavelicia, Mijo Babić, napisał w 1932 r.: 
Chorwacki sprzeciw wobec scentralizowanej władzy Jugosławii trwał również po zabójstwie Aleksandra, a jego kulminacją było podpisanie ugody przez chorwackiego polityka Vladka Mačka i premiera Jugosławii Dragišę Cvetkovicia, znanej pod nazwą Porozumienie Cvetković-Maček, 26 sierpnia 1939 r. Zawierając ugodę, Belgrad starał się przeciągnąć na swoją stronę umiarkowanych Chorwatów poprzez utworzenie w dużej mierze autonomicznej Banowiny Chorwacji, która obejmowała 27 proc. terytorium Jugosławii i 29 proc. jej ludności. Zapewniono również, że Maček zostanie wicepremierem Jugosławii. Ostatecznie porozumienie nie spełniło swojego zadania – doprowadziło do tego, że inne jugosłowiańskie grupy etniczne także zaczęły się domagać statusu podobnego do Chorwatów i nie usatysfakcjonowało skrajnie prawicowych Chorwatów, którzy chcieli w pełni niezależnego chorwackiego państwa. Ustaszy oburzył sam fakt, że Maček negocjował z Belgradem, potępiając go jako „sprzedawczyka”. Prawicowi Chorwaci szybko zorganizowali antyserbskie incydenty w nowo utworzonej Banowinie Chorwacji, a w czerwcu 1940 r. w Zagrzebiu powstała Chorwacka Partia Narodowo-Socjalistyczna. 25 marca 1941 r. Jugosławia skłoniła się pod naciskiem hitlerowskich Niemiec i podpisała Pakt trzech, starając się uniknąć wojny z państwami Osi.
Dwa dni później grupa serbskich nacjonalistycznych oficerów Królewskich Jugosłowiańskich Sił Powietrznych zorganizowała zamach stanu, aby obalić księcia Pawła i rząd Dragišy Cvetkovicia. Piotr został uznany za pełnoletniego i objął tron. Po otrzymaniu wiadomości o zamachu stanu w Jugosławii, Adolf Hitler natychmiast zarządził inwazję.
Inwazja na Jugosławię.
6 kwietnia 1941 r. Królestwo Jugosławii zostało zaatakowane przez państwa Osi i upadło po 11 dniach. Utworzono marionetkowe państwo zwane Niepodległym Państwem Chorwackim, rządzone przez reżim ustaszy. Ideologia ruchu ustaszowskiego była mieszanką nazizmu, katolicyzmu i chorwackiego ultranacjonalizmu. Ustasze chcieli powstania Wielkiej Chorwacji, która rozciągałaby się za rzekę Drinę i pod przedmieścia Belgradu. Ruch podkreślał potrzebę istnienia rasowo „czystej” Chorwacji i promował eksterminację Serbów (uważanych za etnicznych cudzoziemców), Żydów oraz Romów.
Głównym ideologiem wpływającym na chorwackich ustaszy był XIX-wieczny nacjonalista Ante Starčević. Jako orędownik chorwackiej jedności i niepodległości, był zarówno antyhabsburski, jak i antyserbski. Postulował utworzenie Wielkiej Chorwacji, która obejmowałaby terytoria zamieszkałe przez Bośniaków, Serbów i Słoweńców, uznając Bośniaków i Serbów za Chorwatów, którzy zostali przekonwertowani kolejno na islam i prawosławie, a Słoweńców uważając za „chorwackich górali”.
Starčević argumentował, że duża obecność Serbów na terytoriach Wielkiej Chorwacji była wynikiem niedawnego osadnictwa, do którego zachęcali Habsburgowie, a także napływu grup takich jak Wołosi, którzy przyjęli prawosławie i zarazem identyfikowali się jako Serbowie. Ustasze wykorzystali teorie Starčevicia do promowania aneksji Bośni i Hercegowiny do Niepodległego Państwa Chorwackiego oraz uznali, że Chorwacja ma dwa główne komponenty etnokulturowe: katolików i muzułmanów, ponieważ postrzegali oni islam bośniackich muzułmanów jako religię, która „zachowuje prawdziwą krew Chorwatów”. Walka zbrojna, ludobójstwo i terroryzm zostały przyjęte przez ustaszy jako akceptowalne metody. Alexander Korb napisał: 
Przebieg ludobójstwa.
Po wkroczeniu wojsk niemieckich do Zagrzebia 10 kwietnia 1941 r. najbliższy współpracownik Ante Pavelicia, Slavko Kvaternik proklamował utworzenie Niepodległego Państwa Chorwackiego (NDH) w specjalnej audycji Radia Zagrzeb. Tymczasem Pavelić i kilkuset ustaszy opuściło cele więzienne we Włoszech, by udać się do Zagrzebia, gdzie Pavelić ogłosił powstanie nowego rządu 16 kwietnia 1941 r. Przyznał sobie tytuł „poglavnika” (po niemiecku: führer). Niepodległe Państwo Chorwackie zostało ustanowione na chorwackim „terytorium etnicznym i historycznym”.
Jak podkreślili ministrowie ustaszy Mile Budak, Mirko Puk i Milovan Žanić, strategia osiągnięcia przez Chorwację czystości etnicznej była następująca:
NDH połączyło większość terenów współczesnej Chorwacji, całą współczesną Bośnię i Hercegowinę oraz część dzisiejszej Serbii we „włosko-niemieckim quasi-protektoracie”. Władze NDH, kierowane przez milicję ustaszy, wdrożyły następnie ludobójczą politykę wobec ludności serbskiej, żydowskiej i romskiej mieszkającej w nowym państwie.
Wysoki urzędnik ustaszowski Viktor Gutić wygłosił kilka przemówień wczesnym latem 1941 r., wzywając do zniszczenia Serbów jako „byłych wrogów” i „niechcianych elementów”, a także zagroził Chorwatom, którzy nie poprą ich sprawy.
W czerwcu 1941 r. zabroniono używania cyrylicy, a także rozpoczęto eliminację „wschodnich” (serbskich) słów z języka chorwackiego i zamykanie serbskich szkół. Ante Pavelić zarządził za pośrednictwem „chorwackiego urzędu ds. języka” tworzenie nowych słów ze starych rdzeni (niektóre z nich są używane do dziś) oraz usunięcie z książek wielu serbskich słów.
Masakry.
Milicja ustaszy została zorganizowana w 1941 r. w pięć (później piętnaście) batalionów liczących po 700 osób, dwa bataliony bezpieczeństwa kolei oraz elitarny Czarny Legion i Batalion Ochrony Poglavnika (później przekształcony w brygadę). Jej żołnierze byli rekrutowani głównie wśród niewykształconych klas społecznych i robotników.
Latem 1941 r. milicje i szwadrony śmierci ustaszy paliły wioski i sadystycznie zabijały tysiące serbskich cywilów za pomocą różnych broni i narzędzi. Mężczyźni, kobiety i dzieci byli rąbani siekierami, zakopywani żywcem w dołach i wąwozach lub paleni w cerkwiach. Niektóre serbskie wioski w pobliżu Srebrenicy i Ozrenu zostały całkowicie wymordowane, podczas gdy we wsiach pomiędzy Vlasenicą i Kladanjem znaleziono dzieci poprzebijane kołkami. Okrucieństwo i sadyzm ustaszy zszokowały nawet niemieckich nazistów. Raport gestapo dla Reichsführera SS Heinricha Himmlera z 17 lutego 1942 r. stwierdzał: 
Do największych masakr dokonanych przez ustaszy należą:
Obozy koncentracyjne.
Ustasze utworzyli tymczasowe obozy koncentracyjne wiosną 1941 r., a jesienią położyli podwaliny pod sieć stałych obozów. Utworzenie obozów koncentracyjnych i kampania zagłady Serbów zostały zaplanowane przez kierownictwo ustaszy na długo przed 1941 r. Na państwowych wystawach w Zagrzebiu obozy były przedstawiane jako produktywne i „spokojne obozy pracy”, ze zdjęciami uśmiechniętych więźniów. Chorwacja była przy tym jedynym państwem Osi poza samą III Rzeszą, które wybudowało specjalne obozy koncentracyjne dla dzieci.
Serbowie, Żydzi i Romowie byli aresztowani i wysłani do obozów koncentracyjnych, takich jak Jasenovac, Stara Gradiška, Gospić i Jadovno. Łącznie w NDH założono 22–26 obozów. Specjalnymi obozami dla dzieci były obozy w Sisaku, Gornjej Rijece i Jastrebarsku, podczas gdy w Starej Gradišce zgromadzono tysiące dzieci i kobiet.
Największym i najbardziej znanym obozem był kompleks Jasenovac-Stara Gradiška, największy obóz zagłady na Bałkanach. Szacuje się, że zginęło tam 100 tys. więźniów, w większości Serbów. Vjekoslav „Maks” Luburić, naczelny dowódca wszystkich chorwackich obozów, podczas ceremonii w dniu 9 października 1942 r. ogłosił wielką „skuteczność” obozu w Jasenovacu, a także przechwalał się: „Zabiliśmy tu, w Jasenovac, więcej ludzi niż Imperium Osmańskie było w stanie zabić podczas okupacji Europy”.
Ograniczony rzekami i dwoma płotami z drutu kolczastego, co uniemożliwiało ucieczkę, obóz Jasenovac został podzielony na pięć podobozów, z czego pierwsze dwa zostały zamknięte w grudniu 1941 r., reszta zaś działała do końca wojny. Stara Gradiška (Jasenovac V) gromadziła kobiety i dzieci. Obóz Ciglana (po chorwacku cegielnia, Jasenovac III), w którym dokonywano zabójstw i co do swego charakteru obóz zagłady, charakteryzował się śmiertelnością wśród więźniów na poziomie 88%, wyższą niż 84,6% w przypadku Auschwitz-Birkenau. Dawna cegielnia została przekształcona w krematorium, w którym, bazując na zeznaniach niektórych ocalałych więźniów, w tym dzieci, ludzie byli paleni żywcem, a smród palonego ludzkiego ciała rozprzestrzeniał się po całym obozie. Luburić zbudował także komorę gazową w Jasenovac V, w której znaczna liczba więźniów została zamordowana podczas trzymiesięcznego eksperymentu z dwutlenkiem siarki i Cyklonem B, ale ta metoda uśmiercania została zaniechana z powodu wad konstrukcji komory gazowej. Była jednak niepotrzebna, ponieważ większość więźniów zmarła z głodu i chorób (zwłaszcza na tyfus) lub padła ofiarą morderstw dokonywanych przez strażników przy użyciu młotków, buzdyganów, siekier i noży. Zaprojektowany przez strażników z Jasenovaca Srbosjek („zarzynacz Serbów”) był rękawicą z dołączonym zakrzywionym ostrzem przeznaczonym do szybkiego podcinania gardeł. Duże grupy ludzi były regularnie rozstrzeliwane po przybyciu poza terenem obozu, a ciała wrzucane do rzeki. W przeciwieństwie do obozów prowadzonych przez Niemców, Jasenovac specjalizował się w brutalnej przemocy wynikającej z osobistej inicjatywy strażników, takiej jak atakowanie baraków przy użyciu broni palnej i granatów, a później wrzucanie ciał do okopów. Niesławny dowódca obozu Miroslav Filipović-Majstorović, nazywany "fra Sotona" („bratem Szatanem”) lub „personifikacją zła”, pewnego razu zatopił grupę serbskich kobiet i dzieci, zalewając piwnicę, w której mieszkali. Filipović i inni dowódcy obozu (tacy jak Dinko Šakić i jego żona Nada Šakić, siostra „Maksa” Luburicia) osobiście stosowali niewybredne tortury. W Jesenovacu odbywały zawody w podrzynaniu gardeł, przed którymi strażnicy więzienni obstawiali między sobą, kto da radę zabić najwięcej więźniów. Doniesiono, że strażnik i były franciszkański ksiądz Petar Brzica wygrał jeden z takich konkursów 29 sierpnia 1942 r. po podcięciu gardła 1360 więźniom jednej nocy. Więźniów przywiązywano do płotów i uderzano w głowę młotami, po czym półżywych zawieszono w grupach głowami do dołu, przecinano im brzuchy i szyje, a następnie zrzucano do rzeki. Kiedy pod koniec wojny jugosłowiańscy partyzanci i ich sojusznicy zbliżali się do Jasenovaca, ustasze rozpoczęli masowe egzekucje, zmuszając kobiety i dzieci do uczestniczenia w marszach śmierci, dopóki nie padli martwi po drodze, a większość pozostałych w obozie więźniów rozstrzelano. Przed ostateczną ucieczką załogi podpalono budynki i zniszczono wszystkie dokumenty.
Diana Budisavljević, działaczka humanitarna pochodzenia austriackiego, potajemnie przeprowadzała akcje ratunkowe i uratowała ponad 15 tys. dzieci z ustaszowskich obozów.
Prześladowania religijne.
Ustasze postrzegali religię i narodowość jako ściśle ze sobą powiązane; podczas gdy rzymski katolicyzm i islam (bośniaccy muzułmanie byli postrzegani jako Chorwaci) zostały uznane za chorwackie religie narodowe, prawosławie zakwalifikowano jako za niezgodne z natury z chorwackim projektem państwowym. Ustasze uważali, że prawosławie jest wrogie, ponieważ było identyfikowane z Serbami. 3 maja 1941 r. uchwalono Ustawę o nawróceniach religijnych, która sankcjonowała wywieranie nacisku na Serbów, by przeszli na katolicyzm i tym samym przyjęli chorwacką tożsamość. Dokonano tego w przeddzień spotkania Pavelicia z papieżem Piusem XII w Watykanie Kościół katolicki w Chorwacji, kierowany przez arcybiskupa Aloisa Stepinaca, przyjął ten akt prawny do prawa wewnętrznego Kościoła. Termin „serbski prawosławny” został zakazany w połowie maja 1941 r. jako niezgodny z porządkiem państwowym, a zamiast niego używano terminu „wiara grecko-wschodnia”. Do końca września 1941 r. około połowy serbskiego duchowieństwa prawosławnego, 335 popów zostało wydalonych z terytorium NDH.
Propaganda ustaszy uzasadniała prześladowanie jako częściowo oparte na historycznej walce katolicko-prawosławnej o dominację w Europie i nietolerancję katolików wobec „schizmatyków”. Po lokalnym serbskim powstaniu, które zostało sprowokowane przez rządy terroru, zabójstw i deportacji w ustaszowskiej Chorwacji, Państwowa Dyrekcja ds. Nawróceń rozpoczęła jesienią 1941 r. program, którego celem było masowe przymusowe nawracanie Serbów. Już w lecie ustasze zamknęli lub zniszczyli większość serbskich kościołów i klasztorów prawosławnych oraz deportowali, uwięzili lub zamordowali wszystkich prawosławnych księży i biskupów. Konwersje miały na celu chorwatyzację i trwałe zniszczenie Serbskiego Kościoła Prawosławnego. Watykan nie był przeciwny przymusowemu nawracaniu. 6 lutego 1942 r. papież Pius XII przyjął na audiencji 206 ustaszy w mundurach i pobłogosławił ich. 8 lutego 1942 r. wysłannik Stolicy Apostolskiej o nazwisku Rusinović powiedział, że „Stolica Apostolska cieszyła się” z powodu przymusowych nawróceń. W liście do kardynała Luigi Maglione z 21 lutego 1942 r. sekretarz Stolicy Apostolskiej zachęcił biskupów chorwackich do przyspieszenia konwersji, a także stwierdził, że termin „prawosławny” należy zastąpić określeniem „odstępcy lub schizmatycy”. Wielu fanatycznych księży katolickich przyłączyło się do ustaszy, pobłogosławiło ich i poparło ich działania, a nawet uczestniczyło w zabójstwach i nawróceniach.
W latach 1941–1942 około 200 tys. lub od 240 tys. do 250 tys. Serbów nawrócono na katolicyzm, chociaż większość z nich przyjęła go tylko tymczasowo. W każdym razie nawróceni bywali i tak zabijani, często w tych samych kościołach, w których zostali ponownie ochrzczeni. 85% serbskich duchownych prawosławnych zostało zabitych lub wydalonych z kraju. Tylko w Lice, Kordunie i Banovinie 172 serbskie cerkwie zostały zamknięte, zniszczone lub splądrowane. 2 lipca 1942 r. utworzono Chorwacki Kościół Prawosławny w celu zastąpienia instytucji Serbskiego Kościoła Prawosławnego po tym, jak kwestia przymusowej konwersji stała się niezwykle kontrowersyjna.
Wielu biskupów i księży katolickich w Chorwacji otwarcie popierało działania ustaszy, a hierarchia katolicka nie potępiała zbrodni, publicznie ani prywatnie. W rzeczywistości chorwacki Kościół Katolicki i Watykan postrzegały politykę ustaszy wobec Serbów jako korzystną dla katolicyzmu. Historyk Jozo Tomasevich zauważa, że niektóre publiczne wypowiedzi arcybiskupa Aloisa Stepinaca, a także niektóre jego działania wyrażały poparcie dla akcji przymusowego nawracania, ale zauważył również, że te same wypowiedzi i działania opowiadały się przeciwko ludobójczym działaniom ustaszy wymierzonym w Serbów i serbski Kościół prawosławny. W swoim dzienniku arcybiskup Stepinac zapisał, że „Serbowie i Chorwaci są z dwóch różnych światów, północnego i południowego, które nigdy się nie zjednoczą, dopóki jeden z nich będzie żył”, wraz z innymi podobnymi poglądami. W 2016 r. Chorwacja oficjalnie rehabilitowała arcybiskupa Stepinaca, co zostało negatywnie przyjęte w Serbii i Republice Serbskiej.
Eksodus.
Szacuje się, że 120 tys. Serbów zostało deportowanych z NDH do okupowanej przez Niemców Serbii, a 300 tys. uciekło do 1943 r. Ogólny plan polegał na deportacji przedstawicieli lokalnej elity, aby ich własność mogła zostać znacjonalizowana, a pozostałymi Serbami łatwiej było manipulować. Do końca września 1941 r. około połowy serbskiego duchowieństwa prawosławnego, 335 księży, zostało wydalonych.
Liczba ofiar i klasyfikacja ludobójstwa.
Już podczas wojny, a także w komunistycznej Jugosławii szacowana liczba ofiar II wojny światowej w Jugosławii była różna. Szacunki dokonane przez centra pamięci ofiar Holocaustu również się od siebie różnią. Historyk Rory Yeomans doszedł do wniosku, że najbardziej ostrożną liczbą jest 200 tys. Serbów zabitych przez szwadrony śmierci ustaszy, ale faktyczna liczba Serbów, którzy zostali zabici w masakrach lub zginęli w obozach koncentracyjnych może wynosić nawet 500 tys. Jozo Tomasevich powiedział, że nie można ustalić dokładnej liczby ofiar wojny w Jugosławii. Sabrina P. Ramet oszacowała, że co najmniej 300 tys. Serbów zostało „zamordowanych przez ustaszy”.
W latach 80. XX wieku próby podsumowania ofiar II wojny światowej w Jugosławii dokonali serbski statystyk Bogoljub Kočović i chorwacki demograf Vladimir Žerjavić. Tomasevich określił ich badania jako obiektywne i wiarygodne. Kočović szacuje, że 370 tys.-410 tys. Serbów zginęło w NDH podczas wojny. Nie oszacował liczby Serbów zabitych przez ustaszy, uważając, że w większości przypadków zadanie kategoryzacji ofiar jest niemożliwe do wykonania. Žerjavić oszacował, iż łączna liczba zgonów Serbów w NDH wyniosła 322 tys., z czego 125 tys. zginęło jako żołnierze podziemnej armii jugosłowiańskiej (czetników), a 197 tys. to cywile. Žerjavić oszacował, że w więzieniach i obozach ustaszy zabito 78 tys. cywilów, w tym w Jasenovac, 45 tys. cywilów zostało zabitych przez Niemców, 15 tys. przez Włochów, a 34 tys. cywilów zginęło w bitwach między walczącymi stronami, ponadto 25 tys. osób zmarło na tyfus. Liczba ofiar obozu koncentracyjnego Jasenovac pozostaje kwestią dyskusyjną, ale obecne szacunki wskazują na to, że ich łączna liczba wynosi ok. 100 tys., z czego około połowa to Serbowie.
W Serbii, która jako państwo reprezentuje serbski punkt widzenia, zbrodnie ustaszy bezdyskusyjnie stanowiły ludobójstwo. Wielu zagranicznych historyków i autorów również opisuje masowe zabójstwa Serbów w NDH jako spełniające definicję ludobójstwa, w tym Rafał Lemkin, który znany jest z ukucia słowa ludobójstwo oraz zainicjowania Konwencji o ludobójstwie. Jad Waszem, oficjalny organ Państwa Izrael ustanowiony dla badania i upamiętniania ofiar Holocaustu, stwierdził, że „ustasze dokonali ludobójstwa Serbów, eksterminując ponad 500 tys. z nich, wydalając 250 tys. i zmuszając kolejne 250 tys. do przejścia na katolicyzm”. Centrum Szymona Wiesenthala również wspomniało, że przywódcy Niepodległego Państwa Chorwackiego popełnili ludobójstwo na Serbach, Żydach i Romach.
Byli prezydenci Chorwacji, Stjepan Mesić oraz Ivo Josipović, a także Bakir Izetbegović i Željko Komšić, bośniacki i chorwacki Przewodniczący Prezydium Bośni i Hercegowiny również opisali prześladowanie Serbów w Niepodległym Państwie Chorwackim jako ludobójstwo.
Katolicki ekstremizm stanowił sedno polityki ustaszy, co oznaczało, że wielu Serbów w NDH miało możliwość przejścia na katolicyzm. Serbowie, którzy odmówili wyrzeczenia się prawosławnej wiary chrześcijańskiej, ostatecznie stanęli w obliczu śmierci w obozach koncentracyjnych w całej NDH, zwłaszcza w obozie koncentracyjnym Jasenovac. W epoce powojennej Serbski Kościół Prawosławny uznał serbskie ofiary tego ludobójstwa za męczenników. Wspomnienie liturgiczne Świętych Nowomęczenników z Obozu Koncentracyjnego Jasenovac jest obchodzone 13 września.
Następstwa.
Jugosłowiański rząd komunistyczny nie korzystał z infrastruktury obozu w Jasenovac, jak to miało miejsce w przypadku innych europejskich obozów koncentracyjnych, najprawdopodobniej z powodu napiętych stosunków serbsko-chorwackich. Rząd Josipa Broz Tity usiłował „wyleczyć rany” oraz stworzyć „braterstwo i jedność” pomiędzy narodami południowosłowiańskimi. Choć nie ma bezsprzecznych dowodów na to, aby sam Tito kiedykolwiek osobiście odwiedził teren byłego obozu, kwestia ta wciąż wzbudza na Bałkanach spore kontrowersje.
II wojna światowa, a zwłaszcza jej konflikty etniczne, zostały wykorzystane instrumentalnie w późniejszych wojnach jugosłowiańskich (1991–1995).
Ucieczka zbrodniarzy, terroryzm i zamachy.
Wraz z zajęciem Jugosławii przez partyzantów Tity, wielu przywódców ustaszy uciekło z kraju i schroniło się w kolegium św. Hieronima Chorwatów w Rzymie niedaleko Watykanu. Katolicki ksiądz i ustasz Krunoslav Draganović kierowali stamtąd ucieczkami. Departament Stanu Stanów Zjednoczonych i Counter Intelligence Corps pomogły uciec zbrodniarzom wojennym i pomogli Draganoviciowi (który później pracował dla amerykańskiego wywiadu) w przerzucaniu ustaszy za granicę. Wiele osób odpowiedzialnych za masowe zabójstwa w NDH schroniło się w Ameryce Południowej, Portugalii, Hiszpanii i USA. Luburić został zamordowany w Hiszpanii w 1969 r. przez agenta UDBA, jugosłowiańskiej tajnej policji; Artuković mieszkał w Irlandii i Kalifornii aż do ekstradycji w 1986 r., po czym zmarł z przyczyn naturalnych w więzieniu; Dinko Šakić i jego żona Nada mieszkali w Argentynie aż do ekstradycji w 1998 r.; Dinko umarł w więzieniu, a jego żona została zwolniona. Draganović zorganizował także przerzut funkcjonariusza gestapo Klausa Barbiego.
W diasporze chorwackiej ustasze stali się bohaterami. Ugrupowania terrorystyczne tworzone na emigranci (takie jak Chorwackie Bractwo Rewolucyjne, czy Hrvatski narodni otpor) przeprowadzały zabójstwa i zamachy bombowe, a także porwania samolotów przez cały okres jugosłowiański.
Kontrowersje.
Rewizjonizm we współczesnej Chorwacji.
Niektórzy Chorwaci, w tym politycy, próbowali zminimalizować skalę ludobójstwa popełnionego na Serbach podczas II wojny światowej w Niepodległym Państwie Chorwackim.
Jeszcze przed początkiem rozpadu Jugosławii w 1989 r. przyszły prezydent Chorwacji Franjo Tuđman (który był partyzantem podczas II wojny światowej) przyjął chorwacki nacjonalizm i opublikował książkę pt. "Horrors of War: Historical Reality and Philosophy", w którym zakwestionował oficjalną liczbę ofiar zabitych przez ustaszy podczas II wojny światowej. W swojej książce Tuđman twierdził, że w Jasenovacu zginęło mniej niż trzydzieści tysięcy osób. Twierdził on również, że Holocaust pochłonął łącznie 900 tys. Żydów. Poglądy Tuđmana i tolerowanie przez jego rząd symboli ustaszowskich często prowadziły do napiętych stosunków z Izraelem. Niemniej jednak w swojej książce potwierdził on, że doszło do ludobójstwa: 
Przykładem ultranacjonalistycznego, antyserbskiego sentymentu we współczesnym chorwackim życiu publicznym jest Thompson, chorwacki zespół rockowy, który wielokrotnie oprotestowywano za śpiewanie piosenek ustaszy, zwłaszcza „Jasenovac” i „Gradiška Stara”. Osoby, które publicznie wykazywały przynależność do organizacji post-ustaszowskich na koncertach Thompsona w Chorwacji i poza nią, często powodowały skargi ze strony Centrum Szymona Wiesenthala.
W 2006 r. do sieci wyciekło wideo pokazujące prezydenta Chorwacji Stjepana Mesicia wygłaszającego przemówienie w Australii na początku lat 90. XX wieku, w którym powiedział on, że Chorwaci „odnieśli wielkie zwycięstwo 10 kwietnia” (data powstania Niepodległego Państwa Chorwackiego w 1941 r.) i że Chorwacja nie musi nikogo przepraszać za Jasenovac. Później Mesić przeprosił za swoje oświadczenie i stwierdził, że niewątpliwie uważa antyfaszyzm za podstawę współczesnej Chorwacji, docenia partyzantów jugosłowiańskich i uważa za konieczne „potwierdzenie antyfaszyzmu jako formy zaangażowania człowieka i cywilizacji w budowę nieodłącznego warunku istnienia demokratycznej Chorwacji, kraju równych obywateli”.
17 kwietnia 2011 r. podczas uroczystości upamiętniających ofiary ludobójstwa chorwacki prezydent Ivo Josipović ostrzegł, że „próbowano drastycznie zmniejszyć liczbę ofiar Jasenovac”, dodając: „w obliczu niszczycielskiej prawdy, że niektórzy Chorwaci byli w stanie popełnić najokrutniejsze zbrodnie, chcę powiedzieć, że wszyscy jesteśmy odpowiedzialni za to, co robimy”. Podczas tej samej ceremonii premier Chorwacji Jadranka Kosor powiedziała: „nie ma usprawiedliwienia dla zbrodni, dlatego rząd chorwacki zdecydowanie odrzuca i potępia każdą próbę rewizjonizmu historycznego i rehabilitacji faszystowskiej ideologii, każdej formy totalitaryzmu, ekstremizmu i radykalizmu […] Reżim Pavelicia był reżimem zła, nienawiści i nietolerancji, w którym ludzie byli wykorzystywani i zabijani z powodu rasy, religii, narodowości, przekonań politycznych lub dlatego, że byli inni i byli różni”.
Chorwacki historyk i polityk Zlatko Hasanbegović, który wcześniej pełnił funkcję ministra kultury Chorwacji, w 2016 r. został oskarżony o bagatelizowanie zbrodni ustaszy i próbę rehabilitacji ich pomysłów w swojej pracy. W 1996 r. Hasanbegović napisał co najmniej dwa artykuły w czasopiśmie „Nezavisna Država Hrvatska” pod redakcją niewielkiej skrajnie prawicowej partii Chorwacki Ruch Wyzwoleńczy, w której gloryfikował ustaszy jako bohaterów narodowych i męczenników oraz zaprzeczał zbrodniom popełnionym przez reżim. W odpowiedzi na zarzuty Hasanbegović zaprzeczył, jakoby był apologetą reżimu, stwierdzając, że zbrodnie ustaszy podczas II wojny światowej były „największym moralnym upadkiem” Chorwatów w ich historii i że jego słowa zostały wyjęte z kontekstu dla manipulacji politycznych. W mediach pojawiło się również stare czarno-białe zdjęcie z lat 90., przedstawiające Hasanbegovicia w czapce z odznaką milicji ustaszowskiej. Sam zainteresowany twierdził, że zdjęcie jest fotomontażem i że nosił on wtedy czarną czapkę Chorwackich Sił Obrony (HOS).
Chorwacki matematyk Josip Pečarić napisał książki o tytułach "Serbian myth about Jasenovac" oraz "Otkrivanje jasenovačkih laži", w których twierdził, że całkowita liczba ofiar w obozie koncentracyjnym Jasenovac była znacznie niższa. Później nazwał obóz koncentracyjny Jasenovac „mitem”. Pečarić negował również Holocaust. Dyrektor Centrum Szymona Wiesenthala skrytykował wypowiedzi Pečaricia i wezwał do ustawowego zakazania symboli ustaszowskiej.
Chorwacka Wikipedia.
Chorwacka Wikipedia zwróciła na siebie uwagę zagranicznych mediów promowaniem faszystowskiego światopoglądu, a także uprzedzeniami wobec Serbów poprzez rewizjonizm historyczny oraz negowanie lub osłabianie wagi zbrodni popełnianych przez reżim ustaszy. Kontrowersje zaczęły się we wrześniu 2013 r., kiedy grupa zablokowanych wikipedystów założyła stronę na Facebooku, aby omówić przejęcie chorwackiej Wikipedii przez prawicowców, zwracając na siebie uwagę w chorwackich i serbskich serwisach informacyjnych. Problem został opisany w chorwackim dzienniku „Jutarnji list”, który nawet poświęcił mu pierwszą stronę wydania drukowanego 11 września 2013 r. Chorwacki minister nauki, edukacji i sportu Željko Jovanović wezwał po tym uczniów i studentów w Chorwacji do unikania korzystania z chorwackiej Wikipedii z powodu zamieszczanych tam podejrzanych i sfabrykowanych treści. Robert Kurelić, profesor historii na Uniwersytecie Juraja Dobrili w Puli skomentował, że administratorzy chorwackiej Wikipedii „chcą wpływać na uczniów szkół średnich i uniwersytetów, najczęstszych użytkowników Wikipedii, w celu zmiany ich opinii i postaw, co stanowi poważny problem”. Snježana Koren, historyk na Wydziale Humanistycznym i Nauk Społecznych Uniwersytetu w Zagrzebiu, w wywiadzie dla chorwackiej agencji prasowej HINA stwierdziła, że ukrytym motywem kontrowersyjnych artykułów w chorwackiej Wikipedii jest rehabilitacja Niepodległego Państwa Chorwackiego. Dla przykładu, chorwacka Wikipedia w artykule o obozie koncentracyjnym Jasenovac odnosi się do obozu jedynie jako „obozu zbiorczego” lub obozu pracy i umniejsza charakter popełnionych tam zbrodni, a także liczbę ofiar, przy czym opiera się głównie na prawicowych mediach i prywatnych blogach w przypisach. W kwestii wybielenia zbrodni z czasów II wojny światowej takie same działania podejmuje wielu współczesnych chorwackich polityków i osób publicznych.
Rewizjonizm w chorwackiej diasporze.
W 2008 r. w chorwackiej restauracji w Melbourne odbyła się uroczystość ku czci przywódcy ustaszy, Ante Pavelicia. Wydarzenie to było „oburzającą konfrontacją zarówno z jego ofiarami, jak i ludźmi moralności i sumienia, którzy sprzeciwiali się rasizmowi i ludobójstwu”, stwierdził Efraim Zuroff z Centrum Szymona Wiesenthala. Według lokalnych doniesień prasowych, w restauracji wisiała duża fotografia Pavelicia, a koszulki z jego wizerunkiem oraz zdjęciami dwóch innych dowódców ustaszowskich z lat 1941–1945 zostały wystawione na sprzedaż. Zuroff zauważył, że nie po raz pierwszy chorwaccy emigranci w Australii otwarcie bronili chorwackich nazistowskich zbrodniarzy wojennych.
Ustaszowskie złoto.
Ustasze zdeponowali duże kwoty złota, zdobyte w splądrowanych serbskich i żydowskich domach podczas II wojny światowej, na szwajcarskich rachunkach bankowych. Z ogólnej sumy 350 mln franków szwajcarskich wojska brytyjskie przejęły około 150 mln; pozostałe 200 milionów (ok. 47 milionów dolarów) dotarło jednak do Watykanu. W październiku 1946 r. amerykańska agencja OSS twierdziła, że fundusze te są nadal przechowywane w Banku Watykańskim. Sprawa ta stanowi sedno niedawnego pozwu zbiorowego przeciwko Bankowi Watykańskiemu i innym oskarżonym.
Upamiętnienie.
Prezydent Izraela Mosze Kacaw odwiedził Jasenovac w 2003 r. Jego następca, Szimon Peres złożył hołd ofiarom obozu, odwiedzając Jasenovac 25 lipca 2010 r. i składając wieniec pod pomnikiem. Peres nazwał zbrodnie ustaszy „demonstracją czystego sadyzmu”.
Muzeum Pamięci Jasenovac zostało ponownie otwarte w listopadzie 2006 r. wraz z nową wystawą zaprojektowaną przez chorwacką architektkę Helenę Paver Njirić oraz Centrum Edukacyjnym zaprojektowanym przez firmę Produkcija. Muzeum Pamięci ma wnętrze pokryte stalowymi modułami, ekrany wideo i projekcyjne oraz szklane gabloty z eksponatami z obozu. Nad powierzchnią wystawową, która jest dość ciemna, znajduje się pole szklanych paneli z nazwiskami ofiar.
Departament Parków w Nowym Jorku, Komitet Parku Holocaustu oraz Instytut Badawczy Jasenovac, z pomocą ówczesnego kongresmena Anthony’ego Weinera ustanowili pomnik ofiar Jasenovac w kwietniu 2005 r. (sześćdziesiąta rocznica wyzwolenia obozu). W ceremonii otwarcia wzięło udział dziesięć osób, które przeżyły Holocaust w Jugosławii, a także dyplomaci z Serbii, Bośni i Hercegowiny oraz Izraela. Pomnik ten pozostaje jedynym publicznym upamiętnieniem ofiar Jasenovac poza Bałkanami.

</doc>
<doc id="4716372" url="https://pl.wikipedia.org/wiki?curid=4716372" title="Jezioro Taftowo">
Jezioro Taftowo



</doc>
<doc id="4716374" url="https://pl.wikipedia.org/wiki?curid=4716374" title="Skuraty (obwód grodzieński)">
Skuraty (obwód grodzieński)

Skuraty (; ) – wieś na Białorusi, w obwodzie grodzieńskim, w rejonie wołkowyskim, w sielsowiecie Subacze.
W dwudziestoleciu międzywojennym leżały w Polsce, w województwie białostockim, w powiecie wołkowyskim, do 30 grudnia 1922 w gminie Roś, następnie w gminie Biskupice.

</doc>
<doc id="4716379" url="https://pl.wikipedia.org/wiki?curid=4716379" title="World Endurance Championship 2019/2020">
World Endurance Championship 2019/2020

FIA World Endurance Championship 2019/2020 – 8. sezon World Endurance Championship organizowany przez Fédération Internationale de l’Automobile (FIA) i Automobile Club de l’Ouest (ACO). Rywalizacja odbywała się w czterech klasach: LMP1 i LMP2 dla prototypów Le Mans Prototype oraz LMGTE Pro i LMGTE Am dla samochodów klasy GT. Sezon rozpoczął się czterogodzinnym wyścigiem na torze Silverstone a zakończył ośmiogodzinną rywalizacją na torze w Bahrajnie.
Mistrzostwo świata zespołów LMP1 wywalczyła Toyota Gazoo Racing. Mistrzostwo świata producentów GTE zdobył Aston Martin.
Trofea endurance dla zespołów wywalczyli: United Autosports (LMP2) i AF Corse (LMGTE Am).
Mistrzostwo świata kierowców zdobyli: Mike Conway, Kamui Kobayashi i José María López (LMP) oraz Marco Sørensen i Nicki Thiim (GTE).
Trofea endurance dla kierowców wywaliczyli: Filipe Albuquerque, Philip Hanson i Paul di Resta (LMP2) oraz Emmanuel Collard, Nicklas Nielsen i François Perrodo (LMGTE Am).
Kalendarz.
Pierwsza wersja kalendarza została zaprezentowana 17 sierpnia 2018 roku. We wrześniu ogłoszono przesunięcie terminów wyścigów w Japonii i Bahrajnie, aby uniknąć konfliktów terminarzowych z Formułą 1, IMSA SportsCar Championship i Grand Prix Makau. 2 grudnia 2018 roku ogłoszono usunięcie wyścigu 6 Hours of São Paulo z kalendarza, które było spowodowane niewywiązaniem się z zobowiązań kontraktowych przez promotora wyścigu. Jako zastępstwo do kalendarza trafił wyścig Lone Star Le Mans na torze Circuit of the Americas.
Wyścig 1000 Miles of Sebring został odwołany z powodu wprowadzenia zakazu wjazdu dla Europejczyków do Stanów Zjednoczonych wprowadzonego podczas pandemii COVID-19. Z powodu pandemii wyścig 24h Le Mans został przesunięty na wrzesień. 3 kwietnia 2020 roku przedstawiono nowe terminy wyścigów pozostałych wyścigów sezonu. Wyścig 6 Hours of Spa-Francorchamps otrzymał datę w sierpniu, a 8 Hours of Bahrain został wyznaczony na 21 listopada. 25 sierpnia wyścig w Bahrajnie został przesunięty na 14 listopada z powodu organizacji dwóch wyścigów F1 na tym torze.
Lista startowa.
LMP2.
Wszystkie samochody korzystały z silnika Gibson GK428 V8.
Klasyfikacje.
Klasyfikacje kierowców.
Mistrzostwo świata kierowców GTE.
Pierwsze 25 miejsc:
Trofeum Endurance dla kierowców LMGTE Am.
Pierwsze 25 miejsc:
Klasyfikacje zespołów i producentów.
Mistrzostwo świata producentów GTE.
Punkty przyznawane są za dwa najwyższe miejsca zajęte przez samochody danego producenta.

</doc>
<doc id="4716380" url="https://pl.wikipedia.org/wiki?curid=4716380" title="Willi Studer">
Willi Studer



</doc>
<doc id="4716386" url="https://pl.wikipedia.org/wiki?curid=4716386" title="William Barclay (prawnik)">
William Barclay (prawnik)

William Barclay (ur. ok. 1546 w Aberdeen, zm. 1608 w Angers) – myśliciel polityczny, zwolennik absolutyzmu, prawnik.
Życiorys.
Studiował w rodzinnym mieście na tamtejszym uniwersytecie, następnie był urzędnikiem na dworze królowej Marii Stuart. W 1573 wyjechał do Francji. Tutaj studiował prawo w Bourges, a następnie objął katedrę prawa cywilnego w Pont-à-Mousson. Ceniony przez księcia Lotaryngii Karola, wrócił jednak do Anglii po skonfliktowaniu się z jezuitami. Jakub Stuart zaproponował mu katedrę prawa za cenę odejścia od katolicyzmu, na co Barclay nie przystał, wyjechał z powrotem do Francji i został profesorem prawa w Angers, gdzie zmarł.
Poglądy.
Opowiadał się za absolutyzmem i twierdził, że autorytet władzy monarszej pochodzi od Boga. Odrzucał dominację władzy papieskiej w sprawach świeckich, zbliżając się w tym względzie do gallikanizmu.

</doc>
<doc id="4716394" url="https://pl.wikipedia.org/wiki?curid=4716394" title="Rudolf Czarnecki">
Rudolf Czarnecki

Rudolf Czarnecki (ur. 17 kwietnia 1891 w Limanowej, zm. 19 lipca 1916 pod Rudką Sitowicką k. Powórska) – żołnierz Legionów Polskich, kawaler Orderu Virtuti Militari.
Życiorys.
Rudolf Czarnecki (Czernecki) urodził się w rodzinie Franciszka i Karoliny z Rompalów. 
Absolwent gimnazjum i kursów handlowych.
W 1914 wstąpił do Legionów Polskich i otrzymał przydział do 10 kompanii 6 pułku piechoty. Na legionowym szlaku awansował do sierżanta.
Podczas walk odwrotowych znad Styru "ochotniczo uczestniczył w trudnym zadaniu patrolowym, w wyniku.brawurowej akcji zdobył stanowisko ogniowe nieprzyjaciela, następnie zagrożony okrążeniem, powrócił do swojego oddziału". Zginął pod Rudką Sitowicką i tam został pochowany.
Za bohaterstwo w walce pośmiertnie odznaczony został Krzyżem Srebrnym Orderu Virtuti Militari.

</doc>
<doc id="4716400" url="https://pl.wikipedia.org/wiki?curid=4716400" title="USS Helena (CL-50)">
USS Helena (CL-50)

USS „"Helena”" (CL-50) – lekki krążownik typu "Brooklyn""," zbudowany dla US Navy w późnych latach 30. XX wieku. Okręt był dziewiątym i ostatnim tej serii.
Budowa.
Typ "Brooklyn" był pierwszym nowoczesnym krążownikiem lekkim zbudowanym przez Marynarkę Wojenną Stanów Zjednoczonych zgodnie z ograniczeniami nałożonymi przez traktat londyński. Krążowniki te miały być odpowiedzią na japońskie krążowniki typu "Mogami", co było głównym powodem wyposażenie ich w tak dużą liczbę dział artylerii głównej. Krążownik ukończono i oddano do służby 18 września 1939 roku.
Służba.
„"Helena”" większość swojej służby w trakcie pokoju spędziła na przeprowadzaniu ćwiczeń. Podczas prób morskich zrobione zostało zdjęcie niemieckiego pancernika kieszonkowego „"Admiral Graf Spee”", zatopionego 17 grudnia 1939 roku u wybrzeży Urugwaju. 7 grudnia 1941 roku, w dniu ataku na Pearl Harbor, „"Helena”" została trafiona torpedą, efektem czego na początku roku 1942 trafiła do remontu; "CL-50" przeszła wtedy również modernizację.
Po powrocie do służby "Helenę" przydzielono do sił biorących udział w walkach na południowym Oceanie Spokojnym, a konkretniej kampanii na Guadalcanal. Tam też, w październiku i listopadzie 1942 roku, po raz pierwszy wzięła udział w bitwie nocnej. Pierwsza z nich, bitwa koło przylądka Ésperance, zakończyła się porażką sił japońskich. Wynik drugiej z nich, I bitwy pod Guadalcanal, stoczonej we wczesnych godzinach 13 listopada, wyglądał podobnie. W tej samej potyczce "Helena" zatopiła niszczyciel oraz uszkodziła kilka innych jednostek, sama wychodząc z rejonu działań niemal bez uszkodzeń. W trakcie swojej kariery na południowym Pacyfiku "CL-50" eskortowała również konwoje zaopatrzeniowe przeznaczone, dla walczących na Guadalcanal, Marines. Ostrzeliwała również japońskie pozycje na wyspie oraz innych miejscach archipelagu Wysp Salomona.
Po amerykańskim zwycięstwie na Guadalcanal, w 1943 roku, siły alianckie rozpoczęły przygotowywania do szeroko zakrojonych operacji desantowych. Ich pierwszym celem była Nowa Georgia. W połowie 1943 roku "Helena" wzięła udział w serii bombardowań mających przygotować wyspę do amerykańskiego lądowania. Punktem kulminacyjnym kariery okrętu była bitwa w zatoce Kula, która miała miejsce 5 lipca. Następnej nocy, podczas próby przechwycenia zgrupowania japońskich niszczycieli mających za zadanie dostarczyć żołnierzy na wyspę, USS „"Helena”" została trafiona trzema torpedami i zatonęła. Za swoje zasługi, "Helena" otrzymała (jako pierwsza jednostka w historii) odznaczenie Navy Unit Commendation oraz Asiatic–Pacific Campaign Medal z 7 gwiazdkami. Wrak krążownika został odnaleziony w 2018 roku przez Paula Allena.

</doc>
<doc id="4716409" url="https://pl.wikipedia.org/wiki?curid=4716409" title="Kurt Freund">
Kurt Freund

Kurt Freund (ur. 17 stycznia 1914, zm. 23 października 1996) – czeski seksuolog, twórca pletyzmografu prąciowego.
Urodzony w Chrudim absolwent Uniwersytetu Karola.
Podczas swojego zaangażowania w prowadzenie terapii awersyjnej dla homoseksualistów Freund zebrał dane pozwalające mu stwierdzić nieefektywność tej metody oraz że nawet po takim „leczeniu” i wejściu w heteroseksualne związki jego pacjenci wciąż wykazywali większe pobudzenie seksualne na widok zdjęć mężczyzn niż kobiet. Oponował również wobec psychoanalitycznej teorii, że genezą męskiego homoseksualizmu jest lęk przed kobietami. W oparciu o te dane postulował dekryminalizację homoseksualizmu w Czechosłowacji (co ostatecznie stało się w 1961) i zakończenie terapii awersyjnych. Jego działania, we współpracy z seksuologiem Rudolfem Klimmerem, pozwoliły na dekryminalizację homoseksualizmu w NRD w 1968 r. 
Freund był zwolennikiem genezy genetycznej homoseksualizmu, podpierając swoje stanowisko o przebadane przypadki bliźniaków, które prawie zawsze wykazywały tę samą orientację
Wyemigrował do Kanady podczas praskiej wiosny w 1968 roku.
W 1994 roku zdiagnozowano u niego raka. W związku z wynikającym z tego stanu pogorszeniem się zdrowia, w 1996 roku Freund popełnił samobójstwo wypijając miksturę złożoną z środków zwiotczających, leków nasennych i wina. Jego ciało skremowano, a popiół rozsypano przed dwoma miejscami jego pracy – Clarke Institute w Toronto i Szpitalem Psychiatrycznym Bohnice w Pradze.

</doc>
<doc id="4716414" url="https://pl.wikipedia.org/wiki?curid=4716414" title="Andrzej Sołtan (ujednoznacznienie)">
Andrzej Sołtan (ujednoznacznienie)



</doc>
<doc id="4716419" url="https://pl.wikipedia.org/wiki?curid=4716419" title="Andrzej Sołtan (muzealnik)">
Andrzej Sołtan (muzealnik)

Andrzej Zygmunt Sołtan (ur. 16 lutego 1941 w Warszawie) – polski historyk, doktor, varsavianista, muzealnik.
Życiorys.
W 1963 ukończył studia na Wydziale Historycznym Uniwersytetu Warszawskiego. Następnie do 1970 był adiunktem w Muzeum Historycznym m. st. Warszawy. Od 1970 do 1974 w ramach stypendium doktoranckiego był pracownikiem Instytutu Historii Polskiej Akademii Nauk. Następnie był kustoszem w Muzeum Woli, a w latach 1976−1982 jego kierownikiem. Od 1982 do 1990 był dyrektorem Biura Reklamy, Targów i Wystaw w Towarzystwie Handlu Zagranicznego „In-terpegro” w Warszawie. Później został starszym kustoszem i od 1995 do 2014 wicedyrektorem ds. merytorycznych oraz koordynatorem Wydziału Naukowo-Badawczego Muzeum Historycznego m.st. Warszawy.
Był organizatorem lub współorganizatorem różnych konferencji i sesji naukowych; wykładowcą na kursach i szkoleniach organizowanych przez Centrum Edukacji Turystycznej „Guide Service” i przez Polskie Towarzystwo Turystyczno-Krajoznawcze. Od 2013 jest przewodniczący Zespołu Nazewnictwa Miejskiego przy Biurze Kultury m.st. Warszawy. Jest członkiem m.in.: od 1998 Komisji Kwalifikacyjnej Państwowego Rejestru Muzeów, Towarzystwa Opieki nad Zabytkami (gdzie był prezesem Oddziału Warszawskiego i członkiem Zarządu Głównego w latach 2004−2010), Towarzystwa Miłośników Historii w Warszawie (gdzie od 2003 jest członkiem Zarządu), Stowarzyszenia Muzealników Polskich (którego był współzałożycielem, prezesem Oddziału Mazowieckiego i sekretarzem generalny SMP w latach 1999−2005, prezes Stowarzyszenia w latach 2005−2011, później członkiem honorowy SMP).
Rodzina.
Żonaty z historyczką Małgorzatą Dubrowską-Sołtan (ur. 1944), z którą ma córkę Aleksandrę Sołtan-Lipską (ur. 1973), która jest varsavianistką, historyczką.
Publikacje.
Jest autorem artykułów, które zostały opublikowane w takich pismach jak: „Almanach Muzealny” „Biuletyn Numizmatyczny”, „Kolekcjoner Polski”, „Kronika Warszawy”, „Mówią Wieki”, „Rocznik Warszawski”, „Spotkania z Zabytkami”, „Stolica”, „Wiedza i Życie”, „Zeszyty wolskie”, „Z otchłani wieków”; autorem haseł i biogramów w słownikach i encyklopediach, m.in.: „Polskim Słowniku Biograficznym”, „Encyklopedii historii Polski”, „Encyklopedii Warszawy” z 1975 i 1994); redaktorem współautorem wielu folderów i katalogów muzealnych, oraz publikacji książkowych:
W latach 2005−2012 był redaktorem prowadzącym serii wydawanej przez Muzeum Historyczne m.st. Warszawy „Biblioteka Warszawska”, która w 2009 została wyróżniona nagrodą KLIO.
Wystawy.
Był autorem, współautorem lub kuratorem około 30 ekspozycji muzealnych czasowych i stałych, m.in.:

</doc>
<doc id="4716432" url="https://pl.wikipedia.org/wiki?curid=4716432" title="Cmentarz wojenny w Chruślankach Józefowskich">
Cmentarz wojenny w Chruślankach Józefowskich

Cmentarz wojenny w Chruślankach Józefowskich (Cmentarz wojenny w lesie „Wolski Bór”) – cmentarz z I wojny światowej znajdujący się na wschód od wsi Chruślanki Józefowskie (gmina Józefów nad Wisłą, powiat opolski, województwo lubelskie).
Faktycznie położony w lesie „Wolski Bór” na terenie gminy Urzędów (na południe od wsi Natalin – tak wymieniony jest w ewidencji zabytków) przy granicy z gminą Dzierzkowice (obie w powiecie kraśnickim). Cmentarz ma kształt półkola o promieniu około 16 do 19 m. W pierwotnym założeniu otoczony murem z wapienia, obecnie (w wyniku restauracji w latach 90.) drewnianym parkanem, a w okolicy wejścia murkiem.
Na cmentarzu pierwotnie pochowanych było:
W 1934 r. przeniesiono tu szczątki żołnierzy pochowanych na cmentarzu wojennym w Idalinie.

</doc>
<doc id="4716433" url="https://pl.wikipedia.org/wiki?curid=4716433" title="Pismo (ujednoznacznienie)">
Pismo (ujednoznacznienie)



</doc>
<doc id="4716436" url="https://pl.wikipedia.org/wiki?curid=4716436" title="Małe Kobietki (anime 1981)">
Małe Kobietki (anime 1981)



</doc>
<doc id="4716443" url="https://pl.wikipedia.org/wiki?curid=4716443" title="Modrak (województwo wielkopolskie)">
Modrak (województwo wielkopolskie)



</doc>
<doc id="4716445" url="https://pl.wikipedia.org/wiki?curid=4716445" title="Nowina (powiat szamotulski)">
Nowina (powiat szamotulski)



</doc>
<doc id="4716447" url="https://pl.wikipedia.org/wiki?curid=4716447" title="Leszek Herman">
Leszek Herman

Leszek Herman, Lesław Piotr Herman (ur. 10 kwietnia 1967 w Szczecinie) – polski pisarz i architekt.
Życiorys.
W 1994 r. obronił na Politechnice Szczecińskiej pracę dyplomową pt. „Renowacja zespołu pałacowego w Przelewicach”.
W latach 1993–1995 współpracował ze szczecińskim oddziałem „Gazety Wyborczej” oraz miesięcznikiem „Spotkania z Zabytkami”, w których ukazywał się cykl jego artykułów opisujących interesujące miejsca i budowle w Szczecinie i na całym Pomorzu. Teksty opatrzone były autorskimi rysunkami opisywanych obiektów.
Od 1997 roku pracował jako architekt współprowadząc Pracownię Projektową Konserwacji Zabytków w Szczecinie. Pracował m.in. przy renowacji rynku staromiejskiego w Wałczu, przebudowie na cele turystyczne wieży dowodzenia baterii „Goeben” w Świnoujściu, renowacji pałacu w Przelewicach oraz rekonstrukcji założenia pałacowego w Mierzęcinie.
Wraz z bratem Marcinem tworzy pracownię architektoniczną – studio projektowe Herman. W ramach tej działalności pracował przy wielu projektach na terenie Szczecina i Pomorza, m.in.: przy przebudowie i renowacji Starej Rzeźni w Szczecinie, renowacji kamienicy „skandynawskiej” przy al. Wyzwolenia, przebudowie byłego kina Colosseum w Szczecinie, przebudowie i renowacji pałacu w Dębinie koło Poznania. Zaprojektował wystrój wnętrz m.in.: restauracji „Venezia Trattoria Toscana”, restauracji Chrobry, pierwszych lokali z sieci "Columbus Coffee" wraz z projektem jednolitego wystroju i kolorystyki. Zaprojektował także rzeźbę rekina, żarłacza białego, który umieszczony został przed restauracją „Columbus” i stał się jednym z najczęściej fotografowanych przez turystów obiektów w Szczecinie.
W 2015 roku, nakładem wydawnictwa Muza, ukazała się jego debiutancka powieść "Sedinum. Wiadomość z podziemi". Akcja książki zaczyna się we współczesnym Szczecinie, gdy w starych podziemiach pod nowoczesnym biurowcem odnaleziona zostaje niemiecka ciężarówka, za której kierownicą siedzi szkielet ściskający w kościach dłoni tajemniczy list. W rozwiązanie zagadki wplątana zostaje trójka głównych bohaterów – architekt Igor, dziennikarka Paulina i młody arystokrata Johann. Początkowo niewinna misja przeistacza się w niebezpieczną grę z czarnymi charakterami przyciągniętymi do miasta za sprawą sensacyjnego odkrycia w podziemiach.
W 2016 roku ukazała się kontynuacja "Sedinum – Latarnia umarłych". Jej akcja rozgrywa się w okolicach Darłowa, a bohaterowie ponownie rozwiązują zagadki historyczne, tym razem sięgające czasów panowania Eryka Pomorskiego.
Trzecia z serii – "Biblia diabła" została wydana w 2018 roku. Powieść splata wątki historyczne związane z wojną trzydziestoletnią, upadkiem księstwa pomorskiego, polowaniami na czarownice, końcem II wojny światowej.
W 2019 roku ukazała się czwarta powieść pisarza – "Sieci widma", której akcja rozgrywa się podczas nocnego rejsu do Ystad w Szwecji. Powieść nawiązuje do wątków i postaci z trzech poprzednich książek autora, jednak nie jest ścisłą kontynuacją serii.
Książki Hermana cenione są za skrupulatność i wierne przedstawienie faktów historycznych w najdrobniejszych szczegółach. Powieści określane są często jako kryminalno-przygodowe, sam autor określa swoją prozę jako przygodowo-awanturniczą.
19 maja 2016 roku odebrał nagrodę "Szczecin Business Awards" w kategorii Osobowość Regionu, w uznaniu za niekonwencjonalny i skuteczny sposób promowania Szczecina na kartach powieści "Sedinum". W 2017 roku otrzymał tytuł honorowego Ambasadora Szczecina.

</doc>
<doc id="4716448" url="https://pl.wikipedia.org/wiki?curid=4716448" title="Karolin (województwo wielkopolskie)">
Karolin (województwo wielkopolskie)



</doc>
<doc id="4716449" url="https://pl.wikipedia.org/wiki?curid=4716449" title="Ordzin (ujednoznacznienie)">
Ordzin (ujednoznacznienie)



</doc>
<doc id="4716452" url="https://pl.wikipedia.org/wiki?curid=4716452" title="Ordzin (Koźmin)">
Ordzin (Koźmin)

Ordzin – część wsi Koźmin w Polsce, położona w województwie wielkopolskim, w powiecie szamotulskim, w gminie Obrzycko. Wchodzi w skład sołectwa Koźmin.
W latach 1975–1998 Ordzin należał administracyjnie do województwa poznańskiego.

</doc>
<doc id="4716453" url="https://pl.wikipedia.org/wiki?curid=4716453" title="Fatima Ramadan Dżuma Ahmad al-Kallini">
Fatima Ramadan Dżuma Ahmad al-Kallini

Fatima Ramadan Dżuma Ahmad al-Kallini (arab. فاطمه رمضان جمعه أحمد القلينى ;ur. 22 listopada 2001) – egipska zapaśniczka walcząca w stylu wolnym. Srebrna medalistka mistrzostw Afryki w 2020; piąta w 2019. Mistrzyni Afryki juniorów w 2020; druga w 2019 roku.

</doc>
<doc id="4716454" url="https://pl.wikipedia.org/wiki?curid=4716454" title="Chulud Ahmad Allam Ahmad">
Chulud Ahmad Allam Ahmad

Chulud Ahmad Allam Ahmad (arab. خلود أحمد علام أحمد ;ur. 12 marca 1998) – egipska zapaśniczka walcząca w stylu wolnym. Brązowa medalistka mistrzostw Afryki w 2020; piąta w 2016 i 2017. Trzecia na mistrzostwach Afryki juniorów w 2016, 2017 i 2020 roku.

</doc>
<doc id="4716455" url="https://pl.wikipedia.org/wiki?curid=4716455" title="Iman Hani Hifni Muhammad">
Iman Hani Hifni Muhammad

Iman Hani Hifni Muhammad (arab. إيمان هاني حفني محمد ;ur. 10 sierpnia 2002) – egipska zapaśniczka walcząca w stylu wolnym. Brązowa medalistka mistrzostw Afryki w 2020. Mistrzyni Afryki juniorów w 2020 roku.

</doc>
<doc id="4716456" url="https://pl.wikipedia.org/wiki?curid=4716456" title="Długa Ściana">
Długa Ściana

Długa Ściana – długa grzęda w Dolinie Suchej w Tatrach Bielskich na Słowacji. Wyrasta z północno-wschodniego końca Koziego Grzbietu, zaraz za Fajksową Przełęczą i opada w północnym kierunku przez około 2/3 długości orograficznie prawego zbocza tej doliny, Orograficznie prawą stronę grzędy porasta las, natomiast na lewą stronę opada z grzędy pas skalnych ścianek o wysokości dochodzącej do 30 m. Dolną część tej grzędy trawersuje ścieżka biegnąca od Pieca na Kobylą Przełęcz, a górną część inna ścieżka biegnąca z Doliny Suchej na Fajksową Przełęcz. Jest to jednak zamknięty dla turystów obszar ochrony ścisłej Tatrzańskiego Parku Narodowego.

</doc>
<doc id="4716457" url="https://pl.wikipedia.org/wiki?curid=4716457" title="Esther Kolawole">
Esther Kolawole

Esther Omolayo Kolawole (ur. 4 stycznia 2002) – nigeryjska zapaśniczka walcząca w stylu wolnym. Zajęła siódme miejsce na mistrzostwach świata w 2022. Triumfatorka mistrzostw Afryki w 2020. Brązowa medalistka igrzysk wspólnoty narodów w 2022. Wicemistrzyni igrzysk solidarności islamskiej w 2021 roku.
Trzecia na MŚ U-23 w 2021. Wygrała igrzyska afrykańskie młodzieży w 2018 roku.

</doc>
<doc id="4716458" url="https://pl.wikipedia.org/wiki?curid=4716458" title="Francisco Ngonda">
Francisco Ngonda

Francisco Nkunga Ngonda – angolski zapaśnik walczący w obu stylach. Brązowy medalista mistrzostw Afryki w 2009, 2019 i 2020 roku.

</doc>
<doc id="4716461" url="https://pl.wikipedia.org/wiki?curid=4716461" title="Berdychowo (powiat szamotulski)">
Berdychowo (powiat szamotulski)



</doc>
<doc id="4716462" url="https://pl.wikipedia.org/wiki?curid=4716462" title="Johannes Kriel">
Johannes Kriel

Johannes Jacobus Kriel (ur. 30 czerwca 2000) – południowoafrykański zapaśnik walczący w stylu wolnym. Brązowy medalista mistrzostw Afryki w 2020. Mistrz Afryki juniorów w 2019; trzeci w 2018 roku.

</doc>
<doc id="4716464" url="https://pl.wikipedia.org/wiki?curid=4716464" title="Neslowa Polana">
Neslowa Polana

Neslowa Polana (, , ) – niewielka polana w Dolinie Czarnej Rakuskiej w słowackich Tatrach Bielskich. Znajduje się na Neslowej Grani w odległości około 100 m na zachód od rozdroża Čierna voda przy Zbójnickim Chodniku. Polana położona jest na wysokości 920 m, ma długość około 20 m i znajduje się w dużym, starym lesie. Ma znaczenie topograficzne, gdyż wychodzi z niej aż 5 dróg i ścieżek. W dolnej części Neslowej Grani jest wiele dróg i ścieżek, ale tylko jedna z nich jest dopuszczona do ruchu turystycznego. Jest to żółty szlak turystyczny do Schroniska pod Szarotką.

</doc>
<doc id="4716465" url="https://pl.wikipedia.org/wiki?curid=4716465" title="Jakobo Tau">
Jakobo Tau

Jakobo Tanki Tau (ur. 13 października 1996) – południowoafrykański zapaśnik walczący w stylu wolnym. Zajął 29. miejsce na mistrzostwach świata w 2022. Piąty na igrzyskach wspólnoty narodów w 2022. Brązowy medalista mistrzostw Afryki w 2020 i piąty w 2019 i 2022 roku.

</doc>
<doc id="4716466" url="https://pl.wikipedia.org/wiki?curid=4716466" title="Hamed Tchoufon">
Hamed Tchoufon

Hamed Moustapha Tchoufon – południowoafrykański zapaśnik walczący w stylu klasycznym. Brązowy medalista mistrzostw Afryki w 2020 roku.

</doc>
<doc id="4716467" url="https://pl.wikipedia.org/wiki?curid=4716467" title="Wyżnia Neslowa Polana">
Wyżnia Neslowa Polana

Wyżnia Neslowa Polana (, , ) – duża polana na Neslowej Grani w słowackich Tatrach Bielskich. Jej zbocza opadają do Doliny Czarnej Rakuskiej i Doliny Huczawy. Ma długość około 250 m i szerokość około 100 m. Jest dobrze widoczna z wielu miejsc w Tatrach i na Podtatrzu. Znajduje się na wysokości około 1010–1090 m, kilkaset metrów powyżej zielonego szlaku turystycznego prowadzącego od rozdroża Huczawa do Schroniska pod Szarotką. W najniższej części polany jest paśnik dla dzikich zwierząt, a na wschodnim skraju polany ambona myśliwska. Polana znajduje się na zamkniętym dla turystów obszarze ochrony ścisłej Tatrzańskiego Parku Narodowego.
Nazwę polanie nadał Władysław Cywiński w 5 tomie przewodnika "Tatry".

</doc>
<doc id="4716471" url="https://pl.wikipedia.org/wiki?curid=4716471" title="Zadnia Dziura">
Zadnia Dziura

Zadnia Dziura (, , ) – polana w Dolinie Czarnej Rakuskiej w słowackich Tatrach Bielskich. Znajduje się przy nieznakowanej drodze według Władysława Cywińskiego "o standardzie umożliwiającym jazdę terenowym samochodem ew. ciągnikiem rolniczym". Droga ta odchodzi od Zbójnickiego Chodnika na zachód dnem doliny. Polana Zadnia Dziura znajduje się na wysokości około 1040 m i ma wymiary około 150 m × 50 m. Stoi na niej paśnik dla zwierząt i ambona myśliwska. W paśniku wykładane są dla zwierząt buraki pastewne. "W ramach dokarmiania (czy przywabiania?)" – pyta W. Cywiński. Jest to obszar ochrony ścisłej Tatrzańskiego Parku Narodowego.
Około 250 m od Zadniej Dziury znajduje się wylot Doliny Huczawy.

</doc>
<doc id="4716473" url="https://pl.wikipedia.org/wiki?curid=4716473" title="Kurban Shiraev">
Kurban Shiraev



</doc>
<doc id="4716474" url="https://pl.wikipedia.org/wiki?curid=4716474" title="Magomed Ramazanov">
Magomed Ramazanov



</doc>
<doc id="4716475" url="https://pl.wikipedia.org/wiki?curid=4716475" title="Ryniasowy Dział">
Ryniasowy Dział

Ryniasowy Dział – boczna, północno-wschodnia grzęda wzniesienia Rynias (1473 m) w Tatrach Bielskich na Słowacji. Oddziela dwie boczne odnogi Doliny Czarnej Rakuskiej:
Ryniasowy Dział opada od wysokości 1473 m do wysokości około 1050 m. Jest całkowicie porośnięty lasem. Znajduje się na nim największe w całych Tatrach skupisko brzozy omszonej. Ryniasowy Dział znajduje się na obszarze ochrony ścisłej Tatrzańskiego Parku Narodowego i brak na nim jakiejkolwiek ścieżki.

</doc>
<doc id="4716476" url="https://pl.wikipedia.org/wiki?curid=4716476" title="Renata Nestorowicz">
Renata Nestorowicz

Renata Nestorowicz (ur. 1974) – polska ekonomistka, dr hab. nauk ekonomicznych, profesor uczelni Instytutu Marketingu Uniwersytetu Ekonomicznego w Poznaniu.
Życiorys.
W 1999 ukończyła studia w zakresie zarządzania i marketingu w Akademii Ekonomicznej w Poznaniu, 4 marca 2005 obroniła pracę doktorską "Instrumenty konkurowania na rynku usług szkoleniowych", 13 października 2017 habilitowała się na podstawie pracy zatytułowanej "Asymetria wiedzy a aktywność informacyjna konsumentów na rynku produktów żywnościowych". Otrzymała nominację profesorską.
Objęła funkcję adiunkta w Gnieźnieńskiej Wyższej Szkole Humanistycznej i Menedżerskiej "Milenium" oraz w Katedrze Strategii Marketingowych na Wydziale Zarządzania Uniwersytetu Ekonomicznego w Poznaniu.
Piastuje stanowisko profesora uczelni w Instytucie Marketingu na Uniwersytecie Ekonomicznym w Poznaniu.

</doc>
<doc id="4716479" url="https://pl.wikipedia.org/wiki?curid=4716479" title="Stal Chocianów">
Stal Chocianów



</doc>
<doc id="4716481" url="https://pl.wikipedia.org/wiki?curid=4716481" title="Port morski Świnoujście-Karsibór">
Port morski Świnoujście-Karsibór



</doc>
<doc id="4716482" url="https://pl.wikipedia.org/wiki?curid=4716482" title="Jerzy Skrzypski">
Jerzy Skrzypski

Jerzy Skrzypski (ur. 19 września 1949, zm. 6 lipca 2018) – polski specjalista w zakresie inżynierii i ochrony środowiska, dr hab. inż., profesor nadzwyczajny Instytutu Barwników i Produktów Organicznych, Filii Uniwersytetu Łódzkiego w Tomaszowie Mazowieckim oraz Katedry Systemów Inżynierii Środowiska Wydziału Inżynierii Procesowej i Ochrony Środowiska Politechniki Łódzkiej.
Życiorys.
8 marca 1977 obronił pracę doktorską "Bioklimat Krynicy w świetle krótkookresowych zmian ciśnienia powietrza i zawartości tlenu w powietrzu", 25 września 2002 habilitował się na podstawie pracy zatytułowanej "Analiza i modelowanie pól imisji zanieczyszczeń powietrza w dużych miastach (na przykładzie Łodzi)". Otrzymał nominację profesorską.
Objął funkcję profesora nadzwyczajnego w Filii Uniwersytetu Łódzkiego w Tomaszowie Mazowieckim, w Katedrze Systemów Inżynierii Środowiska na Wydziale Inżynierii Procesowej i Ochrony Środowiska Politechniki Łódzkiej, a także w Instytucie Barwników i Produktów Organicznych.
Był dyrektorem Instytutu Turystyki i Rozwoju Gospodarczego Filii Uniwersytetu Łódzkiego w Tomaszowie Mazowieckim.
Zmarł 6 lipca 2018. Pochowany został na cmentarzu Parafii Ewangelicko-Augsburskiej pw. Opatrzności Bożej w Zgierzu.

</doc>
<doc id="4716483" url="https://pl.wikipedia.org/wiki?curid=4716483" title="Anacridium aegyptium">
Anacridium aegyptium



</doc>
<doc id="4716485" url="https://pl.wikipedia.org/wiki?curid=4716485" title="Biblioteka Narodowa Czarnogóry">
Biblioteka Narodowa Czarnogóry

Biblioteka Narodowa Czarnogóry „Durđe Crnojević” – biblioteka narodowa, której zadaniem jest zachowanie dziedzictwa kulturowego Czarnogóry. Wydaje bibliografię narodową i sprawuje nadzór nad siecią bibliotek w Czarnogórze. Jako Narodowa Agencja nadaje numery ISBN, ISSN. Biblioteka nosi imię Đurađa Crnojevicia na cześć XV-wiecznego władcy Czarnogóry, który w 1493 roku założył pierwszą państwową drukarnię na świecie i drugą w Europie wykonującą druki w cyrylicy.
Historia.
Pierwsze informacje o bibliotece na terenie Czarnogóry pochodzą z XVI wieku. W 1838 roku władca Czarnogóry, Piotr II Petrowić-Niegosz, w swojej rezydencji utworzył bibliotekę z książek zabranych z klasztoru w Cetyni. Z okazji obchodów 400-lecia powstania drukarni Crnojević’a, w 1893 roku, książę Mikołaj I Petrowić-Niegosz założył pierwszą bibliotekę publiczną. Trzy lata później wydał zarządzenie, na mocy którego biblioteka miała obowiązek gromadzenia publikacji związanych z Czarnogórą. Mieściła się ona w budynku teatru nazywanym "Zetski dom", który był jej siedzibą do końca II wojny światowej. W 1905 roku wprowadzono ustawę, na mocy której biblioteka miała prawo do 3 egzemplarzy obowiązkowych każdego druku wydanego na terenie Czarnogóry. Przed wybuchem I wojny światowej miała ona ok. 10 000 woluminów, lecz większość zbiorów została zniszczona podczas wojny.
W 1926 roku rolę centralnej biblioteki naukowej Czarnogóry przejęła Biblioteka Muzeum Narodowego w Cetynii, która powstała na bazie ocalałych zbiorów dawnej biblioteki. Po zakończeniu II wojny światowej zmieniła nazwę na Biblioteka Centralna w Czarnogórze. 26 marca 1946 Ministerstwo Edukacji Narodowej Republiki Czarnogóry utworzyło Centralną Bibliotekę Narodową w Cetynii. W 1949 roku przeniosła się ona do budynku ambasady francuskiej, a w 1964 roku otrzymała sąsiedni budynek dawnej ambasady włoskiej. Wtedy też nadano jej imię władcy Zety Đurađa Crnojević’a. Od 2012 roku biblioteka funkcjonuje na podstawie rozporządzenia premiera Igora Lukšicia, wydanego na podstawie ustaw o kulturze i bibliotekach. Zmieniły one jej nazwę na Biblioteka Narodowa Czarnogóry „Đurđe Crnojević” oraz ustanowiły zasady wyboru rady biblioteki, dyrektora, sposobów finansowania itd.
Budynki.
Biblioteka narodowa mieści się w dwóch zabytkowych rezydencjach z 1910 roku, które powstały jako ambasady włoska i francuska w Królestwie Czarnogóry. Projekt dawnej ambasady włoskiej przygotował włoski architekt Corradini. Budynek, utrzymany w stylu klasycystycznym, był wykorzystywany przez ambasadę do 1915 roku. W 1964 roku został przejęty przez bibliotekę. Znalazła się tu administracja biblioteki, dział gromadzenia i opracowania zbiorów, Narodowa Agencja ISBN, ISSN, dział ewidencji oraz bibliograficzny, sale wystaw i czytelnie. W 1981 roku na terenie byłej ambasady włoskiej zbudowano centralny magazyn książek o powierzchni 4500 m². Ma on siedem kondygnacji.
Dawną ambasadę francuską zaprojektował znany francuski architekt – Paul Gaudet. Kierownikiem jego budowy był inny francuski architekt – Auguste Perret. Fasada została wykończona płytkami ceramicznymi o różnych kształtach, a przy budowie został po raz pierwszy na Bałkanach zastosowany żelbeton. Ambasada korzystała z budynku do 1915 roku, podczas II wojny światowej mieściła się w nim dyrekcja policji, a w 1949 został przekazany Bibliotece Narodowej. W budynku znajduje się dział muzealny, zbiór starych i rzadkich książek, pracownia konserwacji i dział francuski.
Zbiory.
Biblioteka udostępnia zbiory prezencyjnie, wyłączne w czytelniach. Posiada w sumie około 2 000 000 (dwa miliony) woluminów książek, gazet, czasopism, rękopisów, map geograficznych i historiograficznych, atlasów, nut, pocztówek i fotografii, albumów, katalogów, materiałów audio i wideo oraz innych materiałów bibliotecznych. Z księgozbioru zostały wydzielone zbiory specjalne i muzealne.
Biblioteka cyfrowa.
W 2008 roku, po przyjęciu przez rząd Czarnogóry programu digitalizacji zbiorów, powstało Centrum Mikrofilmów i Cyfryzacji Biblioteki Narodowej. Centrum zdigitalizowało większość udostępnionych zbiorów. W 2016 roku zostały one opublikowane w Internecie.

</doc>
<doc id="4716486" url="https://pl.wikipedia.org/wiki?curid=4716486" title="Alexandre Fayollat">
Alexandre Fayollat

Alexandre Jules Fayollat (ur. 6 marca 1889 w Grenoble, zm. 12 kwietnia 1957 w Paryżu) – francuski lekkoatleta (długodystansowiec), olimpijczyk z 1908.
Wystąpił na igrzyskach olimpijskich w 1908 w Londynie w biegu na 3 mile drużynowo. Konkurencja ta była rozgrywana według następujących reguł: w każdym z biegów brało udział po pięciu reprezentantów każdego z krajów. Pierwsi trzej zawodnicy z każdej reprezentacji byli zawodnikami punktowanymi, na zasadzie pierwsze miejsce = jeden punkt. Drużyna z najmniejszą liczbą punktów wygrywała. W drużynie Francji wystąpili również Louis Bonniot de Fleurac, Joseph Dréher, Paul Lizandier i Jean Bouin. Zespół Francji zakwalifikował się do biegu finałowego, w którym Fayollat i Bouin nie wystąpili.
Fayollat był mistrzem Francji w biegu na 5000 metrów i wicemistrzem w biegu przełajowym w 1908.
Rekordy życiowe Fayollata:

</doc>
<doc id="4716489" url="https://pl.wikipedia.org/wiki?curid=4716489" title="Kotlina Podtatrzańska">
Kotlina Podtatrzańska

Kotlina Podtatrzańska () – w regionalizacji słowackiej jest to duża kotlina na południowej i wschodniej stronie Tatr na Słowacji. Witold Henryk Paryski w "Wielkiej encyklopedii tatrzańskiej" podaje nazwę Liptowsko-Popradzka Kotlina, dawniej Liptowsko-Spiska Kotlina i Spisko-Liptowska Kotlina. W regionalizacji polskiej według Jerzego Kondrackiego brak takiego regionu.
Kotlina Podtatrzańska ciągnie się od Rużomberku na zachodzie po Podoliniec na wschodzie. Zgodnie z ruchem wskazówek zegara otaczają ją: Tatry ("Tatry"), Magura Spiska ("Spišská Magura"), Góry Lewockie ("Levočské vrchy"), Kotlina Hornadzka ("Hornadska kotlina"), Kozie Grzbiety ("Kozie chrbty"), Niżne Tatry ("Nízke Tatry"), Wielka Fatra ("Veľká Fatra"), Góry Choczańskie ("Chočské vrchy"), Tatry.
Kotlina Podtatrzańska to rozległe, podłużne obniżenie, z wszystkich stron otoczone górami. Na poprzek przecina ją dział wód między zlewiskami Morza Czarnego i Morza Bałtyckiego. Jest to Szczyrbski Dział. Dzieli Kotlinę Podtatrzańską na dwie części:

</doc>
<doc id="4716490" url="https://pl.wikipedia.org/wiki?curid=4716490" title="Liptowsko-Popradzka Kotlina">
Liptowsko-Popradzka Kotlina



</doc>
<doc id="4716494" url="https://pl.wikipedia.org/wiki?curid=4716494" title="Kotwica Gdynia">
Kotwica Gdynia



</doc>
<doc id="4716495" url="https://pl.wikipedia.org/wiki?curid=4716495" title="Nurobod (dystrykt)">
Nurobod (dystrykt)

Nurobod – dystrykt w Tadżykistanie, w Rejonach Administrowanych Centralnie. Stolicą dystryktu jest miasto Darband.
Podział administracyjny.
Dżamoat dzieli się na następujące dystrykty:

</doc>
<doc id="4716497" url="https://pl.wikipedia.org/wiki?curid=4716497" title="Popowo (gmina Sieraków)">
Popowo (gmina Sieraków)



</doc>
<doc id="4716498" url="https://pl.wikipedia.org/wiki?curid=4716498" title="Start Rymanów">
Start Rymanów



</doc>
<doc id="4716499" url="https://pl.wikipedia.org/wiki?curid=4716499" title="LZS Przybyszówka">
LZS Przybyszówka



</doc>
<doc id="4716500" url="https://pl.wikipedia.org/wiki?curid=4716500" title="Szczyrbski Dział">
Szczyrbski Dział

Szczyrbski Dział (), dawniej Wysoki Bór – szeroki i rozpłaszczony grzbiet biegnący od Tatr na południe i oddzielający Kotlinę Liptowską (na zachodzie) od Kotliny Popradzkiej (po wschodniej stronie). Grzbietem tym biegnie Wielki Europejski Dział Wodny między zlewiskami Morza Czarnego (Kotlina Liptowska) i Morza Bałtyckiego (Kotlina Popradzka).
Szczyrbski Dział zaczyna się poniżej Szczyrbskiego Jeziora i biegnie na południe do Tatrzańskiej Szczyrby (obecnie część miejscowości Szczyrba). Biegnie po zachodniej stronie stacji kolejowej Štrba. Od tego miejsca Szczyrbski Dział biegnie dalej w kierunku południowo-zachodnim do wzniesienia Pastierske (932 m). Tu zmienia kierunek na południowo-wschodni i biegnie po zachodniej stronie zabudowań miejscowości Šuňava, gdzie się kończy na wzniesieniu Vtáčnik (903 m).

</doc>
<doc id="4716501" url="https://pl.wikipedia.org/wiki?curid=4716501" title="LZS Przedmieście Dolnoleżajskie Jarosław">
LZS Przedmieście Dolnoleżajskie Jarosław



</doc>
<doc id="4716503" url="https://pl.wikipedia.org/wiki?curid=4716503" title="LZS Żurawica">
LZS Żurawica



</doc>
<doc id="4716505" url="https://pl.wikipedia.org/wiki?curid=4716505" title="Włókniarz Rakszawa">
Włókniarz Rakszawa



</doc>
<doc id="4716506" url="https://pl.wikipedia.org/wiki?curid=4716506" title="Zbigniew Maćkiewicz (chemik)">
Zbigniew Maćkiewicz (chemik)

Zbigniew Wiesław Maćkiewicz (ur. 10 czerwca 1953 w Grudziądzu, zm. 5 lipca 2018) – polski chemik, prof. dr hab.
Życiorys.
W 1977 uzyskał tytuł zawodowy magistra na Wydziale Matematyki, Fizyki i Chemii Uniwersytetu Gdańskiego. W 1983 na tym samym wydziale otrzymał stopień doktora. 25 marca 1996 habilitował się na podstawie pracy zatytułowanej "Zastosowanie syntetycznych polipeptydów w badaniach immunologicznych". 16 października 2001 nadano mu tytuł profesora w zakresie nauk chemicznych. Objął funkcję profesora zwyczajnego w Instytucie Ochrony Środowiska i Zdrowia Człowieka, w Katedrze Biotechnologii Molekularnej, oraz w Katedrze Chemii Organicznej na Wydziale Chemii Uniwersytetu Gdańskiego.
Zmarł 5 lipca 2018.

</doc>
<doc id="4716507" url="https://pl.wikipedia.org/wiki?curid=4716507" title="Czuwaj Łańcut">
Czuwaj Łańcut



</doc>
<doc id="4716509" url="https://pl.wikipedia.org/wiki?curid=4716509" title="Most Blažo Jovanovića">
Most Blažo Jovanovića

Most Blažo Jovanovića (czarnogórski: Most Blaža Jovanovića, Мост Блажа Јовановића) – most na rzece Morača w Podgoricy, stolicy Czarnogóry. Budowla znajduje się w pobliżu ujścia rzeki Ribnicy do Moračy. Ma 115,20 m długości i 22,35 m szerokości i jest najbardziej ruchliwym mostem w mieście.
Historia.
Most zbudowano w latach 1948–1950. Jego architektem był Serb Branko Žeželj. Most został nazwany na cześć czarnogórskiego bohatera narodowego Blažo Jovanovića. W 2008 roku most przeszedł remont.

</doc>
<doc id="4716510" url="https://pl.wikipedia.org/wiki?curid=4716510" title="Podtatranská kotlina">
Podtatranská kotlina



</doc>
<doc id="4716511" url="https://pl.wikipedia.org/wiki?curid=4716511" title="Opolanin Opole Lubelskie">
Opolanin Opole Lubelskie



</doc>
<doc id="4716513" url="https://pl.wikipedia.org/wiki?curid=4716513" title="LKS Trawniki">
LKS Trawniki



</doc>
<doc id="4716514" url="https://pl.wikipedia.org/wiki?curid=4716514" title="Anotheca spinosa">
Anotheca spinosa



</doc>
<doc id="4716516" url="https://pl.wikipedia.org/wiki?curid=4716516" title="Patryk Nowerski">
Patryk Nowerski

Patryk Nowerski (ur. 2 grudnia 1991) – polski koszykarz grający na pozycjach silnego skrzydłowego i środkowego, obecnie zawodnik Dzików Warszawa.
10 lipca 2019 przedłużył umowę z Legią Warszawa. 6 sierpnia 2020 został zawodnikiem I-ligowych Dzików Warszawa.

</doc>
<doc id="4716518" url="https://pl.wikipedia.org/wiki?curid=4716518" title="Mignoré">
Mignoré

Mignoré – miasto w Wybrzeżu Kości Słoniowej, w dystrykcie Sassandra-Marahoué, w regionie Haut-Sassandra, w departamencie Vavoua.

</doc>
<doc id="4716519" url="https://pl.wikipedia.org/wiki?curid=4716519" title="N’Douci">
N’Douci

N'Douci – miasto w Wybrzeżu Kości Słoniowej, w dystrykcie Lagunes, w regionie Agnéby-Tiassa, w departamencie Tiassalé.

</doc>
<doc id="4716520" url="https://pl.wikipedia.org/wiki?curid=4716520" title="Niablé">
Niablé

Niablé – miasto w Wybrzeżu Kości Słoniowej, w dystrykcie Comoé, w regionie Indénié-Djuablin, w departamencie Abengourou.

</doc>
<doc id="4716523" url="https://pl.wikipedia.org/wiki?curid=4716523" title="Niakaramandougou">
Niakaramandougou

Niakaramandougou – miasto w Wybrzeżu Kości Słoniowej, w dystrykcie Vallée du Bandama, w regionie Hambol, w departamencie Niakaramandougou.

</doc>
<doc id="4716527" url="https://pl.wikipedia.org/wiki?curid=4716527" title="Wydział Inżynierii Materiałowej i Metalurgii Politechniki Śląskiej">
Wydział Inżynierii Materiałowej i Metalurgii Politechniki Śląskiej



</doc>
<doc id="4716528" url="https://pl.wikipedia.org/wiki?curid=4716528" title="Województwo jurajskie">
Województwo jurajskie



</doc>
<doc id="4716533" url="https://pl.wikipedia.org/wiki?curid=4716533" title="Triprion">
Triprion

Triprion – rodzaj płaza bezogonowego z podrodziny Hylinae w rodzinie rzekotkowatych (Hylidae). 
Zasięg występowania.
Rodzaj obejmuje gatunki występujące na półwyspie Jukatan w Meksyku, w Gwatemali i Hondurasie; na pacyficznych nizinach Meksyku (od Sinaloa do Oaxaca); w wilgotnych lasach, przede wszystkim w strefie półmroku, we wschodnim Meksyku (Veracruz, Oaxaca i Chiapas na wysokości 800-2068 m n.p.m.), w północno-wschodnim Hondurasie (95 m n.p.m.), w atlantyckiej części Kostaryki i w zachodniej Panamie oraz od południowo-zachodniej Kostaryki do zachodnio-środkowej Panamy na pacyficznych stokach (wysokość 350-1330 m n.p.m.).
Systematyka.
Podział systematyczny.
Do rodzaju należą następujące gatunki:

</doc>
<doc id="4716537" url="https://pl.wikipedia.org/wiki?curid=4716537" title="Sidi Ferruch (1937)">
Sidi Ferruch (1937)

Sidi Ferruch (Q181) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 9 lipca 1937 roku w stoczni Arsenal de Cherbourg w Cherbourgu, a w skład Marine nationale wszedł 1 stycznia 1939 roku. Podczas wojny jednostka pełniła służbę na Atlantyku, a od zawarcia zawieszenia broni między Francją a Niemcami znajdowała się pod kontrolą rządu Vichy. 11 listopada 1942 roku okręt został zatopiony wraz z całą załogą u wybrzeży Maroka przez samoloty z amerykańskiego lotniskowca eskortowego USS „Suwannee” (CVE-27).
Projekt i budowa.
„Sidi Ferruch” zamówiony został w ramach programu rozbudowy floty francuskiej z 1930 roku. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Okręty typu "Redoutable" miały duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętów był inż. Jean-Jacques Roquebert. „Sidi Ferruch” należał do 3. serii jednostek, które otrzymały silniki Diesla o większej mocy, dzięki czemu osiągały one na powierzchni prędkość 20 węzłów.
„Sidi Ferruch” zbudowany został w stoczni Arsenal de Cherbourg w Cherbourgu (numer stoczniowy Q60). Stępkę okrętu położono 30 stycznia 1932 roku, a zwodowany został 9 lipca 1937 roku.
Dane taktyczno–techniczne.
„Sidi Ferruch” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Sulzer o łącznej mocy 8000 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 20 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów w zanurzeniu. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76. Jednostka wyposażona też była w hydrofony.
Załoga okrętu składała się z 4 oficerów oraz 57 podoficerów i marynarzy.
Służba.
„Sidi Ferruch” wszedł do służby w Marine nationale 1 stycznia 1939 roku. Jednostka otrzymała numer burtowy Q181. W momencie wybuchu II wojny światowej okręt pełnił służbę na Atlantyku, wchodząc w skład 8. dywizjonu 4. eskadry okrętów podwodnych w Breście (wraz z siostrzanymi okrętami „Agosta”, „Ouessant” i „Bévéziers”). Dowódcą okrętu był w tym okresie kpt. mar. Y.M.E. Lostie de Kerhor de Saint-Hippolyte, a jednostka przechodziła remont, który zakończył się 13 września 1939 roku. Tego dnia okręt przepłynął z Brestu do Cherbourga, eskortowany przez niszczyciel „Sirocco”. 5 października „Sidi Ferruch” wraz z „Bévéziers” udały się na Martynikę, gdzie dotarły 27 października. 7 listopada okręt przybył na Trynidad, skąd nazajutrz wyszedł na patrol w rejon Karaibów. Trwał on do 11 listopada, kiedy „Sidi Ferruch” powrócił do Port-of-Spain. 13 listopada jednostka wyszła z bazy na kolejny patrol, z którego wróciła po trzech dniach spędzonych w morzu (16 listopada). Następnego dnia „Sidi Ferruch” opuścił Port-of-Spain i udał się na Martynikę. 28 lutego 1940 roku „Sidi Ferruch” oraz „Bévéziers” opuściły Antyle i dotarły w połowie marca do Halifaxu w celu eskortowania sojuszniczych konwojów (dołączając do siostrzanych okrętów „Archimède” i „Ajax”, które przybyły z Brestu). 13 marca w rejonie Halifaxu okręt podwodny miał problemy z przedostaniem się przez zator lodowy, w czym pomógł mu detaszowany z eskorty konwoju HX-27 kanadyjski niszczyciel HMCS „Restigouche”. Pomiędzy 22 marca a 2 kwietnia „Sidi Ferruch” wraz z brytyjskim krążownikiem pomocniczym HMS „Ausonia” eskortował w centralnej części Atlantyku konwój HX-29, który 4 kwietnia dopłynął do Liverpoolu.
W czerwcu 1940 roku „Sidi Ferruch” nadal wchodził w skład 8. dywizjonu 4. eskadry okrętów podwodnych, a jego dowódcą był kpt. mar. Y.M.E. Lostie de Kerhor de Saint-Hippolyte. Po zawarciu zawieszenia broni między Francją a Niemcami okręt znalazł się pod kontrolą rządu Vichy. Od 10 do 25 sierpnia okręt stacjonował w Duali, a w związku z zagrożeniem Gabonu przed zajęciem przez Brytyjczyków i Wolnych Francuzów został 30 sierpnia przesunięty do Libreville. Podczas operacji Menace 25 września „Sidi Ferruch” wypłynął z Konakry w celu zaatakowania alianckiej floty inwazyjnej, jednak został zmuszony do zanurzenia w odległości 10 Mm od brytyjskich jednostek przez samoloty z lotniskowca HMS „Ark Royal”.
W listopadzie 1940 roku „Sidi Ferruch” wraz z bliźniaczym okrętem „Sfax” stacjonował w Casablance. W dniach 8-14 kwietnia 1941 roku jednostka – wraz z wieloma innymi francuskimi okrętami stacjonującymi w Dakarze – wzięła udział w poszukiwaniach francuskiego parowca „Fort de France” (4279 BRT), który podczas rejsu z Martyniki do Dakaru został przechwycony przez brytyjski krążownik pomocniczy HMS „Bulolo” i po obsadzeniu załogą pryzową skierowany w kierunku Gibraltaru. Statek został odnaleziony 12 kwietnia przez krążownik „Primauguet” i niszczyciel „Albatros”, po czym doprowadzony do Casablanki.
W listopadzie 1942 roku, kiedy doszło do lądowania aliantów w Afryce Północnej, „Sidi Ferruch” stacjonował w Casablance. Rankiem 8 listopada okręt otrzymał rozkaz zaatakowania jednostek inwazyjnych i w zanurzeniu opuścił port. 11 listopada jednostka została zatopiona na pozycji przez samoloty z amerykańskiego lotniskowca eskortowego USS „Suwannee” (CVE-27). Zginęła cała, licząca maksymalnie 69 osób załoga, wraz z dowódcą kpt. mar. Paulem Davidem Robertem.

</doc>
<doc id="4716539" url="https://pl.wikipedia.org/wiki?curid=4716539" title="Philippe Hériat">
Philippe Hériat

Philippe Hériat (właśc. Raymond Payelle; ur. 15 sierpnia 1898 w Paryżu, zm. 10 października 1971 tamże) – francuski pisarz oraz aktor filmowy i teatralny. Laureat Nagrody Renaudot w 1931 r. za powieść "L'innocent" oraz Nagrody Goncourtów w 1939 r. za powieść "Les enfants gâtés". Jego inne sławniejsze powieści to m.in. "Le Main tendue" (1933), "La Foire aux garçons" (1934) czy "Famille Boussardel" (za którą otrzymał nagrodę Grand prix du roman de l'Académie française).

</doc>
<doc id="4716541" url="https://pl.wikipedia.org/wiki?curid=4716541" title="Mikołaj Ratajczak">
Mikołaj Ratajczak

Mikołaj Ratajczak (ur. 22 października 1997) – polski koszykarz, występujący na pozycji rzucającego obrońcy. 
2 lipca 2020 został zawodnikiem MKS-u Dąbrowy Górniczej. 12 maja 2021 przedłużył umowę z klubem.

</doc>
<doc id="4716542" url="https://pl.wikipedia.org/wiki?curid=4716542" title="Kim Larsen">
Kim Larsen

Kim Mellius Flyvholm Larsen (ur. 23 października 1945, zm. 30 września 2018) – duński muzyk rockowy i popowy; urodził się w Kopenhadze. W ciągu całej kariery sprzedał ponad 2,5 miliona albumów. Karierę rozpoczął jako autor tekstów muzycznych oraz gitarzysta. Muzyk był ogromnie zainspirowany kunsztem muzycznym The Beatles oraz stylem Rock and roll'u. W 1969 roku poznał Franza Beckerlee i Wili’ego Jønssona. W trójkę założyli zespół o nazwie Gasolin, do którego później dołączył perkusista Søren Berlev. Gasolin stał się jednym z najbardziej popularnych duńskich zespołów rockowych. Zespół był aktywny do 1978 roku.
Gasolin' (1969–1978).
W 1973 roku wydał swój debiutancki album solowy "Værsgo," który okazał się dużym sukcesem i przełomem w karierze Larsena. Cztery lata później powstał kolejny album "Kim Larsen &amp; Yankee Drengene" – w języku angielskim nagrany w Stanach Zjednoczonych.
W 1979 roku Larsen wziął udział w duńskim etapie Konkursu Piosenki Eurowizji z piosenką "Ud i det blå". Zajął trzecie miejsce spośród 17 uczestników.
Mimo licznych sukcesów w kraju Larsen marzył o zrobieniu kariery w USA. Z tego względu w 1980 roku zdecydował się na wyjazd do Nowego Yorku, założył tam kolejny zespół "Kim Larsen i Jungle Dreams", dzięki któremu powstały dwa albumy "Jungle Dreams" w 1981 roku i "Sitting on a Time Bomb" w 1982 roku. Po nieudanej próbie przebicia się w Stanach Kim Larsen wrócił do Danii i podpisał kontrakt z "Medley". Co wiązało się z wzięciem udziału nad produkcją filmu pt. Mid-Night (1984). Duńczyk był nie tylko współautorem scenariusza i aktorem (odegrał jedną z głównych ról) ale także skomponował muzykę. Album z piosenkami z produkcji został wydany rok wcześniej, a do października 2015 r. sprzedano go w ponad 600 000 egzemplarzach, co czyni go najlepiej sprzedającym się duńskim albumem w historii.
W 1983 roku, czyli już po powrocie do Danii Larsen założył grupę "Kim Larsen &amp; Bellami". Do 1992 roku wydali aż 4 albumy.
Po rozpadzie zespołu Duńczyk nagrał solowy album "Who Can Say No To An Angel". W połowie lat 90. założył zespół "Kim Larsen &amp; Kjukken" w Odense. Repertuar nowego zespołu ukierunkowany był na muzykę pop i nie został dobrze odebrany przez publiczność. Jednak dzięki albumowi "Sange Fra Glemmebogen" z 2001 roku Larsen odzyskał popularność, a zespół działał przez okres 20 lat, aż do śmierci Kima Larsena.
Kim Larsen zmarł na raka prostaty w swoim domu w Odense 30 września 2018 r. Tydzień po jego śmierci w Kopenhadze odbył się wielki koncert pamiątkowy z udziałem około 35 000 osób, a znani duńscy muzycy, tacy jak Magtens Korridorer, Love Shop, The Minds of 99 i Tim Christensen, wykonali autorskie utwory Larsena.
Zespoły.
Kim Larsen &amp; Bellami (1983–1992).
1983–1984:
1986–1992:

</doc>
<doc id="4716545" url="https://pl.wikipedia.org/wiki?curid=4716545" title="Wończa pachnąca">
Wończa pachnąca

Wończa pachnąca ("Osmanthus fragrans") – gatunek krzewów i małych drzew należący do rodziny oliwkowatych. Występuje on w południowo-wschodniej Azji od Himalajów przez południowe Chiny (Kuejczou, Syczuan, Junnan), Kambodżę i Tajlandię po Tajwan i południową Japonię. Jest rośliną przyprawową. W Chinach kwiat jest symbolem miast Hangzhou, Suzhou i Guilin, w Japonii zaś drzewo wończy pachnącej jest symbolem miast Kitanagoya i Yoshitomi.
Uprawa.
Ze względu na kwiaty pachnące dojrzałymi brzoskwiniami i morelami wończa pachnąca jest uprawiana jako roślina ozdobna w ogrodach, m.in. w Azji, Europie i Ameryce Północnej. Istnieją różne odmiany, o różnych kolorach kwiatów. W Japonii odmiany kwitnące na biało i pomarańczowo rozróżnia się jako "ginmokusei" (, „srebrna wończa”) i "kinmokusei" (, „złota wończa”).
Zastosowania.
Kulinaria.
W kuchhni chińskiej używa się wończy do aromatyzowania zielonej lub czarnej herbaty żeby uzyskać 桂花茶, "guìhuāchá". Z kwiatów produkuje się także dżem (, "guìhuājiàng"), ciastka (, "guìhuāgāo"), zupy i alkohole. Dżem z wończy jest dodatkiem do owsianki "chátāng" (), robionej z sorgo lub jagłów. Danie to jest kojarzone z miastem Tiencin, ale jest też popularne w Pekinie.
Wończa pachnąca jest składnikiem wielu chińskich deserów, takich jak kluski Tong Yuan z wończą i syropem z wina ryżowego ().
Repelent.
W niektórych regionach północnych Indii, zwłaszcza w Uttarakhand, kwiaty wończy pachnącej są używane jako naturalny repelent stosowany na ubraniach.
Medycyna.
W tradycyjnej medycynie chińskiej wywar z wończy pachnącej był używany jako herbata ziołowa lecząca nieregularną menstruację. Ekstrakt z suszonych kwiatów wykazał działanie neuroprotekcyjne i przeciwutleniające w doświadczeniach "in vitro".

</doc>
<doc id="4716547" url="https://pl.wikipedia.org/wiki?curid=4716547" title="Parafia św. Elżbiety Węgierskiej i Miłosierdzia Bożego w Podorosku">
Parafia św. Elżbiety Węgierskiej i Miłosierdzia Bożego w Podorosku

Parafia św. Elżbiety Węgierskiej i Miłosierdzia Bożego w Podorosku – rzymskokatolicka parafia znajdująca się w Podorosku, w diecezji grodzieńskiej, w dekanacie Wołkowysk, na Białorusi.
Historia.
Pierwszy kościół w Podorosku powstał w 1522. Był on fundacji Kłoczków - ówczesnych właścicieli majątku. W XVII w. podoroska parafia zanikła, prawdopodobnie przez działanie protestantów.
W 1630 właścicielka Podoroska Maryna Kłoczkówna Podoroska ufundowała tu prawosławną cerkiew. W 1643 tutejszy zakonnicy przyjęli unię brzeską. W XVIII w. w miejsce drewnianej cerkwi wzniesiono świątynię murowaną, która otrzymała wezwanie św. Elżbiety Węgierskiej.
W 1839 władze carskie odebrały cerkiew unitom i przekazały prawosławnym. Taki stan rzeczy trwał do 1925, gdy katolicy odzyskali budynek (jako, że nie istniał tu już wówczas Kościół unicki, parafia odrodziła się w 1921 jako rzymskokatolicka). W latach międzywojennych parafia leżała w archidiecezji wileńskiej, w dekanacie wołkowyskim. Przed II wojną światową liczyła ponad 2000 wiernych.
Funkcjonowała ona do czasu aresztowania proboszcza ks. Michała Szamkowicza w 1947. Następnie komuniści znacjonalizowali kościół i przekształcili go w magazyn. Na fali zwrotów dawnych świątyń w latach 80. władze przekazały kościół prawosławnym i obecnie służy jako cerkiew tego wyznania. Katolicy otrzymali w 1991 były magazyn chemikaliów (przedwojenny klub strażaków), który do 1993 wierni wyremontowali i przystosowali do pełnienia funkcji liturgicznych. W 1993 został on poświęcony przez biskupa grodzieńskiego Aleksandra Kaszkiewicza. Dodano wówczas drugie wezwanie Miłosierdzia Bożego.
Z parafii pochodził Maksymilian Stanisław Ryłło SI.

</doc>
<doc id="4716548" url="https://pl.wikipedia.org/wiki?curid=4716548" title="Osmanthus fragrans">
Osmanthus fragrans



</doc>
<doc id="4716549" url="https://pl.wikipedia.org/wiki?curid=4716549" title="Castor Msemwa">
Castor Msemwa

Castor Paul Msemwa (ur. 13 lutego 1955 w Kitulira, zm. 19 października 2017 w Muscat) – tanzański duchowny katolicki, biskup Tunduru-Masasi w latach 2005-2017.
Życiorys.
Święcenia kapłańskie przyjął 7 czerwca 1987 i został inkardynowany do diecezji Njombe. Po krótkim stażu wikariuszowskim został wykładowcą seminarium w Peramiho. W latach 1994-1996 odbywał studia licencjackie z teologii duchowości na rzymskim "Teresianum", zaś po powrocie do kraju został ojcem duchownym benedyktynek w Imiliwaha.
7 grudnia 2004 papież Jan Paweł II mianował go biskupem koadiutorem Tunduru-Masasi. Sakry biskupiej udzielił mu 30 stycznia 2005 kard. Polycarp Pengo. 25 sierpnia 2005 objął pełnię rządów w diecezji.
Zmarł w Muscat 19 października 2017.

</doc>
<doc id="4716551" url="https://pl.wikipedia.org/wiki?curid=4716551" title="Tadeusz Bocheński (spiker)">
Tadeusz Bocheński (spiker)

Tadeusz Bocheński (ur. 11 października 1900 w Kijowie, zm. 25 kwietnia 1968 w Warszawie) – recytator, piosenkarz, konferansjer, lektor, spiker Polskiego Radia.
Życiorys.
Syn Dominika. Studiował polonistykę na Uniwersytecie Warszawskim. W 1921 debiutował jako recytator na przedstawieniu zorganizowanym przez Akademickie Koło Muzyczne. Kontakt z mikrofonem radiowym rozpoczął od 12 marca 1926 w Polskim Towarzystwie Radiotechnicznym, które nadawało program eksperymentalny. Następnie rozpoczął pracę w Polskim Radiu jako spiker. Po raz pierwszy przed mikrofonem Polskiego Radia stanął 26 kwietnia 1926. Prowadził codzienny program radiowy oraz m.in.: „Kwadranse literackie”, „Wigilię dla samotnych”, „Podwieczorki przy mikrofonie”, brał udział w słuchowiskach, wygłaszał recytacje w „Kwadransach prozy i poezji”, był konferansjerem. W latach 30. nagrał recytacje wybitnych dzieł literatury polskiej (a także kilka piosenek) dla Syreny Record. W 1932 wystąpił w filmie „Rok 1914” w reż. Henryka Szaro, w 1933 wziął udział w filmie „Każdemu wolno kochać” w reż. Mieczysława Krawicza i Janusza Warneckiego jako głos spikera radiowego. W 1937 w nowo powstałej radiostacji PR Warszawa II prowadził popularne wśród słuchaczy dialogi z Jerzym Rolandem (autorem tekstów, spikerem i aktorem). Źródłem inspiracji do tych audycji, pełnych ironicznego dowcipu, były kulturalne plotki w kawiarniach: „Europejska” oraz „SIM” (Sztuka i Moda – przy ul. Królewskiej w Warszawie, nazywanej też elitarnym salonem literacko-muzycznym stolicy).
Po wybuchu II wojny światowej, podczas okupacji niemieckiej występował w teatrze podziemnym, uczestniczył w występach w kawiarniach i lokalach warszawskich, m.in. w imprezach artystycznych organizowanych przez Adama Didura, w restauracji „Gastronomia”, kawiarni „Swann” i innych. Pełnił funkcje administratora Teatru Bohema oraz gospodarza sali w restauracji „Cristal”. Po wojnie, w 1945 powrócił do pracy w Polskim Radiu, w którym ponownie pracował jako spiker, prowadził „Koncerty Życzeń Muzyki Poważnej”. Należał także do kabaretu literackiego „Kukułka”, użyczał głosu w słuchowiskach Teatru Polskiego Radia (1953–1963), wystąpił w Teatrze Telewizji w roli Spikera polskiego w spektaklu „Piąta bomba” w reż. Józefa Słotwińskiego (1965).
Od 1946 był członkiem Związku Artystów Scen Polskich. W 1958 wydał wspomnienia pt. "Znam tylko Twoje listy..". Życiu i pracy zawodowej Tadeusza Bocheńskiego, spikera Polskiego Radia został poświęcony film dokumentalny pt. „Jak zostałem spikerem” w reż. Grzegorza Dubowskiego (1967).
Pochowany na cmentarzu Powązkowskim w Warszawie (kwatera 39-2-2).

</doc>
<doc id="4716555" url="https://pl.wikipedia.org/wiki?curid=4716555" title="Tatrzańska Szczyrba">
Tatrzańska Szczyrba

Tatrzańska Szczyrba () – osada, obecnie będąca części wsi Szczyrba ("Štrba") w kraju preszowskim, w okręgu Poprad. Znajduje się przy Drodze Wolności poniżej Szczyrbskiego Jeziora. 
Tatrzańska Szczyrba znajduje się na średniej wysokości 905 m. Powstała w 1871 roku podczas budowy stacji kolejowej Štrba i jest to najwyżej na Słowacji położona stacja kolei normalnotorowej. Osada stanowi zaplecze noclegowe dla komleksu turystyczno-rekreacyjnego przy jeziorze Szczyrbskim. W osadzie jest kilka hoteli, pensjonaty, pokoje noclegowe w domach prywatnych i camping.
Tatrzańską Szczyrbę wybudowano na Szczyrbskim Dziale. Jest to szeroki i wypłaszczony wał oddzielający Kotlinę Liptowską (na zachodzie) od Kotliny Popradzkiej (po wschodniej stronie). Grzbietem tym biegnie Wielki Europejski Dział Wodny między zlewiskami Morza Czarnego (Kotlina Liptowska) i Morza Bałtyckiego (Kotlina Popradzka).

</doc>
<doc id="4716557" url="https://pl.wikipedia.org/wiki?curid=4716557" title="Tatranská Štrba">
Tatranská Štrba



</doc>
<doc id="4716558" url="https://pl.wikipedia.org/wiki?curid=4716558" title="Eyre (meteoryt)">
Eyre (meteoryt)



</doc>
<doc id="4716560" url="https://pl.wikipedia.org/wiki?curid=4716560" title="Lech Kłosiewicz">
Lech Kłosiewicz

Lech Kazimierz Kłosiewicz (ur. 8 sierpnia 1935 w Warszawie, zm. 2 marca 2016 tamże) – polski architekt, konserwator zabytków, architekt wnętrz, profesor doktor habilitowany inżynier Politechniki Warszawskiej.
Życiorys.
W 1960 ukończył studia na Wydziale Architektury Politechniki Warszawskiej, został wówczas członkiem SARP, następnie rozpoczął studia na Wydziale Architektury Wnętrz Akademii Sztuk Pięknych, ukończył je w 1965. W 1972 uzyskał tytuł doktora nauk technicznych, w 1982 habilitował się, a w 1991 został profesorem. Podczas studiów w latach 1962-1963 przebywał w Wielkiej Brytanii, gdzie pracował jako projektant w London County Council Architects Dep. Town Planning Division. Od 1968 był projektantem w Pracowni Projektowej Szkół Wyższych w Warszawie, w 1972 wyjechał do Iraku, gdzie jako asistant professor wykładał przez trzy lata na Uniwersytecie w Bagdadzie. Po powrocie wykładał teorię i historię architektury XX wieku, projektowanie oraz konserwację zabytków na Wydziale Architektury Politechniki Warszawskiej. W latach 1978-1981 był prodziekanem Wydziału Architektury Politechniki Warszawskiej, w 1981 przebywał w Stanach Zjednoczonych, gdzie jako visiting professor wykładał na Detroit Institute of Technology. Równolegle do pracy na Politechnice Warszawskiej był pracownikiem naukowo-dydaktycznym Katedry Konserwacji Zabytków Wydziału Architektury Politechniki Lubelskiej. Od 1991 do 2008 kierował Zakładem Architektury Współczesnej.
Pochowany na cmentarzu Powązkowskim w Warszawie (kwatera 59-2-15).
Projekty.
Autor m.in.:
Konkursy.
- na architektoniczny projekt koncepcyjny centralnej stacji Metro A-13 wraz z zespołem usług ogólnomiejskich na Pl. Defilad w Warszawie (1986) – wyróżnienie;
- na opracowanie koncepcji identyfikacji przestrzennej centrów handlowych realizowanych przez European Construction Consortium (1998) – wyróżnienie równorzędne.

</doc>
<doc id="4716561" url="https://pl.wikipedia.org/wiki?curid=4716561" title="Marian Holona">
Marian Holona

Marian Holona (ur. 1935) – polski kulturoznawca, literaturoznawca, dr hab., profesor nadzwyczajny Instytutu Pedagogicznego i Językowego Państwowej Wyższej Szkoły Zawodowej w Elblągu i Wyższej Szkoły Ekonomicznej i Humanistycznej w Bielsku-Białej.
Życiorys.
W 1968 obronił pracę doktorską, w 1978 uzyskał stopień doktora habilitowanego, w 1997 otrzymał nominację profesorską. Został zatrudniony na stanowisku profesora w Instytucie Neofilologii na Wydziale Filologicznym i Historycznym Akademii Pomorskiej w Słupsku, w Instytucie Neofilologii na Wydziale Humanistycznym Uniwersytetu Warmińskiego i Mazurskiego w Olsztynie, w Instytucie Filologii Germańskiej na Wydziale Filologicznym i Historycznym Uniwersytetu Gdańskiego oraz w Instytucie Germanistyki na Wydziale Neofilologii Uniwersytetu Warszawskiego.
Objął funkcję profesora nadzwyczajnego w Wyższej Szkole Ekonomicznej i Humanistycznej w Bielsku-Białej, a także w Instytucie Pedagogicznym i Językowym Państwowej Wyższej Szkole Zawodowej w Elblągu.

</doc>
<doc id="4716567" url="https://pl.wikipedia.org/wiki?curid=4716567" title="Corallovexiidae">
Corallovexiidae

Corallovexiidae – rodzina skorupiaków z podgromady widłonogów z rzędu Cyclopoida. Obejmuje dwa opisane rodzaje o silnie zmodyfikowanym ciele, przystosowanym do endopasożytnictwa w koralach madreporowych.
Taksonomia i odkrycie.
Rodzina, a także oba zaliczane doń rodzaje i wszystkie ich gatunki opisane zostały w 1975 roku przez Jana Hendrika Stocka w pojedynczej publikacji. Odkrycia tych zwierząt dokonał on w ramach prowadzonych od listopada 1973 do kwietnia 1974 roku przez Caribbean Marine Biological Institute badań nad koralowcami Morza Karaibskiego u wybrzeży Curaçao. Badania te jako pierwsze doprowadziły do stwierdzenia widłonogów pasożytujących na koralach mandreporowych na terenie Karaibów.
Do rodziny tej należy 10 opisanych gatunków, zgrupowanych w dwóch rodzajach:
Rodzina ta klasyfikowana jest w podrzędzie Ergasilida (syn. Poecilostomatoida), obejmującym liczne komensale i pasożyty zwierząt kręgowych i bezkręgowych. Stock jako przypuszczalnie najbliżej spokrewnione z Corallovexiidae wymienia rodziny Antheacheridae i Mytilicolidae.
Morfologia.
Przedstawiciele rodziny osiągają 2–5 mm długości ciała, będąc stosunkowo dużymi widłonogami. Dymorfizm płciowy jest u nich dobrze wyrażony. Ciała ich są półprzezroczyste do opalizujących, ubarwione brudnobiało, czasem z odcieniem żółtawym. W części głowowej widoczna jest kropka o czarniawym zabarwieniu, reprezentująca przypuszczalnie ich mózg.
Pierwszą tagmę stanowi głowotułów (cefalosoma), powstały ze zrośnięcia się głowy i pierwszego segmentu tułowia. Czułki pierwszej pary mają nabrzmiałe części nasadowe i, oddzielone od nich niefunkcjonalnymi stawami, palcowate, jednoczłonowe części odsiebne. Części nasadowe mają po 1–2 drobnych kolcach przednich, zaś części odsiebne zaopatrzone są w jeden drobny, położony przedwierzchołkowo wyrostek kolczysty. Czułki drugiej pary mają wsparty systemem sklerytów bazipodit oraz chwytny, zakończony pazurkowatym segmentem endopodit. Warga górna wyodrębniona jest dość dobrze, w przeciwieństwie do wargi dolnej. Otwór gębowy ma kształt mniej więcej czworokątny. Narządy gębowe samic z rodzaju "Corallovexia" obejmują szczęki drugiej pary w formie niezróżnicowanych płatów, a zwykle także uwstecznione żuwaczki. U samic z rodzaju "Corallonoxia" zachowały się tylko szczęki drugiej pary, i to w formie szczątkowej. U samca jedyną parą przydatków gębowych są szczękonóża ze skomplikowanym systemem sklerytów oralnych wspierających ich bazipodity. Dwa z tych sklerytów leżą naprzeciwko pazura kończącego bazipodit, tworząc wraz z nim aparat chwytny. Są to: liniowaty skleryt alfa o skośnym przebiegu oraz szpatułkowaty skleryt beta. Ponadto występują dwa elementy w kształcie połówek jaja: osadzony na bazipodicie wyrostek stawowy (artryt) i odpowiadający mu skleryt gamma. W kierunku doogonowym rejon gębowy odgranicza U- lub V-kształtny skleryt delta.
Segmenty tułowiowe od drugiego wzwyż budują długą, robakowatą metasomę (pereon), oddzieloną od głowotułowia połączeniem stawowym. U samicy jej segmenty mają w tylnych częściach mięsiste wyrostki boczne, zwane pereonitami; występuje ich łącznie od czterech do sześciu par. Odnóża tułowiowe drugiej i trzeciej pary (pereopody pierwszej i drugiej pary) uwstecznione są do formy niesegmentowanej, kulistawej, natomiast pozostałych par brak zupełnie.
Odwłok (urosoma) u samca jest bardzo długi, robakowaty, nieodgraniczony od metasomy. U samicy jest on natomiast bardzo krótki, niemal zanikły, oddzielony od metasomy połączeniem stawowym, zwieńczony furką, która u "Corallonoxia" jest bardzo długa i rozgałęziona, a u "Corallovexia" krótka i nierozgałęziona. Wulwy samicy leżą między metasomą a odwłokiem.
Biologia i ekologia.
Przedstawiciele rodziny są wyspecjalizowanymi pasożytami wewnętrznymi korali mandreporowych. Wśród ich żywicieli wymienia się przedstawicieli rodzajów: "Acropora", "Colpophyllia", "Dendrogyra", "Diploria", "Eusmilia", "Manicina", "Meandrina", "Montrastraea". Atakowaną częścią ciała jest przede wszystkim mezoglea, jednak znajdywano je też między mezenteriami jamy chłonąco-trawiącej. Potrafią osiągać w ciele żywiciela duże liczebności; u silnie zainfekowanych "Meandrina" nawet 25% masy kolonii stanowią widłonogi z rodzaju "Corallonoxia".
Brak u tych widłonogów woreczków jajowych, co sugeruje, że składają one jaja luźno w tkankach żywiciela. Ponadto Stock przypuszcza, na podstawie licznego występowania "Corallonoxia" w jednych koloniach "Meandrina" i ich braku w innych, że widłonogi te są w stanie przejść cały cykl rozwojowy w ciele gospodarza, pomijając pelagiczny etap życia larwy.
Występowanie.
Rodzina znana wyłącznie z raf koralowych u wybrzeży Curaçao w Małych Antylach.

</doc>
<doc id="4716581" url="https://pl.wikipedia.org/wiki?curid=4716581" title="Zagadkoboty">
Zagadkoboty

Zagadkoboty (ang. "Spot Bots, 2016)" – brytyjski program animowany dla dzieci. Ma on formę quizu. Widzowie muszą odpowiedzieć na pytanie dot. krótkiego, pokazanego wcześniej filmu.
Polska premiera odbyła się 11 lipca 2016 roku na antenie stacji CBeebies.
Opis.
Program przeznaczony jest dla przedszkolaków. Sympatyczni bohaterowie rozwiązują niezwykle ciekawe zagadki. W każdym odcinku są także gry na spostrzegawczość pozwalające rozwijać uwagę oraz umiejętności poznawcze.
Wersja Polska.
W wersji polskiej wystąpili:
Realizacja dźwięku: Karolina Kinder
Kierownictwo produkcji: Paweł Żwan
Opracowanie wersji polskiej: Studio Tercja Gdańsk dla Hippeis Media International
Lektor tyłówki: Jacek Labijak

</doc>
<doc id="4716582" url="https://pl.wikipedia.org/wiki?curid=4716582" title="Albert Černý">
Albert Černý

Albert Černý (ur. 17 lutego 1989 w Trzyńcu) – czesko-polski piosenkarz i gitarzysta. Wokalista zespołów Charlie Straight i Lake Malawi.
Młodość.
Ukończył polską szkołę podstawową i czeskie liceum w Trzyńcu. Ukończył studia z filologii angielskiej na Uniwersytecie Palackiego w Ołomuńcu.
Kariera muzyczna.
W 2019 reprezentował Czechy w 64. Konkursie Piosenki Eurowizji, który odbył się w Tel Awiwie, jako wokalista zespołu Lake Malawi. 14 maja w pierwszym półfinale zespół wykonał utwór „Friend of a Friend”, zajęli 2. miejsce z dorobkiem 242 punktów, kwalifikując się do finału konkursu. 18 maja wykonali utwór w finale konkursu, w którym zajęli 11. miejsce z 157 punktami.
W styczniu 2020 został ogłoszony uczestnikiem programu "Szansa na sukces. Eurowizja 2020", czyli polskich selekcjach mających na celu wyłonienie reprezentanta Polski w 65. Konkursie Piosenki Eurowizji w Rotterdamie. Po zaśpiewaniu coveru piosenki „Please Please Me” zespołu The Beatles zakwalifikował się do finału, gdzie zaprezentował się ze swoim zespołem Lake Malawi, wykonując utwór „Lucy”. Zajął drugie miejsce, zdobywszy łącznie 6 punktów w głosowaniu jurorów i telewidzów.
Życie prywatne.
Jest związany z czeską modelką, Barborą Podzimkovą.

</doc>
<doc id="4716583" url="https://pl.wikipedia.org/wiki?curid=4716583" title="/Albert Černý">
/Albert Černý



</doc>
<doc id="4716584" url="https://pl.wikipedia.org/wiki?curid=4716584" title="Strzelanina w szkole w Red Lake">
Strzelanina w szkole w Red Lake

Strzelanina w szkole w Red Lake – strzelanina, do której doszło 21 marca 2005 w liceum w miejscowości Red Lake w stanie Minnesota w Stanach Zjednoczonych. Sprawcą był 16-letni uczeń tej szkoły Jeffrey Weise. W strzelaninie zginęło 10 osób, a 7 zostało rannych.
Przebieg.
Napastnik przed dokonaniem strzelaniny w szkole zabił w domu swojego 58-letniego dziadka i jego 32-letnią partnerkę. Zbrodni tych dokonał przy użyciu pistoletu Ruger MK II, który miał w posiadaniu od ponad roku. Po dokonaniu pierwszych dwóch zabójstw, wziął kamizelkę kuloodporną swojego dziadka, który był oficerem miejscowej policji, oraz jego pistolet i strzelbę. Weise wsiadł do policyjnego pojazdu swojego dziadka i pojechał do liceum Red Lake Senior High School do którego uczęszczał.
Weise czekał na parkingu szkoły przez kilka chwil, po czym wysiadł z pojazdu i strzelił do stojącego przed szkołą strażnika, zabijając go na miejscu. Inny strażnik zdołał uciec Weise'owi nie doznając obrażeń. Później okazało się, że obaj strażnicy byli nieuzbrojeni i nie mogli stawić czoła napastnikowi. Weise wszedł do szkoły i udał się do klasy, w której odbywała się lekcja języka angielskiego. W tej klasie zastrzelił trzech uczniów i nauczycielkę. Podczas strzelaniny jeden z uczniów rzucił się na napastnika z ołówkiem lekko raniąc go w brzuch, ale chwilę później został przez niego postrzelony w twarz i doznał krytycznych obrażeń, ale przeżył. W trakcie ataku Weise spytał się jednej z uczennic czy wierzy w Boga, co stanowiło oczywiste nawiązanie do słynnej wymiany zdań między jednym ze sprawców i niedoszłą ofiarą masakry w Columbine High School.
Weise po dokonaniu masakry w klasie, wyszedł z niej i strzelił do czterech uczniów znajdujących się przy głównym wejściu do szkoły, zabijając dwóch z nich i raniąc dwóch kolejnych. Chwilę później pod szkołę przyjechała policja. Weise zaczął strzelać do policjantów, a ci również odpowiedzieli ogniem. W pewnym momencie jeden z policjantów postrzelił Weise'a w brzuch i prawe ramię. Sprawca wycofał się do wnętrza szkoły, wszedł do pustej klasy i popełnił samobójstwo, strzelając sobie ze strzelby w szyję. 
Strzelanina w szkole trwała około 9 minut. W czasie całego ataku Weise wystrzelił 59 razy. W masakrze zginęło 10 osób, a 7 zostało rannych.
Sprawca.
Sprawcą strzelaniny był 16-letni Jeffrey James Weise (ur. 8 sierpnia 1988 w Minneapolis). Był on uczniem liceum w Red Lake, w którym dokonał masakry, ale w momencie strzelaniny miał nauczanie domowe. Weise był prześladowany w swojej szkole ze względu na odmienne zainteresowania. Kiedy był nieco młodszy często dopuszczał się wagarowania, żeby uniknąć bycia prześladowanym i z tego powodu miał również problemy dyscyplinarne w szkole.
Weise miał duże problemy rodzinne – urodził się jako nieślubne dziecko 17-letniej Joanne Weise i 21-letniego Daryla Lussiera Jr, jego matka rozeszła się z ojcem i znęcała się nad dzieckiem, gdy Jeffrey Weise miał kilka lat, ponadto zapoznawała się też z mężczyznami, którzy także znęcali się nad kilkuletnim wtedy Weise'm. W 1997 roku ojciec Weise'a popełnił samobójstwo, a dwa lata później jego matka doznała ciężkich obrażeń w wypadku samochodowym. Wychowywaniem Weise'a zajął się jego dziadek Daryl Lussier Sr., który mieszkał ze swoją 32-letnią partnerką Michelle Siganą. Weise miał najprawdopodobniej dobre relacje z dziadkiem i jego partnerką.
Weise podjął w maju i czerwcu 2004 roku dwie próby samobójcze. Po tych zdarzeniach przepisano mu antydepresant Prozac. Używanie tego leku w terapii depresji u osób nieletnich i u młodzieży już wtedy wzbudzała duże kontrowersje, gdyż kilka lat wcześniej okazało się, że zażywał go Eric Harris – jeden ze sprawców masakry w Columbine High School. Masakra w Columbine była ponadto jednym z zainteresowań Weise'a, czego dał znak w czasie masakry, pytając się ofiary o jej wiarę w podobny sposób jak Dylan Klebold zapytał jedną z niedoszłych ofiar o imieniu Valeen Schnurr podczas masakry w Columbine, ponadto w internecie pisał o chęci popełnienia strzelaniny 20 kwietnia, w rocznicę masakry w Columbine, oglądał także filmy o strzelaninach szkolnych. Weise miał poglądy skrajnie prawicowe – w internecie wyrażał się z podziwem o Adolfie Hitlerze i nazizmie, swoje poglądy wyrażał na forum jednej z neonazistowskich amerykańskich partii politycznych.

</doc>
<doc id="4716591" url="https://pl.wikipedia.org/wiki?curid=4716591" title="Euglomeris connexa">
Euglomeris connexa



</doc>
<doc id="4716592" url="https://pl.wikipedia.org/wiki?curid=4716592" title="Parafia Przemienienia Pańskiego w Wawiórce">
Parafia Przemienienia Pańskiego w Wawiórce

Parafia Przemienienia Pańskiego w Wawiórce – rzymskokatolicka parafia znajdująca się w diecezji grodzieńskiej, w dekanacie Lida, na Białorusi. Parafię prowadzą kanonicy regularni laterańscy prowincji polskiej, Kongregacji Najświętszego Zbawiciela. Jest to jedyna placówka tego zakonu na Białorusi.
Historia.
Pierwszy kościół w Wawiórce powstał w 1413. Nosił on wezwanie Trójcy Przenajświętszej. W XV w. istniały dwie parafie w Wielkiej i w Małej Wawiórce. W 1568 parafie zostały przejęta przez kalwinów. W 1648 dzięki misji jezuickiej powróciły do katolicyzmu. Świątynia w Wielkiej Wawiórce została rekonsekrowana pod wezwaniem św. Franciszki Rzymianki. Parafia w Małej Wawiórce wówczas zanikła. W latach 1840–1844 w miejsce drewnianego kościoła wzniesiono murowany. Parafia wzięła czynny udział w powstaniu styczniowym, a tutejszy proboszcz ks. Raimund Ziemacki za przeczytanie manifestu powstańców został 5 czerwca 1863 rozstrzelany na Łukiszkach w Wilnie. W XIX w. parafia należała do diecezji wileńskiej i dekanatów najpierw lidzkiego, a następnie raduńskiego.
Podczas I wojny światowej świątynia uległa zniszczeniu. W latach 20. i 30. XX w. wzniesiono obecny kościół, konsekrowany pod obecnym wezwaniem 13 listopada 1928. W latach międzywojennych parafia leżała w archidiecezji wileńskiej, w dekanacie Wasiliszki. Przed II wojną światową liczyła prawie 9000 wiernych.
Parafia funkcjonowała do czasu aresztowania proboszcza ks. Seweryna Janowskiego w 1949. Po wyjściu z gułagu w 1954 ks. Janowski powrócił do pracy duszpasterskiej w Wawiórce. Od 1958 w parafii nie było kapłana, a kościół został znacjonalizowany przez komunistów i służył jako stajnia, a następnie magazyn nawozów. Parafia ponownie zaczęła działać w 1975. W 1995 decyzją biskupa grodzieńskiego Aleksandra Kaszkiewicza została powierzona kanonikom regularnym laterańskim.

</doc>
<doc id="4716596" url="https://pl.wikipedia.org/wiki?curid=4716596" title="Slansko jezero">
Slansko jezero

Slansko jezero, Slano jezero (cyr. Сланско језеро) – zbiornik zaporowy w Czarnogórze, w gminie Nikšić.
Charakterystyka.
Został utworzony w 1950 roku niedaleko Nikšicia. Jego powierzchnia wynosi 9 km². Lustro wody znajduje się na wysokości 617 m n.p.m. Nad jeziorem położone są wsie: Bubrežak, Kuside, Orlina i Riđani. Linia brzegowa jeziora jest dobrze rozwinięta, z licznymi półwyspami.

</doc>
<doc id="4716599" url="https://pl.wikipedia.org/wiki?curid=4716599" title="Jezioro Trnovačko">
Jezioro Trnovačko



</doc>
<doc id="4716600" url="https://pl.wikipedia.org/wiki?curid=4716600" title="Niellé">
Niellé

Niellé – miasto w Wybrzeżu Kości Słoniowej, w dystrykcie Savanes, w regionie Tchologo, w departamencie Ouangolodougou.

</doc>
<doc id="4716601" url="https://pl.wikipedia.org/wiki?curid=4716601" title="Ogoudou">
Ogoudou

Ogoudou – miasto w Wybrzeżu Kości Słoniowej, w dystrykcie Gôh-Djiboua, w regionie Lôh-Djiboua, w departamencie Divo.

</doc>
<doc id="4716602" url="https://pl.wikipedia.org/wiki?curid=4716602" title="Kapetanovo jezero">
Kapetanovo jezero

Kapetanovo jezero (cyr. "Капетаново језеро") – jezioro polodowcowe w Czarnogórze, w gminie Kolašin.
Charakterystyka.
Jezioro położone jest w centralnej części kraju, w paśmie Moračke planine, na wysokości 1678 m n.p.m. Jego maksymalna głębokość wynosi 37 m.

</doc>
<doc id="4716603" url="https://pl.wikipedia.org/wiki?curid=4716603" title="Piec (Tatry Bielskie)">
Piec (Tatry Bielskie)

Piec (, , ) – zbudowana z wapieni kazalnica w Dolinie Suchej w Tatrach Bielskich na Słowacji. Znajduje się na wysokości około 1040 m w środkowej części tej doliny, zaraz powyżej jej dna. Obrywa się do niego ścianą o wysokości 30 m i szerokości 50 m. Na poziomym tarasie Pieca znajduje się chatka TANAP-u. 
Piec ma znaczenie orientacyjne, gdyż jest węzłem ścieżek. M. in. biegnie obok niego Dookólna Perć. Naprzeciwko Pieca znajduje się Lapisdurowa Kazalnica. 

</doc>
<doc id="4716605" url="https://pl.wikipedia.org/wiki?curid=4716605" title="Oupoyo">
Oupoyo

Oupoyo – miasto w Wybrzeżu Kości Słoniowej, w dystrykcie Bas-Sassandra, w regionie Nawa, w departamencie Méagui.

</doc>
<doc id="4716611" url="https://pl.wikipedia.org/wiki?curid=4716611" title="Parafia św. Teresy od Dzieciątka Jezus w Brzuchowicach">
Parafia św. Teresy od Dzieciątka Jezus w Brzuchowicach

Parafia św. Teresy od Dzieciątka Jezus w Brzuchowicach – rzymskokatolicka parafia znajdująca się w archidiecezji lwowskiej w dekanacie Lwów, na Ukrainie. Parafię prowadzą pallotyni.
Msze święte sprawowane są w językach polskim i ukraińskim. Na terenie parafii znajduje się Wyższe Seminarium Duchowne Archidiecezji Lwowskiej we Lwowie-Brzuchowicach.
Historia.
Parafię erygowano w 1918. W latach 1926-1927 wybudowano kościół. Został on zamknięty 15 maja 1946 w wyniku wyjazdu większości Polaków, stanowiących tutejszą ludność katolicką, w nowe granice Polski. Obecnie budynek służy jako cerkiew. Po upadku komunizmu w Brzuchowicach dom rekolekcyjny założyli pallotyni. 7 października 2012 arcybiskup lwowski Mieczysław Mokrzycki erygował przy nim parafię.

</doc>
<doc id="4716624" url="https://pl.wikipedia.org/wiki?curid=4716624" title="Kościół Najświętszego Serca Pana Jezusa w Podgoricy">
Kościół Najświętszego Serca Pana Jezusa w Podgoricy

Kościół Najświętszego Serca Pana Jezusa w Podgoricy (czarnogórski i serbski: Crkva Presvetog Srca Isusovog/Црква Пресветог Срца Исусовог) – jedyny kościół rzymskokatolicki w Podgoricy w Czarnogórze. Został zbudowany w 1969 roku, zastępując kościół w centrum miasta, który zbombardowano w czasie II wojny światowej. Kościół znajduje się w dzielnicy Konik.
Konstrukcja.
Kościół został zbudowany w 1969 roku po przywróceniu parafii w mieście. Został zaprojektowany przez prof. Zvonimira Vrkljana z Uniwersytetu zagrzebskiego i jego konstrukcja miała przypominać statek. Konsekracji dokonał 29 czerwca 1969 roku bp Aleksandar Tokić, ówczesny arcybiskup rzymskokatolickiej archidiecezji barskiej. Przy kościele stoi wolnostojąca dzwonnica o wysokości 40 m. Z wnętrza świątyni wznosi się z kolei wieża o wysokości 25 m, która filtruje światło, aby oświetlić ołtarz. Fasada kościoła nigdy nie została dokończona.

</doc>
<doc id="4716644" url="https://pl.wikipedia.org/wiki?curid=4716644" title="Pihla Viitala">
Pihla Viitala

Pihla Viitala (ur. 30 września 1982 w Helsinkach) – fińska aktorka filmowa i telewizyjna.
Życie osobiste.
W 2004 roku Viitala wyszła za mąż za muzyka Kerkko Koskinen, jednakże para rozwiodła się w 2008 roku. W 2012 roku urodziła córkę Astrid, której ojcem jest Alex Schimpf. Rodzina mieszka w Helsinkach.

</doc>
<doc id="4716645" url="https://pl.wikipedia.org/wiki?curid=4716645" title="Para (miasto)">
Para (miasto)

Para – miasto w Wybrzeżu Kości Słoniowej, w dystrykcie Bas-Sassandra, w regionie Nawa, w departamencie Soubré.

</doc>
<doc id="4716647" url="https://pl.wikipedia.org/wiki?curid=4716647" title="Pélézi">
Pélézi

Pélézi – miasto w Wybrzeżu Kości Słoniowej, w dystrykcie Sassandra-Marahoué, w regionie Haut-Sassandra, w departamencie Vavoua.

</doc>
<doc id="4716648" url="https://pl.wikipedia.org/wiki?curid=4716648" title="41 Brygada Artylerii Polowej „Railgunners”">
41 Brygada Artylerii Polowej „Railgunners”

41 Brygada Artylerii Polowej () − związek taktyczny armii Stanów Zjednoczonych, stacjonujący w Fort Hood w Teksasie. Brygada była aktywna od roku 1918, oraz w latach 1921–1931, 1942–1944, 1952–1969, 1972–2005, 2007–2015 i 2018 do chwili obecnej.
Historia.
Jednostka sformowana 26 sierpnia 1918 w Fort Monroe w Wirginii i kilka miesięcy później została zdemobilizowana. 15 stycznia 1921 została przetransportowana w rejon Pacyfiku i przekształcona w Hawaiian Railway Battalion. 1 lipca 1924 przeformowana w 41st Coast Artillery. 30 czerwca 1931 została dezaktywowana.
21 kwietnia 1942 41st Coast Artillery została ponownie aktywowana, tym razem w Fort Hase na Hawajach, gdzie służyła do 25 maja 1944. Za zasługi podczas II wojny światowej jednostka została odznaczona wstęgą Asiatic–Pacific Campaign Medal, zdezaktywowana przeszła w podległość Departamentu Hawajskiego.
28 czerwca 1950 bateria dowodzenia 41 Artylerii Wybrzeża została odtworzona jako bateria w dowodzenia 41st Field Artillery Group i została dezaktywowana 18 stycznia 1952 w Fort Sill w Oklahomie.
W kwietniu 1967 41 grupa artylerii polowej rozlokowała się w Republice Wietnamu, gdzie nagrodzona została dziewięcioma wstęgami za kampanie podczas wojny wietnamskiej. 15 listopada 1969 grupa została dezaktywowana i powróciła do Stanów Zjednoczonych.
15 marca 1972 41 grupa artylerii polowej została ponownie aktywowana w Babenhausen w Niemczech Zachodnich. Jednostka została ponownie wyznaczona jako 41 Brygada Artylerii Polowej 16 czerwca 1982 i przydzielona do V Korpusu.
Kampanie i odznaczenia.
Nagrody za udział w kampaniach
Medale

</doc>
<doc id="4716649" url="https://pl.wikipedia.org/wiki?curid=4716649" title="Rubino">
Rubino

Rubino – miasto w Wybrzeżu Kości Słoniowej, w dystrykcie Lagunes, w regionie Agnéby-Tiassa, w departamencie Agboville.

</doc>
<doc id="4716650" url="https://pl.wikipedia.org/wiki?curid=4716650" title="Saïoua">
Saïoua

Saïoua – miasto w Wybrzeżu Kości Słoniowej, w dystrykcie Sassandra-Marahoué, w regionie Haut-Sassandra, w departamencie Issia.

</doc>
<doc id="4716652" url="https://pl.wikipedia.org/wiki?curid=4716652" title="Cmentarz wojenny w Białej Podlaskiej przy ulicy Pokoju">
Cmentarz wojenny w Białej Podlaskiej przy ulicy Pokoju

Cmentarz wojenny w Białej Podlaskiej przy ulicy Pokoju – cmentarz z I wojny światowej znajdujący się w Białej Podlaskiej w województwie lubelskim.
Cmentarz ma kształt prostokąta o wymiarach około 143 na 78 m. Położony jest przy ulicy Pokoju. W pierwotnym założeniu na planie kwadratu. Dewastowany podczas kolejnych lat, obecnie część pierwszowojenna odrestaurowana i otoczona metalowym parkanem.
Użytkowany od 1915 r. do grudnia 1918 r., chowano na nim zmarłych w pobliskim szpitalu polowym. Prawdopodobnie pochowano na nim 687 żołnierzy wszystkich armii biorących udział w konflikcie. Na znajdującym się na cmentarzu kamiennym obelisku umieszczono napisy:
W czasie II wojny światowej powiększony od strony północnej i użytkowany ponownie jako cmentarz przyszpitalny, prawdopodobnie pochowano na nim członków różnych niemieckich służb mundurowych. Nie jest jasne, czy zostali oni ekshumowani, czy nadal spoczywają na cmentarzu.

</doc>
<doc id="4716653" url="https://pl.wikipedia.org/wiki?curid=4716653" title="Sakassou">
Sakassou

Sakassou – miasto w Wybrzeżu Kości Słoniowej, w dystrykcie Vallée du Bandama, w regionie Gbêkê, w departamencie Sakassou.

</doc>
<doc id="4716654" url="https://pl.wikipedia.org/wiki?curid=4716654" title="Cmentarz wojenny w Białej Podlaskiej">
Cmentarz wojenny w Białej Podlaskiej



</doc>
<doc id="4716655" url="https://pl.wikipedia.org/wiki?curid=4716655" title="Cerkiew Świętych Piotra i Pawła w Risan">
Cerkiew Świętych Piotra i Pawła w Risan



</doc>
<doc id="4716658" url="https://pl.wikipedia.org/wiki?curid=4716658" title="Monika Rzeczycka">
Monika Rzeczycka

Monika Ludmiła Rzeczycka – polska literaturoznawczyni, dr hab. nauk humanistycznych, profesor nadzwyczajny Instytutu Rusycystyki i Studiów Wschodnich Wydziału Filologicznego Uniwersytetu Gdańskiego.
Życiorys.
19 października 2000 obroniła pracę doktorską "Fenomen Sofii - wiecznej kobiecości w prozie powieściowej rosyjskich symbolistów", 14 kwietnia 2011 habilitowała się na podstawie pracy zatytułowanej "Wtajemniczenie. Ezoteryczna proza rosyjska końca XIX - początku XX wieku". Otrzymała nominację profesorską. Została zatrudniona na stanowisku adiunkta i dyrektora w Instytucie Filologii Wschodniosłowiańskiej na Wydziale Filologicznym i Historycznym Uniwersytetu Gdańskiego.
Piastuje funkcję profesora nadzwyczajnego w Instytucie Rusycystyki i Studiów Wschodnich na Wydziale Filologicznym Uniwersytetu Gdańskiego.
Filmografia.
"Jakob Böhme – życie i twórczość", film dokumentalny w reżyserii Łukasza Chwałko. Premiera odbyła się 4 czerwca 2016 w Zgorzelcu.

</doc>
<doc id="4716659" url="https://pl.wikipedia.org/wiki?curid=4716659" title="Sfax (1934)">
Sfax (1934)

Sfax (Q182) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 6 grudnia 1934 roku w stoczni Ateliers et Chantiers de la Loire w Nantes, a w skład Marine nationale wszedł 7 września 1936 roku. Podczas wojny jednostka pełniła służbę na Atlantyku i wzięła udział w kampanii norweskiej, a od zawarcia zawieszenia broni między Francją a Niemcami znajdowała się pod kontrolą rządu Vichy. 19 grudnia 1940 roku okręt został omyłkowo zatopiony u wybrzeży Maroka przez niemiecki okręt podwodny U-37.
Projekt i budowa.
„Sfax” zamówiony został w ramach programu rozbudowy floty francuskiej z 1930 roku. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Okręty typu "Redoutable" miały duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętów był inż. Jean-Jacques Roquebert. „Sfax” należał do 3. serii jednostek, które otrzymały silniki Diesla o większej mocy, dzięki czemu osiągały one na powierzchni prędkość 20 węzłów.
„Sfax” zbudowany został w stoczni Ateliers et Chantiers de la Loire w Nantes. Stępkę okrętu położono 28 lipca 1931 roku, a zwodowany został 6 grudnia 1934 roku.
Dane taktyczno–techniczne.
„Sfax” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Sulzer o łącznej mocy 8000 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 20 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów w zanurzeniu. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76. Jednostka wyposażona też była w hydrofony.
Załoga okrętu składała się z 4 oficerów oraz 57 podoficerów i marynarzy.
Służba.
„Sfax” wszedł do służby w Marine nationale 7 września 1936 roku. Jednostka otrzymała numer burtowy Q182. W momencie wybuchu II wojny światowej okręt pełnił służbę na Atlantyku, wchodząc w skład 2. dywizjonu 4. eskadry okrętów podwodnych w Breście (wraz z siostrzanymi okrętami „Achille”, „Casabianca” i „Pasteur”). Dowódcą okrętu był w tym okresie kpt. mar. M.J.M. Groix, a jednostka przechodziła remont, który zakończył się w trzecim tygodniu września 1939 roku. Od 22 września do 3 listopada okręty 2. dywizjonu patrolowały rejon przylądka Ortegal w poszukiwaniu niemieckich statków handlowych zmierzających do hiszpańskich portów. W dniach 14–25 listopada „Sfax”, „Achille”, „Casabianca” i „Pasteur” eskortowały krążownik pomocniczy „Quercy” na trasie z Brestu do Halifaxu. Pomiędzy 5 a 16 grudnia „Sfax” i „Casabianca” wraz z brytyjskim pancernikiem HMS „Revenge” eskortowały w centralnej części Atlantyku konwój HX-11, który 18 grudnia dopłynął do Liverpoolu. Po opuszczeniu konwoju w pobliżu Lizard Point oba okręty podwodne w eskorcie awiza „Commandant Rivière” dotarły 17 grudnia do Brestu.
17 kwietnia 1940 roku wszystkie jednostki 2. dywizjonu okrętów podwodnych („Achille”, „Pasteur”, „Casabianca” i „Sfax”) udały się do Harwich, by wspomóc Brytyjczyków w kampanii norweskiej (dowództwo „Sfaxa” sprawował nadal kpt. mar. M.J.M. Groix). 18 kwietnia okręt przepłynął do Dundee, skąd 23 kwietnia wyszedł na patrol pod Flekkefjord i Egersund. Na kolejny patrol jednostkę wysłano w okolice Lindesnes. 22 kwietnia na pozycji okręt wystrzelił dwie niecelne torpedy w kierunku podążającego do Stavangeru niemieckiego parowca „Palime” (2863 BRT). 1 maja „Sfax” powrócił z patrolu do Dundee. 23 maja jednostka powróciła do Dundee z kolejnego patrolu. 4 czerwca 1940 roku „Sfax” i pozostałe francuskie okręty podwodne uczestniczące w kampanii norweskiej wraz z okrętem-bazą „Jules Verne” opuściły Dundee i powróciły do Brestu, eskortowane przez brytyjskie niszczyciele HMS „Bedouin” i HMS „Ashanti”.
W czerwcu 1940 roku „Sfax” nadal wchodził w skład 2. dywizjonu 4. eskadry okrętów podwodnych w Breście, a jego dowódcą był kpt. mar. M.J.M. Groix (okręt znajdował się w remoncie). 18 czerwca, wobec zbliżania się wojsk niemieckich do portu w Breście, „Sfax” ewakuował się do Casablanki (razem z okrętami podwodnymi „Casabianca”, „Persée”, „Poncelet”, „Ajax”, „Circé”, „Thétis”, „Calypso”, „Méduse”, „La Sibylle”, „Amazone”, „Antiope”, „Orphée” i „Amphitrite”). Po zawarciu zawieszenia broni między Francją a Niemcami okręt znalazł się pod kontrolą rządu Vichy. W listopadzie 1940 roku „Sfax” wraz z bliźniaczym okrętem „Sidi Ferruch” stacjonował w Casablance. 19 grudnia 1940 roku, podczas rejsu z Casablanki do Dakaru, „Sfax” oraz zbiornikowiec „Rhône” (2785 BRT) zostały omyłkowo storpedowane nieopodal Ras Dżubi przez niemiecki okręt podwodny U-37. „Sfax” zatonął na pozycji , a z 69 przebywających na okręcie członków załogi przeżyło zaledwie czterech (śmierć poniósł m.in. dowódca jednostki, kpt. mar. Marcel Julien Marie Groix).

</doc>
<doc id="4716660" url="https://pl.wikipedia.org/wiki?curid=4716660" title="Tabou">
Tabou

Tabou – miasto w Wybrzeżu Kości Słoniowej, w dystrykcie Bas-Sassandra, w regionie San-Pédro, w departamencie Tabou. Miasto leży nad Oceanem Atlantyckim

</doc>
<doc id="4716661" url="https://pl.wikipedia.org/wiki?curid=4716661" title="Czarka jurajska">
Czarka jurajska

Czarka jurajska ("Sarcoscypha jurana" (Boud.) Baral) – gatunek grzybów należący do rodziny czarkowatych ("Sarcoscyphaceae").
Systematyka i nazewnictwo.
Pozycja w klasyfikacji według Index Fungorum: "Sarcoscypha, Sarcoscyphaceae, Pezizales, Pezizomycetidae, Pezizomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1903 roku Jean Louis Émile Boudier jako podgatunek "Sarcoscypha coccinea" nadając mu nazwę "Sarcoscypha coccinea var. jurana". Obecną, uznaną przez Index Fungorum nazwę, nadał mu w 1984 r. Hans Otto Baral dokonując rewizji kompleksu "Sarcoscypha coccinea agg." i uznając go za osobny gatunek w rodzaju czarka ("Sarcoscypha").
Synonim nazwy naukowej – "Sarcoscypha coccinea var. jurana" Boud. 1903 r.
Morfologia.
Średniej wielkości, najpierw pucharkowaty, następnie w kształcie miseczki i wreszcie rozpostarty, bardzo podobny do czarki szkarłatnej, od której rozróżnić można tylko mikroskopowo. Apotecjum 12–30 (55) mm średnicy i głębokie 20–40 mm. Posiada trzon (10–15 (20) × 3–5 (10) mm). Zewnętrzna powierzchnia ochrowo-czerwona, czasem zabarwiona na żółto, gdy jest sucho – biała, pokryta prostymi, białawymi, cienkimi włoskami. Wewnętrzna strona owocnika (hymenium) gładka, szkarłatna. Brzeg najpierw regularnie wygina się w kierunku środka, a następnie nieregularnie, faliście w starych egzemplarzach, czasami nacięty.
Twardy, biały, cienki, nie wyróżnia się szczególnym zapachem ani smakiem.
Worki są 8-zarodnikowe. Zarodniki krótsze niż u cz. szkarłatnej, podłużne lub podłużnie ścięte, gładkie, z wyraźną galaretowatą osłonką. U młodszych postaci wewnątrz wiele różnych małych kropelek, u dorosłych dwie duże krople (6,5-7,5 µm) oleistej substancji. Zarodniki o wymiarach 24–29 × 13–14 µm, mają ścięte lub nieco wklęsłe końce. Parafizy cienkie, podwójnie rozgałęzione, grubość około 4 μm, amyloidalne i również przebarwiają się na kolor indygo fioletowy pod wpływem roztworu H2SO4.
Występowanie i siedlisko.
Saprotrof. Rośnie w lasach liściastych, głównie na gałązkach lip ("Tilia" sp.) rosnących w żyznych lasach jaworowych i jaworowo-jesionowych, na podłożu skał jurajskich, w rejonach podgórskich i górskich Europy środkowej i południowej. Owocniki pojawiają się na przełomie zimy i wiosny. Stwierdzony we Francji, Szwajcarii, Czarnogórze, Chorwacji i Polsce. Nie potwierdzony w Wielkiej Brytanii. W Polsce został stwierdzony w 2002 roku w Krzemionkach Podgórskich oraz w 2018 r. na południowym stoku Sokolicy w Pieninach. Jest gatunkiem ściśle chronionym.
W styczniu 2000 r. w Waulsort, w czasie poszukiwań grzybów z rodzaju czarka wzdłuż brzegów Mozy (fr. "Meuse") w regionie Hastière, naukowcy znaleźli dwa całkowicie białe osobniki czarki jurajskiej.
Gatunki podobne.
Pewne rozróżnienie trzech gatunków w rodzaju czarka występujących w Europie możliwe jest tylko mikroskopowo. Czarka austriacka ("Sarcoscypha austriaca") – występuje przede wszystkim na drewnie olsz ("Alnus" sp.), wierzb ("Salix" sp.), klonów ("Acer" sp.), rzadziej brzóz ("Betula" sp.), leszczyn ("Corylus" sp.) i robinii akacjowej ("Robinia pseudoacacia"). Poza tym włoski zewnętrzne są zwinięte w korkociąg, a żywe zarodniki mają wiele wewnętrznych małych kropli i są wklęsłe na końcach. Czarka szkarłatna ("Sarcoscypha coccinea") – występuje głównie na drewnie buków ("Fagus" sp.) i wiązów ("Ulmus" sp.) oraz zdrewniałych roślin z rodziny różowatych ("Rosaceae" sp.), ponadto również leszczyn, wierzb, olsz, jesionów ("Fraxinus" sp.) i grabów ("Carpinus" sp.). Jej włoski zewnętrzne są proste tak jak u czarki jurajskiej, w żywych zarodnikach ma też wiele małych kropli jak u austriackiej, ale zarodniki są zaokrąglone na końcach.

</doc>
<doc id="4716664" url="https://pl.wikipedia.org/wiki?curid=4716664" title="Tafiré">
Tafiré

Tafiré – miasto w Wybrzeżu Kości Słoniowej, w dystrykcie Vallée du Bandama, w regionie Hambol, w departamencie Niakaramandougou.

</doc>
<doc id="4716665" url="https://pl.wikipedia.org/wiki?curid=4716665" title="Krystyna Turo">
Krystyna Turo

Krystyna Turo (ur. 1944) – polska literaturoznawczyni, dr hab. nauk humanistycznych, profesor nadzwyczajny Instytutu Filologii Polskiej Wydziału Filologicznego Uniwersytetu Gdańskiego.
Życiorys.
Obroniła pracę doktorską, 24 października 1994 habilitowała się na podstawie pracy zatytułowanej "Działalność pisarska polskich marynarzy w dwudziestym wieku". Otrzymała nominację profesorską. Piastowała stanowisko profesora nadzwyczajnego w Instytucie Filologii Polskiej na Wydziale Filologicznym Uniwersytetu Gdańskiego.

</doc>
<doc id="4716666" url="https://pl.wikipedia.org/wiki?curid=4716666" title="Tanda (Wybrzeże Kości Słoniowej)">
Tanda (Wybrzeże Kości Słoniowej)

Tanda – miasto w Wybrzeżu Kości Słoniowej, w dystrykcie Zanzan, w regionie Gontougo, w departamencie Tanda.

</doc>
<doc id="4716668" url="https://pl.wikipedia.org/wiki?curid=4716668" title="Sarcoscypha jurana">
Sarcoscypha jurana



</doc>
<doc id="4716671" url="https://pl.wikipedia.org/wiki?curid=4716671" title="Touih">
Touih

Touih – miasto w Wybrzeżu Kości Słoniowej, w dystrykcie Bas-Sassandra, w regionie San-Pédro, w departamencie San-Pédro.

</doc>
<doc id="4716675" url="https://pl.wikipedia.org/wiki?curid=4716675" title="Zbigniew Jakubiec">
Zbigniew Jakubiec

Zbigniew Jakubiec (ur. 28 października 1941 w Tarnobrzegu) – polski doktor habilitowany nauk biologicznych. Specjalizuje się w zagadnieniach z zakresu ekologii i zoologii. Jest profesorem nadzwyczajnym i wykładowcą w Katedrze Ochrony Przyrody na Wydziale Nauk Biologicznych Uniwersytetu Zielonogórskiego. Docent i pracownik naukowy w Instytucie Ochrony Przyrody PAN, członek Komitetu Ochrony Przyrody Polskiej Akademii Nauk i Polskiego Towarzystwa Zoologicznego. Działał w Niezależnym Samorządnym Związku Zawodowym „Solidarność”, współpracował również z Solidarnością Walczącą.
Życiorys.
W 1964 roku ukończył studia na Wydziale Nauk Biologicznych Uniwersytetu Wrocławskiego (ówcześnie Wydział Nauk Przyrodniczych). Uczestnik strajków i wieców na Uniwersytecie Wrocławskim oraz Politechnice Wrocławskiej. W latach 80. XX wieku w ramach działalności opozycyjnej podjął się między innymi kolportażu ulotek i prasy solidarnościowej. Doktoryzował się w 1987 roku, habilitację uzyskał w 2003 na podstawie rozprawy zatytułowanej "Niedźwiedź brunatny "Ursus arctos" L. w polskiej części Karpat".
Od 1982 jego zainteresowania badawcze skupiają się wokół niedźwiedzi. Jak sam wspomina, myśliwi zabili wtedy niedźwiedzia, który wędrował w stronę Beskidu Małego. Od tej chwili „spłaca dług” wobec niego. Ponad 30 lat zajmuje się również ornitologią, zwłaszcza analizą liczebności, biologii i problemów ochrony bociana białego. Autor i redaktor artykułów w Bocianopedii, encyklopedii poświęconej tym ptakom.
Książki.
Autor publikacji książkowych:
Wybrane publikacje naukowe.
Autor lub współautor publikacji naukowych:

</doc>
<doc id="4716681" url="https://pl.wikipedia.org/wiki?curid=4716681" title="Yabayo">
Yabayo

Yabayo – miasto w Wybrzeżu Kości Słoniowej, w dystrykcie Bas-Sassandra, w regionie Nawa, w departamencie Soubré.

</doc>
<doc id="4716682" url="https://pl.wikipedia.org/wiki?curid=4716682" title="Zagné">
Zagné

Zagné – miasto w Wybrzeżu Kości Słoniowej, w dystrykcie Montagnes, w regionie Cavally, w departamencie Taï.

</doc>
<doc id="4716683" url="https://pl.wikipedia.org/wiki?curid=4716683" title="Zaliohouan">
Zaliohouan

Zaliohouan – miasto w Wybrzeżu Kości Słoniowej, w dystrykcie Sassandra-Marahoué, w regionie Haut-Sassandra, w departamencie Daloa.

</doc>
<doc id="4716685" url="https://pl.wikipedia.org/wiki?curid=4716685" title="Zou (Wybrzeże Kości Słoniowej)">
Zou (Wybrzeże Kości Słoniowej)

Zou – miasto w Wybrzeżu Kości Słoniowej, w dystrykcie Montagnes, w regionie Guémon, w departamencie Bangolo.

</doc>
<doc id="4716686" url="https://pl.wikipedia.org/wiki?curid=4716686" title="Cmentarz wojenny w Białej Podlaskiej przy ulicy Warszawskiej">
Cmentarz wojenny w Białej Podlaskiej przy ulicy Warszawskiej

Cmentarz wojenny w Białej Podlaskiej przy ulicy Warszawskiej – nieistniejący cmentarz z I wojny światowej znajdujący się w Białej Podlaskiej w województwie lubelskim.
Znajdował się w rejonie ulic Warszawskiej i Spółdzielczej, na terenie należącym dawniej do szpitala św. Karola Boromeusza.
Jedynym trwałym śladem po cmentarzu jest głaz polny z dawnego pomnika, na którym wyryto wiersz Theodora Körnera „Kriegsgedanken” ("Myśli o wojnie"):
("Kto bohatersko za ojczyznę poległ, sobie wieczny pomnik w sercach współbraci buduje, a tej budowli żadna wichura nie powali"). 
Obecnie głaz ten upamiętnia 25. rocznicę powstania Solidarności.

</doc>
<doc id="4716687" url="https://pl.wikipedia.org/wiki?curid=4716687" title="Zouan-Hounien">
Zouan-Hounien

Zouan-Hounien – miasto w Wybrzeżu Kości Słoniowej, w dystrykcie Montagnes, w regionie Tonkpi, w departamencie Zouan-Hounien.

</doc>
<doc id="4716688" url="https://pl.wikipedia.org/wiki?curid=4716688" title="Jakub Musiał">
Jakub Musiał

Jakub Musiał (ur. 22 września 1998 we Wrocławiu) – polski koszykarz, występujący na pozycjach rozgrywającego lub rzucającego obrońcy, obecnie zawodnik Grupa Sierleccy-Czarni Słupsk. 
11 stycznia 2021 został wypożyczony do zespołu Grupa Sierleccy-Czarni Słupsk.

</doc>
<doc id="4716689" url="https://pl.wikipedia.org/wiki?curid=4716689" title="Kahin-Zarabaon">
Kahin-Zarabaon

Kahin-Zarabaon – miasto w Wybrzeżu Kości Słoniowej, w dystrykcie Montagnes, w regionie Guémon, w departamencie Bangolo.

</doc>
<doc id="4716692" url="https://pl.wikipedia.org/wiki?curid=4716692" title="Bernd Wallet">
Bernd Wallet

Bernd Wallet wł. Barend Theodoor Wallet (ur. 27 lutego 1971) – holenderski duchowny starokatolicki, doktor teologii, arcybiskup Utrechtu oraz przewodniczący Międzynarodowej Konferencji Biskupów Starokatolickich i Unii Utrechckiej Kościołów Starokatolickich.
Życiorys.
Pochodzi z rodziny ewangelicko-reformowanej. Jego ojciec był pastorem i piastował między innymi funkcję przewodniczącego Synodu Holenderskiego Kościoła Reformowanego. Ojciec Bernda był także jednym z liderów ruchu Samen op Weg. W 1991, w wieku dwudziestu Bern Wallet zetknął się ze starokatolicyzmem. Studiował teologię w Utrechcie i angielskim Hull. Święcenia diakonatu przyjął w 2006 w anglikańskiej katedrze w Yorku, zaś w 2007 przyjął święcenia kapłańskie w Utrechcie i został wikariuszem parafii anglikańskiej w Nothallertion w diecezji York. Do rodzinnej Holandii powrócił w 2010. Był doradcą Arcybiskupa Utrechtu. W 2015 roku został proboszczem parafii archikatedralnej Maryi Panny, św. Jakuba i św. Gertrudy w Utrechcie.
15 lutego 2020 już w pierwszej turze został wybrany przez Kapitułę Metropolitalną Archidiecezji Utrechtu na następcę dotychczasowego arcybiskupa Utrechtu oraz przewodniczącego Międzynarodowej Konferencji Biskupów Starokatolickich i Unii Utrechckiej Kościołów Starokatolickich Jorisa Vercammena. Konsekracja i ingres Bernda Walleta na Arcybiskupa Utrechtu zaplanowane zostały na 21 czerwca 2020. Ostatecznie z powodu pandemii COVID-19 uroczystość była dwukrotnie przekładana. Konsekracja Bernda Walleta odbyła się 18 września 2021 w ewangelicko-reformowanym kościele św. Lebuina w Deventer. Nabożeństwu przewodniczył bp Dirk Schoon, biskup Haarlemu, zaś biskupami-asystentami byli bp Harald Rein z Kościoła Starokatolickiego w Niemczech oraz bp Robert Innes, biskup diecezji europejskiej Kościoła Anglii. Kościół Polskokatolicki w Rzeczypospolitej Polskiej podczas uroczystości reprezentował ks. dr inf. Andrzej Gontarek – sekretarza Rady Synodalnej Kościoła. Ingres bp. Walleta do katedry św. Gertrudy miał miejsce 19 września 2021.

</doc>
<doc id="4716693" url="https://pl.wikipedia.org/wiki?curid=4716693" title="Hermankono-Garo">
Hermankono-Garo

Hermankono-Garo – miasto w Wybrzeżu Kości Słoniowej, w dystrykcie Gôh-Djiboua, w regionie Lôh-Djiboua, w departamencie Divo.

</doc>
<doc id="4716694" url="https://pl.wikipedia.org/wiki?curid=4716694" title="Guinglo-Tahouaké">
Guinglo-Tahouaké

Guinglo-Tahouaké – miasto w Wybrzeżu Kości Słoniowej, w dystrykcie Montagnes, w regionie Guémon, w departamencie Bangolo.

</doc>
<doc id="4716695" url="https://pl.wikipedia.org/wiki?curid=4716695" title="Cmentarz wojenny w Białej Podlaskiej w Zofii Lesie">
Cmentarz wojenny w Białej Podlaskiej w Zofii Lesie

Cmentarz wojenny w Białej Podlaskiej w Zofii Lesie – nieistniejący cmentarz z I wojny światowej znajdujący się w Białej Podlaskiej w województwie lubelskim.
Znajdował się w rejonie ulic Sidorskiej, Waryńskiego, Parkowej i alei Jana Pawła II, na dawnej posesji rodziny Bilkiewiczów (obecnie Park Zofii Las).
Założony przez władze rosyjskie, prawdopodobnie chowano na nim żołnierzy rosyjskich.

</doc>
<doc id="4716696" url="https://pl.wikipedia.org/wiki?curid=4716696" title="Estádio do Mar">
Estádio do Mar

Estádio do Mar – stadion piłkarski w Matosinhos, w Portugalii. Został otwarty 1 stycznia 1964 roku. Może pomieścić 9730 widzów. Swoje spotkania rozgrywają na nim piłkarze klubu Leixões SC.

</doc>
<doc id="4716697" url="https://pl.wikipedia.org/wiki?curid=4716697" title="Gohouo-Zagna">
Gohouo-Zagna

Gohouo-Zagna – miasto w Wybrzeżu Kości Słoniowej, w dystrykcie Montagnes, w regionie Guémon, w departamencie Bangolo.

</doc>
<doc id="4716698" url="https://pl.wikipedia.org/wiki?curid=4716698" title="Bécédi-Brignan">
Bécédi-Brignan

Bécédi-Brignan – miasto w Wybrzeżu Kości Słoniowej, w dystrykcie Lagunes, w regionie La Mé, w departamencie Adzopé.

</doc>
<doc id="4716699" url="https://pl.wikipedia.org/wiki?curid=4716699" title="Aboisso-Comoé">
Aboisso-Comoé

Aboisso-Comoé – miasto w Wybrzeżu Kości Słoniowej, w dystrykcie Lagunes, w regionie La Mé, w departamencie Alépé.

</doc>
<doc id="4716703" url="https://pl.wikipedia.org/wiki?curid=4716703" title="Estádio do Portimonense">
Estádio do Portimonense



</doc>
<doc id="4716709" url="https://pl.wikipedia.org/wiki?curid=4716709" title="Ambończycy">
Ambończycy

Ambończycy () – grupa etniczna zamieszkująca południową część archipelagu Moluków we wschodniej Indonezji. Posługują się różnymi językami z rodziny austronezyjskiej oraz językiem malajskim ambońskim. Wyznają protestantyzm, a w mniejszym zakresie także katolicyzm, islam bądź animizm. Stanowią grupę przejściową między ludami malajskimi a ludami papuaskimi.
Stosunkowo wcześnie znaleźli się pod wpływem Holendrów i zostali poddani wpływom chrześcijaństwa. Na terenach wiejskich ludność chrześcijańska w większości porzuciła własne języki na rzecz malajskiego ambońskiego, natomiast grupy muzułmańskie wciąż komunikują się w rodzimych językach. Do rodzimych języków wyspy Ambon i okolic należą: asilulu, hitu, haruku, laha, larike-wakasihu, nusa laut, saparua, seit-kaitetu, tulehu.
Wyspy Moluki w 2002 r. zamieszkiwało ok. 1,34 mln Ambończyków, a miasto Ambon w 2007 r. liczyło ok. 260 tys. mieszkańców. Są oni główną ludnością wyspy Ambon. Po latach 50. XX wieku znaczna część ludności była zmuszona opuścić Moluki. Ponad 50 tys. Ambończyków zamieszkuje Holandię.

</doc>
<doc id="4716710" url="https://pl.wikipedia.org/wiki?curid=4716710" title="TCR Europe Touring Car Series 2020">
TCR Europe Touring Car Series 2020

TCR Europe Touring Car Series 2020 – piąta edycja pucharu wyścigowego TCR Europe Touring Car Series. Składa się ona z siedmiu rund na torach Spa-Francorchamps, Red Bull Ring, Motorsport Arena Oschersleben, Circuit Paul Ricard, Circuit Zolder, Autodromo Nazionale Monza oraz na torze Circuit de Barcelona-Catalunya. 

</doc>
<doc id="4716711" url="https://pl.wikipedia.org/wiki?curid=4716711" title="Dolci">
Dolci



</doc>
<doc id="4716718" url="https://pl.wikipedia.org/wiki?curid=4716718" title="Teatr Narodowy w Podgoricy">
Teatr Narodowy w Podgoricy

Teatr Narodowy w Podgoricy (czarnog. "Crnogorsko narodno pozorište, CNP)" – narodowy teatr Czarnogóry położony w Podgoricy.
Historia.
Historia teatru zaczęła się w 1953 r., kiedy to zapadła decyzja o utworzeniu "Miejskiego Teatru Narodowego" w Titogradzie (dzisiejsza Podgorica). Nowo powstały teatr początkowo korzystał z pomieszczeń kina "Kultura". Zespół tworzyli aktorzy, którzy przybyli do Titogradu z innych republik jugosłowiańskich, a także grono najlepszych amatorów czarnogórskich towarzystw kulturalnych i artystycznych. Ze względu na ograniczone środki i niewielki potencjał artystyczny zespołu w repertuarze często pojawiały się sztuki o charakterze folklorystycznym, których głównym celem było zabawianie publiczności. Oprócz przedstawień ludycznych obowiązkową część repertuaru stanowiły utwory światowej klasyki, m.in. "Kupiec wenecki" i "Otello" Szekspira, a także "Grzegorz Dyndała" Moliera i "Ożenek" Gogola. Wkrótce dostrzeżono potrzebę utworzenia repertuaru narodowego. W tym celu, w 1955 r., ogłoszono konkurs na dramat o tematyce czarnogórskiej. Oprócz tego rozpoczął się proces dramatyzacji powieści czarnogórskich pisarzy, w wyniku czego na deski teatru zaadaptowano m.in. utwór "Hajko" Mihaila Lalicia.
W 1955 r. decyzją Rady Edukacji i Kultury Jugosławii funkcja sceny narodowej została przeniesiona z dotychczasowego Teatru Narodowego w Cetynii (tzw. "Zetski dom") na teatr w Podgoricy. Wraz z pojawieniem się nowego dyrektora, profesjonalnych aktorów i reżyserów (przybyłych z Cetynii), sytuacja kadrowa nieco się poprawiła. 5 maja 1956 r. oddano do użytku nowy gmach teatru, wtedy też oficjalnie nadano mu nazwę "Teatr Narodowy". Status teatru w Titogradzie (Podgoricy), jako sceny o znaczeniu narodowym i reprezentacyjnym Czarnogóry, potwierdzono w 1969 r., kiedy to zmieniono nazwę na "Czarnogórski Teatr Narodowy".
W 1973 r. teatr po raz pierwszy wystąpił za granicą. Sztuki "Fałszywy car Szczepan Mały" Piotra II Petrowicia-Niegosza oraz "Koštana" Borisava Stankovicia zostały wykonane w ukraińskich miastach – Kijowie i Odessie.
10 listopada 1989 r. spłonął budynek teatru. Działalność artystyczna została przeniesiona do miejskiego centrum kultury. W 1990 r. zdecydowano o odnowieniu i rozbudowaniu starego gmachu. Remont trwał siedem lat. W tym czasie, w trudnych warunkach, odbyło się dziewięć premier. Ze względu na brak regularnego repertuaru i utratę widowni okres ten można uznać za siedmioletnią przerwę w działalności teatru. 25 maja 1997 r. odbyło się uroczyste otwarcie nowego budynku. Wtedy również miała miejsce premiera spektaklu "Górski wieniec" w reżyserii Branislava Mićunovicia.
Współczesna działalność.
Teatr Narodowy jest najprężniej działającą instytucją kulturalną w Czarnogórze. Wystawia zróżnicowany i różnorodny repertuar, który obejmuje zarówno klasyki światowego dramatu, utwory dziedzictwa narodowego, jak również współczesne teksty literatury światowej i krajowej, a także sztuki autorskie.
Co dwa lata CNP organizuje "Biennale Teatru Czarnogórskiego" (czarnog. "Bijenale crnogorskog teatra"). Jest to najważniejszy festiwal sztuki w Czarnogórze, mający na celu umacnianie, tak ważnego dla młodego państwa, poczucia przynależności kulturowej i narodowej.

</doc>
<doc id="4716721" url="https://pl.wikipedia.org/wiki?curid=4716721" title="Mannerheim">
Mannerheim

Mannerheim – szwedzki ród arystokratyczny, założony przez XVII-wiecznego, niemieckiego kupca. Pod koniec XVIII wieku powstała fińska linia rodu.
Założyciel rodu i sprawa jego pochodzenia.
Założycielem rodu był Henrik Marhein, urodzony w 1618 roku kupiec, który pod koniec lat 40. XVII wieku osiedlił się w szwedzkim mieście Gävle. W sprawie pochodzenia Henrika Marheina wielu biografów rodu Mannerheim twierdziło w swych publikacjach, że był on Holendrem. Stig Jägerskiöld w książce "Mannerheim 1867-1951" z 1983 roku pisał:
Veijo Meri w napisanej w 1988 roku publikacji "C.G. Mannerheim" pisze:
W książce Johna E.O. Screena z 1993 roku, "Mannerheim, latach przygotowań" jest napisane:
Laura Kolbe w rozdziale „Loistava suku” z książki "Mannerheim tuttu ja tuntematon" z 1997 roku podaje:
W wydanej w 2005 roku publikacji Paavo Suoninena "Mannerheim suurin suomalainen" można przeczytać:
Z kolei Martti Turtola i Paavo Friman w również wydanej w 2005 roku książce "Mannerheim-kirja" twierdzą:
Żaden z wyżej wymienionych autorów nie podał w swych książkach źródeł, które by potwierdzały holenderskie pochodzenie Henrika Marheina. Jak stwierdził jeden z biografów rodu, John Screen, domniemane pochodzenie Marheina opiera się na informacjach zawartych w publikacji fińskiego badacza Brunona Lescha z 1924 roku. Lesch w szwedzkich archiwach znalazł trzy listy w języku niderlandzkim, podpisane przez Henrika Marheina. W swej książce poczynił następujące spostrzeżenie:
Lesch stwierdził także że „jego intensywne relacje biznesowe z Amsterdamem dalej wskazują ten sam kierunek”, z kolei to, że „nazwisko nie brzmi obco dla holenderskiego ucha, pokazuje użycie unikalnej formy "van Marheyn", jak pewnego razu w przypadku pełnomocnictwa udzielonego przez jego dostawcę w Amsterdamie”. Daje to podstawę do twierdzenia że Lesch pomimo wniosku, że Henrik Marhein był Holendrem, brał pod uwagę możliwość, że nazwisko "Marhein" mogło powstać poza Holandią.
Börje Thilman w swym tekście opublikowanym w 1977 roku w czasopiśmie "Genos" podkreślił, że nazwisko "Marhein" nie wskazuje na holenderskie pochodzenie. Sugerował, że nazwisko to pochodzi z północnych Niemiec, co wyjaśnił odwołując się do wydanego w 1967 roku "Deutsches Namenlexicon" (pol. „Niemiecki leksykon nazwisk”) autorstwa Hansa Bahlowa. Pierwsza część nazwiska, „Mar” mogła pochodzić od "Meier" co w dialekcie z Ostfalii (region w północnych Niemczech, położony między Wezerą a Łabą, na północ od miasta Erfurt) oznacza najemcę lub nadzorcę. Z kolei druga część, „hein” mogła pochodzić od chrześcijańskiego imienia "Heinrich". 
Mając na uwadze często przewijający się w literaturze motyw holenderskiego pochodzenia Henrika Marheina rozpoczęto mające to potwierdzić badania w Holandii, jednak w tamtejszych archiwach nie znaleziono żadnych informacji na temat nazwiska "Marhein". W związku z tym pojawił się pomysł, że nazwisko to mogło zostać w jakiś sposób zmienione w Szwecji. Pomysł ten oparto na przykładzie Holendra Godefridusa de Leeuwa, który później został częściowo właścicielem huty żelaza w Gävle. W starych szwedzkich dokumentach jego nazwisko zostało zapisane jako "de Leu". Stąd wysunięto hipotezę, że nazwisko "Marhein" zostało zmienione w podobny sposób tzn. dostosowane do szwedzkiego pisma, ale z zachowaniem oryginalnej wymowy holenderskiej.
Haggrén w 2001 roku przeanalizował przemysł żelaza w szwedzkim regionie Gästrikland w XVII wieku. W swej publikacji zawarł tabelę z nazwiskami właścicieli zakładów przetwórstwa żelaza i nazwami tych zakładów w regionie Gästrikland w 1655 roku na podstawie materiału z lokalnego okręgu górniczego. W tabeli tej właściciele zakładów Tolffors i Forsbacka zostali wymienieni jako kolejno: Henric Marin i Jochim Strokerk oraz Henrich Marhein i Jochim Strokirk. Zaistniały podstawy do twierdzenia, że Henric Marin lub Henrich Marhein byli tożsami z Henrikiem Marheinem, protoplastą rodziny Mannerheim. Jochim Strokerk lub Strokirk mógł się wywodzić z Lubeki i być niemieckiego pochodzenia.
Nazwisko zapisane jako "Marin" stworzyło warunki do postawienia hipotezy, że pierwotnie wywodziło się z Francji (francuskie słowo "marin" oznacza „marynarz”, a nazwisko "Marin" jest stosunkowo popularne we Francji). W XVII wieku wielu właścicieli zakładów przetwórstwa żelaza, którzy zdobyli doświadczenie w przemyśle żelaznym w Walonii (obecnie część Belgii) było zatrudnionych w Szwecji. Ponadto wielu emigrantów z Walonii osiedliło się w Holandii pod koniec XVI wieku w wyniku prześladowania protestantyzmu w Niderlandach Hiszpańskich. Z tego powodu można było twierdzić, że francuskobrzmiące nazwisko "Marin" przerodziło się w szwedzkie nazwisko "Marhein".
Dowodem na poparcie tezy o przekształcaniu francuskobrzmiących nazwisk była wydana w 1968 roku publikacja Erika Appelgrena "Vallonernas namn", która dotyczyła walońskich nazwisk w Szwecji. W publikacji tej zostało zawarte nazwisko "Marin". W związku z nim Appelgren napisał:
W pochodzącej z 1996 roku książce o rodowych nazwiskach w Walonii autorstwa Julesa Herbillona i Jeana Germaina zatytułowanej "Dictionnaire des noms de famille en Belgique romane" zanotowano w odniesieniu do nazwiska "Marin": „1651 Hindric Marin wyemigrował do Szwecji”. 
Gdy stało się oczywiste, że w XVII wieku w Amsterdamie mieszkała rodzina o nazwisku "Marin" (które zostało zmienione na "Marijn"), pojawiły się powody do powiązania tej rodziny z Henrikiem Marheinem z Gävle. Teoretycznie Henrik Marhein pasowałby bardzo dobrze do rodziny Marin/Marijn z Amsterdamu, ponieważ kilku jej członków również było kupcami. Rodzina ta pierwotnie pochodziła z Nivelles obecnie leżącego w Belgii. Nie znaleziono jednak żadnych informacji o Henriku Marinie lub Marijnie w archiwach w Amsterdamie, które mogłyby odpowiadać Henrikowi Marheinowi w Szwecji, co nie było zaskoczeniem, jako że Henrik Marhein nie ożenił się w Amsterdamie, a zapisywanie chrztów w kościele walońskim w Amsterdamie rozpoczęto dopiero w 1618 roku. W dotyczącej szwedzkiej rodziny Marhein notatce na obrazie z 1659 roku autorstwa Johana Aurellera jest wspomniane, że Henrik Marhein urodził się w 1618 roku (Lesch 1924). Wiarygodność tej notatki był jednak wątpliwa, ponieważ obraz został kilkukrotnie poddany gruntownej renowacji.
Oprócz archiwów w Amsterdamie konsultowano się również z archiwami w innych miastach w Holandii, takich jak Dordrecht, Delft, Rotterdam, Lejda i Haarlem. Nie przyniosło to jednak żadnych pozytywnych rezultatów w odniesieniu do Henrika Marina lub Marijna. Następnie poszukiwania w Holandii utknęły w martwym punkcie. W 2011 roku, podczas analizy herbu, którego Henrik Marhein używał do pieczęci, Henrik Degerman na podstawie informacji uzyskanych z Holandii nie doszukał się związków Marheina z Holandią.
Podobnie jak w przypadku obligacji, które podpisał Henrik Marhein, nazwisko było kilkukrotnie zapisywane jako "Marheijn", okazało się, że, zgodnie z danymi dostępnymi w internecie, w belgijskim mieście Menen w 1603 roku wziął ślub Jan Mareyn, zaś Marie Marheijn była świadkiem chrztu dziecka 4 stycznia 1603 roku. Ponadto w mieście Leuven Jacobus Marheyn wziął ślub w 1706 roku. W Menen nazwisko to występowało w tym samym czasie, w którym Henrik Marhein pojawił się w Szwecji, w związku z czym postanowiono złożyć wizytę w archiwum w tym mieście. Na miejscu znaleziono informacje o Jacobie Mareynie (ur. 1638), Elisabeth Mareyn (ur. 1648) i Michaelu Marheinie (ur. 1653). Nazwisko to nie było zbyt popularne i zdawało się występować jako skutek urzędniczych błędów w zapisywaniu nazwisk "Marhem" lub "Marrhem", które są powszechne w przygranicznym regionie Belgii i Francji.
Opiekun dokumentacji w archiwum Menen, specjalizujący się w siedemnastowiecznych pismach z południowej części Holandii, szczegółowo zapoznał się z listem w języku niderlandzkim od Henrika Marheina do Jakoba Mommy (jednym z listów, które skłoniły Brunona Lescha w 1924 roku do konkluzji, że Henrik Marhein był Holendrem). Opiekun z archiwum doszedł do wniosku, że nie pochodzi on od „siedemnastowiecznego mieszkańca” południowej części Holandii.
W Szwecji istniała możliwość skopiowania różnych dokumentów związanych z działalnością Henrika Marheina. Wśród nich były także listy napisane w języku niderlandzkim, którymi Lesch w 1924 roku posłużył się do uzasadnienia tezy, że Marhein pierwotnie pochodził z Holandii. Ponadto istnieją różne obligacje podpisane przez Henrika Marheina, związane z pieniędzmi, które musiał zapłacić kupcom w Amsterdamie, jak również listy, które Marhein napisał po szwedzku.
W jednym dokumencie znajduje się część księgi z dokumentacją z zakresu księgowości Henrika Marheina, napisanej w 1656 roku, w której w rubryce „kredyty” zapisano nazwisko Johan Gammal z Hamburga z kwotą 809,28 talarów. Johan Gammal był szwagrem Henrika Marheina, co pokazało, że Marhein handlował z kupcami w Hamburgu. Niektóre cenne informacje dotyczące rodu Marhein/Mannerheim znajdują się w tak zwanej kolekcji Palmskiölds w bibliotece Uniwersytetu w Uppsali. Jednym z nich jest rękopis, w którym Henrik Marhein około 1659 roku napisał informacje dotyczące narodzin i chrztu swoich dzieci: Johana Henninga (1650), Augustina (1654), Elisabet (1656), Elisabet (1658), Marii Cathariny (?), Dorothei Margarety (?) i Juliany Magdaleny (1667).
Szczegółowe badania na Uniwersytecie w Lejdzie przeprowadzone przez specjalistę od pisma holenderskiego i niemieckiego z XVII wieku, Hansa Jacobsa, wykazały, że Henrik Marhein sam nie napisał niderlandzkojęzycznych listów. Jego podpis wydawał się jednak autentyczny, jak również zdanie w języku niemieckim, które zostało dodane do jednego z listów. Konkluzja ta została oparta na fakcie, że w tym czasie Niemcy i Holendrzy pisali litery „e” i „f” w nieco inny sposób. W związku z tym Hans Jacobs doszedł do wniosku, że Henrik Marhein najprawdopodobniej był Niemcem.
Przez wzgląd na fakt, że Henrik Marhein mógł być Niemcem, postanowiono skontaktować się z archiwami głównych miast portowych w północnych Niemczech. Ponieważ szwagier Henrika Marheina, Johan Gammal, pracował w Hamburgu, postanowiono najpierw nawiązać kontakt z archiwami państwowymi w tym mieście. Dokonano tam odkrycia informacji o kupcu Henningu Marheinie, który mieszkał z rodziną w Hamburgu w XVII wieku, a ponieważ w Niemczech jego nazwisko było stosunkowo rzadkie, pozwoliło to przypuszczać, że ma on powiązania z Henrikiem Marheinem. Ponadto imię najstarszego syna Henrika Marheina, Johana Henninga (urodzonego w Gävle w 1650 roku) wskazywało na związek z Henningiem Marheinem z Hamburga.
Następnie w zbiorach archiwów państwowych w Hamburgu znaleziono informację, że Henrik Marhein został ochrzczony jako "Henrich Marhein" w kościele św. Jakuba w Hamburgu 28 grudnia 1618 roku. Henning Marhein był jego ojcem, a rodzina mieszkała od 1607 do 1653 roku przy ulicy Steinstraße w centrum Hamburga. Okazało się również, że Heinrich (Henrik) Marhein miał wielu braci i siostrę. Jeden z jego braci miał na imię Augustin, co wyjaśnia, dlaczego nadał imię Augustin swojemu drugiemu, urodzonego w Szwecji synowi. Henning Marhein został obywatelem miasta Hamburg 8 lipca 1607 roku, co oznacza, że nie urodził się w tym mieście. Jego żona miała na imię Elisabeth. 
Po śmierci Henninga Marheina Heinrich Marhein był wzmiankowany 4 września 1646 roku jako jeden z właścicieli domu rodzinnego wraz z matką Elisabeth, braćmi Davidem i Henningiem oraz siostrą Elisabeth. W związku z tym można stwierdzić, że Henrich Marhein nadal mieszkał w Hamburgu. 9 września 1653 roku w kronice miejskiej zostało zapisane, że mieszkał gdzie indziej. Ponieważ jego małżeństwo w Gävle z Margaretą Gammal miało miejsce prawdopodobnie w 1649 roku i mniej więcej w tym samym okresie stał się również częściowo właścicielem zakładów przetwórstwa żelaza Tolffors i Forsbacka, prawdopodobnie osiedlił się na stałe w Szwecji w latach 1646–1649.
Dzieje rodu.
Linia szwedzka.
Po tym jak Henrik Marhein osiedlił się w Gävle, około 1649 roku ożenił się z Margaretą Gammal, która należała do wyróżniającej się rodziny w Gävle. Jej ojciec, Olof Gammal był bogatym kupcem, zaś jej matka, Helena Nielsdotter była krewną burmistrzów miast Gävle i Söderhamn. W 1651 roku Henrik Marhein uzyskał obywatelstwo miasta Gävle. W miejskich kronikach jest wzmianka o tym, że 9 marca 1650 roku dokonał zakupu kamienicy. Mniej więcej w tym samym czasie stał się częściowo właścicielem dwóch zakładów przetwórstwa żelaza: Tolffors (w Gävle) i Forsbacka (około 20 km na zachód od Gävle). W 1659 roku przeniósł się do Sztokholmu, gdzie do śmierci w 1667 roku pracował w pierwszym szwedzkim banku, Banku Palmstruch.
Jeden z synów Henrika Marheina, urodzony w grudniu 1654 roku Augustin zmienił nazwisko rodowe na "Mannerheim" po tym, jak w 1693 roku został nobilitowany przez króla Karola XI. Miał on urodzonego w 1706 roku syna Johana Augustina Mannerheima, który został podniesiony do rangi barona za służbę wojskową na rzecz Królestwa Szwecji. Tytułu barona mogli używać jego synowie oraz ich potomkowie. Johan Augustin Mannerheim i jego żona Helena Maria Söderhielm (pobrali się 4 października 1747 roku w Västervåla kyrka) doczekali się dwóch synów: urodzonego w 1754 roku Gustava Johana Mannerheima oraz urodzonego w 1759 roku Carla Erika Mannerheima.
Linia fińska.
Carl Erik Mannerheim pod koniec XVIII wieku przeprowadził się na należące ówcześnie do Królestwa Szwecji tereny dzisiejszej Republiki Finlandii i został założycielem fińskiej linii rodu. Po przeprowadzce zakupił rezydencję Louhisaari (fiń. "Louhisaaren kartano", szw. "Villnäs slott") położoną w południowo-zachodniej Finlandii, która stała się rodowym majątkiem.
Carl Erik Mannerheim był jednym z wybitnych przywódców politycznych w okresie, w którym obszar Finlandii wchodził w skład Wielkiego Księstwa Finlandii zależnego od Imperium Rosyjskiego. W późniejszych czasach był członkiem komitetu organizującego administrację Finlandii, zaś w 1826 roku wiceprzewodniczącym departamentu ekonomicznego Senatu. W 1824 roku Carl Erik Mannerheim został uhonorowany tytułem hrabiego. Tytuł ten był dziedziczny i był przekazywany przez najstarszego syna. Carl Erik Mannerheim i jego żona Vendla Sophia von Willebrand (ślub odbył się 14 lipca 1796 roku w Åbo) mieli pięcioro dzieci: Carla Gustafa Mannerheima (ur. 1797), Gustavę Marię Sofię Mannerheim (ur. 1801), Augusta Erika Mannerheima (ur. 1805), Evę Vilhelminę Charlottę Mannerheim (ur. 1808) oraz Johana Fridolfa Mannerheima (ur. 1809). 
Carl Gustaf, najstarszy syn Carla Erika również pełnił ważne funkcje w administracji Wielkiego Księstwa Finlandii - był gubernatorem guberni wyborskiej i prezesem Sądu Apelacyjnego w Wyborgu. Z wykształcenia był entomologiem. Carl Gustaf Mannerheim 12 sierpnia 1832 roku w Åbo poślubił Evę Vilhelminę von Schantz, z którą miał czworo dzieci: Sofię Augustę Mannerheim (ur. 1833), Carla Roberta Mannerheima (ur. 1835), Evę Carolinę Vilhelminę Mannerheim (ur. 1836) i Annę Marię Mannerheim (ur. 1840).
Anna Maria 1 lipca 1863 roku w Villnäs på Villnäs poślubiła fińsko-szwedzkiego naukowca i odkrywcę Adolfa Erika Nordenskiölda. Carl Robert, pisarz i tłumacz poezji, zaś później przedsiębiorca był dwukrotnie żonaty. Z pierwszą żoną, poślubioną 31 grudnia 1862 roku w Fiskars Hedvig Charlottą Heleną (Hélène) von Julin miał sześcioro dzieci: Evę Charlottę Sophie Mannerheim (ur. 1863), Carla Erika Johana Mannerheima (ur. 1865), Carla Gustafa Emila Mannerheima (ur. 1867), Carla Fridolfa Johana Mannerheima (ur. 1868), Evę Hedvig Vilhelminę Johannę Mannerheim (ur. 1870) i Carla Augusta Ludviga Mannerheima (ur. 1873). Z drugiego, zawartego 22 listopada 1883 roku w Paryżu małżeństwa z Sofią Nordenstam miał urodzoną w 1882 roku córkę Olgę Sofię Margaretę Mannerheim.
Carl Erik Johan i jego żona Aina Johanna Ehrnrooth (pobrali się 5 grudnia 1896 roku w Mariefors) mieli dwoje dzieci: urodzonego w 1898 roku Carla-Erika Mannerheima i urodzoną w 1900 roku Ainę Hélène Louise Mannerheim. Carl Gustaf Emil, rosyjski i fiński wojskowy a w późniejszych czasach regent Królestwa Finlandii oraz marszałek i prezydent Finlandii z małżeństwa z poślubioną 2 maja 1892 roku w Petersburgu Anastazją Arapową miał dwie córki: Anastazję Mannerheim (ur. 1893) i Sofię Mannerheim (ur. 1895) . Carl Fridolf Johan z żoną Sofią Palaemoną Treschov (ślub odbył się 5 lipca 1902 roku w Målhammar, Björksta socken) miał sześcioro dzieci: Evę Sofię Helene Mannerheim (ur. 1903), Annę Palaemonę Friederikke Mannerheim (ur. 1904), Sofie Marie Mannerheim (ur. 1907), Palaemonę Johannę „Monę” Mannerheim (ur. 1908), Elsie Hannę Fritze Mannerheim (ur. 1911) i Carla Gustafa Larsa Augustina Mannerheima (ur. 1915).
Carl-Erik Mannerheim z zawartego 1 października 1924 roku w Helsinkach małżeństwa z Ingeborg Johanne Hjort miał troje dzieci: Carla Gustafa Mannerheima (ur. 1926), Ingeborg Ainę Sophie Constance Mannerheim (ur. 1927) i Carla Erika Christiana Mannerheima (ur. 1929). Carl Erik Christian z poślubioną 27 sierpnia 1955 roku w Högsbotorp Moną Linneą Kjällström miał urodzoną w 1956 roku córkę Leenę Sophie Constance Mannerheim. 

</doc>
<doc id="4716722" url="https://pl.wikipedia.org/wiki?curid=4716722" title="Cmentarz wojenny w Bełżcu (Szczety)">
Cmentarz wojenny w Bełżcu (Szczety)

Cmentarz wojenny w Bełżcu (Szczety) – cmentarz z I wojny światowej znajdujący się opodal wsi Bełżec w województwie lubelskim, w powiecie tomaszowskim, w gminie Bełżec.
Cmentarz otoczony siatką, zachowane trzy krzyże. Prawdopodobnie spoczywają na nim żołnierze zmarli w pobliskim szpitalu polowym na „Zamulisku”.
W okolicy Bełżca znajduje się jeszcze cmentarz na Domałowcu oraz cmentarz epidemiczny. 

</doc>
<doc id="4716723" url="https://pl.wikipedia.org/wiki?curid=4716723" title="Cmentarz wojenny w Bełżcu (Domałowiec)">
Cmentarz wojenny w Bełżcu (Domałowiec)

Cmentarz wojenny w Bełżcu (Domałowiec) – cmentarz z I wojny światowej znajdujący się opodal wsi Bełżec w województwie lubelskim, w powiecie tomaszowskim, w gminie Bełżec.
Cmentarz na planie zbliżonym do kwadratu, otoczony siatką, jeden krzyż. Pochowanych jest tam około 80 żołnierzy w pojedynczych mogiłach oraz ok. 30-40 w mogile zbiorowej. Przy wejściu ustawiona tablica informacyjna.
W okolicy Bełżca znajduje się również cmentarz w Szczetach oraz cmentarz epidemiczny. 

</doc>
<doc id="4716724" url="https://pl.wikipedia.org/wiki?curid=4716724" title="Graça Machel">
Graça Machel

Graça Machel (ur. 17 października 1945 w Incadine) – mozambicka działaczka humanitarna i społeczna, polityk i nauczycielka. Wdowa po prezydencie Mozambiku Samorze Machelu oraz po prezydencie Republiki Południowej Afryki Nelsonie Mandeli. 
Życiorys.
Edukacja.
Urodziła się jako Graça Simbine we wsi Incadine w Mozambiku, będącym wtedy pod protekcją Portugalskiej Afryki Wschodniej. Miała sześcioro rodzeństwa, a jej ojciec, pastor metodystyczny, zmarł 3 tygodnie przed jej narodzinami. Uczęszczała do metodystycznej szkoły misyjnej, a następnie otrzymała stypendium i w 1968 roku wyjechała do Portugalii studiować germanistykę na Uniwersytecie w Lizbonie. Tam po raz pierwszy zaangażowała się w ruch niepodległościowy Mozambiku. 
Działalność niepodległościowa.
Pod naciskiem tajnej policji, zmuszona była uciekać do Szwajcarii z powodu swojej działalności. W 1973 roku przyłączyła się do marksistowskiej organizacji Frontu Wyzwolenia Mozambiku działającego przeciw kolonializmowi Portugalii. W ramach operacji FWM została przerzucona do Tanzanii, odbyła kurs wojskowy i miała zajmować się szkoleniami. Została także zastępcą dyrektora szkoły w mieście Bagamoyo. Następnie trafiła do prowincji Cabo w Mozambiku. Poznała tam Samorę Machela, jednego z dowódców bojówek FWM. 
Pierwsza Dama Mozambiku.
We wrześniu 1975 roku wzięli ślub i została Pierwszą Damą nowo utworzonego Mozambiku (niepodległość uzyskał w czerwcu tego samego roku). Miała z nim dwoje wspólnych dzieci, wychowywała także pięcioro dzieci z pierwszego małżeństwa Samory Machela. 
Po odzyskaniu niepodległości jej mąż sformował pierwszy rząd, powołując Graçę na stanowisko Ministra Edukacji i Kultury. Wprowadziła reformy w szkolnictwie, dzięki czemu liczba uczniów zapisanych do szkół podstawowych i średnich wzrosła z około 40 procent wszystkich dzieci w wieku szkolnym do ponad 90 procent w przypadku mężczyzn i 75 procent w przypadku kobiet. Przyczyniła się do wzrostu wykształcenia Mozambijczyków i ograniczenia analfabetyzmu w kraju. 
Działalność międzynarodowa.
Po śmierci męża w katastrofie lotniczej 19 października 1986 roku w RPA zrezygnowała z teki ministra i chwilowo wycofała się z polityki, zostając jednak niedługo później przewodniczącą Narodowej Organizacji Dzieci Mozambiku, organizacji zajmującymi się sierotami oraz wzmocnieniem roli kobiet w społeczeństwie. Machel uczestniczyła również w forach międzynarodowych jako delegat na konferencję UNICEF w 1988 roku w Harare w Zimbabwe oraz jako przewodniczący Krajowej Komisji UNESCO w Mozambiku. 
Została powołana przez sekretarza generalnego ONZ na eksperta do kierowania badaniami nad wpływem konfliktu zbrojnego na dzieci. Pierwsze tego rodzaju badanie w historii ONZ pokazało społeczności światowej konieczność podjęcia skutecznych działań w celu promowania i ochrony praw dzieci będących ofiarami konfliktów zbrojnych. 
W latach 90. pogłębiła przyjaźń z Nelsonem Mandelą, prezydentem Południowej Afryki, który był przyjacielem jej pierwszego męża. Para pobrała się 18 lipca 1998 roku. Zdobyła międzynarodowe uznanie za swoje osiągnięcia. Przyznano jej nagrody za m.in. koordynowanie projektu Hunger w 1992 roku przeciwdziałającemu niedożywieniu ludności, oraz w uznaniu jej wkładu w dobro dzieci-uchodźców, a także za przeciwdziałanie zawieraniu małżeństw przez nieletnie dziewczęta.
W 2008 roku Uniwersytet w Barcelonie przyznał jej tytuł doktora honoris causa. Zasiadała w zarządach organizacji międzynarodowych, w tym Fundacji ONZ, Forum Afrykańskich Pedagogów Kobiet, Afrykańskiego Forum Przywództwa i Międzynarodowej Grupy Kryzysowej. Przez kilka lat była także przewodniczącą GAVI, organizacji zajmującej się szczepieniami. 

</doc>
<doc id="4716727" url="https://pl.wikipedia.org/wiki?curid=4716727" title="Polkolor Piaseczno (piłka nożna)">
Polkolor Piaseczno (piłka nożna)



</doc>
<doc id="4716728" url="https://pl.wikipedia.org/wiki?curid=4716728" title="Igor Kabierow">
Igor Kabierow

Igor Aleksandrowicz Kabierow (ros. Игорь Александрович Каберов, ur. we wsi Nikulinskoje obecnie w rejonie wołogodzkim w obwodzie wołogodzkim, zm. 2 października 1995 w Nowogrodzie Wielkim) – radziecki lotnik wojskowy, pułkownik, Bohater Związku Radzieckiego (1943).
Życiorys.
Urodził się w rodzinie chłopskiej. Skończył 7 klas, pracował jako ślusarz w Wołogdzie, w 1938 ukończył szkołę lotniczą Osoawiachimu w Koktebel. Był lotnikiem-instruktorem w aeroklubie w Nowogrodzie, od 1939 służył w lotnictwie Floty Wojskowo-Morskiej ZSRR, w 1940 ukończył wojskowo-morską szkołę lotniczą w Jejsku. W 1941 został członkiem WKP(b). Od czerwca 1941 uczestniczył w wojnie z Niemcami, 4 sierpnia 1941 odniósł swoje pierwsze zwycięstwo. Był lotnikiem i zastępcą dowódcy eskadry 3 gwardyjskiego pułku lotnictwa myśliwskiego 61 Dywizji Lotnictwa Myśliwskiego Sił Powietrznych Floty Bałtyckiej w stopniu kapitana gwardii. 24 lipca 1943 za wykonanie 397 lotów bojowych, stoczenie 92 walk powietrznych i strącenie osobiście 8 i w grupie 18 samolotów wroga otrzymał tytuł Bohatera Związku Radzieckiego. Łącznie podczas wojny strącił osobiście 10 i w grupie 18 samolotów wroga. W 1952 ukończył Akademię Wojskowo-Lotniczą, w 1960 w stopniu pułkownika zakończył służbę wojskową. Pracował w fabryce oraz jako naczelnik portu lotniczego w Nowogrodzie oraz nowogrodzkiego obwodowego lotniczego klubu sportowego. Był również deputowanym do rady miejskiej Nowogrodu. 25 listopada 1989 otrzymał honorowe obywatelstwo tego miasta. Jego imieniem nazwano ulicę w Nowogrodzie Wielkim.
Odznaczenia.
I medale.

</doc>
<doc id="4716733" url="https://pl.wikipedia.org/wiki?curid=4716733" title="Albin Kurti">
Albin Kurti

Albin Kurti (ur. 24 marca 1975 w Prisztinie) – kosowski inżynier i polityk, od 3 lutego do 3 czerwca 2020 i od 22 marca 2021 premier Kosowa.
Życiorys.
Syn inżyniera Zaima i Arife z d. Tahiri. W 1993 ukończył studia z zakresu elektroniki na uniwersytecie w Prisztinie, uzyskując dyplom inżyniera. W latach 1997–1998 zaangażował się w ruch studencki, organizując demonstracje przeciwko zajęciu przez policję serbską budynków uniwersyteckich. W 1998 objął funkcję rzecznika Adema Demaçiego, przedstawiciela politycznego Wyzwoleńczej Armii Kosowa. W czasie wojny w Kosowie, 21 kwietnia 1999 został aresztowany przez policję serbską i osadzony w więzieniu Lipljan, skąd wkrótce przeniesiony do Kruševaca. Stanął przed Sądem Okręgowym w Niszu, który 13 marca 2000 skazał go na karę 15 lat więzienia za prowadzenie działalności antypaństwowej. Więzienie w Požarevacu opuścił 7 grudnia 2001, pod naciskiem opinii międzynarodowej na władze Serbii. Po uwolnieniu zaangażował się w działalność ruchu Samookreślenie, organizując akcje protestacyjne przeciwko rządom UNMIK w Kosowie, w ramach których postulował uzyskanie przez Kosowo pełnej niepodległości. 10 lutego 2007 doszło do starć demonstrantów z policjantami rumuńskimi służącymi w ramach misji UNMIK. Zginęło dwóch nieuzbrojonych demonstrantów, a 82 osoby zostały ranne. Albin Kurti jako organizator protestu został aresztowany i spędził cztery miesiące w więzieniu.
W wyborach 2010 po raz pierwszy został wybrany do parlamentu Kosowa. W latach 2011–2014 kierował komisją spraw zagranicznych w parlamencie Kosowa. Ugrupowanie, którym kierował Kurti, wygrało przedterminowe wybory parlamentarne w październiku 2019, a Kurti zdobył najwięcej głosów w skali kraju (183 868). 3 lutego 2020 Zgromadzenie Kosowa większością 66 głosów wybrało Albina Kurtiego na premiera koalicyjnego rządu Kosowa (34 deputowanych zbojkotowało głosowanie). 25 marca rząd Kurtiego upadł, kiedy 82 spośród 120 deputowanych Zgromadzenia Kosowa zagłosowało za jego odwołaniem.
22 marca 2021 ponownie został premierem Kosowa (za jego nominacją głosowało 67 deputowanych, przeciwnego zdania było 30).
Jest żonaty (żona Rita Augestad Knudsen jest Norweżką), ma córkę Leę.

</doc>
<doc id="4716734" url="https://pl.wikipedia.org/wiki?curid=4716734" title="Iwan Kabalin">
Iwan Kabalin

Iwan Andriejewicz Kabalin (ros. Иван Андреевич Кабалин, ur. 10 czerwca 1923 we wsi Aleksandrowka w rejonie komsomolskim w Czuwaszji, zm. 15 listopada 1982 w Kanaszu) – radziecki wojskowy, młodszy porucznik, Bohater Związku Radzieckiego (1944).
Życiorys.
Urodził się w rodzinie robotniczej. Skończył 7 klas, od 1938 wraz z rodziną mieszkał w Kanaszu, gdzie pracował jako tokarz. Od maja 1942 służył w Armii Czerwonej, od lipca 1942 uczestniczył w wojnie z Niemcami. Walczył na Froncie Południowo-Zachodnim i 3 Ukraińskim, w 1943 został członkiem WKP(b). Jako dowódca oddziału kompanii 78 gwardyjskiego pułku piechoty 25 Gwardyjskiej Dywizji Piechoty 6 Armii w stopniu sierżanta gwardii wyróżnił się w walkach o rozszerzenie przyczółka na prawym brzegu Dniepru na północ od Zaporoża. Podczas odpierania kontrataku zadał wrogowi duże straty w ludziach (według oficjalnych informacji ponad 250 żołnierzy i oficerów) i zniszczył pięć stanowisk ogniowych wroga. W 1955 zakończył służbę wojskową w stopniu młodszego porucznika. W 1954 ukończył technikum transportu kolejowego w Ałatyrze, pracował jako tokarz i później dyrektor fabryki wagonów. W Kanaszu jego imieniem nazwano liceum i ulicę.
Odznaczenia.
I medale.

</doc>
<doc id="4716736" url="https://pl.wikipedia.org/wiki?curid=4716736" title="8 batalion inżynieryjny">
8 batalion inżynieryjny

8 batalion inżynieryjny () – batalion inżynieryjny armii Stanów Zjednoczonych, aktualnie w składzie 2 Pancernej Brygadowej Grupy Bojowej 1 Dywizji Kawalerii.
Historia.
8 batalion zorganizowany został 1 sierpnia 1916 jako kompania „A” 1 konnego batalionu inżynieryjnego w Vado de Fasiles w stanie Chihuahua w Meksyku, żołnierze pochodzili z 2 batalionu inżynieryjnego. 6 września 1916 została przeprowadzona pierwsza inspekcja nowo organizowanej jednostki przez generała Pershinga w Twin Windmills w Meksyku.
20 marca 1917 kompania „A” została przydzielona do 1 Dywizji Kawalerii (tymczasowej) w Camp Stewart w Teksasie pod dowództwem generała Ebena Swifta, tamże 21 maja 1917 zorganizowały się kompanie „B” i „C”.
29 lipca 1917 pododdziały zostały zreorganizowane i przeprojektowane w 8 batalion inżynieryjny (konny), który 27 listopada 1917 przydzielony został do 15 Dywizji Kawalerii.
12 maja 1918 batalion został zwolniony z przydziału do 15 Dywizji Kawalerii, a 27 lipca 1921 przydzielony został do tworzącej się 1 Dywizji Kawalerii, stanowiąc jej integralny element. 11 maja 1927 batalion opuścił Fort Bliss i koleją przeniesiony został do Fort McIntosh w Teksasie do miejsca docelowej dyslokacji.
Odznaczenia.
Medale i nagrody za udział w kampaniach

</doc>
<doc id="4716738" url="https://pl.wikipedia.org/wiki?curid=4716738" title="Nikołaj Kabalin">
Nikołaj Kabalin

Nikołaj Pietrowicz Kabalin (ros. Николай Петрович Кабалин, ur. 24 lutego 1920 we wsi Nowo-Aleksandrowka obecnie w rejonie staroszajgowskim w Mordowii, zm. 23 lutego 1991 w mieście Gorki) – radziecki wojskowy, starszyna, Bohater Związku Radzieckiego (1944).
Życiorys.
Urodził się w rosyjskiej rodzinie chłopskiej. Od 1930 mieszkał w Niżnym Nowogrodzie (od 1932 noszącym nazwę Gorki). Skończył 10 klas, od maja 1941 służył w Armii Czerwonej, od grudnia 1942 uczestniczył w wojnie z Niemcami. Był dowódcą oddziału pułku powietrznodesantowego i pomocnikiem dowódcy plutonu, walczył na Froncie Północno-Zachodnim, Woroneskim i 1 Ukraińskim. Brał udział m.in. w walkach o Starą Russę, operacji żytomiersko-berdyczowskiej, operacji proskurowsko-czerniowieckiej, forsowaniu Dniestru i operacji desantowej w Karpatach. Był pięciokrotnie ranny w walkach. 24 marca 1944 jako pomocnik dowódcy plutonu 21 Gwardyjskiej Brygady Zmechanizowanej 8 Gwardyjskiego Korpusu Zmechanizowanego 1 Armii Pancernej wyróżnił się podczas walk w rejonie wsi Usteczko w rejonie zaleszczyckim w obwodzie tarnopolskim, gdzie podczas przeprawy przez Dniestr zniszczył karabin maszynowy przeciwnika wraz z działem, co umożliwiło batalionowi uchwycenie przyczółka. W grudniu 1944 został zwolniony z armii z powodu inwalidztwa. Pracował jako dyrektor fabrycznej drukarni i później majster w warsztacie.
Odznaczenia.
I medale.

</doc>
<doc id="4716740" url="https://pl.wikipedia.org/wiki?curid=4716740" title="Morze (album)">
Morze (album)

Morze – debiutancki album studyjny Ralpha Kamińskiego wydany 14 listopada 2016 roku.
Nagrania uzyskały certyfikat złotej płyty.

</doc>
<doc id="4716744" url="https://pl.wikipedia.org/wiki?curid=4716744" title="Lapisdurowa Kazalnica">
Lapisdurowa Kazalnica

Lapisdurowa Kazalnica (, , ) – zbudowana z wapieni kazalnica w orograficznie lewych zboczach Doliny Suchej w Tatrach Bielskich na Słowacji. Jest to najwybitniejsza skała wśród grupy skał na południowym zboczu Długiego Wierchu. Tkwi w widłach Lapisdurowego Żlebu i głównej części doliny. Ma pionową ścianę o wysokości około 40 m. Pod ścianą liczne nyże. Dokładnie naprzeciwko, na przeciwległych zboczach Doliny Suchej znajduje się skała Piec.
Autorem nazwy skały jest Władysław Cywiński. Kazalnica to rodzaj skały o płaskiej górnej powierzchni, ale podciętej pionową ścianą. Drugi człon nazwy pochodzi od znajdującej się w pobliżu Jaskini Alabastrowej, dawniej zwanej Jaskinią Lapisdurową. 

</doc>
<doc id="4716745" url="https://pl.wikipedia.org/wiki?curid=4716745" title="Młodość (album)">
Młodość (album)

Młodość – drugi album studyjny Ralpha Kamińskiego wydany 22 listopada 2019 roku. Nominacja do Fryderyka 2020 w kategorii „Album Roku Alternatywa”.
Nagrania uzyskały certyfikat złotej płyty.

</doc>
<doc id="4716749" url="https://pl.wikipedia.org/wiki?curid=4716749" title="Flibustier">
Flibustier



</doc>
<doc id="4716751" url="https://pl.wikipedia.org/wiki?curid=4716751" title="Corey Johnson (aktor)">
Corey Johnson (aktor)

Corey Johnson, właściwie John Johnson (ur. 17 maja 1961 w Nowym Orleanie) – amerykański aktor charakterystyczny, występujący głównie w Wielkiej Brytanii.
Znany jest z ról drugoplanowych w takich produkcjach jak "Hellboy", "Ultimatum Bourne’a", "Kick-Ass", "Kapitan Phillips", "" i "Ex Machina". Użyczył też swojego głosu w kilku grach komputerowych. W 2007 wystąpił na Broadwayu jako Jack Brennan w spektaklu "Frost/Nixon" u boku Franka Langelli i Michaela Sheena.
Życie prywatne.
W latach 1994-2005 był mężem aktorki Lucy Cohu.

</doc>
<doc id="4716754" url="https://pl.wikipedia.org/wiki?curid=4716754" title="Lapisdurowy Żleb">
Lapisdurowy Żleb

Lapisdurowy Żleb (, , ) – żleb w orograficznie lewych zboczach Doliny Suchej w Tatrach Bielskich na Słowacji. Ma wylot na Lapisdurowej Polance. Jest stromy, częściowo skalisty. W jego dolnej części znajdują się niewielkie progi. Górą rozgałęzia się. Koryto prawej gałęzi jest częściowo trawiaste, częściowo porośnięte lasem. Koryto lewej gałęzi ma strome ściany z nyżami u podnóży. W widłach żlebu i głównej części doliny tkwi Lapisdurowa Kazalnica o ścianie 40-metrowej wysokości.
Autorem nazwy żlebu jest Władysław Cywiński. Utworzył ją od znajdującej się w pobliżu Jaskini Alabastrowej, dawniej zwanej Jaskinią Lapisdurową.

</doc>
<doc id="4716760" url="https://pl.wikipedia.org/wiki?curid=4716760" title="Kasztel Bocian w Palúdzce">
Kasztel Bocian w Palúdzce

Kasztel Bocian (słow. kaštieľ Bocian, Palugyayovský kaštieľ) – dawny, XVIII-wieczny dwór ziemiański w typie kasztelu, znajdujący się w byłej liptowskiej wsi Palúdzka (obecnie w granicach Liptowskiego Mikułasza) w północnej Słowacji. Znajduje się na północ od kościoła ewangelickiego.
Pierwotny kasztel zbudowała w tym miejscu rodzina Palugyayów (Paludzkich) ok. połowy XVII w. w stylu późnorenesansowym. Obecnie rokokowo-klasycystyczny z końca XVIII w. Murowany na rzucie prostokąta, piętrowy, nakryty wydatnym dachem mansardowym krytym gontem. Dyspozycja wnętrz 3-traktowa. Wejście zaznacza mocno wysunięty przed czoło dwukondygnacyjny ryzalit z narożnymi pilastrami, z otwartą arkadą w przyziemiu, zwieńczony późnobarokowym, cebulastym hełmem. Fasady, odpowiednio 6- i 3-osiowe, dzielone pilastrami. Otwory okienne prostokątne, w profilowanych opaskach. W szczycie umieszczony rzeźbiony kartusz z herbami Farkasa (Wolfganga) Palugyaya i Johanny Pletrich.
Wnętrza przebudowane po 1945 r. W 1963 r. objęty ochroną jako zabytek kultury (słow. "kultúrna pamiatka"), obecnie chroniony jako narodowy zabytek kultury (słow. "národná kultúrna pamiatka"). Po kolejnej przebudowie z 1985 r. użytkowany jako hotel.
Obok kasztelu spichlerz z połowy XIX w. Murowany na rzucie prostokąta, nakryty dwuspadowym dachem naczółkowym, krytym dachówką. Fasady klasycystyczne, ze ślepymi arkadami i wysuniętym portykiem. Do dziś mieści się na nim gniazdo bociana białego. Według tradycji ptaki te od początku gnieździły się w obrębie posiadłości i stąd pochodzi jej nazwa.

</doc>
<doc id="4716762" url="https://pl.wikipedia.org/wiki?curid=4716762" title="Charles Braibant">
Charles Braibant

Charles Braibant (ur. 31 marca 1889 w Villemomble, zm. 23 kwietnia 1976 w Paryżu) – francuski pisarz i archiwista. W 1933 r. za swą powieść "Le roi dort" otrzymał Nagrodę Renaudot. W latach 1945-1959 był dyrektorem Archiwum Narodowego Francji. 

</doc>
<doc id="4716763" url="https://pl.wikipedia.org/wiki?curid=4716763" title="Jacek Bania">
Jacek Bania

Jacek Piotr Bania (ur. 6 lutego 1969 w Pyskowicach) – polski uczony, biolog, profesor nauk weterynaryjnych, profesor Uniwersytetu Przyrodniczego we Wrocławiu, specjalność naukowa: enzymologia.
Życiorys.
W 1993 ukończył na Uniwersytecie Wrocławskim studia na kierunku biochemia. W 1997 na Wydziale Nauk Przyrodniczych w Instytucie Biochemii i Biologii Molekularnej UWr na podstawie rozprawy pt. "Inhibitory chymotrypsyny i katepsyny G z hemolimfy Apis mellifera. Struktura i funkcja", napisanej pod kierunkiem Antoniego Polanowskiego, uzyskał stopień doktora nauk biologicznych dyscyplina: biochemia specjalność: enzymologia. W 2008 na podstawie dorobku naukowego oraz monografii pt. "Dystrybucja genów enterotoksyn i superantygenów w różnych populacjach Staphylococcus aureus" nadano mu na Wydziale Nauk o Żywności Uniwersytetu Przyrodniczego we Wrocławiu stopień doktora habilitowanego nauk biologicznych w dyscyplinie biotechnologia. W 2013 prezydent RP Bronisław Komorowski nadał mu tytuł profesora nauk weterynaryjnych.
Został profesorem Uniwersytetu Przyrodniczego we Wrocławiu na Wydziale Medycyny Weterynaryjnej w Katedrze Higieny Żywności i Ochrony Zdrowia Konsumenta oraz kierownikiem tej katedry. Był prodziekanem Wydziału Medycyny Weterynaryjnej UP we Wrocławiu. Został członkiem Komitetu Nauk Weterynaryjnych i Biologii Rozrodu.
W 2019 został członkiem Rady Doskonałości Naukowej I kadencji.

</doc>
<doc id="4716768" url="https://pl.wikipedia.org/wiki?curid=4716768" title="Edward Majewski">
Edward Majewski

Edward Majewski (ur. 16 listopada 1929 w Kościuszkowie na Wołyniu, zm. 8 maja 2006 w Olsztynie) – polski lekkoatleta, specjalizujący się w biegach średniodystansowych.

</doc>
<doc id="4716769" url="https://pl.wikipedia.org/wiki?curid=4716769" title="Skulica">
Skulica

Skulica ("Glomeris") – rodzaj dwuparca z rzędu skulic i rodziny skulicowatych. Ma ciało szerokie, z wierzchu wypukłe, o gładkiej powierzchni, pokryte charakterystycznym deseniem. Podobnie jak inne skulicowate zaniepokojona zwija się w kulkę.
Opis.
Skulice mają ciało szerokie, z wierzchu wypukłe, o gładkiej powierzchni, błyszczące. Pokryte są plamami tworzącymi z tłem charakterystyczny deseń w barwach brunatnej, czarnej, żółtej i czerwonej w różnych odcieniach. Plamy mogą być ułożone w rzędy. Ubarwienie odznacza się często dużą zmiennością, od jasnego aż do ciemnego i prawie czarnego. Na jego podstawie wyróżniane są nawet odmiany barwne. Krajowe gatunki osiągają długość 4,5–19 mm i szerokość 2,2–8,7 mm.
Zaniepokojone zwijają się w kulkę. Odsłaniają się też wtedy otwory gruczołów obronnych.
U dorosłych za głową można wyróżnić 13 segmentów z 12 tergitami (płytkami grzbietowymi). Pierwszy segment (collum, szyjny) jest bardzo mały, bez odnóży, drugi i trzeci są zrośnięte w tarczę piersiową (tergit II). Przedostatni segment (preanalny) tworzy płytkę ogonową stanowiącą koniec ciała (tergit XII), podobnie jak u innych dwuparców zwijających się w kulkę bez wyrostka. Oprócz nich jest jeszcze jeden, ostatni, 14-y segment (analny) tworzący znajdującą się po stronie brzusznej płytkę odbytową. Pierwsze 4 segmenty za głową uważane są za tułów, pozostałe odwłok. Razem z głową i segmentem analnym jest ich 15. Według niektórych autorów segment analny dwuparców jest częścią preanalnego, stanowiącego wtedy ostatni pierścień (telson).
Samiec posiada 19, samica 17 par odnóży. Trzy ostatnie pary samca są przekształcone i pomagają w kopulacji.
Skulice należą do dwuparców, u których tergity (płytki grzbietowe), pleuryty (płytki boczne) i sternity (płytki brzuszne) są wolne i nie tworzą jednolitych pierścieni. Skorelowanie 12 tergitów z umieszczonymi po stronie brzusznej 19 lub 17 parami odnóży jest więc przedmiotem dociekań.
Na głowie znajdują się oczy proste (ocelli), krótkie czułki i dobrze rozwinięte narządy Tömösvary'ego w kształcie podkowy.
Krocionogi z rodziny skulicowatych do której należy ten rodzaj żyją najdłużej, bo aż od 4 do 7 lat. Najpóźniej budzą się ze snu zimowego.
Siedlisko.
Krajowe gatunki żyją w lasach i zaroślach – w ściółce, we mchu, pod kamieniami.
Gatunki.
Znane są 83 gatunki z rodzaju "Glomeris", z czego w Europie stwierdzono 47 (oraz dodatkowych 6 na Wyspach Kanaryjskich), a w Polsce 8++:

</doc>
<doc id="4716770" url="https://pl.wikipedia.org/wiki?curid=4716770" title="Glomeris">
Glomeris



</doc>
<doc id="4716773" url="https://pl.wikipedia.org/wiki?curid=4716773" title="Anthology 1 (album The Beatles)">
Anthology 1 (album The Beatles)

Anthology 1 – album kompilacyjny zespołu The Beatles, na którym znajdują się rzadkie nagrania studyjne oraz występy na żywo z lat 1958–1964, w tym utwory zarejestrowane w składzie z oryginalnym basistą zespołu Stuartem Sutcliffe i perkusistą Pete Bestem. Został wydany 20 listopada 1995 roku jako pierwsza część serii "The Beatles Anthology." Na płycie znalazła się też unikalna piosenka „Free As a Bird”, którą specjalnie na to wydawnictwo Paul McCartney, George Harrison oraz Ringo Starr nagrali z wykorzystaniem taśmy demo oryginalnej kompozycji Johna Lennona z 1977 roku. 
Płyta przez trzy tygodnie zajmowała pierwsze miejsce zestawienia Billboard 200 oraz uzyskała status podwójnej platynowej płyty w Wielkiej Brytanii oraz ośmiokrotnej platynowej płyty w USA.
Lista utworów (edycja winylowa).
Wypowiedzi słowne zaznaczone są pochyłym drukiem. Wszystkie piosenki w wykonaniu The Beatles z wyjątkiem oznaczonych inaczej.

</doc>
<doc id="4716777" url="https://pl.wikipedia.org/wiki?curid=4716777" title="Antoni Nowakowski (ekonomista)">
Antoni Nowakowski (ekonomista)

Antoni Wacław Nowakowski (ur. 13 czerwca 1944, zm. 3 lutego 2020) – polski ekonomista, prof. dr hab.
Życiorys.
W 1968 ukończył studia ekonomiczne w Politechnice Szczecińskiej. Obronił pracę doktorską, następnie uzyskał stopień doktora habilitowanego. 29 lipca 1991 nadano mu tytuł profesora w zakresie nauk ekonomicznych. Objął funkcję profesora zwyczajnego w Katedrze Informatyki Ekonomicznej na Wydziale Zarządzania i Marketingu Wyższej Szkole Biznesu w Pile, w Katedrze Ekonomii i Zarządzania Zachodniopomorskiej Szkole Biznesu w Szczecinie, w Katedrze Organizacji i Zarządzania na Wydziale Informatyki Politechniki Szczecińskiej, w Katedrze Organizacji i Zarządzania na Wydziale Informatyki Zachodniopomorskiego Uniwersytetu Technologicznego w Szczecinie, w Instytucie Informatyki w Zarządzaniu na Wydziale Nauk Ekonomicznych i Zarządzania Uniwersytetu Szczecińskiego, oraz na Zamiejscowym Wydziale w Stargardzie Zachodniopomorskiej Szkole Biznesu.
Był kierownikiem w Katedrze Organizacji i Zarządzania na Wydziale Informatyki Politechniki Szczecińskiej, Katedry Organizacji i Zarządzania Wydziału Informatyki Zachodniopomorskiego Uniwersytetu Technologicznego w Szczecinie, Katedry Organizacji i Zarządzania Zachodniopomorskiej Szkoły Biznesu w Szczecinie, a także Katedry Informatyki Ekonomicznej Wydziału Zarządzania i Marketingu Wyższej Szkoły Biznesu w Pile.
Piastował stanowisko rektora w Wyższej Szkole Biznesu w Pile i członka Komitetu Inżynierii Produkcji na IV Wydziale Nauk Technicznych Polskiej Akademii Nauk.
Zmarł 3 lutego 2020 na Cmentarzu Centralnym w Szczecinie (kw. 32D, rząd 1. miejsce 5).

</doc>
<doc id="4716778" url="https://pl.wikipedia.org/wiki?curid=4716778" title="Pięciobój wojskowy na światowych wojskowych igrzyskach sportowych">
Pięciobój wojskowy na światowych wojskowych igrzyskach sportowych

Pięciobój wojskowy na światowych wojskowych igrzyskach sportowych – międzynarodowe, zawody dla sportowców-żołnierzy, które odbywają się w ramach światowych igrzysk wojskowych organizowanych przez Międzynarodową Radę Sportu Wojskowego (CISM) w interwale czteroletnim, zadebiutowały na 1. Światowych Wojskowych Igrzyskach Sportowych w 1995 we włoskim Rzymie. W roku 2003 konkurencje pięcioboju wojskowego nie był rozgrywany na igrzyskach. Aktualnie ta dyscyplina jest obecna na dotychczasowych światowych igrzyskach wojskowych.

</doc>
<doc id="4716780" url="https://pl.wikipedia.org/wiki?curid=4716780" title="Ernest Stokłosa">
Ernest Stokłosa

Ernest Stokłosa (ur. 28 września 1933 w Katowicach) – polski lekkoatleta, specjalizujący się w biegach średniodystansowych.

</doc>
<doc id="4716781" url="https://pl.wikipedia.org/wiki?curid=4716781" title="I Pomorski Lot Okrężny">
I Pomorski Lot Okrężny

I Pomorski Lot Okrężny – wojskowe zawody lotnicze rozegrane 19 września 1925 roku w północno-zachodniej Polsce.
Informacje ogólne.
Z inicjatywą rozegrania wojskowych zawodów lotniczych na Pomorzu wystąpił Komitet Wojewódzki Ligi Obrony Powietrznej Państwa w Toruniu. Celem inicjatywy była popularyzacja polskiego lotnictwa wojskowego, połączona z zaprezentowaniem ludności tego regionu nowo nabytych we Francji samolotów. W Bydgoszczy imprezę połączono z piknikiem lotniczym, na którym zaplanowano po południu pokazy akrobacji i przeloty pasażerskie nad miastem.
Start zawodów miał nastąpić 19 września 1925 r. w Toruniu (siedzibie 4 Pułku Lotniczego), następnie samoloty miały odwiedzić Bydgoszcz, Tucholę, Chojnice, Stargard, Grudziądz, Brodnicę i zakończyć rajd w Toruniu. Trasa liczyła około. 400 km. Na lotniskach załogi musiały zbierać pieczątki komisji sportowych, ponadto miały zrzucać meldunki nad punktami kontrolnymi na trasie. 
Do zawodów zgłosiło się 11 załóg, wszystkie na samolotach liniowych Potez XV A2, z trzech baz: 4 Pułku Lotniczego z Torunia (7 załóg), Niższej Szkoły Pilotów z Bydgoszczy (3 załogi) oraz Szkoły Strzelania i Bombardowania z Grudziądza (1 załoga). Załogi leciały w 2-osobowym składzie: pilot i mechanik. Nagrodą za pierwsze miejsce był złoty zegarek z herbem Pomorza i 125 zł, za drugie złoty sygnet i 100 zł, za trzecie srebrna papierośnica i 75 zł, a za czwarte srebrny żeton i 50 zł.
Uczestnicy.
W zawodach brali udział piloci:
4 Pułk Lotniczy z Torunia:
Niższa Szkoła Pilotów z Bydgoszczy:
Szkoła Strzelania i Bombardowania z Grudziądza:
Przebieg.
Lot rozpoczął się wyznaczonego dnia o godz. 8. Jako pierwszy startował Walerian Poznański, a kolejni zawodnicy co 10 minut (kolejno: Guttmejer, Żórawski, Tomczak, Honowski, Kralewski, Muślewski, Gilewicz, Gallus, Meissner, Żwirko). W Bydgoszczy lądowali w tej samej kolejności, lecz później zaczęły się problemy niektórych załóg. Walerian Poznański rozbił swój samolot przy lądowaniu w Tucholi, a plut. Tomczak skapotował na lotnisku w Chojnicach. Żwirko musiał wymieniać świece zapłonowe, a Żórawski miał problemy z silnikiem.
Lot ukończyło osiem załóg, dolatując do Torunia około południa w kolejności: Guttmejer, Muślewski, Gilewicz, Meissner, Gallus, Żwirko, Kralewski, Honowski, Żórawski. Według oficjalnych wyników, najlepszy czas i zwycięstwo uzyskał Juliusz Gilewicz – 2h 35' (średnia prędkość prawie 155 km/h). Dalsze miejsca zajęli: Józef Muślewski (2h 36'), Janusz Meissner (2h 39') i Franciszek Żwirko (2h 54'). Wręczenie nagród odbyło się na bankiecie wieczorem w Dworze Artusa w Toruniu.

</doc>
<doc id="4716785" url="https://pl.wikipedia.org/wiki?curid=4716785" title="Eugeniusz Reszczyński">
Eugeniusz Reszczyński

Eugeniusz Reszczyński (ur. w 1937) – polski lekkoatleta, specjalizujący się w biegach średniodystansowych.

</doc>
<doc id="4716786" url="https://pl.wikipedia.org/wiki?curid=4716786" title="Pokrzywiana Woda">
Pokrzywiana Woda

Pokrzywiana Woda (, , ) – potok w Dolinie Kieżmarskiej w słowackich Tatrach Bielskich. Jest lewym dopływem Białej Wody Kieżmarskiej. 
Pokrzywiana Woda wypływa na orograficznie prawych zboczach Rakuskiego Grzbietu w wywierzysku zwanym Studencką Studnią ("Študentská studňa"). Miejsce to znajduje się poniżej Strażkowskiej Pastwy. Potok spływa Pokrzywianym Żlebem w kierunku południowym. Uchodzi do Białej Wody Kieżmarskiej na wysokości około 1270 m.
Turystyka.
Pokrzywiany Potok przekracza kładką niebieski szlak turystyczny wiodący Doliną Kieżmarską.

</doc>
<doc id="4716790" url="https://pl.wikipedia.org/wiki?curid=4716790" title="Henryk Rodziejczak">
Henryk Rodziejczak

Henryk Rodziejczak (ur. 3 czerwca 1954) – polski lekkoatleta, specjalizujący się w biegach średniodystansowych.

</doc>
<doc id="4716793" url="https://pl.wikipedia.org/wiki?curid=4716793" title="Szymek czarodziej">
Szymek czarodziej

Szymek czarodziej (ang. "Simon the Sorcerer 3D") − komputerowa gra przygodowa, wydana 26 kwietnia 2002 przez Headfirst Productions. Jest to trzecia gra z serii "Simon the Sorcerer". Polska premiera gry odbyła się 19 marca 2003, głosu głównemu bohaterowi użyczył Maciej Stuhr.
Fabuła.
Zły czarnoksiężnik Sordid chce przejąć kontrolę nad światem, dlatego chce odnaleźć swego tajemniczego Praprzodka. Z pomocą sługi Runta otrzymuje nowe ciało i pozbywa się zwłok młodego czarodzieja Szymka, którego postać przybierał, czyniąc zło. By zintegrować ciało z duszą, Szymek musi zjeść brzoskwinię ze Świętego Drzewa znajdującą się w Świątyni Życia, po czym udaje się w podróż do miasta Poliganis, by ostatecznie dotrzeć do Fortecy Przeznaczenia, siedziby Sordida.
Rozgrywka.
Gracz kieruje postacią Szymka, którym rozwiązuje zagadki logiczne i odkrywa kolejne lokacje. Pierwszy poziom ma formę samouczka, w którym sterowanie gry wyjaśnia wróżka. W trakcie rozgrywki napotyka jeszcze na ok. 80 postaci, z którymi wchodzi w interakcje. Czas trwania gry szacowany jest na ok. 30–40 godzin.
Odbiór.
Gra została oceniona jako przeciętna: krytycy portalu GameSpot przyznali jej średnią 5,6, zaś w portalu GameRankings gra otrzymała średnią 58%. Jako wady gry wskazywano przestarzałą grafikę i słabe sterowanie, jak też „nudne i mało zabawne, (...) za długie” dialogi, pracę kamer oraz brak możliwości sterowania myszką. Krytycy doceniali dobre udźwiękowanie gry, polscy recenzenci pozytywnie ocenili też dubbing postaci.

</doc>
<doc id="4716799" url="https://pl.wikipedia.org/wiki?curid=4716799" title="Pomnik Siewcy w Kurytybie">
Pomnik Siewcy w Kurytybie

Pomnik Siewcy () – pomnik postawiony w centrum Kurytyby na Skwerze Eufrásio Correia (Praça Eufrásio Corrêa). Jest on dziełem brazylijskiego rzeźbiarza polskiego pochodzenia Jana Żaka (w 1923 przyjął obywatelstwo brazylijskie). Na wysokim cokole znajduje się figura przedstawiająca polskiego chłopa, który boso, bez koszuli, kroczy po polu i garściami sieje zboże.
Na cokole umieszczono tablice, gdzie w górnej części znajduje się godło Brazylii i polski orzeł a niżej informacja o fundacji tego pomnika:
Brazylji ku upamiętnieniu pierwszego stulecia niepodległości – Kolonja Polska.
Bezimienny siewca symbolizuje wszystkich Polaków którzy opuścili swój ojczysty kraj i na dalekiej ziemi zapoczątkowali nowe życie w nowym kraju.
Odsłonięcie pomnika nastąpiło 15 lutego 1925 gdzie wśród przedstawicieli władz lokalnych, oraz delegata prezydenta stanu Parana i prefekta Kurytyby byli przedstawiciele brazylijskiej Polonii i konsulatu RP.

</doc>
<doc id="4716811" url="https://pl.wikipedia.org/wiki?curid=4716811" title="Hołoble">
Hołoble

Hołoble (także: "hołobla") – element uprzęży (zwłaszcza podlaskiej).
Hołobla w zaprzęgu jednokonnym stanowi jeden z dwóch dyszli bocznych. Połączona jest rzemieniami (użwami) z chomątem lub pałąkiem z drewna (dugą lub duhą). Całość stanowi sztywny zestaw ciągnący.

</doc>
<doc id="4716819" url="https://pl.wikipedia.org/wiki?curid=4716819" title="Valentina Bellè">
Valentina Bellè

Valentina Bellè (ur. 16 kwietnia 1992 w Weronie) – włoska aktorka filmowa i telewizyjna.
Biografia.
Valentina Bellè urodziła się w Weronie we Włoszech. Jej ojciec jest Włochem a matka Niemką. Po ukończeniu liceum pracowała jako modelka, biorąc udział w pokazach mody i sesjach zdjęciowych. W wieku 19 lat przeprowadziła się na cztery miesiące do Nowego Jorku, tam uczęszczała do Instytutu Teatralnego i Filmowego im. Lee Strasburga na zajęcia z aktorstwa. W 2012 aktorka wróciła do Włoch i wzięła udział w warsztatach Roberta Castle’a w Wiedniu, a we wrześniu w seminarium Michaela Margotty w Rzymie. W 2014 dostała swoje pierwsze role, w tym niewielką rolę w filmie "La vita oscena" reżyserii Renato De Maria oraz komedii "La buca".

</doc>
<doc id="4716822" url="https://pl.wikipedia.org/wiki?curid=4716822" title="21 Armia (ZSRR)">
21 Armia (ZSRR)

21 Armia () – związek operacyjny Armii Czerwonej z okresu II wojny światowej.
Historia.
W czasie walk na froncie wschodnim 21 Armia wchodziła w skład kilku związków operacyjno-strategicznych Armii Czerwonej, w tym Frontu Centralnego i Frontu Stalingradzkiego. Następnie, będąc w składzie wojsk 1 Frontu Ukraińskiego uczestniczyła w walkach na ziemiach polskich. 
Dowodzona była przez gen. płk Dmitrija Gusiewa. Funkcję szefa sztabu pełnił gen. por. Grigorij Buchowiec. Uczestnicząc w operacji wiślańsko-odrzańskiej nacierała w kierunku Śląska, tocząc przy tym boje z wojskami niemieckimi w rejonie Tarnowskich Gór, Bytomia, Chorzowa, Zabrza, Gliwic, Grodkowa, Jasienicy Dolnej, Krapkowic, Niemodlina, Opola i Strzegomia. Wałbrzych zdobyła 8 maja 1945.

</doc>
<doc id="4716834" url="https://pl.wikipedia.org/wiki?curid=4716834" title="Kościół Świętej Trójcy w Warszawie (w Śródmieściu)">
Kościół Świętej Trójcy w Warszawie (w Śródmieściu)



</doc>
<doc id="4716838" url="https://pl.wikipedia.org/wiki?curid=4716838" title="Puchar Króla Hiszpanii w piłce siatkowej mężczyzn (2020)">
Puchar Króla Hiszpanii w piłce siatkowej mężczyzn (2020)

Puchar Króla Hiszpanii w piłce siatkowej mężczyzn 2020 (hiszp. Copa de SM el Rey de Voleibol 2020) – 45. sezon rozgrywek o siatkarski Puchar Króla Hiszpanii (70. sezon wliczając Puchar Generała) rozegrany w dniach 7-9 lutego 2020 roku w Palau Municipal d'Esports Son Moix w Palmie. W rozgrywkach brało udział 6 najlepszych zespołów po pierwszej rundzie fazy zasadniczej Superligi.
Rozgrywki składały się z ćwierćfinałów, półfinałów i finału.
Puchar Króla Hiszpanii po raz szósty zdobył , pokonując w finale drużynę . MVP wybrany został Hiszpan Aharón Gámiz.
System rozgrywek.
W Pucharze Hiszpanii 2020 uczestniczyło sześć najlepszych drużyn po pierwszej rundzie (tj. po 11. kolejce) fazy zasadniczej Superligi. Rozgrywki składały się z ćwierćfinałów, półfinałów oraz finału.
W ćwierćfinałach brały udział cztery drużyny z miejsc 3-6 po pierwszej rundzie fazy zasadniczej Superligi. Stworzyły one pary meczowe według klucza: 3-6, 4-5. Drużyny, które po pierwszej rundzie fazy zasadniczej zajęły miejsca 1-2, zaczynały rozgrywki od półfinałów. Pary półfinałowe powstały na podstawie drabinki stworzonej w drodze losowania. Losowanie odbyło się 13 stycznia 2020 roku w siedzibie Królewskiego Hiszpańskiego Związku Piłki Siatkowej.
Wygrani w swoich parach półfinałowych zmierzyli się w meczu finałowym. Zwycięzca meczu finałowego zdobył Puchar Hiszpanii 2020.

</doc>
<doc id="4716840" url="https://pl.wikipedia.org/wiki?curid=4716840" title="324 kompania łączności">
324 kompania łączności

324 kompania łączności () – kompania łączności, aktualnie w składzie 41 Brygady Artylerii Polowej 1 Dywizji Kawalerii.
Historia.
Korzenie 324th Signal Network Support Company sięgają 6 stycznia 1943, kiedy została powołana do życia w armii Stanów Zjednoczonych jako 324th Signal Company Wing i aktywowana podczas II wojny światowej, 10 stycznia 1943 w Camp Pinedale w Kalifornii. Kompania brała udział w walkach na europejskim teatrze wojennym podczas Operacji Shingle i w Nadrenii. 14 listopada 1945, po zakończeniu wojny, kompania została dezaktywowana w Camp Pinedale w Kalifornii.
31 sierpnia 1966 jednostka została przekształcona w 324th Signal Company i przydzielona do regularnej armii, a 24 grudnia 1966 aktywowana w Fort Hood w Teksasie. Kompania brała udział w walkach podczas wojny wietnamskiej w kontrofensywie, w fazach III – VI oraz w kontrofensywach Tết i Tết 69. 15 listopada 1969, po zakończeniu walk, jednostka została dezaktywowana w Wietnamie.
16 grudnia 2004 aktywowana w Fort Hood w Teksasie.
Odznaczenia.
Medale i nagrody za udział w kampaniach

</doc>
<doc id="4716847" url="https://pl.wikipedia.org/wiki?curid=4716847" title="Erik Aruszanian">
Erik Aruszanian

Erik Borysowycz Aruszanian (ukr. Ерік Борисович Арушанян; ur. 20 stycznia 1999) – ukraiński zapaśnik walczący w stylu wolnym. Zajął 22. miejsce na mistrzostwach świata w 2022. Brązowy medalista mistrzostw Europy w 2020. Mistrz świata juniorów w 2018; trzeci w 2017 roku.

</doc>
<doc id="4716849" url="https://pl.wikipedia.org/wiki?curid=4716849" title="Caroline Flack">
Caroline Flack

Caroline Louise Flack (ur. 9 listopada 1979 w Londynie, zm. 15 lutego 2020 tamże) – brytyjska prezenterka telewizyjna i radiowa, aktorka, konferansjerka i osobowość telewizyjna. Pracowała dla wielu brytyjskich stacji telewizyjnych m.in. ITV, Channel 4, BBC. Znana głównie z współprowadzenia brytyjskich edycji programów takich jak: "The Xtra Factor" (2011–2013), "The X Factor" (12. edycja) wspólnie z Ollym Mursem i "Love Island" (2015–2019).
W 2014 roku wygrała 12. edycję programu "Strictly Come Dancing" w parze z Pashą Kovalevem.
W 2016 roku prowadziła audycję radiową "Sunday Mornings" z Gethinem Jonesem w radio "Heart".
Miała siostrę bliźniaczkę Jody.
W 2019 roku była w związku z tenisistą Lewisem Burtonem. W grudniu 2019 roku Burton zadzwonił na policję prosząc o pomoc, tłumacząc, że Flack „próbowała go zabić” uderzając lampą w głowę podczas snu. Po przybyciu na miejsce policja znalazła go z raną głowy, a Flack z ranami rąk. Burton nie wniósł dalszych oskarżeń, ale Flack została aresztowana, a podczas rozprawy sąd zarządził zakaz zbliżania się Flack do Burtona do następnej rozprawy zaplanowanej na 4 marca. Flack była w złej kondycji psychicznej i źle przyjęła postanowienia sądu, zaś Burton stwierdził później, że do ataku lampą tak naprawdę nie doszło. W związku z tą sytuacją Flack straciła pracę w programie "Love Island", gdzie została zastąpiona przez Laurę Whitmore. Z kolei w brytyjskich tabloidach pojawiła się seria artykułów oczerniających Flack m.in. 14 lutego The Sun wydało kartę walentynkową ze zdjęciem Flack i podpisem „I'll f***ing lamp you”. Po śmierci Flack, tabloid The Sun sukcesywnie usuwał wszystkie artykuły oczerniające Caroline.
15 lutego 2020 roku Caroline Flack została znaleziona martwa w swoim mieszkaniu w Londynie. Jej samobójczą śmierć potwierdziła rodzina i prawnik. Flack od 2015 roku zmagała się z depresją. Miała 40 lat. W związku z jej śmiercią kondolencje dla rodziny oraz wspomnienia o Caroline opublikowali jej byli współpracownicy i przyjaciele m.in. Olly Murs, Niall Horan, Kirsty Gallacher, Jonathan Ross.

</doc>
<doc id="4716858" url="https://pl.wikipedia.org/wiki?curid=4716858" title="Bazylika św. Eustachego w Rzymie">
Bazylika św. Eustachego w Rzymie

Bazylika św. Eustachego w Rzymie () – rzymskokatolicki kościół tytularny w Rzymie. 
Świątynia ta jest kościołem rektoralnym parafii św. Augustyna na Polu Marsowym oraz kościołem tytularnym, mającym również rangę bazyliki mniejszej.
Lokalizacja.
Bazylika znajduje się w VIII. Rione Rzymu – Sant’Eustachio przy "Via di Sant’Eustachio" 19.
Patron.
Patronem świątyni jest św. Eustachy – rzymski oficer, który poniósł śmierć męczeńską za wiarę chrześcijańską około 118 roku. Jest on zaliczany do grona Czternastu Świętych Wspomożycieli. Według legendy św. Eustachy miał nawrócić się na wiarę chrześcijańską po tym, gdy podczas polowania zobaczył krzyż w porożu jelenia.
Historia.
Wczesna historia kościoła jest nieznana. Według tradycji budowę w tym miejscu zlecił papież Grzegorz I. Wydaje się możliwe, że kościół powstał około roku 600. Pierwsza dokumentalna wzmianka dotyczy pontyfikatu papieża Grzegorza II (715–31), przy czym w tym czasie była tu już działająca diakonia, czyli centrum działalności charytatywnej na rzecz ubogich. W średniowieczu świątynia pełniła rolę kościoła parafialnego. Renowacje kościoła miały miejsce z polecenia papieża Stefana III w połowie VIII wieku oraz Grzegorza V pod koniec X wieku. W X i XI wieku kościół był określany jako "Sant'Eustachio in Platana". Kościół został przebudowany i powiększony za papieża Celestyna III w latach 1195-1196, powstała wówczas istniejąca do dzisiaj dzwonnica.
W XVII wieku struktura bazyliki była poważnie uszkodzona przez wilgoć. W związku z tym od 1650 roku rozpoczęto jego odbudowę. Najpierw pracami kierował architekt Cesare Corvara, a od 1706 roku Giovan Battista Contini, który zaprojektował boczne kaplice oraz portyk. Następnie prace przy apsydzie i transepcie prowadzili najpierw Antonio Canevari, a później Nicola Salvi. W kolejnym roku ostatnie poprawki wprowadził Giovanni Domenico Navone. W 1734 roku kościół został konsekrowany po przebudowie. Kontynuowano jednak jeszcze prace w zakrystii i kaplicy chóru. Melchiorre Passalacqua nadzorował dalsze prace nad dekoracją wnętrz w drugiej połowie wieku. Ponieważ problem z wilgocią nie został w pełni rozwiązany, konieczne były kolejne remonty. W 1855 roku Filippo Martinucci ponownie ułożył podłogę oraz pracował przy krypcie. W 1861 roku Filippo Cretoni odrestaurował sztukaterie we wnętrzu. W latach 1930–1940 miały miejsce kolejne prace restauracyjne.
Pod koniec XX wieku zlikwidowano parafię istniejącą przy kościele.
Architektura i sztuka.
Dzwonnica.
Dzwonnica z czerwonej cegły znajduje się po lewej stronie fasady. Najwyższa kondygnacja ma z każdej strony po dwa biforia z marmurowymi kolumienkami korynckimi, natomiast w kondygnacji drugiej od góry otwory zostały zamurowane.
Fasada.
Fasada jest dziełem Cesare Corvara. Do loggii wchodzi się przez trzy prostokątne otwory, z których środkowy jest szerszy i flankowany przez parę kolumn jońskich. W bok od nich znajdują się pilastry jońskie, kolejne pilastry są w rogach dolnej kondygnacji. Kolumny i pilastry podtrzymują belkowanie, a nad wejściem jest trójkątny fronton z pustym tympanonem. W górnej kondygnacji dominuje okno, któremu po bokach towarzyszą cztery pilastry korynckie wspierające belkowanie i fronton z okrągłym otworem. Pomiędzy pilastrami znajdują się dwie puste nisze. Po bokach górnej kondygnacji umieszczono duże spływy wolutowe. Górny fronton wieńczy głowa jelenia z krzyżem między porożem. 
Wnętrze bazyliki.
Łuki arkady oddzielają filary z żebrowanymi pilastrami korynckimi, które podtrzymują belkowanie biegnące wokół bazyliki. Powyżej z obu boków są po trzy lunety z oknami.
Powierzchnie sklepienia są zdobione sztukateriami na złoconym tle. Na skrzyżowaniu transeptu i nawy jest płytka eliptyczna kopuła z centralnie umieszczoną Gołębicą Ducha Świętego, pendentywy pocięte są łukami nad oknami ustawionymi po przekątnej. W częściach pendentywów od strony kopuły umieszczono symbole Chi Rho.
Prezbiterium znajduje się w apsydzie bazyliki flankowanej przez pilastry korynckie. Koncha apsydy mieści białą płaskorzeźbę przedstawiającą "Adorację Krzyża", dzieło Galileo Parisini. W apsydzie umieszczono stalle wyrzeźbione w orzechu włoskim przez Giovanniego Moscatiego w 1726 roku. Wolnostojący ołtarz został zaprojektowany przez Salvi w 1739 roku. Ma on kształt sarkofagu z otworem przykrytym ozdobną kratą z brązu, za którą znajdują się relikwie św. Eustachego i jego rodziny. Obraz ołtarzowy pędzla Francesco Fernandi przedstawia "Męczeństwo św. Eustachego". Powyżej umieszczono drewniany baldachim zaprojektowany przez Fugę w 1749 roku. Po obu stronach obrazu ołtarzowego znajdują się pilastry korynckie.
Na końcach transeptu znajdują się dwa obrazy Giacomo Zoboli, wykonane w 1737 roku, po prawej "Św. Hieronim na pustyni", po lewej "Nawiedzenie". Polichromowana marmurowa ambona z lewej strony jest dodatkiem z 1937 roku.
Nad wejściem głównym do bazyliki znajduje się galeria z organami Celestino Testa i Giuseppe Noghela z 1749 roku, które zostały powiększone w 1767 roku przez Johanna Werle. W oknie fasady nad organami jest witraż "Pokutująca Magdalena" z końca XIX wieku.
Kaplice boczne.
Kaplica Świętej Rodziny
Pierwsza kaplica po prawej stronie poświęcona jest Świętej Rodzinie. Została ona ponownie urządzona w 1854 roku. Obraz ołtarzowy przedstawia Świętą Rodzinę przed świątynią w Jerozolimie, jest to dzieło Pietro Gagliardi.
Kaplica Zwiastowania
Drugą kaplicą po prawej stronie jest kaplica Zwiastowania. Obraz ołtarzowy "Zwiastowanie" to dzieło Ottavio Leoni z około 1620 roku. W górnej części ołtarza znajduje się stiukowa Madonna z Dzieciątkiem.
Kaplica Najświętszego Serca
Trzecia kaplica po prawej stronie poświęcona jest Najświętszemu Sercu Jezusa. Została ona całkowicie odnowiona w 1937 roku. Wcześniej była dedykowana świętym Mikołajowi i Aleksemu. Obecnie obrazy w kaplicy są autorstwa Corrado Mezzana. W ołtarzu przedstawiono "Najświętsze Serce", po lewej "Ostatnią Wieczerzę", po prawej "Longinusa przebijającego pierś Chrystusa", natomiast na sklepieniu "Boga Ojca". Witraż przedstawia "Siedem darów Ducha Świętego" i został wykonany przez Picchiariniego według projektu Mezzany.
Kaplica św. Juliana Szpitalnika
Pierwsza kaplica po lewej stronie poświęcona jest św. Julianowi Szpitalnikowi. Biagio Puccini namalował obraz ołtarzowy przedstawiającego patrona kaplicy. Na sklepieniu znajduje się przedstawienie "Boga Ojca".
Kaplica św. Michała
Kaplica św. Michała Archanioła jest kolejną kaplicą za kaplicą św. Juliana idąc w kierunku prezbiterium. Jest ona największą z kaplic bocznych bazyliki. Mieści się w zewnętrznym pomieszczeniu ulokowanym za dzwonnicą. Została zbudowana w latach 1716-1719 przez Alessandro Speroni. Obraz ołtarzowy, autorstwa Giovanniego Bigattiego z 1818 roku, przedstawia "Św. Michała pokonującego diabła", ponadto przy ołtarzu znajdują się wizerunki św. Rajmunda Nonnata oraz św. Franciszki Rzymianki.
Kaplica Niepokalanego Serca Maryi
Kolejna kaplica po lewej stronie jest poświęcona Niepokalanemu Sercu Maryi. Dawniej była dedykowana św. Franciszkowi z Paoli. Została ona wyposażona przez Melchiorre Passalacqua w 1771 roku, natomiast sztukaterie wykonał Agostino Penna.
W barokowym ołtarzu umieszczono dwie korynckie kolumny z zielonego marmuru, podtrzymujące trójkątny fronton, w którym jest tondo z monogramem Maryi czczonym przez parę aniołów. Pośrodku ołtarza umieszczono obraz "Niepokalane Serce", jest to kopia dzieła Giovanni Battista Casanova z 1848 roku. Na ścianie po lewej stronie znajduje się "Ucieczka do Egiptu" autorstwa Etienne de Lavallé z 1774 roku, a po prawej stronie jest "Święta rodzina" Tommaso Conca z tego samego roku. Na sklepieniu przedstawiono "Wniebowzięcie Maryi".
Kaplica krucyfiksu
Po lewej stronie prezbiterium znajduje się mała kaplica poświęcona krucyfiksowi.
Kardynałowie diakoni.
Bazylika św. Eustachego jest jednym z kościołów tytularnych nadawanych kardynałom-diakonom ("Titulus Sancti Eustachii").

</doc>
<doc id="4716859" url="https://pl.wikipedia.org/wiki?curid=4716859" title="Kanzi">
Kanzi

Kanzi (także: "Nicoter") – nazwa handlowa odmiany uprawnej jabłoni domowej. Odmiana została otrzymana w Belgii przez Johana Nicolai w Better3Fruit poprzez skrzyżowanie odmian Gala i Braeburn. Opatentowana w 2006 roku i dostępna do produkcji i handlu jako odmiana klubowa. 
Historia i charakterystyka.
Jest uprawiana w Europie Zachodniej (Belgia i Holandia), lecz spotkana także Australii, Anglii, Niemczech, Francji, Włoszech i USA oraz sporadycznie w innych krajach. W sadach w Polsce praktycznie nie uprawiana, a w handlu rzadko dostępna. Ze względu na późne osiąganie dojrzałości zbiorczej jest mało prawdopodobne, aby w Polsce zyskała popularność w uprawie. W Belgii dojrzałość zbiorczą osiąga w końcu września. Owoce pokryte są jasnoczerwonym rumieńcem z widocznymi przetchlinkami. Miąższ charakteryzuje się białym kolorem, jest słodki i aromatyczny, a także kruchy i soczysty. Smak odmiany wywodzi się z Galii, natomiast możliwości długiego przechowywania, jędrność, właściwości transportowe, a także odporność na choroby przechowalnicze odziedziczyła po Braeburnie. 
Handel.
W 2013 w Europie rosło około 5 milionów drzew odmiany Kanzi. W tym czasie marka ta była jedną z najszybciej zyskujących udziały na rynku. W 2017 we Francji, Holandii, Belgii, Niemczech oraz Wielkiej Brytanii produkcja tych jabłek wyniosła 60 000 ton. W Niemczech była jedną z odmian preferowanych przez młodych ludzi.

</doc>
<doc id="4716860" url="https://pl.wikipedia.org/wiki?curid=4716860" title="Kościół św. Eustachego w Rzymie">
Kościół św. Eustachego w Rzymie



</doc>
<doc id="4716861" url="https://pl.wikipedia.org/wiki?curid=4716861" title="Əli Rəhimzadə">
Əli Rəhimzadə

Əli Ceyhun oğlu Rəhimzadə (ur. 23 listopada 1997) – azerski zapaśnik walczący w stylu wolnym. Zajął siedemnaste miejsce na mistrzostwach świata w 2021. Brązowy medalista mistrzostw Europy w 2020 i 2021. Trzeci w Pucharze Świata w 2017. Wicemistrz świata U-23 w 2018. Trzeci na ME U-23 w 2017. Mistrz Europy juniorów w 2017 roku.

</doc>
<doc id="4716862" url="https://pl.wikipedia.org/wiki?curid=4716862" title="Bazylika Sant'Eustachio">
Bazylika Sant'Eustachio



</doc>
<doc id="4716864" url="https://pl.wikipedia.org/wiki?curid=4716864" title="Ali Rahimzade">
Ali Rahimzade



</doc>
<doc id="4716873" url="https://pl.wikipedia.org/wiki?curid=4716873" title="Haydar Yavuz">
Haydar Yavuz

Haydar Yavuz (ur. 5 września 1994) – turecki zapaśnik walczący w stylu wolnym. Zajął siedemnaste miejsce na mistrzostwach świata w 2019. Brązowy medalista mistrzostw Europy w 2020. Drugi w indywidualnym Pucharze Świata w 2020. Drugi na ME U-23 w 2017 roku.

</doc>
<doc id="4716875" url="https://pl.wikipedia.org/wiki?curid=4716875" title="Groty Kolonia">
Groty Kolonia



</doc>
<doc id="4716881" url="https://pl.wikipedia.org/wiki?curid=4716881" title="Latchorzew Nowy">
Latchorzew Nowy



</doc>
<doc id="4716882" url="https://pl.wikipedia.org/wiki?curid=4716882" title="Grabkowo (Warszawa)">
Grabkowo (Warszawa)



</doc>
<doc id="4716884" url="https://pl.wikipedia.org/wiki?curid=4716884" title="Urban Highline Festival">
Urban Highline Festival

Urban Highline Festival – najstarszy i największy oficjalny zlot slacklinerów i highlinerów w Polsce organizowany od 2009 roku w ostatnim tygodniu lipca w pierwszych latach jako część Carnavalu Sztukmistrzów w Lublinie. Jedyny Highline Festival organizowany w przestrzeni zurbanizowanej – na Starym Mieście w Lublinie. Festiwal gromadzi dorocznie kilkuset uczestników z całego świata.

</doc>
<doc id="4716885" url="https://pl.wikipedia.org/wiki?curid=4716885" title="Mahamedkhabib Kadzimahamedau">
Mahamedkhabib Kadzimahamedau



</doc>
<doc id="4716891" url="https://pl.wikipedia.org/wiki?curid=4716891" title="LZS &quot;Zryw&quot; Szydłowice">
LZS &quot;Zryw&quot; Szydłowice



</doc>
<doc id="4716896" url="https://pl.wikipedia.org/wiki?curid=4716896" title="Mistrzostwa Europy w Saneczkarstwie 2020 (tory naturalne)">
Mistrzostwa Europy w Saneczkarstwie 2020 (tory naturalne)

28. Mistrzostwa Europy w saneczkarstwie na torach naturalnych 2020 odbyły się w dniach 21 – 22 lutego w Moskwie. Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe. Ze względu na niesprzyjające warunki pogodowe rozegrano tylko po jednym ślizgu i to na bardzo skróconym odcinku trasy.

</doc>
<doc id="4716899" url="https://pl.wikipedia.org/wiki?curid=4716899" title="Franciszek Kubat">
Franciszek Kubat

Franciszek Kubat (ur. 17 kwietnia 1898 w Dalekich, zm. 22 lipca 1941 w Mauthausen-Gusen (KL)) – starszy sierżant Wojska Polskiego. Kawaler Orderu Virtuti Militari.
Życiorys.
Urodził się 17 kwietnia 1898 w rodzinie Piotra i Katarzyny z d. Świerczewska. Absolwent szkoły miejskiej w Ostrowi Mazowieckiej. Od listopada 1918 w szeregach odrodzonego Wojska Polskiego wraz z 41 pułkiem piechoty brał udział w walkach na frontach wojny polsko-bolszewickiej.
„Stawiany był za wzór trudny do doścignięcia dla pozostałych żołnierzy kompanii. W czasie walk odwrotowych nad Narwią 29 VII 1920, plut. K. ogniem km powstrzymał atakujące oddziały bolszewickie, które po stracie kilkudziesięciu zabitych i rannych, odrzucone zostały przez polską piechotę i zepchnięte do rzeki. Zniszczono b. piech. bolszewickiej i odzyskano utracone wcześniej dwie baterie dział”. Za tę postawę odznaczony Orderem Virtuti Militari i awansowany do stopnia starszego sierżanta.
Zwolniony z wojska w 1921. Pracował w Suwałkach. W latach 1923–1930 ponownie służył w 41 pułku piechoty jako żołnierz zawodowy. Został przeniesiony w stan spoczynku w 1930. Pracował następnie w Lipsku jako p.o. sekretarza gminy.
Podczas okupacji niemieckiej więzień obozu Mauthausen-Gusen (KL), zamordowany tam 22 lipca 1941.
Życie prywatne.
Żonaty. Dwoje dzieci.

</doc>
<doc id="4716902" url="https://pl.wikipedia.org/wiki?curid=4716902" title="Samuel Scherrer">
Samuel Scherrer

Samuel Scherrer (ur. 15 marca 1997) – szwajcarski zapaśnik walczący w stylu wolnym. Zajął trzynaste miejsce na mistrzostwach świata w 2022. Wicemistrz Europy w 2020 i 2021. Trzeci w indywidualnym Pucharze Świata w 2020. Zajął dziesiąte miejsce na igrzyskach wojskowych w 2019 roku.
Jego wujek Rolf Scherrer był zapaśnikiem i olimpijczykiem z Sydney 2000 i Aten 2004.

</doc>
<doc id="4716903" url="https://pl.wikipedia.org/wiki?curid=4716903" title="Dari">
Dari



</doc>
<doc id="4716908" url="https://pl.wikipedia.org/wiki?curid=4716908" title="Frognerseteren">
Frognerseteren

Frognerseteren – zabytkowe, drewniane schronisko turystyczne z restauracją na szczycie Holmenkollen w Oslo, zlokalizowane na wysokości 435 m n.p.m.
Historia.
W 1865 konsul i bankier, Thomas Heftye kupił ziemię wokół dzisiejszego schroniska. W tym czasie miejsce to nazywano "Seter" (letnie pastwisko na dużej wysokości) pod farmą Frognera, stąd nazwa. Thomas Heftye był jednym z założycieli "Den Norske Turistforening" (Norweskiego Stowarzyszenia Turystycznego) i pełnił funkcję jego prezesem aż do śmierci w 1888. Budynek, który nosi nazwę Domem Heftye, stojący bezpośrednio przed Frognerseteren, został wzniesiony przez niego w 1867. Podróżnikom oraz turystom zapewniono tu bezpłatny wstęp serwowano nieskomplikowane dania. Gmina Kristiania zakupiła ten teren od wdowy po Heftye w 1889 i natychmiast rozpoczęła budowę części obiektu, dziś nazywanego Frognerseteren. Najstarszą część budynku ukończono w 1891 i tego czasu sięgają również tradycje kulinarne tutejszej restauracji. Projektantem drewnianego obiektu był architekt Holm Munthe. Frognerseteren zawsze miał szczególne znaczenie dla mieszkańców Oslo, a także dla turystów. 
Pomieszczenia.
Poszczególne pomieszczenia w schronisku to:
Dojazd.
Dojazd w pobliże schroniska zapewnia Linia Holmenkollen, należąca do systemu metra w Oslo. Stacja Frognerseteren jest ostatnim przystankiem tej linii.

</doc>
<doc id="4716912" url="https://pl.wikipedia.org/wiki?curid=4716912" title="Erik Arushanian">
Erik Arushanian



</doc>
<doc id="4716913" url="https://pl.wikipedia.org/wiki?curid=4716913" title="Stadion ve Sportovní ulici">
Stadion ve Sportovní ulici

Stadion ve Sportovní ulici – stadion sportowy w Prościejowie, w Czechach. Został otwarty w 1931 roku. Do 2007 roku swoje spotkania rozgrywali na nim piłkarze klubu 1. SK Prostějov, później obiekt służył jedynie drużynom młodzieżowym, a infrastruktura stadionu uległa stopniowej degradacji. Pojemność stadionu przed dewastacją szacowano na 8000 widzów.
Historia.
Powstały w 1904 roku SK Prostějov początkowo do gry w piłkę nożną użytkował ogród przy miejskim sierocińcu i domu dla ubogich „Za Tetínem”. Już w 1905 roku zespół urządził boisko na części tzw. „Vojenské louky”, przy drodze na Bedihošť. Na początku kolejnej dekady wojsko zabroniło jednak dalszej gry w piłkę na tym terenie, a swoje nowe boisko klub urządził obok słodowni, przy obecnej Vrahovické ulici. W 1917 roku, w trakcie I wojny światowej, z powodu niedoboru żywości na boisku tym zasadzono ziemniaki. Teren ten nie odzyskał już później swej funkcji sportowej, a piłkarze przenieśli się na „Městské hřiště u Hloučele”, znajdujące się mniej-więcej w miejscu, w którym powstał później stadion ve Sportovní ulici. Po wojnie klub wybudował nowe boisko „Za Kollárovou ulicí”, które zostało uroczyście otwarte 18 kwietnia 1920 roku. W 1928 roku piłkarze SK Prostějov zostali amatorskimi mistrzami Czechosłowacji, mimo to miasto zadecydowało o wywłaszczeniu klubu z boiska (było ono użytkowane do 1930 roku); na jego terenie urządzony został plac (náměstí Spojenců). Wówczas to wybudowany został stadion ve Sportovní ulici, który otwarto w 1931 roku.
Grając już na swoim nowym stadionie, w 1934 roku SK Prostějov awansował do I ligi czechosłowackiej, w której występował do 1938 roku. W latach 1936 i 1937 zespół grał w Pucharze Mitropa. W latach 1939–1943 klub występował w I lidze Protektoratu Czech i Moraw, a zaraz po II wojnie światowej, w sezonie 1945/1946 po raz kolejny (i ostatni) grał na najwyższym poziomie rozgrywek ligowych w Czechosłowacji. Za czasów Protektoratu postawiono na stadionie nowe szatnie; w 1940 roku na obiekt przeniesiono trybunę ze stadionu Makabi Prostějov, który znajdował się naprzeciwko stadionu SK Prostějov, po drugiej stronie Za Kosteleckou ulicí. Kolejnych modernizacji, przeprowadzonych w ramach czynu społecznego obiekt doczekał się w 1974 roku. W latach 80. XX wieku SK Prostějov po raz ostatni grał na zapleczu I ligi czechosłowackiej. W 1999 roku stadion był jedną z aren piłkarskich Mistrzostw Europy U-16. Rozegrano na nim jedno spotkanie fazy grupowej turnieju, jeden ćwierćfinał oraz mecz o 3. miejsce.
W 1996 roku, po fuzji z FC LeRK Brno klub z Prościejowa powrócił na drugi poziom rozgrywek krajowych (II liga czeska), gdzie utrzymywał się do sezonu 2002/2003. Później nastąpił regres i spadek do niższych dywizji, a w 2007 roku rozwiązano drużynę seniorów, pozostawiając w klubie jedynie sekcje młodzieżowe. W 2010 roku reaktywowano pierwszy zespół, ale drużyna ta rozgrywała już swoje spotkania na zmodernizowanym w latach 2009–2010 stadionie Za Místním nádražím. W międzyczasie zaniedbana infrastruktura stadionu zaczęła niszczeć i uległ on stopniowej degradacji.

</doc>
<doc id="4716916" url="https://pl.wikipedia.org/wiki?curid=4716916" title="18 Armia (ZSRR)">
18 Armia (ZSRR)

18 Armia () – związek operacyjny Armii Czerwonej z okresu II wojny światowej. 
Historia.
W czasie walk na froncie wschodnim 18 Armia wchodziła w skład kilku związków operacyjno-strategicznych Armii Czerwonej, w tym Frontu Centralnego i Frontu Stalingradzkiego. Następnie, będąc w składzie wojsk 1 Frontu Ukraińskiego uczestniczyła w walkach na ziemiach polskich. 
Dowodzona była przez gen. por. Jewgienija Żurawlewa a od 10 listopada 1944 przez gen. por. Antona Gastiłowicza. Funkcję szefa sztabu pełnił gen. por. Nikita Brilew. 
W 1944 na wyposażeniu 18 Armii było 1571 dział, 371 czołgów i 181 wyrzutni rakietowych (Katiusza).
Uczestnicząc w operacji wiślańsko-odrzeńskiej działania bojowe prowadziła na terenie Słowacji (Operacja morawsko-ostrawska). Atakowała niemieckie wojska Grupy Armii Środek. 

</doc>
<doc id="4716919" url="https://pl.wikipedia.org/wiki?curid=4716919" title="World Touring Car Cup 2019">
World Touring Car Cup 2019

Sezon 2019 w World Touring Car Championship – druga edycja serii wyścigowej World Touring Car Cup. Sezon rozpoczął się 6 kwietnia na Circuit International Automobile Moulay El Hassan w Maroku, a zakończył się 22 listopada na Sepang International Circuit Malezji, po rozegraniu 10 rund składających się z 30 wyścigów.
Lista startowa.
Zmiany wśród kierowców.
Zmiany zespołów
Wchodzący do WTCC
Wyniki.
Cyfry 1 2 3 4 5 oznaczają pozycje zdobyte w kwalifikacjach, przy czym w klasyfikacji producentów punkty są przyznawane tylko dla dwóch najszybszych samochodów tego samego producenta.

</doc>
<doc id="4716929" url="https://pl.wikipedia.org/wiki?curid=4716929" title="Język gwara">
Język gwara

Język gwara ("iGwara") – słabo poznany język plateau z Nigerii. Po raz pierwszy został odnotowany przez Rogera Blencha w 2009 roku. Wykazuje znaczne podobieństwa do spokrewnionego języka idun (idũ), choć niektóre z nich mogą wynikać ze zjawiska zapożyczania.
Jest zagrożony wymarciem.

</doc>
<doc id="4716935" url="https://pl.wikipedia.org/wiki?curid=4716935" title="Britannia Royal Naval College">
Britannia Royal Naval College

Britannia Royal Naval College – uczelnia wojskowa w Dartmouth, w Anglii, kształcąca kadrę oficerską brytyjskiej marynarki wojennej (Royal Navy).
Zespół budynków uczelni zbudowany został w latach 1898–1905, zaprojektowany przez architekta Astona Webba, i otwarty w 1908 roku. Dartmouth było ośrodkiem szkoleniowym marynarki jeszcze przed otwarciem uczelni. Szkolenie kadetów odbywało się bowiem na pokładzie stacjonujących tu żaglowców (1863–1869), (1865–1905) i HMS „Britannia” (1869–1916).
Podczas II wojny światowej, we wrześniu 1942 roku uczelnia była celem nalotu przeprowadzonego przez niemieckie lotnictwo. W następstwie tego wydarzenia kadeci i kadra dydaktyczna zostali tymczasowo przeniesieni do Eaton Hall, w hrabstwie Cheshire. We wrześniu 1946 roku szkoła wznowiła działalność.
W 1972 roku kompleks uczelniany wpisany został do rejestru zabytków (zabytek klasy II*).
Od 1998 roku, kiedy to zamknięto Royal Naval College w Greenwich, Britannia Royal Naval College jest jedyną uczelnią marynarki wojennej w Wielkiej Brytanii.
Do absolwentów należą król Karol III, Filip, książę Edynburga, Andrzej, książę Yorku i Louis Mountbatten.

</doc>
<doc id="4716937" url="https://pl.wikipedia.org/wiki?curid=4716937" title="Andrzej Płachta">
Andrzej Płachta

Andrzej Płachta (ur. 28 listopada 1892 w Toni, zm. 28 listopada 1974 w Londynie) – podpułkownik obserwator Wojska Polskiego, uczestnik I i II wojny światowej oraz wojen z Ukraińcami i bolszewikami, kawaler Orderu Virtuti Militari, mianowany przez władze RP na uchodźstwie na stopień pułkownika.
Życiorys.
Syn Macieja i Anny. Ukończył szkołę średnią i w 1909 roku wyjechał do pracy w kopalni w Westfalii. 17 października 1912 roku został powołany do odbycia służby w armii cesarskiej. Otrzymał przydział do 132. pułku piechoty w Strasburgu. W 1914 roku zdał egzaminy wstępne na uczelnię górniczą w Bottrop. Wybuch I wojny światowej uniemożliwił mu rozpoczęcie nauki, gdyż ze swoim pułkiem został wysłany na front francuski. Brał udział w walkach nad Sommą i pod Verdun. 14 lutego 1917 roku oddelegowany został do Szkoły Strzelców Lotniczych we Wrocławiu, a po dwóch miesiącach na kurs bombardierów w Britz. Po ukończeniu szkolenia służył w 19. i 16. Schutzstaffel na froncie zachodnim. Był jednym z niewielu Polaków odznaczonych za męstwo Krzyżem Żelaznym I klasy.
Po zakończeniu działań wojennych został zwolniony z wojska i powrócił w rodzinne strony. Zajął się organizowaniem ochotniczych drużyn w powiecie ostrzeszowskim, które pod dowództwem por. Stanisława Thiela wzięły udział w powstaniu wielkopolskim. 5 stycznia 1919 roku znalazł się w oddziale szturmującym lotnisko Ławica i 11 stycznia 1919 roku, jako doświadczony lotnik, otrzymał przydział do nowo zorganizowanej Stacji Lotniczej Ławica. 17 stycznia 1919 roku, w załodze z pil. Ludwikiem Piechowiakiem wykonał pierwszy lot bojowy na korzyść oddziałów powstańczych podczas którego rozpoznał okolice Leszna. Po kilku dniach wykonali następny lot wywiadowczy, podczas którego rozpoznał rejon Zbąszynia i osobiście złożył meldunek o wynikach rozpoznania dowódcy odcinka. W załodze z pil. Bartkowiakiem wykonywał również loty wywiadowcze w kierunku północnym. W trakcie jednego z nich wylądowali na zamarzniętym jeziorze wągrowieckim, aby jak najszybciej dostarczyć meldunek. 21 lutego w Poznaniu odbyła się promocja oficerska, podczas której Andrzej Płachta otrzymał stopień podporucznika Wojska Polskiego.
W marcu 1919 roku otrzymał awans na zastępcę dowódcy 1. Wielkopolskiej eskadry polnej i w jej składzie trafił 14 marca na front wojny polsko-ukraińskiej. Wziął udział w obronie Lwowa, podczas której wykonał kilka lotów bojowych. 10 czerwca 1919 roku eskadra została przebazowana na front wielkopolski a Andrzej Płachta został przeniesiony na stanowisko adiutanta stacji Ławica. W październiku 1919 roku został mianowany jej komendantem, a w styczniu 1920 roku objął stanowisko dowódcy 1. Eskadry Wielkopolskiej.
9 i 11 kwietnia wraz z pchor. pil. Kazimierzem Burzyńskim wykonał dwa długotrwałe loty wywiadowcze w rejonie Rzeczycy. W czasie kwietniowych walk pod Szaciłkami i Jakimkowskaja na czele 1. ew atakował z niskiego pułapu piechotę Armii Czerwonej. 17 kwietnia brał udział w atakach na skupiska radzieckich barek na Berezynie, wykonał dwa loty na te cele. Pomimo uszkodzenia samolotu kontynuowali ataki do wyczerpania amunicji. W maju 1920 roku intensywność walk wzrosła i Płachta wykonał w tym miesiącu 30 lotów trwających łącznie ponad 60 godzin. W lipcu 1920 roku został mianowany dowódcą parku lotniczego w Toruniu.
Po zakończeniu działań wojennych pozostał w Wojsku Polskim. 8 marca 1921 roku został mianowany dowódcą 16. eskadry wywiadowczej, a w maju dowódcą 10. eskadry wywiadowczej. 1 września 1922 roku otrzymał przydział do 3. pułku lotniczego, następnie 18 kwietnia 1927 roku został przydzielony do 1. pułku lotniczego, gdzie wkrótce został dowódcą I dywizjonu wywiadowczego. Pod koniec 1927 roku został skierowany na czteromiesięczny kurs dla oficerów sztabowych lotnictwa przy Centrum Wyższych Studiów Wojskowych w Warszawie. 5 listopada 1928 roku został wyznaczony na dowódcę dywizjonu szkolnego 1. pl, a w lipcu 1929 roku przesunięty na stanowisko dowódcy dywizjonu.
Poza służbą w lotnictwie wojskowym uczestniczył w działalności Związku Lotników Polskich, w 1925 roku był jednym z kandydatów na prezesa Związku. Trzykrotnie zasiadał w Radzie Nadzorczej Związku.
11 listopada 1931 roku prowadził klucz samolotów 12. eskadry liniowej podczas defilady z okazji święta niepodległości. W kwietniu 1933 roku został mianowany dowódcą oddziału portowego w 1. pułku lotniczym, a ok. 1937 roku został przeniesiony do 2 pułku lotniczego w Krakowie na stanowisko komendanta bazy lotniczej. Na stopień podpułkownika został mianowany ze starszeństwem z 19 marca 1938 i 1. lokatą w korpusie oficerów lotnictwa, grupa techniczna. W maju 1939 roku wrócił do Warszawy, gdzie objął stanowisko kierownika działu przygotowania lotnisk polowych.
Po wybuchu II wojny światowej przedostał się do Wielkiej Brytanii. Wstąpił do RAF, otrzymał numer służbowy P-2238. Ze względu na wiek nie został zakwalifikowany do latania operacyjnego. Latał jako nawigator na samolotach transportowych na Bliskim Wschodzie. Pełnił też funkcję nawigatora gen. Władysława Andersa. Po zakończeniu działań wojennych pozostał na emigracji w Wielkiej Brytanii, w 1960 roku otrzymał brytyjskie obywatelstwo. Był żonaty z Heleną Stefanią Colin-Płachtą, na emigracji był znany jako Andrew Colin-Plachta. Aktywnie uczestniczył w życiu Polonii, należał do Stowarzyszenia Lotników Polskich. Zmarł 28 listopada 1974 roku w Londynie, został skremowany w krematorium w Ruislip. Jego prochy zostały złożone w grobie rodzinnym na cmentarzu parafialnym w Wyszanowie.

</doc>
<doc id="4716942" url="https://pl.wikipedia.org/wiki?curid=4716942" title="Dziekanów Niemiecki">
Dziekanów Niemiecki



</doc>
<doc id="4716943" url="https://pl.wikipedia.org/wiki?curid=4716943" title="Cząstków Niemiecki">
Cząstków Niemiecki



</doc>
<doc id="4716945" url="https://pl.wikipedia.org/wiki?curid=4716945" title="Syndykowszczyzna">
Syndykowszczyzna



</doc>
<doc id="4716946" url="https://pl.wikipedia.org/wiki?curid=4716946" title="Konsulat Generalny Rzeczypospolitej Polskiej w Casablance">
Konsulat Generalny Rzeczypospolitej Polskiej w Casablance

Konsulat Generalny Rzeczypospolitej Polskiej w Casablance (fr. "Consulat Général République de la République Pologne à Casablanca") – polska misja konsularna w Maroku istniejąca do 2008 r.

</doc>
<doc id="4716948" url="https://pl.wikipedia.org/wiki?curid=4716948" title="Franciszek Kubeł">
Franciszek Kubeł

Franciszek Kubeł (ur. 26 czerwca 1900 w Dylewie, zm. 20 lutego 1979 w Ostrołęce) – plutonowy kawalerii Wojska Polskiego i Policji Państwowej. Kawaler Orderu Virtuti Militari.
Życiorys.
Urodził się 26 czerwca 1900 w rodzinie Ignacego i Franciszki z d. Korzeniecka. Absolwent szkoły powszechnej. Od 20 czerwca 1919 ochotnik w szeregach odrodzonego Wojska Polskiego wraz z 3 szwadronem 2 pułku ułanów brał udział w walkach na froncie wojny polsko-bolszewickiej.
Szczególnie zasłużył się 1 października 1920 „w szarżach pod Płońskiem i na polach ciechanowskich /...gdzie/ przebił się na tyły bolszewickiej tyraliery i począł rąbać poszczególnych strzelców nieprzyjacielskich”. Za tę postawę odznaczony Orderem Virtuti Militari. Został ranny w zagonie na Korosteń.
Zwolniony z wojska w marcu 1922. Następnie zajmował się gospodarstwem rodzinnym. Od 15 marca 1924 pracował w Policji Państwowej. Od 1 kwietnia 1934 awansowany na stopień przodownika PP. Pracował m.in. w Ostrołęce, Bielsku Podlaskim, Żyrardowie i Lubartowie. 
Brał udział w wojnie obronnej 1939 w szeregach Samodzielnej Grupy Operacyjnej „Polesie”.
Po zakończeniu II wojny pracował we własnym gospodarstwie rolnym. Pochowany na cmentarzu w Kadzidle.
Życie prywatne.
Żonaty z Marianną z d. Dawid. Mieli troje dzieci.

</doc>
<doc id="4716951" url="https://pl.wikipedia.org/wiki?curid=4716951" title="Czosnów Nowy">
Czosnów Nowy



</doc>
<doc id="4716954" url="https://pl.wikipedia.org/wiki?curid=4716954" title="Franz Xaver Wolfgang Mozart - Rondos, Sonata, Polonaises, Variations">
Franz Xaver Wolfgang Mozart - Rondos, Sonata, Polonaises, Variations

Franz Xaver Wolfgang Mozart - Rondos, Sonata, Polonaises, Variations – album solowy polskiej pianistki Katarzyny Drogosz z interpretacjami kompozycji Franza Xavera Wolfganga Mozarta (syna słynnego Wolfganga Amadeusza) zagranymi na fortepianie historycznym, wydany 27 września 2019 (wersja cyfrowa: 15 listopada 2019) przez CD Accord (nr kat. ACD 260). Nominacja do Fryderyka 2020 w kategorii «Album Roku Recital Solowy».

</doc>
<doc id="4716955" url="https://pl.wikipedia.org/wiki?curid=4716955" title="Zygmunt Stępiński">
Zygmunt Stępiński



</doc>
<doc id="4716965" url="https://pl.wikipedia.org/wiki?curid=4716965" title="Cmentarz wojenny w Borowie">
Cmentarz wojenny w Borowie



</doc>
<doc id="4716973" url="https://pl.wikipedia.org/wiki?curid=4716973" title="Derlacz">
Derlacz



</doc>
<doc id="4716976" url="https://pl.wikipedia.org/wiki?curid=4716976" title="Cmentarz wojenny w Kiełczewicach Maryjskich">
Cmentarz wojenny w Kiełczewicach Maryjskich



</doc>
<doc id="4716978" url="https://pl.wikipedia.org/wiki?curid=4716978" title="Referendum niepodległościowe w Czarnogórze w 1992 roku">
Referendum niepodległościowe w Czarnogórze w 1992 roku

Referendum niepodległościowe w Czarnogórze w 1992 roku – referendum przeprowadzone 1 marca 1992 roku w Socjalistycznej Republice Czarnogóry w związku z możliwością odłączenia się republiki od Socjalistycznej Federacyjnej Republiki Jugosławii.
Formuła.
Referendum składało się z jednego pytania.
Głos na "tak" oznaczał chęć pozostania w federacji Jugosławii, natomiast głos na "nie" – utworzenie suwerennego państwa.
Wyniki.
Według Głównego Urzędu Statystycznego (CEMI) uprawionych do głosowania w dniu referendum było 421 549 osób. Do urn poszły 278 382 osoby, co stanowiło 66,04% wszystkich uprawnionych. Przeważająca większość, bo aż 95,65% głosujących, opowiedziała się za pozostaniem Czarnogóry w federacji republik jugosłowiańskich. 3,14% głosujących wyraziło chęć utworzenia niepodległego państwa.
Skutki.
Skutkiem opowiedzenia się społeczeństwa czarnogórskiego za pozostaniem jedną z republik w federacyjnym państwie Słowian południowych, było utworzenie, 27 kwietnia 1992 r., Federalnej Republiki Jugosławii, w skład której wchodziła dotychczasowa SR Czarnogóry i SR Serbii. 

</doc>
<doc id="4716979" url="https://pl.wikipedia.org/wiki?curid=4716979" title="Zygmunt Stępiński (ur. 1947)">
Zygmunt Stępiński (ur. 1947)

Zygmunt Stępiński (ur. 12 października 1947 w Warszawie) – polski historyk, dziennikarz, wydawca i muzealnik, od 1 marca 2020 r. dyrektor Muzeum Historii Żydów Polskich Polin.
Życiorys.
Jest synem architekta i historyka architektury Zygmunta Stępińskiego (1908–1982). Ukończył studia na Wydziale Historii Uniwersytetu Warszawskiego. Pierwsze kroki zawodowe stawiał w miesięczniku “Architektura”. 14 grudnia 1981 został zwolniony z pracy za poglądy polityczne. Tydzień później został sekretarzem redakcji jednego z najważniejszych podziemnych wydawnictw w Polsce – CDN. W 1983, wraz z grupą przyjaciół zwolnionych z pracy z przyczyn politycznych, założył wydawnictwo Murator. Był także współtwórcą programów społecznych "Dom Dostępny" i "Dom Bez Barier". 
Od 2012 był zastępcą dyrektora Muzeum Historii Żydów Polskich Polin odpowiedzialnym za nadzór nad pracą działów: edukacji, komunikacji oraz sprzedaży i marketingu. 1 marca 2019, w związku z końcem kadencji dyrektora Muzeum Dariusza Stoli i rozpisaniem nowego konkursu na dyrektora, została mu powierzona rola p.o. dyrektora, którą sprawował także po zakończeniu konkursu, ponieważ jego wyników nie uznał minister kultury i dziedzictwa narodowego Piotr Gliński, który nie powołał na dyrektora zwycięzcy konkursu Dariusza Stoli. Po ostatecznej rezygnacji Stoli z prawa do objęcia stanowiska, w lutym 2020 został wskazany jako wspólny kandydat Stowarzyszenia Żydowski Instytut Historyczny w Polsce oraz Miasta st. Warszawy na stanowisko dyrektora Muzeum Historii Żydów Polskich Polin. 27 lutego 2020 minister kultury i dziedzictwa narodowego powołał go na to stanowisko na trzyletnią kadencję od 1 marca 2020 do 28 lutego 2023. 
Wybrane odznaczenia.
W 2008, za "wybitne zasługi w działalności na rzecz przemian demokratycznych w Polsce", został odznaczony przez prezydenta Lecha Kaczyńskiego Krzyżem Kawalerskim Orderu Odrodzenia Polski.

</doc>
<doc id="4716988" url="https://pl.wikipedia.org/wiki?curid=4716988" title="Abderrazak Rouinbi">
Abderrazak Rouinbi

Abderrazak Rouinbi (ur. 17 września 1999) – marokański zapaśnik walczący w stylu klasycznym. Brązowy medalista mistrzostw Afryki w 2020; czwarty w 2019; piąty w 2018. Trzeci na mistrzostwach Afryki juniorów w 2019 i kadetów w 2016 roku.

</doc>
<doc id="4716991" url="https://pl.wikipedia.org/wiki?curid=4716991" title="Ustawa o ustroju sądów powszechnych z 2019 roku">
Ustawa o ustroju sądów powszechnych z 2019 roku

Ustawa o ustroju sądów powszechnych, zwana też przez część mediów i polityków ustawą „kagańcową”, „dyscyplinującą” lub „represyjną” – ustawa z dnia 20 grudnia 2019 r. o zmianie ustawy – Prawo o ustroju sądów powszechnych, ustawy o Sądzie Najwyższym oraz niektórych innych ustaw uchwalonej przez Sejm Rzeczypospolitej Polskiej głosami posłów partii Prawo i Sprawiedliwość i jej sojuszników. Ustawa weszła w życie 14 lutego 2020.
Celem tego aktu prawnego jest w opinii jego projektodawców w szczególności „uporządkowanie zagadnień ustrojowych związanych ze statusem sędziego Sądu Najwyższego, sądów powszechnych, wojskowych oraz administracyjnych, a także organów samorządu sędziowskiego oraz organów sądów.”.
Projekt ustawy zgłoszony został 12 grudnia 2019 przez grupę 32 posłów. Przedstawicielem wnioskodawców był poseł Jan Kanthak. Sejm uchwalił ją 20 grudnia 2019, 17 stycznia 2020 Senat RP podjął uchwałę o jej odrzuceniu, 23 stycznia 2020 Sejm odrzucił uchwałę Senatu. Prezydent Andrzej Duda podpisał ustawę 4 lutego 2020.
Główne postanowienia.
Ustawa nowelizując kilka aktów prawnych wprowadza m.in. następujące rozwiązania:
Krytyka.
Przeciwnicy ustawy wskazują, że ustawa rażąco narusza Konstytucję RP. W opinii Naczelnej Rady Adwokackiej postanowienia ustawy „nie reformują wymiaru sprawiedliwości. Pod pozorem usprawnienia funkcjonowania sądów oraz rzekomego zapobiegania chaosowi i anarchii w wymiarze sprawiedliwości, naruszają konstytucyjną zasadę trójpodziału i równowagi władzy. Godzą w fundamenty demokratycznego państwa prawa i pogłębiają kryzys ustrojowy naszego państwa.”
Przeciwko wejściu ustawy w życie opowiedzieli się m.in.: Amnesty International, Helsińska Fundacja Praw Człowieka, Stowarzyszenie Sędziów Polskich „Iustitia”, Stowarzyszenie Sędziów „Themis”, Stowarzyszenie Prokuratorów „Lex super omnia”, Stowarzyszenie Adwokackie „Defensor Iuris”, Akcja Demokracja, Komitet Obrony Demokracji, Adam Bodnar, Małgorzata Gersdorf, Wojciech Hermeliński, Jacek Trela, Maciej Bobrowicz, Andrzej Rzepliński, Marek Zirk-Sadowski, MEDEL, Rechters voor Rechters, Stowarzyszenie Rad Stanu i Najwyższych Sądów Administracyjnych oraz 149 profesorów prawa. Swoje zaniepokojenie wyraził ponadto rzecznik wysokiej komisarz Narodów Zjednoczonych do spraw praw człowieka, Komisarz Praw Człowieka Rady Europy, Zgromadzenie Parlamentarne Rady Europy, Komisja Europejska, Komisja Wenecka, Rada Europy, Bill Keating (przewodniczący podkomisji ds. Europy, Eurazji, Energii i Środowisk Kongresu USA) oraz Eliot Lance Engel (przewodniczący komisji spraw zagranicznych Kongresu USA).
Reakcja organów Unii Europejskiej.
29 kwietnia 2020 Komisja Europejska uruchomiła procedurę naruszeniową przeciwko Polsce w odpowiedzi na ustawę. Vera Jourova, wiceprzewodnicząca Komisji Europejskiej monitorująca ustawę od początku procesu legislacyjnego uzasadniła ten ruch mówiąc, że "państwa członkowskie mogą reformować swój wymiar sprawiedliwości, ale muszą to robić bez łamania unijnych traktatów" oraz że "ustawa jest niezgodna z zasadą pierwszeństwa prawa unijnego". Komisja dała Polsce dwa miesiące na odpowiedź i powrót do stanu prawnego sprzed wprowadzenia ustawy. W przypadku zignorowania terminów skieruje pozew do Trybunału Sprawiedliwości Unii Europejskiej.

</doc>
<doc id="4716992" url="https://pl.wikipedia.org/wiki?curid=4716992" title="Konstancinek">
Konstancinek

Konstancinek – dawniej samodzielna osada, obecnie nieoficjalna część miasta Konstancina-Jeziorny, w województwie mazowieckim, w powiecie piaseczyńskim. Leży w środkowej części miasta, nad lewym brzegiem Jeziorki. Należy do dzielnicy Jeziorna.
Konstancinek wykształcił się ze wsi Jeziorna Królewska jako biedna osada w związku z narodzinami letniska w sąsiednim Konstancinie po drugiej stronie rzeki, które funkcjonowało jako miejsce zatrudnienia dla mieszkańców Konstancinka, a z którym Konstancinek posiadał bezpośrednie połączenie poprzez most. 
Do 1954 Konstancinek był osadą w gminie Jeziorna w powiecie warszawskim. W 1921 roku w Konstancinku mieszkało 1455 osób, z których nikt nie miał innego źródła utrzymania niż dorywcze prace, a także rzemieślnicze. W 1924 roku wyłączono z gminy Jeziorna wraz z osadą-uzdrowiskiem Konstancinem, tworząc nową gminę Skolimów-Konstancin. 
20 października 1933 Konstancinek powrócił do gminy Jeziorna, w granicach której utworzył gromadę Konstancinek razem z kolonią Bielawka i osadą Jeziorna Oborska.
Podczas II wojny światowej w Generalnym Gubernatorstwie, w dystrykcie warszawskim. W 1943 Konstancinek był najludniejszą miejscowością gminy Jeziorna, licząc 1476 mieszkańców.
Od 1 lipca 1952 w powiecie piaseczyńskim.
W związku z reorganizacją administracji wiejskiej jesienią 1954 Konstancinek wszedł w skład nowej gromady Jeziorna Królewska, wraz z Gawrońcem, Jeziorną Fabryczną, Jeziorną Królewską, Klarysewem, parcelą Obory oraz skrawkiem miasta Skolimów-Konstancin.
1 stycznia 1956 gromadę Jeziorna Królewska przekształcono w osiedle o nazwie Jeziorna, przez co Konstancinek stał się integralną częścią Jeziorny, a w związku z nadaniem Jeziornie praw miejskich 18 lipca 1962 – częścią miasta. 1 stycznia 1969 Jeziornę połączono ze Skolimowem-Konstancinem (prawa miejskie 1962) w nowy ośrodek miejski o nazwie Konstancin-Jeziorna.
Nazwa "Konstancinek" wykształciła się kolokwialnie jako pogardliwe określenie miejsca osadnictwa biednych domków i czynszówek względem luksusowego Konstancina, lecz wkrótce stała się nazwą urzędową. Obecnie nazwa "Konstancinek" już nie funkcjonuje w powszechnym użyciu, a Konstancinek wchodzi w skład oficjalnej części miasta Jeziorny.
Nadal wyraźny jest zarys przestrzenny dawnego Konstancinka. Według dokumentów gminnych Konstancinek zaczynał się w okolicach obecnej ulicy Koziej oraz Szkolnej, przez Stawową i Zaułek, a z czasem wąskim pasem osadnictwa rozciągnął się wzdłuż rzeki na drugą stronę Warszawskiej. Pierwotny teren osady określany jest obecnie potocznie mianem "Argentyna".

</doc>
<doc id="4716998" url="https://pl.wikipedia.org/wiki?curid=4716998" title="Janina Jura">
Janina Jura

Janina Jura (ur. 1941, zm. 2020) – polska działaczka związkowa, wiceprezes Związku Nauczycielstwa Polskiego w latach 1998–2006. 
Życiorys.
Była wieloletnią działaczką Związku Nauczycielstwa Polskiego. Piastowała między innymi funkcję wiceprezesa Okręgu Śląskiego ZNP oraz prezesa Okręgu ZNP w Bielsku-Białej. Była członkiem Zarządu Głównego ZNP oraz Prezydium Zarządu Głównego ZNP. W latach 1998–2006 pełniła funkcję wiceprezesa ZNP, należąc w tym czasie do aktywnych krytyków ówczesnego ministra edukacji narodowej Romana Giertycha (krytykowała między innymi wprowadzenie amnestii maturalnej). Janina Jura związana była także z Fundacją Związku Nauczycielstwa Polskiego – Salus. 
W 2000 została odznaczona Krzyżem Kawalerskim Orderu Odrodzenia Polski za "wybitne zasługi w pracy dydaktyczno-wychowawczej".
Pochowana w Węgierskiej Górce.

</doc>
