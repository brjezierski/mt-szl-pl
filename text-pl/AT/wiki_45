<doc id="4791711" url="https://pl.wikipedia.org/wiki?curid=4791711" title="Wacław Gołębiowski (żołnierz)">
Wacław Gołębiowski (żołnierz)

Wacław Gołębiowski (ur. 28 września 1886 w Ujazdówku, zm. 2 sierpnia 1915 pod Jastkowem) − żołnierz armii rosyjskiej i sierżant Legionów Polskich, uczestnik I wojny światowej, kawaler Orderu Virtuti Militari.
Życiorys.
Był synem Kazimierza i Franciszki z d. Morawska. Uczeń Szkoły Średniej w Płocku, relegowany za udział w strajku szklonym, dokończył naukę w Puławach. W 1907 zmobilizowany do armii rosyjskiej, służył w gwardii carskiej w Carskim Siole. Po zwolnieniu z wojska przeniósł się do Lwowa. Od 2 sierpnia 1914 ochotnik w Legionach Polskich, został przydzielony do 1 kompanii 1 pułku piechoty. W jej szeregach w stopniu sierżanta walczył podczas I wojny światowej. 
Szczególnie odznaczył się podczas bitwy pod Kamieńcem (25 V 1915), gdzie „wysłany na patrol przed pozycje, natknął się na nieprzyjaciela. Bez wahania rzucił się na wroga, który zaskoczony zdecydowanym atakiem, poddał się. Do niewoli wzięto oficera i 30 żołnierzy”. Za tę postawę otrzymał Order Virtuti Militari.
Poległ podczas bitwy pod Jastkowem, został pochowany na cmentarzu w Borzechowie. Obecnie jego grób znajduje się na cmentarzu w Jastkowie.

</doc>
<doc id="4791716" url="https://pl.wikipedia.org/wiki?curid=4791716" title="Powstanie żydowskie (351–352)">
Powstanie żydowskie (351–352)

Powstanie żydowskie (351–352) – powstanie Żydów pod dowództwem Izaaka z Diocaesaraei i Patriciusa przeciwko cesarstwu rzymskiemu, którego powodem była polityka podatkowa współcesarza Konstancjusza Gallusa.
Po powstaniu Bar-Kochby Galilea stała się centrum żydowskiego życia duchowego, a Sepphoris było przez pewien czas siedzibą Sanhedrynu, który jednak później przeniósł się do Tyberiady. W 351 r. Konstantyn II został władcą wschodniej części imperium i mianował kuzyna i szwagra, Konstancjusza Gallusa, cezarem. Konstancjusz rezydował w Antiochii.
Żydowska rebelia wybuchła 7 maja 351 r. Powstańcy zdołali zdobyć Seforis (Diocæsarea) i pobliskie miejscowości, w tym Tyberiadę, a powstanie objęło duże obszary Galilei. W Seforis Żydzie rozbili garnizon i zorganizowali pogrom nieżydowskich mieszkańców (Hellenów i Samarytan). Rozkaz stłumienia buntu otrzymał Ursycyn, który w 352 r. pokonał żydowskie oddziały i zburzył m.in. miasta Seforis, Tyberiada i Diospolis, a kilka tysięcy powstańców zostało straconych. Po powstaniu Seforis zostało odbudowane, zaś Konstancjusz Gallus już w 354 r. utracił zaufanie cesarza i został stracony.
Nie jest możliwe zidentyfikowanie osoby Patriciusa (zwanego Natroną). Był on nazywany "królem", jednak zapewne nie w znaczeniu świeckim, a mesjanistycznym. Źródła z tego okresu nie podają żadnych informacji o ruchach mesjanistycznych, co może wiązać się z ich przemilczeniem, bowiem następny cesarz Julian złożył Żydom obietnicę odbudowy świątyni w Jerozolimie.

</doc>
<doc id="4791717" url="https://pl.wikipedia.org/wiki?curid=4791717" title="Pan Yufei">
Pan Yufei

Pan Yufei (; ur. 2000 w Pekinie) – chiński wspinacz sportowy specjalizujący się w boulderingu, prowadzeniu oraz we wspinaczce łącznej. Wielokrotny medalista mistrzostw Azji we wspinaczce sportowej, wicemistrz z roku 2016. 
Kariera sportowa.
W 2016 w wieku niespełna szesnastu lat w chińskim Duyun został wicemistrzem Azji w konkurencji prowadzenia. Dwukrotny brązowy medalista mistrzostw Azji we wspinaczce sportowej w konkurencji boulderingu oraz we wspinaczce łącznej z 2018.
W 2019 roku w Tuluzie na światowych kwalifikacjach do igrzysk olimpijskich zajął czwarte miejsce, które zapewniło mu kwalifikacje na IO 2020 w Tokio.

</doc>
<doc id="4791719" url="https://pl.wikipedia.org/wiki?curid=4791719" title="Medal Honorowy za Sztukę i Wiedzę">
Medal Honorowy za Sztukę i Wiedzę



</doc>
<doc id="4791730" url="https://pl.wikipedia.org/wiki?curid=4791730" title="JE-552U">
JE-552U



</doc>
<doc id="4791731" url="https://pl.wikipedia.org/wiki?curid=4791731" title="Telemark (kanał)">
Telemark (kanał)



</doc>
<doc id="4791736" url="https://pl.wikipedia.org/wiki?curid=4791736" title="Trezor">
Trezor

Trezor (wrzutnia) – zabezpieczona skrytka w banku umożliwiająca całodobowe deponowanie pieniędzy.
Pieniądze do trezora wrzucane są najczęściej w specjalnych kopertach, po czym trafiają do odpowiednio zabezpieczonego miejsca, zazwyczaj jakiegoś rodzaju szafy pancernej, do której dostęp mają wyłącznie uprawnieni pracownicy. Następnego dnia pieniądze są przeliczane. Ze względów bezpieczeństwa banki przeprowadzają odpowiednią weryfikację klientów zanim przyznają im dostęp do trezora. Trezor może mieć formę prostej wrzutni mechanicznej, ale może być także wyposażony w rozwiązania elektroniczne: klawiaturę, wyświetlacz, drukarkę fiskalną, głośnik, a także czujniki i kamery.
Korzystanie z trezora jest popularnym rozwiązaniem między innymi wśród pracowników sklepów, którzy mogą codziennie wrzucać tam dzienny utarg.
Trezor jest obecnie stosowany również przez niektóre biblioteki umożliwiając całodobowe zwroty książek.

</doc>
<doc id="4791738" url="https://pl.wikipedia.org/wiki?curid=4791738" title="Masakra na placu Dam">
Masakra na placu Dam

Masakra na placu Dam – masakra nieuzbrojonej cywilnej ludności holenderskiej dokonana 7 maja 1945 r. przez żołnierzy niemieckich.
Tło.
Większość sił niemieckich w Holandii poddała się już 5 maja 1945, jednak zachodnia część kraju ciągle była okupowana dopóki nie przybyły tam oddziały aliantów, mające rozbroić stacjonujące tam oddziały niemieckie. 6 maja 1945 roku gazety informowały, że spodziewane wkroczenie wojsk alianckich do Amsterdamu nastąpi już następnego dnia. 7 maja na placu Dam pojawił się oddział zwiadu 49 Dywizji Piechoty, który jednak wycofał się uznając sytuację za zbyt niebezpieczną po spotkaniu z niemiecką kolumną.
Strzelanina.
7 maja 1945 r. ludność holenderska zgromadziła się na pl. Dam przed pałacem królewskim w Amsterdamie, świętując koniec II wojny światowej. Wielotysięczne zgromadzenie z okien kamienicy położonej na styku placu Dam i ulicy "Kalverstraat" ("Groote Club") obserwowali żołnierze niemieckiej marynarki. W tym samym czasie na ulicy "Paleisstraat" żołnierze holenderskiego ruchu oporu próbowali rozbroić dwójkę żołnierzy Wehrmachtu, jeden z nich stawiał jednak opór i oddał strzał do rozbrajających go Holendrów. Po usłyszeniu strzałów, żołnierze pojawili się w oknach "Groote Clubu" i rozpoczęli ostrzał świętujących z karabinów maszynowych. Na placu wywiązała się dwugodzinna strzelanina pomiędzy żołnierzami ruchu oporu a Niemcami, zakończona została przez hauptmanna Feldgendarmerie o nazwisku Bergmann, który, wraz z majorem Carelem Frederikiem Overhoffem wszedł do kamienicy i rozkazał Niemcom przerwać ogień. Podczas strzelaniny na placu obecna była również pewna liczba harcerzy, pielęgniarek i pracowników Czerwonego Krzyża, którzy pomagali w ewakuacji rannych. Liczbę ofiar szacuje się na 20-30, a rannych na ponad 100. Najmłodsza ofiara śmiertelna miała 8 lat. Sprawcy strzelaniny zostali aresztowani 9 maja 1945 r. przez aliantów, nigdy jednak nie przeprowadzono śledztwa i nikogo nie skazano w związku ze strzelaniną.
Tego samego dnia doszło również do strzelaniny przy dworcu Amsterdam Centraal, podczas której zginęło dwóch Holendrów i pewna liczba żołnierzy niemieckich.
Upamiętnienie.
Dwa lata po strzelaninie, na budynku z którego prowadzono ostrzał, odsłonięta została tablica upamiętniająca strzelaninę. W 2016 w ramach upamiętnienia ofiar strzelaniny, na placu Dam odsłonięto 32 pamiątkowe kamienie z nazwiskami zabitych. 
W 1947 major Carel Frederik Overhoff został odznaczony Krzyżem Kawalerskim Orderu Wojskowego Wilhelma i brytyjskim Medalem za Odwagę w Sprawie Wolności. Order Wilhelma odebrano mu w 1952, gdy został skazany na 2,5 roku pozbawienia wolności za defraudację funduszy.

</doc>
<doc id="4791739" url="https://pl.wikipedia.org/wiki?curid=4791739" title="Subbar">
Subbar

Subbar (łac. "Diocesis Subbaritanus") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4791743" url="https://pl.wikipedia.org/wiki?curid=4791743" title="ČSFD">
ČSFD



</doc>
<doc id="4791744" url="https://pl.wikipedia.org/wiki?curid=4791744" title="Česko-Slovenská filmová databáze">
Česko-Slovenská filmová databáze

Česko-Slovenská filmová databáze (ČSFD.cz) – serwis internetowy poświęcony filmom oraz ludziom kina z Czech i Słowacji. Witrynę założył dziennikarz filmowy Martin Pomothy w 2001 roku, a od 2006 roku zarządza nią za pośrednictwem własnej firmy POMO Media Group s.r.o. Baza serwisu zawiera ponad 200 tys. filmów, 36 tys. aktorów, 13 tys. reżyserów oraz informacje na temat innych twórców filmowych.
W 2011 roku projekt zajął pierwsze miejsce w ankiecie Křišťálová Lupa (kategoria: serwisy tematyczne). W kategorii All Star uplasował się na miejscu czwartym.

</doc>
<doc id="4791747" url="https://pl.wikipedia.org/wiki?curid=4791747" title="ČSFD.cz">
ČSFD.cz



</doc>
<doc id="4791748" url="https://pl.wikipedia.org/wiki?curid=4791748" title="Mistrzostwa Azji we Wspinaczce Sportowej 2012">
Mistrzostwa Azji we Wspinaczce Sportowej 2012

Mistrzostwa Azji we Wspinaczce Sportowej 2012 – 20. edycja Mistrzostw Azji we wspinaczce sportowej, która odbyła się w dniach 25–28 kwietnia 2012 w chińskim Leye.
Podczas zawodów wspinaczkowych zawodnicy i zawodniczki rywalizowali w 6 konkurencjach.
Uczestnicy.
Zawodnicy i zawodniczki podczas zawodów wspinaczkowych w 2012 roku rywalizowali w 6 konkurencjach. Łącznie do mistrzostw Azji zgłoszonych zostało 112 wspinaczy "(każdy zawodnik miał prawo startować w każdej konkurencji o ile do niej został zgłoszony i zaakceptowany przez IFCS i organizatora zawodów)". W klasyfikacji medalowej mistrzostw Azji zwyciężyli Koreańczycy; zdobywając łącznie 7 medali "(w tym 3 złotych, 2 srebrne oraz 2 brązowe)".

</doc>
<doc id="4791749" url="https://pl.wikipedia.org/wiki?curid=4791749" title="Ewakuacja Republiki Chińskiej na Tajwan">
Ewakuacja Republiki Chińskiej na Tajwan

Ewakuacja Republiki Chińskiej na Tajwan, zwana także „Wielką Ewakuacją” – określenie operacji przeniesienia w grudniu 1949 części sił i popleczników nacjonalistycznego Kuomintangu (KMT), w tym jego urzędników, oficerów i żołnierzy oraz ich rodzin na wyspę Tajwan pod naporem komunistycznej Armii Ludowo-Wyzwoleńczej w wyniku przegranej wojny domowej. W ewakuacji (ucieczce) wzięło udział łącznie ok. 2 mln żołnierzy i urzędników KMT wraz z rodzinami, a także grupy cywilów i uchodźców, głównie z południowych prowincji Chin, w tym Syczuanu, będącego ostatnim przyczółkiem sił nacjonalistycznych na kontynencie. Akcja miała miejsce po tym, jak 1 października 1949 w Pekinie Mao Zedong proklamował Chińską Republikę Ludową.
Dowódcy sił nacjonalistycznych na czele z generalissimusem i prezydentem Republiki Czang Kaj-szekiem zakładali, że wyspa stanie się ich tymczasową przystanią. Planowali oni po przegrupowaniu się i umocnieniu na zajętych pozycjach odbicie Chin z rąk komunistów. Plany te nazwano „Projektem Chwały Narodowej” i uczyniono najważniejszym celem rządu ewakuowanego na Tajwan. Projektu jednak nigdy nie zrealizowano, a z czasem odsunięto go na rzecz wysiłków zmierzających do modernizacji i rozwoju gospodarczego wyspy. Pomimo tego, rząd Republiki Chińskiej nadal oficjalnie uważa się za właściwy dla całych Chin.

</doc>
<doc id="4791753" url="https://pl.wikipedia.org/wiki?curid=4791753" title="Andżelika Nowak">
Andżelika Nowak

Andżelika Nowak z domu Urbańska (ur. 8 maja 1977 w Kwidzynie) – polska copywriter, scenarzystka, autorka widmo, autorka książki „Jak pisać żeby sprzedać. Poradnik bez zanudzania” oraz bloga „Prawo Lepszego Jutra”, szkoleniowiec oraz ekspertka marketingu w zakresie branży HORECA.
Życiorys.
Lata wczesnej młodości spędziła w Szadowie. Następnie przeprowadziła się wraz z rodzicami do Kwidzyna, gdzie w 1996 roku ukończyła I Liceum Ogólnokształcące. Kolejnym stopniem kształcenia było ukończenie filologii polskiej na Wydziale Filologiczno-Historycznym Uniwersytetu Gdańskiego. W 2009 roku ukończyła podyplomowe studia z zakresu psychologii przywództwa w organizacjach na Wydziale Nauk Społecznych Uniwersytetu Gdańskiego, natomiast w 2017 roku warsztat pisania scenariusza i dramatu prowadzony w Instytucie Badań Literackich Polskiej Akademii Nauk PAN w Warszawie.
Kariera zawodowa.
Karierę zawodową rozpoczęła jeszcze w 1997 roku w kwidzyńskich zakładach International Paper Kwidzyn S.A. Po przeprowadzce do Gdańska w roku 2000 rozpoczęła pracę w branży gastronomicznej pracując jako marketingowiec i Head Manager w znanych trójmiejskich restauracjach i klubach. Od roku 2009 swoją działalność ukierunkowała na copywriting, wprowadzając w życie swoje innowacyjne projekty koncepcyjne i wdrożeniowe dla branży HORECA.
Doświadczenie zdobywała pracując dla różnych branż, również współpracując z agencjami reklamowymi, przy tym realizując często nietypowe projekty. Jest autorką kilkuset artykułów dla czasopism i portali oraz wpisów blogowych dla branży HORECA i innych. Napisała dziesiątki scenariuszy, w tym dla gali Teraz Polska w latach 2017, 2018, 2019 oraz dla Portu Lotniczego Gdańsk, Hempel Polska, PKS Oliwa i inne. Jej scenariusze wystawiane były m.in. na scenach Teatru Muzycznego w Gdyni. W roku 2020 wydała swoją debiutancką książkę „Jak pisać żeby sprzedać. Poradnik bez zanudzania”, w której opisuje w przystępny sposób mechanizmy funkcjonowania branży marketingowej i skutecznych działań sprzedażowych.
Prywatnie od 2013 roku prowadzi swojego autorskiego bloga „Prawo Lepszego Jutra”, gdzie w satyryczny sposób obnaża stereotypy.
Od 2020 roku jest również członkiem zespołu ekspertów Akademii Praktyk Gastronomicznych i Hotelarskich.
Publikacje.
W 2012 roku na zlecenie Gdańskiej Organizacji Turystycznej opracowała 100 opisów do gdańskich zabytków, które są wykorzystywane wraz z kodami QR do dnia dzisiejszego.
W roku 2013 wywiad z nią został opublikowany w miesięczniku „Prestiż”.
Jest autorem licznych publikacji specjalistycznych, jak na przykład „Najlepsze praktyki w social marketingu”, „Jak zachęcić klienta do restauracji”, „Trendy w gastronomii 2019” czy wiele innych.
Napisała książkę „Jak pisać żeby sprzedać. Poradnik bez zanudzania” wydaną w 2020 roku nakładem Wydawnictwa Poligraf.

</doc>
<doc id="4791758" url="https://pl.wikipedia.org/wiki?curid=4791758" title="Ausuaga">
Ausuaga

Ausuaga (łac. "Diocesis Ausuagensis") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="4791759" url="https://pl.wikipedia.org/wiki?curid=4791759" title="Wrzutnia">
Wrzutnia



</doc>
<doc id="4791760" url="https://pl.wikipedia.org/wiki?curid=4791760" title="Rozwiązanie równania różniczkowego">
Rozwiązanie równania różniczkowego



</doc>
<doc id="4791761" url="https://pl.wikipedia.org/wiki?curid=4791761" title="Palnik Mécera">
Palnik Mécera



</doc>
<doc id="4791765" url="https://pl.wikipedia.org/wiki?curid=4791765" title="Suzuki GSX-R 125">
Suzuki GSX-R 125

Suzuki GSX-R 125 – to najmniejszy z serii GSX motocykl sportowy produkowany przez japońską firmę Suzuki od 2017 roku.

</doc>
<doc id="4791770" url="https://pl.wikipedia.org/wiki?curid=4791770" title="Ludwik Gondek">
Ludwik Gondek

Ludwik Gondek (ur. 15 sierpnia 1896, zm. 1 września 1939 w Zbąszyniu) – żołnierz armii rosyjskiej i plutonowy Wojska Polskiego, uczestnik I wojny światowej, wojny polsko-bolszewickiej i kampanii wrześniowej. Kawaler Orderu Virtuti Militari.
Życiorys.
Urodził się w rodzinie Józefa i Agnieszki z d. Ślęzak. Absolwent szkoły powszechnej. Wcielony do armii rosyjskiej w maju 1915. Od marca 1917 w I Korpusie Polskim jako żołnierz 3 pułku strzelców, aż do momentu jego rozwiązania. Od 1 listopada 1918 w odrodzonym Wojsku Polskim, żołnierz 25 pułku piechoty, z którym walczył na froncie wojny polsko-bolszewickiej. 
Szczególnie odznaczył się m.in. 2 czerwca 1920 w walce pod wsią Kożanki, kiedy „wziął lekki karabin maszynowy, którego obsługa został rozbita, ustawił go na zasiekach z drutu kolczastego i energicznym ogniem zmusił nieprzyjaciela do ucieczki. 3 VII t.r. G. energicznym kontratakiem odparł nacierających bolszewików. W starciach tych został dwukrotnie ranny, ale nie opuścił stanowiska do zakończenia odwrotu”. Za tę postawę otrzymał Order Virtuti Militari.
Zwolniony z wojska 25 kwietnia 1921. Pracował następnie w rolnictwie i hutnictwie. Od 1929 w Policji Państwowej. Pełnił służbę w Komendzie Powiatowej w Nieświeżu i Zbąszyniu. Poległ pierwszego dnia kampanii wrześniowej podczas walk na stacji kolejowej w Zbąszyniu.
Życie prywatne.
Żonaty z Zofią z d. Juszczyk. Dzieci: Wirginia (ur. 1925), Józef (ur. 1928) i Maria (ur. 1930).

</doc>
<doc id="4791771" url="https://pl.wikipedia.org/wiki?curid=4791771" title="Anabropsinae">
Anabropsinae

Anabropsinae – podrodzina owadów prostoskrzydłych i z podrzędu długoczułkowych i rodziny wet.
Morfologia.
Prostoskrzydłe o ciele w profilu niewygiętym łukowato. Głowę mają zaopatrzoną w znacznie dłuższe od przedplecza czułki, trójzębne żuwki wewnętrzne i niewykazujące dymorfizmu płciowego żuwaczki (u większości innych wet żuwaczki samców są zmodyfikowane). Skrzydła również nie wykazują dymorfizmu płciowego, a bywają zredukowane u obu płci. Użyłkowanie pokryw charakteryzuje się nierozszerzonym polem pomiędzy żyłkami MP+CuA1 (żyłka powstała z połączenia tylnej żyłki medialnej i pierwszej gałęzi przedniej żyłki kubitalnej) a CuA2 (druga gałąź przedniej żyłki kubitalnej) oraz niemal prostą tylną żyłką kubitalną. Użyłkowanie tylnych skrzydeł odznacza się niezlanymi żyłkami MP+CuA1 i CuA2. Odnóża wszystkich par mają kolce przedwierzchołkowe na górnej powierzchni goleni i czteroczłonowe stopy. Biodra pierwszej pary uzbrojone są w kolce. Tylna para ud ma na powierzchniach zewnętrznych wyraźne, ustawione w szewrony listewki. U większości gatunków narządy tympanalne oraz aparat strydulacyjny na niższych partiach początkowych tergitów odwłoka są wykształcone. Odwłok samca ma mniej lub lepiej rozwinięte płatki w tyle dziewiątego tergitu, szeroko rozstawione haczykowate wyrostki na dziesiątym tergicie i sztylety na płytce genitalnej. Samica ma w pełni rozwinięte pokładełko, u którego dolna część walwy górnej wchodzi w rowek na walwie dolnej.
Występowanie.
Podrodzina przypuszczalnie ma zasięg pantropikalny. Większość gatunków znanych jest z Ameryki Centralnej i Meksyku, ale występują one także w Azji Południowo-Wschodniej i krainie australijskiej. Ponadto rodzaj "Anabropsis" podawany był z Ameryki Południowej (Ekwador i Kolumbia) i równikowej Afryki (Kongo), jednak dane te wymagają weryfikacji. Jeśli do podrodziny włączać Glaphyrosomatini to jej zasięg rozszerza się o południe krainy nearktycznej.
Taksonomia.
Według bazy "Orthoptera Species File" systematyka podrodziny przedstawia się następująco:
Rozważa się zaliczenie do tej podrodziny także plemienia Glaphyrosomatini, które obecnie umieszcza się jako "incertae sedis" w rodzinie wet i, które obejmuje dwa rodzaje:

</doc>
<doc id="4791772" url="https://pl.wikipedia.org/wiki?curid=4791772" title="Marta Chyczewska">
Marta Chyczewska

Marta Chyczewska (ur. 16 listopada 1988 w Warszawie) – polska aktorka telewizyjna, dubbingowa i teatralna.
Kariera.
Na ekranie zadebiutowała w 2009, grając Gosię w serialu TVP1 "Przystań", kobietę w serialu TVP2 "Barwy szczęścia" i epizodyczną rolę w serialu Polsatu "Synowie". W 2018 dostała angaż do roli Beaty Jedynak w serialu TVP1 "Leśniczówka" (od 2018).

</doc>
<doc id="4791773" url="https://pl.wikipedia.org/wiki?curid=4791773" title="Przemysław Kossakowski">
Przemysław Kossakowski

Przemysław Kossakowski (ur. 14 kwietnia 1972 w Częstochowie) – polski dziennikarz, dokumentalista i podróżnik.
Życiorys.
Ukończył studia na Wydziale Wychowania Artystycznego Wyższej Szkoły Pedagogicznej w Częstochowie. Początkowo zajmował się malarstwem, następnie pracował jako nauczyciel, drwal, mechanik samochodowy, pracował też w holenderskiej chlewni oraz zbierał ziemniaki we Francji. Po wyprowadzce na wieś popadł w kryzys twórczy, a po sprzedaży domu na wsi wyjechał do miasta, lecz nie mógł znaleźć pracy, co spowodowało problemy finansowe.
W 2012 został zatrudniony jako dokumentalista w stacji TTV i zaczął pracować jako dziennikarz i prowadzący. W 2014 wydał książkę „Na granicy zmysłów”, którą napisał na podstawie swojego programu reportażowego "Kossakowski. Szósty zmysł" Od 2016 prowadził kolejne programy dla TTV: "Kossakowski. Być jak…", "Kossakowski. Inicjacja", "Kossakowski. Wtajemniczenie" i "Kossakowski. Nieoczywiste". W 2020 został gospodarzem programu "Down the Road. Zespół w trasie", w którym relacjonuje podróże po świecie z grupą osób z zespołem Downa. Za ten program otrzymał nagrodę Lodołamacze 2020 w kategorii „dziennikarz bez barier” i Telekamerę 2021 w kategorii „osobowość telewizyjna”. W 2022 został wraz z Barbarą Kurdej-Szatan prowadzącym programu "Project Cupid" w telewizji TTV.
Życie prywatne.
Rozwiedziony. 16 października 2020 poślubił Martynę Wojciechowską. 15 lipca 2021 Wojciechowska ogłosiła rozstanie z mężem, a w lipcu 2022 media poinformowały o sfinalizowaniu rozwodu pary z orzeczeniem o winie Kossakowskiego.

</doc>
<doc id="4791775" url="https://pl.wikipedia.org/wiki?curid=4791775" title="Alfa Romeo C39">
Alfa Romeo C39

Alfa Romeo C39 – samochód Formuły 1, skonstruowany przez Alfę Romeo na sezon 2020. Jego kierowcami zostali Kimi Räikkönen i Antonio Giovinazzi.
Konstrukcja.
Aerodynamika samochodu nie została znacząco zmieniona w porównaniu do poprzednika. Przeprojektowano za to przednie zawieszenie i podwyższono standard bezpieczeństwa. Podobnie jak w przypadku C38, pojazd jest napędzany przez silniki Ferrari.
C39 w wyścigach.
Kierowcami pozostali startujący dla Alfy Romeo w sezonie 2019 Räikkönen i Giovinazzi. Z kolei rezerwowym został Robert Kubica. Debiut samochodu został opóźniony z powodu pandemii COVID-19. Co więcej, w związku z pandemią model C39 będzie wykorzystany również w sezonie 2021. Rozwinięta wersja tego modelu otrzymała oznaczenie C41.

</doc>
<doc id="4791776" url="https://pl.wikipedia.org/wiki?curid=4791776" title="Puchar BVA w piłce siatkowej mężczyzn (2017)">
Puchar BVA w piłce siatkowej mężczyzn (2017)

Puchar BVA w piłce siatkowej mężczyzn 2017 (oficjalnie: BVA Cup 2017) – dziesiąta edycja turnieju o puchar krajów bałkańskich organizowanego przez Balkan Volleyball Association (BVA). Rozgrywki odbyły się w dniach 16-17 września 2017 roku w İnegölu w Turcji.
W Pucharze BVA 2016 wzięły udział cztery zespoły. Rozgrywki składały się z półfinałów, meczu o 3. miejsce oraz finału.
Puchar BVA zdobył klub . Uzyskał on prawo gry w sezonie 2017/2018 w Pucharze Challenge.

</doc>
<doc id="4791778" url="https://pl.wikipedia.org/wiki?curid=4791778" title="Halina Szostkiewicz">
Halina Szostkiewicz

Halina Szostkiewicz (ur. 1930, zm. 2 maja 2020) – polska socjolog pochodzenia żydowskiego, redaktor publikacji książkowych. 
Życiorys.
Z wykształcenia była socjologiem, pracowała jako wykładowca uniwersytecki. Była także korektorem, między innymi w latach 2002–2019 współpracowała z redakcją "Nowego Gabinetu Stomatologicznego". Przez wiele lat była członkiem Stowarzyszenia „Dzieci Holocaustu” w Polsce. Razem z Katarzyną Meloch przygotowała do druku kolejne tomy publikacji "Dzieci Holocaustu mówią..." recenzowanej między innymi przez Barbarę Engelking-Boni oraz dwa wydania zbioru wspomnień wojennych "Czarny rok, czarne lata". Była także wraz z Heleną Rembelską i Joanną Sobolewską-Pyz, redaktorką wydanej nakładem Stowarzyszenia „Dzieci Holocaustu” w Polsce książki pt. "Zapukali do drzwi..." (Warszawa, 2011; ).

</doc>
<doc id="4791781" url="https://pl.wikipedia.org/wiki?curid=4791781" title="Szostkiewicz">
Szostkiewicz



</doc>
<doc id="4791787" url="https://pl.wikipedia.org/wiki?curid=4791787" title="Haas VF-20">
Haas VF-20

Haas VF-20 – samochód Formuły 1, skonstruowany przez Haasa na sezon 2020.
Charakterystyka.
Kierowcami pojazdu zostali Romain Grosjean i Kevin Magnussen. Debiut samochodu został opóźniony z powodu pandemii COVID-19.
Pojazd nie był udaną konstrukcją. Przez cały sezon 2020 kierowcy zespołu zdobyli nim łącznie trzy punkty, co zapewniło Haasowi dziewiąte miejsce w klasyfikacji konstruktorów.
Na modelu VF-20 szeroko oparty był jego następca, VF-21.

</doc>
<doc id="4791790" url="https://pl.wikipedia.org/wiki?curid=4791790" title="České filmové nebe">
České filmové nebe

České filmové nebe (ČFN) – serwis internetowy poświęcony filmom oraz ludziom kina z Czech i Słowacji. Historia bazy sięga 1995 roku, kiedy to powstała jako projekt studencki na Politechnice Ostrawskiej. W 1999 roku twórcy projektu (Radek Vetešník i Petr Herudek) przepisali witrynę do języka PHP i oparli ją na bazie MySQL. W 2002 roku do twórców dołączył Antonín Růžička i powstał fundament serwisu ČFN.

</doc>
<doc id="4791791" url="https://pl.wikipedia.org/wiki?curid=4791791" title="ČFN">
ČFN



</doc>
<doc id="4791793" url="https://pl.wikipedia.org/wiki?curid=4791793" title="Palnik Mekera">
Palnik Mekera



</doc>
<doc id="4791795" url="https://pl.wikipedia.org/wiki?curid=4791795" title="Hanna Pińkowska">
Hanna Pińkowska

Hanna Pińkowska – polska inżynier, dr hab. nauk rolniczych, profesor nadzwyczajny Katedry Technologii Chemicznej Wydziału Inżynierii Produkcji Uniwersytetu Ekonomicznego we Wrocławiu.
Życiorys.
19 października 1994 obroniła pracę doktorską "Modyfikacja chemiczna kopolimerów kwasu akrylowego i diwinylobenzenu", 23 czerwca 2015 habilitowała się na podstawie pracy zatytułowanej "Konwersja w wodzie w stanie podkrytycznym biomasy rzepakowej do użytecznych biokomponentów i biopaliw". Została zatrudniona na stanowisku adiunkta w Instytucie Chemii i Technologii Żywności na Wydziale Inżynieryjnym i Ekonomicznym Akademii Ekonomicznej im. Oskara Langego we Wrocławiu.
Objęła funkcję profesora nadzwyczajnego w Katedrze Technologii Chemicznej na Wydziale Inżynierii Produkcji Uniwersytetu Ekonomicznego we Wrocławiu.
Była dyrektorem Instytutu Chemii i Technologii Żywności Wydziału Inżynieryjnego i Ekonomicznego Uniwersytetu Ekonomicznego we Wrocławiu.

</doc>
<doc id="4791799" url="https://pl.wikipedia.org/wiki?curid=4791799" title="Lekkoatletyka na Letnich Igrzyskach Olimpijskich 1928 – bieg na 400 m przez płotki mężczyzn">
Lekkoatletyka na Letnich Igrzyskach Olimpijskich 1928 – bieg na 400 m przez płotki mężczyzn

Bieg na 400 metrów przez płotki mężczyzn – był jedną z konkurencji lekkoatletycznych rozgrywanych podczas IX Letnich Igrzysk Olimpijskich. Zawody odbyły się w dniach 29 - 31 lipca 1928 roku na Stadionie Olimpijskim w Amsterdamie.
Wyniki.
Eliminacje.
Po dwóch najlepszych zawodników z każdego biegu zakwalifikowało się do półfinałów.
Półfinał.
Pierwszych trzech zawodników z każdego półfinału awansowało do finału.

</doc>
<doc id="4791803" url="https://pl.wikipedia.org/wiki?curid=4791803" title="Medal Honorowy 48-ego">
Medal Honorowy 48-ego



</doc>
<doc id="4791804" url="https://pl.wikipedia.org/wiki?curid=4791804" title="Jadwiga Anna Lorenc">
Jadwiga Anna Lorenc

Jadwiga Anna Lorenc – polska inżynier, dr hab. nauk chemicznych, profesor nadzwyczajny i kierownik Katedry Chemii Bioorganicznej Wydziału Inżynierii Produkcji Uniwersytetu Ekonomicznego we Wrocławiu.
Życiorys.
W 1976 uzyskała na Wydziale Chemii Politechniki Wrocławskiej tytuł magistra inżyniera chemii. 18 maja 2000 obroniła pracę doktorską "Badania spektralne i dipolometryczne nitrowych pochodnych 2-alkiloaminopikolin i ich N-tlenków", 1 marca 2013 habilitowała się na podstawie pracy zatytułowanej "Właściwości spektroskopowe i strukturalne aminowych i nitrowych pochodnych pirydyny, ich n-tlenków i soli". Objęła funkcję profesora nadzwyczajnego w Katedrze Chemii Bioorganicznej na Wydziale Inżynierii Produkcji Uniwersytetu Ekonomicznego we Wrocławiu.

</doc>
<doc id="4791806" url="https://pl.wikipedia.org/wiki?curid=4791806" title="Białczański Żleb">
Białczański Żleb

Białczański Żleb (, , ) – żleb na zachodnich stokach Żabiej Grani w Tatrach Polskich. Opada spod Białczańskiej Przełęczy do Czarnostawiańskiego Kotła. Orograficznie lewe jego ograniczenie tworzy grzęda opadająca z Białczańskiej Kopki. Grzęda ta oddziela go od Pośredniego Białczańskiego Żlebu. 
Górą Białczański Żleb jest szeroki i trawiasty. W części środkowej zwęża się oraz robi się bardziej stromy i głębiej wcięty, z obydwu stron otoczony pionowymi ściankami. Ma wylot w odległości około 50 m od wschodniego brzegu Czarnego Stawu pod Rysami, tuż obok znajdującej się przy turystycznym szlaku koleby.
Białczańskim Żlebem prowadzi jedna z kilku taternickich dróg dojściowych od brzegu Czarnego Stawu pod Rysami na Białczańską Przełęcz. Ma kilka miejsc o trudności I w skali tatrzańskiej. Czas przejścia 45 min. Latem przejście jest niewygodne, gdyż żleb jest kruchy, zimą natomiast jest to droga najwygodniejsza. 
Autorem nazwy żlebu jest Władysław Cywiński.

</doc>
<doc id="4791809" url="https://pl.wikipedia.org/wiki?curid=4791809" title="Williams FW43">
Williams FW43

Williams FW43 – samochód Formuły 1, skonstruowany przez Williamsa na sezon 2020. Jego kierowcami zostali Nicholas Latifi i George Russell. W sezonie 2021 uczestniczył pod nazwą Williams FW43B.
Konstrukcja.
Model był projektowany przez nowych pracowników – Davida Wornera i Jonathana Cartera, którzy przyszli odpowiednio z Red Bulla i Renault. Samochód jest rozwinięciem poprzednika, jednakże Williams dokonał zmian w obszarze sekcji bocznych.
FW43 w wyścigach.
Nowym kierowcą Williamsa został Nicholas Latifi, który zastąpił Roberta Kubicę. Debiut samochodu został opóźniony z powodu pandemii COVID-19. Co więcej, w związku z pandemią model FW43 był wykorzystywany również w sezonie 2021 pod nazwą FW43B.

</doc>
<doc id="4791813" url="https://pl.wikipedia.org/wiki?curid=4791813" title="Noordzeekanaal">
Noordzeekanaal



</doc>
<doc id="4791814" url="https://pl.wikipedia.org/wiki?curid=4791814" title="Tadeusz Kuliński">
Tadeusz Kuliński

Tadeusz Kuliński – polski biofizyk, doktor habilitowany, pracownik naukowy Instytutu Chemii Bioorganicznej PAN, gdzie pracuje w Pracowni Bioinformatyki. Specjalizuje się w modelowaniu struktury biomolekuł.
Życiorys.
W 1976 r. uzyskał stopień magistra fizyki, a w 1980 r. stopień doktora fizyki na Uniwersytecie im. Adama Mickiewicza w Poznaniu. Od 1983 r. pracuje w ICHB PAN; kierował Zespołem Modelowania Biomolekularnego funkcjonującego w ramach Pracowni Chemii Strukturalnej Kwasów Nukleinowych. Odbył kilka staży zagranicznych, m.in. w International Centre for Theoretical Physics (1983–1984, Triest, Włochy), Landbouwuniversiteit Wageningen (1984–1985, Holandia) i w Instytucie Karolinska (1991–1993, Sztokholm, Szwecja).

</doc>
<doc id="4791815" url="https://pl.wikipedia.org/wiki?curid=4791815" title="Mistrzostwa Azji we Wspinaczce Sportowej 2001">
Mistrzostwa Azji we Wspinaczce Sportowej 2001

Mistrzostwa Azji we Wspinaczce Sportowej 2001 – 10. edycja Mistrzostw Azji we wspinaczce sportowej, która odbyła się w 2001 roku i była przeprowadzona w dwóch terminach i w dwóch państwach.
Zawody w prowadzeniu i wspinaczkę na szybkość przeprowadzono w indonezyjskiej Dżakarcie "(w terminie 27 października)", a konkurencje: boulderingu w dniu 24 listopada w chińskim Tajpej w Yonghe.
Podczas zawodów wspinaczkowych zawodnicy i zawodniczki rywalizowali w 6 konkurencjach.

</doc>
<doc id="4791816" url="https://pl.wikipedia.org/wiki?curid=4791816" title="Dekanat Radomsko - Najświętszego Serca Pana Jezusa">
Dekanat Radomsko - Najświętszego Serca Pana Jezusa



</doc>
<doc id="4791819" url="https://pl.wikipedia.org/wiki?curid=4791819" title="Lekkoatletyka na Letnich Igrzyskach Olimpijskich 1928 – sztafeta 4 × 100 m mężczyzn">
Lekkoatletyka na Letnich Igrzyskach Olimpijskich 1928 – sztafeta 4 × 100 m mężczyzn

Bieg sztafetowy 4 × 100 metrów mężczyzn – był jedną z konkurencji lekkoatletycznych rozgrywanych podczas igrzysk olimpijskich w Amsterdamie. Zawody odbyły się 4 i 5 sierpnia 1928 roku.
Wyniki.
Runda eliminacyjna.
Po dwie najlepsze drużyny z każdego biegu zakwalifikowały się do finałów.

</doc>
<doc id="4791821" url="https://pl.wikipedia.org/wiki?curid=4791821" title="Red Bull RB16">
Red Bull RB16

Red Bull RB16, w sezonie 2021 Red Bull RB16B – samochód Formuły 1, skonstruowany przez Red Bull Racing na sezon 2020. Jego kierowcami zostali Alexander Albon i Max Verstappen (w 2021 Verstappen i Sergio Pérez). Model był rozwinięciem poprzednika z powodu przepisów, które w porównaniu do sezonu 2020 nie zmieniły się znacząco.
RB16 w wyścigach.
Kierowcami pozostali startujący dla Red Bulla w sezonie 2019 Albon i Verstappen. Debiut samochodu został opóźniony z powodu pandemii COVID-19. Co więcej, w związku z pandemią model RB16 był wykorzystany również w sezonie 2021. Ta wersja została oznaczona nazwą RB16B.

</doc>
<doc id="4791828" url="https://pl.wikipedia.org/wiki?curid=4791828" title="Canal du Centre">
Canal du Centre



</doc>
<doc id="4791829" url="https://pl.wikipedia.org/wiki?curid=4791829" title="Archikatedra św. Chada w Birmingham">
Archikatedra św. Chada w Birmingham



</doc>
<doc id="4791841" url="https://pl.wikipedia.org/wiki?curid=4791841" title="Gura Teghii">
Gura Teghii

Gura Teghii – wieś w Rumunii, w okręgu Buzău, w gminie Gura Teghii. W 2011 roku liczyła 934 mieszkańców.

</doc>
<doc id="4791846" url="https://pl.wikipedia.org/wiki?curid=4791846" title="Nemertea">
Nemertea

Nemertea – wieś w Rumunii, w okręgu Buzău, w gminie Gura Teghii. W 2011 roku liczyła 395 mieszkańców.

</doc>
<doc id="4791849" url="https://pl.wikipedia.org/wiki?curid=4791849" title="Păltiniș (okręg Buzău)">
Păltiniș (okręg Buzău)

Păltiniș – wieś w Rumunii, w okręgu Buzău, w gminie Gura Teghii. W 2011 roku liczyła 634 mieszkańców.

</doc>
<doc id="4791851" url="https://pl.wikipedia.org/wiki?curid=4791851" title="Vadu Oii (okręg Buzău)">
Vadu Oii (okręg Buzău)

Vadu Oii – wieś w Rumunii, w okręgu Buzău, w gminie Gura Teghii. W 2011 roku liczyła 46 mieszkańców.

</doc>
<doc id="4791855" url="https://pl.wikipedia.org/wiki?curid=4791855" title="Gura Teghii (wieś)">
Gura Teghii (wieś)



</doc>
<doc id="4791856" url="https://pl.wikipedia.org/wiki?curid=4791856" title="Nemertea (Buzău)">
Nemertea (Buzău)



</doc>
<doc id="4791859" url="https://pl.wikipedia.org/wiki?curid=4791859" title="Secuiu">
Secuiu

Secuiu – wieś w Rumunii, w okręgu Buzău, w gminie Gura Teghii. W 2011 roku liczyła 10 mieszkańców.

</doc>
<doc id="4791860" url="https://pl.wikipedia.org/wiki?curid=4791860" title="Raymond Chevreuille">
Raymond Chevreuille

Raymond Chevreuille (ur. 17 listopada 1901 w Watermael-Boitsfort w Brukseli, zm. 9 maja 1976 w Montigny-le-Tilleul) – belgijski kompozytor.
Życiorys.
W zakresie kompozycji był w znacznej mierze autodydaktą, odbył jedynie krótki kurs w Conservatoire royal de Music w Brukseli. W latach 1933–1959 pracował jako inżynier dźwięku w Radiu Belgijskim. Zdobył Prix de l’Art populaire (1944), Prix Italia za baśń radiową "D’un diable de briquet" (1950) i nagrodę na Międzynarodowym Konkursie Kompozytorskim im. królowej Elżbiety Belgijskiej za "II Koncert fortepianowy" (1952). Wielokrotnie reprezentował Belgię na festiwalach Międzynarodowego Towarzystwa Muzyki Współczesnej.
Twórczość.
Początkowo pozostawał pod wpływem Richarda Straussa i Igora Strawinskiego, ok. 1935 roku zaadaptował technikę dodekafoniczną. Jego twórczość ma cechy politonalnego synkretyzmu. Łączył środki tonalne, atonalne i modalne, które podporządkowywał myśleniu harmonicznemu. Muzyka Chevreuille’a cechuje się szeroką skalą ekspresji, dramatyzmem i intensywnością form wyrazu. Muzykolog Paul Collaer porównywał jego twórczość z twórczością Luigiego Dallapiccoli, Oliviera Messiaena i Dmitrija Szostakowicza.

</doc>
<doc id="4791863" url="https://pl.wikipedia.org/wiki?curid=4791863" title="Varlaam (okręg Buzău)">
Varlaam (okręg Buzău)

Varlaam – wieś w Rumunii, w okręgu Buzău, w gminie Gura Teghii. W 2011 roku liczyła 478 mieszkańców.

</doc>
<doc id="4791866" url="https://pl.wikipedia.org/wiki?curid=4791866" title="Largu (gmina)">
Largu (gmina)

Largu – gmina w Rumunii, w okręgu Buzău. Obejmuje miejscowości Largu i Scărlătești. W 2011 roku liczyła 1526 mieszkańców.

</doc>
<doc id="4791869" url="https://pl.wikipedia.org/wiki?curid=4791869" title="Sągniew z Konarów">
Sągniew z Konarów

 Sągniew z Konarów herbu Ostoja – dziedzic Konarów.
Życiorys.
Sągniew z Konarów był prawdopodobnie synem Wincentego z Koszyc i ojcem (lub bratem) Zbigniewa z Konarów oraz Dobiesława z Konarów i Koszyc, stolnika krakowskiego i podsędka ziemskiego krakowskiego. W dniu 1 sierpnia 1376 roku Pełka, sędzia ziemi sandomierskiej potwierdził, że Wrocław z Wysok wraz z synami sprzedali udział Sągniewowi, dziedzicowi z Konarów. Sągniew był świadkiem sprzedaży części wsi Krobielice przez dziedziców Pstronnej opatowi i konwentowi koprzywnickiemu. Sągniew był także świadkiem sprzedaży wsi Jeżowa przez Wyszkę i Wojsława prepozytowi i konwentowi klasztornemu w Trzemeśnie w roku 1386.

</doc>
<doc id="4791870" url="https://pl.wikipedia.org/wiki?curid=4791870" title="Chelonichondria">
Chelonichondria

Chelonichondria – rodzaj widłonogów z rodziny Chondracanthidae. Nazwa naukowa tego rodzaju skorupiaków została opublikowana w 1994 roku przez zoologa o nazwisku Ho.

</doc>
<doc id="4791872" url="https://pl.wikipedia.org/wiki?curid=4791872" title="Largu">
Largu

Largu – wieś w Rumunii, w okręgu Buzău, w gminie Largu. W 2011 roku liczyła 1403 mieszkańców.

</doc>
<doc id="4791873" url="https://pl.wikipedia.org/wiki?curid=4791873" title="Scărlătești (okręg Buzău)">
Scărlătești (okręg Buzău)

Scărlătești – wieś w Rumunii, w okręgu Buzău, w gminie Largu. W 2011 roku liczyła 123 mieszkańców.

</doc>
<doc id="4791876" url="https://pl.wikipedia.org/wiki?curid=4791876" title="Penelope Anne Coelen">
Penelope Anne Coelen



</doc>
<doc id="4791884" url="https://pl.wikipedia.org/wiki?curid=4791884" title="Partia Postępu">
Partia Postępu



</doc>
<doc id="4791886" url="https://pl.wikipedia.org/wiki?curid=4791886" title="Christian Darnton">
Christian Darnton

Philip Christian Darnton (ur. 30 października 1905 w Leeds, zm. 14 kwietnia 1981 w Hove) – brytyjski kompozytor i pianista.
Życiorys.
W wieku 4 lat rozpoczął lekcje gry na fortepianie, mając 9 lat pisał pierwsze własne kompozycje. Uczył się w Brighton u Fredericka Cordera oraz w Londynie u Harolda Craxtona w Matthay School i u Benjamina Dale’a w Królewskiej Akademii Muzycznej. W latach 1923–1926 studiował w Gonville and Caius College u Charlesa Wooda i Cyrila Roothama, następnie w 1927 roku w Królewskiej Akademii Muzycznej w Londynie u Gordona Jacoba. W latach 1928–1929 student Maxa Buttinga w Berlinie.
Poza komponowaniem zajmował się również działalnością literacką, publikując książki o muzyce, teksty filozoficzne i poezję. Wydał m.in. pracę "You and Music" (Harmondsworth 1939, 2. wydanie 1946).
Twórczość.
Skomponował m.in. uwerturę "Stalingrad" (1943), "Sinfoniettę" na orkiestrę kameralną, "Koncert" na altówkę i smyczki, "Suite concertante" na skrzypce i orkiestrę kameralną (1938), "Five Orchestral Pieces" (1939), 3 symfonie, "Concertino" na fortepian i smyczki, "Koncert na orkiestrę" (1973), "Kwartet smyczkowy", "Koncert" na harfę i 7 instrumentów dętych, kantatę "Jet Pilot" na baryton, chór i orkiestrę smyczkową (1950).

</doc>
<doc id="4791888" url="https://pl.wikipedia.org/wiki?curid=4791888" title="Chelonichondria okamurai">
Chelonichondria okamurai

Chelonichondria okamurai – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1994 roku przez zoologa o nazwisku Ho.

</doc>
<doc id="4791892" url="https://pl.wikipedia.org/wiki?curid=4791892" title="Dawid Kościów">
Dawid Kościów

Dawid Kościów (ur. 5 czerwca 1990) – polski lekkoatleta specjalizujący się w rzucie oszczepem.
Medalista mistrzostw Polski seniorów ma w dorobku jeden brązowy medal (Lublin 2018).
Reprezentant Polski w pucharze Europy w rzutach. 
Rekord życiowy: 80,64 (20 lipca 2018, Lublin). 

</doc>
<doc id="4791896" url="https://pl.wikipedia.org/wiki?curid=4791896" title="Scărlătești (Buzău)">
Scărlătești (Buzău)



</doc>
<doc id="4791897" url="https://pl.wikipedia.org/wiki?curid=4791897" title="Largu (wieś)">
Largu (wieś)



</doc>
<doc id="4791900" url="https://pl.wikipedia.org/wiki?curid=4791900" title="KF Ramiz Sadiku">
KF Ramiz Sadiku

KF Ramiz Sadiku (alb. Klubi Futbollistik Ramiz Sadiku, serb. Фудбалски клуб Рамиз Садику) – kosowski klub piłkarski, mający siedzibę w mieście Prisztina, stolicy kraju. Obecnie występuje w Liga e Parë. 
Nazwa pochodzi od Ramiza Sadiku, który był studentem prawa albańskiego i jednym z organizatorów antyfaszystowskiego powstania w Kosowie.

</doc>
<doc id="4791901" url="https://pl.wikipedia.org/wiki?curid=4791901" title="Georgy Catoire">
Georgy Catoire



</doc>
<doc id="4791904" url="https://pl.wikipedia.org/wiki?curid=4791904" title="KSV Ankerbrot Montelaa">
KSV Ankerbrot Montelaa

KSV Ankerbrot Montelaa – austriacki klub piłkarski, mający siedzibę w wiedeńskiej dzielnicy Favoriten. Obecnie gra w 2. Landesliga Wien.
Historia.
Chronologia nazw:
Klub sportowy Wiener Ankerbrotwerke został założony w miejscowości Wiedeń w 1936 roku przez Hansa Milanovicha i Karla Großhaupta. Początkowo klub występował w amatorskich mistrzostwach w Wiedniu. Po zakończeniu II wojny światowej awansował w 1948 roku do Wiener Stadtligi (D2). Po rundzie jesiennej 4 grudnia 1948 roku klub zmienił nazwę na Favoritner SK Blau-Weiß. W 1950 roku po zajęciu trzeciej pozycji w lidze wiedeńskiej zespół zakwalifikował się do nowej profesjonalnej Staatsligi B. W następnym sezonie 1950/51 klubowi udało się awansować do Staatsligi A z kolejnym trzecim miejscem. Debiutowy sezon 1951/52 na najwyższym poziomie zakończył na ostatniej 14.lokacie i spadł z powrotem do "Staatsligi B". W następnym sezonie 1952/53 zajął 10.miejsce i spadł do Wiener Stadtligi (D3). W 1955 klub przyjął nazwę KSV Ankerbrot Montelaa i potem występował na trzecim poziomie austriackiej piramidy piłki nożnej. "Monte Laa" w dialekcie wiedeńskim to nazwa wzgórza "Laaer Berg" na południu dzielnicy Favoriten. W 1958 po wygraniu ligi musiał grać w meczach play o awans do drugiej ligi. Klub wygrał dwumecz (4:1 i 0:2) z SK VÖEST Linz i sezon 1958/59 rozpoczął w "Staatsliga B". Po dwóch sezonu został zdegradowany do trzeciej ligi. Po spadku klub już nie był w stanie awansować do drugiej ligi, a w 1963 roku nawet spadł z trzeciej ligi. W 1974 roku nastąpiła reorganizacja systemu lig, w wyniku której "Wiener Stadtliga" została obniżona do IV poziomu. W 1983 klub połączył się z "FC Laaerberg" (założony w 1922), tworząc KSV Ankerbrot-Laaerberg, a w 1989 roku po fuzji ze "SC St. Anton-Inzersdorf" zmienił nazwę na KSV Ankerbrot-St. Anton-Laaerberg. Ostatecznie w 1998 roku powrócił do "Admiral Wiener Stadtliga" jako KSV Ankerbrot Montelaa. W 2006 roku klub spadł do Oberligi A (D5), a następnie po roku jako mistrz "Oberligi A" wrócił do "Admiral Wiener Stadtligi". W 2010 po raz kolejny pożegnał się z "Admiral Wiener Stadtligi". Potem występował w piątej lub szóstej lidze. Po zakończeniu sezonu 2018/19 spadł z 2. Landesliga Wien (D5).
Barwy klubowe, strój.
Klub ma barwy czerwono-białe. Zawodnicy swoje domowe spotkania zazwyczaj grają w czerwonych koszulkach, czerwonych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Franz Hölbl-Sportanlage w Wiedniu o pojemności 1000 widzów.
Inne sekcje.
Klub prowadzi drużyny dla dzieci i młodzieży w każdym wieku. Funkcjonuje też drużyna piłki nożnej kobiet, która jako "KSV Ankerbrot Wien" wygrał w 1975 mistrzostwa Austrii.

</doc>
<doc id="4791906" url="https://pl.wikipedia.org/wiki?curid=4791906" title="Wacław Borzemski">
Wacław Borzemski

Wacław Mścisław Borzemski herbu Jelita (ur. 14 maja 1868 w Zabłotowie, zm. 26 kwietnia 1935 we Lwowie) – polski działacz niepodległościowy, oficer, urzędnik, nauczyciel.
Życiorys.
Wacław Mścisław Borzemski urodził się 14 maja 1868 w Zabłotowie. Legitymował się herbem Jelita. Kształcił się w C. K. Gimnazjum im. Franciszka Józefa we Lwowie, gdzie w 1885 ukończył VIII klasę i zdał egzamin dojrzałości (w jego klasie był m.in. Marceli Chlamtacz, a ponadto w tej szkole wówczas uczyli się Antoni Borzemski – także późniejszy nauczyciel oraz Władysław Borzemski – również uczestnik tajnych organizacji niepodległościowych). Od 1885 do 1891 studiował na Wydziale Prawa Uniwersytetu Lwowskiego. Był kandydatem (koncypientem) adwokackim (także ok. 1894). Pracował w magistratach miasta Lwowa i miasta Kołomyi.
W C. K. Armii w grudniu 1889 został mianowany podporucznikiem rezerwy artylerii z dniem 1 stycznia 1890. Był oficerem rezerwowym 21 baterii dywizji w Stanisławowie (ok. 1890–1894), a około 1894 sformowanego w tym mieście 31 puku artylerii dywizyjnej.
Będąc słuchaczem na uniwersytecie działał w tajnych organizacjach niepodległościowych. Działał wtedy we lwowskiej Organizacji Narodowej, działając aktywnie w obchodach, uroczystościach, drukował w piśmie „Życie”. Przybywał jako delegat i pełnomocnik związku Ligi Narodowej do Tarnowa, gdzie późną wiosną 1890 założono koło tej organizacji (członkowie współpracowali potem ściśle z innym działaczem ze Lwowa, Janem Stapińskim). Przy prowadzeniu sprawy Tadeusza Sośniaka był prześladowany przez władze austriackie. W związku z prowadzonym śledztwem w sprawie działalności polskich tajnych organizacji Borzemski został aresztowany 17 października 1894, był przetrzymywany we Lwowie, a po trzech dniach przewieziony do więzienia C. K. Sądu Obwodowego w Tarnopolu. Podczas uwięzienia w tym zakładzie zorganizował wraz z również aresztowanymi w sprawie współpracownikami system porozumiewania się. Oskarżonych został 26 osób, którym 3 marca 1895 przekazano akty oskarżenia. W marcu 1895 odbywał się przed sądem przysięgłych w Tarnopolu głośny proces karny "przeciw Wacławowi Borzemskiemu i towarzyszom o zbrodnią zdrady stanu", w którym główny obwiniony i młodzież zostali oskarżeni o zdradę stanu, obrazę majestatu, zbrodnię zaburzenia spokoju publicznego, przekroczenia przeciwko publicznym zakładom i urządzeniom. Oskarżenie wobec Borzemskiego dotyczyło jego działalności niepodległościowej z lat 1892, 1893, 1894 we Lwowie i w Tarnopolu. Dzięki stworzonej możliwości porozumiewania się w więzieniu oskarżeni (młodsi od niego, w wieku 18-24 lat) otrzymywali od Borzemskiego instrukcje zachowania się przed sądem. Rozprawa trwała przez 13 dni i w jej trakcie nie zostało potwierdzone popełnienie zbrodni i przekroczeń przez podsądnych. Werdyktem sędziów przysięgłych oskarżeni zostali uwolnieni od zarzutów i zwolnieni z uwięzienia. Łącznie Borzemski był więziony przez około pół roku. W okresie od 1890 do 1897 był prezesem tajnych organizacji niepodległościowych w Galicji. Współtworzył organizację „Orzeł Biały” oraz sokolstwo. W tajnych organizacji niepodległościowych w Galicji działała także Maria Borzemska z domu Szenderowicz (zm. przed 1930).
Tuż po uwolnieniu, 6 kwietnia 1895 został wybrany wydziałowym Polskiego Towarzystwa Demokratycznego we Lwowie. Był także publicystą. Publikował też prace literackie, w 1902 pod pseudonimem „Aga”.
Pracując w samorządzie podjął studia na Wydziale Filozoficznym Uniwersytetu Lwowskiego i uzyskał kwalifikację nauczycielską. 1 września 1902 podjął pracę nauczyciela. Jego głównym przedmiotem nauczania był język polski. Uczył w Stanisławowie. 18 lipca 1906 został mianowany zastępcą nauczyciela w C. K. II Gimnazjum w Rzeszowie. Uczył tam języka łacińskiego, języka polskiego. w pierwszym półroczu 1907/1908 otrzymał urlop. Należał do rzeszowskiego gniazda Polskiego Towarzystwa Gimnastycznego „Sokół”. 19 sierpnia 1908 w charakterze zastępcy nauczyciela został przeniesiony z Rzeszowa do C. K. Gimnazjum w Kołomyi z językiem polskim wykładowym. Tam uczył w kolejnych latach. Ponadto wykładał na kursie murarskim fachowym, otwartym w styczniu 1911 w Kołomyi przez Koło TSL. Z gimnazjum kołomyjskiego 12 sierpnia 1913 został przydzielony jako nauczyciel rzeczywisty do oddziałów równorzędnych C. K. IV Gimnazjum we Lwowie (przekształconych wkrótce w samodzielną filię IV Gimnazjum). Tam uczył języka polskiego i języka greckiego. W tej szkole pozostawał w kolejnych latach, w tym podczas I wojny światowej.
W listopadzie 1918 uczestniczył w obronie Lwowa w trakcie wojny polsko-ukraińskiej. Po odzyskaniu przez Polskę niepodległości i przemianowaniu szkoły na IX Państwowe Gimnazjum im. Jana Kochanowskiego z posady profesora w tym zakładzie około 1919-1921 był przydzielony do Kuratorium Okręgu Szkolnego Lwowskiego z funkcjami referenta pomocniczego. W późniejszych latach 20. był profesorem w VI Państwowym Gimnazjum im. Stanisława Staszica we Lwowie, gdzie uczył języka polskiego, języka łacińskiego, historii, był zawiadowcą polskiej biblioteki uczniów. W tym czasie równolegle uczył języka polskiego w Prywatnym Gimnazjum Żeńskim przy ulicy Sakramentek 16 we Lwowie własności Józefy Goldblatt-Kamerling. Z posady profesora VI Gimnazjum pod koniec roku szkolnego 1928/1929 został przeniesiony w stan spoczynku (w tym samym czasie została spensjonowana nauczycielka lwowska, dr Wilhelmina Borzemska). Potem do końca życia pracował jako nauczyciel w zakładach prywatnych.
15 stycznia 1930 grono ośmiu byłych członków tajnych związków galicyjskich z okresu zaborów (w tym sam Borzemski oraz m.in. Jan Sudhoff) powierzyło mu przygotowanie "pamiętnika tajnej pracy niepodległościowej", którego napisanie ukończył w czerwcu tego roku. W tym samym roku był przewodniczącym komitetu organizacyjnego zjazdu grona dawnych konspiratorów. Zjazd członków organizacji konspiracyjnych odbył się 7 września 1930 we Lwowie, a W. Borzemski przedstawił podczas niego dzieje pracy niepodległościowej w Galicji w latach 1880-1897.
Zamieszkiwał przy ulicy Łyczakowskiej 50. Zmarł 26 kwietnia 1935 we Lwowie. Został pochowany na Cmentarzu Łyczakowskim we Lwowie w manifestacyjnym pogrzebie 28 kwietnia 1935.
Inny Wacław Borzemski w drugiej połowie XIX wieku był właścicielem wsi Kniesioło, a jeszcze inny, ze stopniem doktora, był właścicielem dóbr Pacyków.
Odznaczenia.
polskie
austro-węgierskie

</doc>
<doc id="4791907" url="https://pl.wikipedia.org/wiki?curid=4791907" title="Albert Dupuis">
Albert Dupuis

Albert Dupuis (ur. 1 marca 1877 w Verviers, zm. 19 września 1967 w Saint-Josse-ten-Noode) – belgijski kompozytor.
Życiorys.
Ukończył konserwatorium w Verviers, gdzie uczył się gry na fortepianie, skrzypcach i flecie. W latach 1897–1899 uczył się w paryskiej Schola Cantorum u Vincenta d’Indy’ego i Alexandre’a Guilmanta. W 1903 roku otrzymał belgijskie Prix de Rome za kantatę "La chanson d’Halewyn". W 1905 roku został dyrygentem orkiestry w Gandawie, następnie od 1907 do 1947 roku był dyrektorem konserwatorium w Verviers.
Tworzył głównie muzykę sceniczną. Jego utwory utrzymane są w tradycji późnoromantycznej i cechują się patetyczną ekspresją w duchu wagnerowskim.

</doc>
<doc id="4791908" url="https://pl.wikipedia.org/wiki?curid=4791908" title="Stanisław Dworakowski">
Stanisław Dworakowski

Stanisław Dworakowski (ur. 1 grudnia 1907 w Dworakach-Pikatach, zm. 21 listopada 1976 w Warszawie) – polski etnograf, folklorysta, krajoznawca. Badacz wschodniego Mazowsza, Podlasia i Polesia.

</doc>
<doc id="4791910" url="https://pl.wikipedia.org/wiki?curid=4791910" title="Blau Weiß Wiedeń">
Blau Weiß Wiedeń



</doc>
<doc id="4791911" url="https://pl.wikipedia.org/wiki?curid=4791911" title="Georges Catoire">
Georges Catoire



</doc>
<doc id="4791916" url="https://pl.wikipedia.org/wiki?curid=4791916" title="Dekanat Radomsko - św. Lamberta">
Dekanat Radomsko - św. Lamberta



</doc>
<doc id="4791923" url="https://pl.wikipedia.org/wiki?curid=4791923" title="Język manggarai">
Język manggarai

Język manggarai – język austronezyjski używany w prowincji Małe Wyspy Sundajskie Wschodnie w Indonezji, na zachodnich terenach wyspy Flores. Posługuje się nim 900 tys. osób.
Dzieli się na szereg dialektów: zachodni, centralny (ruteng), zachodnio-centralny, wschodni. Według Ethnologue (wyd. 19) można wyodrębnić 43 mniejsze odmiany tego języka. Duże zróżnicowanie gwarowe wynika z górzystego ukształtowania terenu wyspy Flores, którą zamieszkuje lud Manggarai. Dialekt miasta Ruteng był wykorzystywany jako język misyjny i jest postrzegany jako prestiżowy.
Z doniesień wynika, że nie jest dobrze wzajemnie zrozumiały z językiem riung. Jego dalszym krewnym jest język rongga, który bywa opisywany jako dialekt, choć ustalono również, że oba języki są wzajemnie niezrozumiałe.
Wykazuje znaczne wpływy języka makasarskiego z południowego Sulawesi. W powszechnym użyciu jest także narodowy język indonezyjski.
Został udokumentowany w literaturze. Powstały różne publikacje opisujące jego gramatykę i słownictwo, a także zbiory tekstów. Jest nauczany w szkołach w regionie Manggarai i poznawany przez pokrewne społeczności etniczne. W piśmiennictwie stosuje się alfabet łaciński.

</doc>
<doc id="4791927" url="https://pl.wikipedia.org/wiki?curid=4791927" title="Wąwóz Vintgar">
Wąwóz Vintgar

Wąwóz Vintgar (słoweń. soteska Vintgar) – wąwóz na terenie gmin Bled i Gorje, około 4 kilometry na północny zachód od miasta Bled.
Wąwóz jest długi na 1,6 kilometra, a jego ściany mają wysokość od 50 do ponad 100 metrów. Został wyrzeźbiony przez , jest częścią . Na jego końcu znajduje się wysoki na 13 metrów wodospad Šum. Jest to największy wodospad rzeczny w Słowenii.
Historia.
Do 1890 roku wąwóz był właściwie niedostępny, z wyjątkiem dwóch miejsc nad rzeką Radovną oraz jednego w okolicach mostu przy wodospadzie Šum, który wybudowano w 1878 roku. Wąwóz został poddany eksploracji po raz pierwszy, gdy w 1891 roku burmistrz Gorje Jakob Žumer i fotograf Benedikt Lergetporer zorganizowali do niego pierwszą ekspedycję.
W 1893 roku w wąwozie wybudowano drewniane schodki i pomosty widokowe nazywane "Žumrove galerije". Oficjalnie otwarto je dla odwiedzających wąwóz turystów 26 sierpnia 1893.
W dole wąwozu wybudowano zaporę hydroelektryczną oraz łukowy most kolejowy. Most, zbudowany w latach 1904–19056 z kamienia, jest największym dalej istniejącym kamiennym mostem w Słowenii. Ma 65 metrów długości, 4,5 metra szerokości i 33,5 metra wysokości.
Geologia.
Przed ostatnią epoką lodowcową rzeka Radovna płynęła na wschód. Po zatamowaniu rzeki przez lód oraz pozostałości lodowca Bohinj powstało jezioro. Wypływająca z niego woda przecięła nową ścieżkę w kierunku północno-wschodnim przez miękką warstwę triasowego wapienia między wzgórzami Boršt (931 metrów wysokości) i Hom (844 metrów wysokości) w kierunku .

</doc>
<doc id="4791928" url="https://pl.wikipedia.org/wiki?curid=4791928" title="Język riung">
Język riung

Język riung – język austronezyjski używany w prowincji Małe Wyspy Sundajskie Wschodnie na wschodzie Indonezji, na wyspie Flores (kabupaten Ngada, kecamatan Riung). Według danych z 1981 roku posługuje się nim 14 tys. osób.
Wykazuje podobieństwo do języka manggarai, ale nie jest z nim dobrze wzajemnie zrozumiały.

</doc>
<doc id="4791929" url="https://pl.wikipedia.org/wiki?curid=4791929" title="Bruno Bjelinski">
Bruno Bjelinski

Bruno Bjelinski (ur. 1 listopada 1909 w Trieście, zm. 3 września 1992 w Silbie) – jugosłowiański i chorwacki kompozytor.
Życiorys.
Ukończył prawo na Uniwersytecie w Zagrzebiu. Uczył się też w zagrzebskim konserwatorium u Blagoje Bersy. Od 1945 roku był wykładowcą tegoż konserwatorium. Komponował głównie muzykę instrumentalną, jako materiał melodyczny i rytmiczny wykorzystując miejscowy folklor, przetworzony w formach neobarokowych.

</doc>
<doc id="4791932" url="https://pl.wikipedia.org/wiki?curid=4791932" title="Medusa (okręt)">
Medusa (okręt)

„Medusa” – nazwa noszona na przestrzeni dziejów przez okręty Regia Marina:

</doc>
<doc id="4791935" url="https://pl.wikipedia.org/wiki?curid=4791935" title="Język kodi">
Język kodi

Język kodi (a. kudi), także kodi-gaura – język austronezyjski używany w indonezyjskiej prowincji Małe Wyspy Sundajskie Wschodnie, w zachodniej części wyspy Sumba. Posługuje się nim 20 tys. osób.
Dzieli się na trzy dialekty: kodi bangedo, kodi bokol, nggaro (nggaura).

</doc>
<doc id="4791937" url="https://pl.wikipedia.org/wiki?curid=4791937" title="Go Mi-sun">
Go Mi-sun

Go Mi-sun (ur. 1969 w Seulu) – południowokoreańska wspinaczka sportowa. Specjalizowała się w boulderingu oraz w prowadzeniu. Czterokrotna mistrzyni Azji we wspinaczce sportowej: trzykrotnie w prowadzeniu oraz raz w boulderingu.
Kariera sportowa.
Wielokrotna uczestniczka, festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie była zapraszana przez organizatora zawodów. W 2000 oraz w 2001 na tych zawodach wspinaczkowych zajmowała 8 miejsca w konkurencji prowadzenie.
Multimedalistka mistrzostw Azji we wspinaczce sportowej "(łącznie 5 medali w tym zdobyte 4 tytuły mistrzowskie)" w latach 2000 - 2004;

</doc>
<doc id="4791939" url="https://pl.wikipedia.org/wiki?curid=4791939" title="Marija Kemenczeżi">
Marija Kemenczeżi



</doc>
<doc id="4791943" url="https://pl.wikipedia.org/wiki?curid=4791943" title="Dominik Banaszek">
Dominik Banaszek

Dominik Banaszek (ur. 16 listopada 1993) – polski judoka i trener judo.
Zawodnik UKJ 225 Warszawa (od 2006). Brązowy medalista mistrzostw Polski seniorów 2017 w kategorii do 81 kg. Ponadto. m.in. młodzieżowy wicemistrz Polski 2014 w kategorii do 90 kg. Trener judo w UKJ 225 Warszawa.

</doc>
<doc id="4791950" url="https://pl.wikipedia.org/wiki?curid=4791950" title="Język lamaholot">
Język lamaholot

Język lamaholot, także solor – język austronezyjski używany w indonezyjskiej prowincji Małe Wyspy Sundajskie Wschodnie, m.in. na wyspie Flores oraz na wyspach Solor. Według danych z 2010 roku posługuje się nim 180 tys. osób.
Dzieli się na trzy dialekty – zachodni, środkowy i wschodni.
Pod pojęcie języka lamaholot podkłada się niekiedy inne języki regionu. Lingwista Gorys Keraf (1978) wskazał, że nazwę tę przypisuje się osiemnastu językom.
Jest zdecydowanie odrębny od języka alorskiego, dzieli z nim jedynie 50–60% podstawowej leksyki. Odróżnia się także bogatą morfologią derywacyjną i fleksyjną. Choć jest wyraźnie spokrewniony z alorskim, to nie przeszedł wielu zmian strukturalnych właściwych dla tego języka. Wykazuje pewne cechy języka mieszanego. Połowa jego podstawowego słownictwa nie wywodzi się ze rdzeni austronezyjskich. Cechy strukturalne obu języków sugerują, że ich prajęzyk znajdował się pod wpływem papuaskim.

</doc>
<doc id="4791952" url="https://pl.wikipedia.org/wiki?curid=4791952" title="Język solor">
Język solor



</doc>
<doc id="4791954" url="https://pl.wikipedia.org/wiki?curid=4791954" title="Medusa (1911)">
Medusa (1911)

Medusa – włoski okręt podwodny z początku XX wieku, jedna z ośmiu jednostek typu "Medusa". Okręt został zwodowany 30 lipca 1911 roku w stoczni FIAT-San Giorgio w La Spezii, a w skład Regia Marina wszedł 1 czerwca 1912 roku. Pełnił służbę na Morzu Śródziemnym, biorąc udział w I wojnie światowej. „Medusa” zatonęła 10 czerwca 1915 roku na północnym Adriatyku po trafieniu torpedą przez niemiecki okręt podwodny SM UB-15.
Projekt i budowa.
„Medusa” i jej siostrzane jednostki zostały zaprojektowane przez inż. Cesarego Laurentiego jako rozwinięcie poprzednich projektów tego konstruktora ("Glauco" i „Foca”). Po wybuchu oparów benzyny na „Foce” zrezygnowano ostatecznie z montażu na okrętach podwodnych silników benzynowych i do napędu nowych jednostek użyto po raz pierwszy silników wysokoprężnych. Nowatorski napęd spowodował opóźnienia we wprowadzeniu okrętów do służby ze względu na przeprowadzane testy, wypadki i przeróbki. Ostatecznie jednak powstały udane jednostki charakteryzujące się wysoką manewrowością i stabilnością w położeniu podwodnym.
„Medusa” zbudowana została w stoczni FIAT-San Giorgio w La Spezii. Stępkę okrętu położono 29 maja 1910 roku, a zwodowany został 30 lipca 1911 roku. Był pierwszym okrętem we włoskiej flocie noszącym to imię.
Dane taktyczno-techniczne.
„Medusa” była niewielkim, przybrzeżnym dwukadłubowym okrętem podwodnym. Długość całkowita wynosiła 45,15 metra, szerokość 4,2 metra i zanurzenie 3 metry. Wyporność normalna w położeniu nawodnym wynosiła 248–252 tony, a w zanurzeniu 305 ton. Okręt napędzany był na powierzchni przez dwa silniki wysokoprężne FIAT o łącznej mocy 650 KM. Napęd podwodny zapewniały dwa silniki elektryczne Savigliano o łącznej mocy 300 KM. Dwuśrubowy układ napędowy pozwalał osiągnąć prędkość 12 węzłów na powierzchni i 8 węzłów w zanurzeniu. Zasięg wynosił 1200 Mm przy prędkości 8 węzłów w położeniu nawodnym oraz 54 Mm przy prędkości 6 węzłów w zanurzeniu (lub 670 Mm przy 12 węzłach na powierzchni i 24 Mm przy 8 węzłach w zanurzeniu). Dopuszczalna głębokość zanurzenia wynosiła 40 metrów.
Okręt wyposażony był w dwie stałe dziobowe wyrzutnie torped kalibru 450 mm, z łącznym zapasem czterech torped.
Załoga okrętu składała się z 2 oficerów oraz 19 podoficerów i marynarzy.
Służba.
„Medusa” weszła do służby w Regia Marina 1 czerwca 1912 roku. W początkowym okresie załoga okrętu przechodziła szkolenie na wodach Morza Tyrreńskiego i odbywała krótki rejsy głównie w rejon Sardynii. W momencie przystąpienia Włoch do I wojny światowej okręt wchodził w skład 1. dywizjonu okrętów podwodnych w Wenecji (wraz z siostrzanymi jednostkami „Jalea”, „Jantina”, „Salpa” i „Zoea” oraz „Atropo”). W pierwszych dniach czerwca 1915 roku „Medusa” (pod dowództwem kpt. mar. Vitturiego) wyszła na patrol w rejon Istrii. Wracając do bazy, rankiem 10 czerwca jednostka została zauważona koło Porto di Piave Vecchia przez niemiecki okręt podwodny SM UB-15 (pływający pod banderą austro-węgierską jako SM U-11). U-Boot, dowodzony przez por. mar. (niem. "Oberleutnant zur See") Heino von Heimburga, 8 czerwca wyszedł z Puli z zadaniem rozpoznania włoskich pól minowych w okolicy Wenecji. „Medusa” została trafiona odpaloną z odległości 150 metrów torpedą i zatonęła z większością załogi (uratowano jedynie pięciu marynarzy).

</doc>
<doc id="4791958" url="https://pl.wikipedia.org/wiki?curid=4791958" title="Vicky McClure">
Vicky McClure

Victoria Lee "Vicky" McClure (ur. 8 maja 1983 w Nottingham) – brytyjska aktorka, modelka i prezenterka telewizyjna. Laureatka Nagrody Telewizyjnej Akademii Brytyjskiej (BAFTA) za 2011 rok, nominowana do tej nagrody również w 2012 i 2015 r. Od 2012 r. występuje w głównej roli kobiecej w serialu kryminalnym "Line of Duty".
Życiorys.
Kariera filmowa i telewizyjna.
Pochodzi z robotniczej rodziny z Nottingham, jej ojciec był stolarzem, a matka fryzjerką. Jako jedenastolatka została stypendystką Central Junior Television Workshop, organizacji umożliwiającej zdobywanie specjalistycznych umiejętności uzdolnionym dzieciom marzącym o karierze w telewizji. W wieku 16 lat zdała egzaminy wstępne do Italia Conti Academy of Theatre Arts, lecz ostatecznie nie podjęła nauki, gdyż jej rodziny nie było stać na czesne. W wieku 15 lat zadebiutowała na ekranie w filmie "A Room for Romeo Brass""."
W latach 2006-2015 występowała w cyklu "To właśnie Anglia", składającym się z filmu kinowego pod takim właśnie tytułem, a także późniejszych miniseriali "To właśnie Anglia`86", "88" i "90". Rola w odsłonie cyklu rozgrywającej się w 1986 roku przyniosła jej Nagrodę Telewizyjną Akademii Brytyjskiej w kategorii najlepsza aktorka, a także nagrodę Królewskiego Towarzystwa Telewizyjnego w analogicznej kategorii. Rok później była ponownie nominowana do tej nagrody za swój występ w "To właśnie Anglia '88". W 2008 wystąpiła w filmie "Mądrość i seks", debiucie reżyserskim Madonny.
W 2012 r. otrzymała rolę w serialu kryminalnym "Line of Duty", z którym związana jest do dzisiaj. W 2015 r. została za tę rolę po raz trzeci w karierze wyróżniona nominacją do Nagrody Telewizyjnej BAFTA. W 2013 r. zagrała w filmie "Koliber", gdzie wystąpiła wspólnie m.in. z Agatą Buzek. Z kolei w 2016 zagrała główną rolę kobiecą w miniserialu BBC opartym na powieści Josepha Conrada "Tajny agent". W 2018 zadebiutowała jako prezenterka telewizyjna, występując w serialu dokumentalnym BBC, poświęconym roli muzyki w łagodzeniu skutków demencji.
W roku 2010 McClure wystąpiła w teledysku do piosenki "She Said" rapera Plan B. Dwa lata później zagrała w klipie do utworu "Two Fingers" Jake'a Bugga.
Życie prywatne.
McClure jest związana ze starszym od niej o 12 lat aktorem i reżyserem Jonnym Owenem, którego poznała grając w jego autorskim filmie "Svengali". Wspólnie mieszkają w jej rodzinnym Nottingham. Para zaręczyła się w czasie świąt Bożego Narodzenia w 2017 roku.
Aktorka znalazła się wśród osób wyróżnionych nazwaniem na ich cześć jednego z tramwajów wchodzących w skład sieci tramwajowej w Nottingham. Wkrótce po związanej z tym ceremonii otrzymała propozycję bezpłatnego przejazdu "swoim" tramwajem, jednak została z niego wyrzucona za brak biletu przez nieświadomego niczego konduktora. Przewoźnik przeprosił ją później za zaistniałe nieporozumienie.

</doc>
<doc id="4791959" url="https://pl.wikipedia.org/wiki?curid=4791959" title="Język alorski">
Język alorski

Język alorski – język austronezyjski używany w prowincji Małe Wyspy Sundajskie Wschodnie w Indonezji, na wyspach Alor i Pantar (północny rejon nadbrzeżny) oraz na niektórych okolicznych wyspach. Według danych z 1997 roku mówi nim 25 tys. osób.
Posługują się nim Alorczycy, którzy przybyli z wysp na zachód od Alor i Pantar. Jest to jedyny autochtoniczny język austronezyjski w regionie. Nie jest spokrewniony z papuaskimi językami alor-pantar. Odrębny jest także od miejscowej odmiany języka malajskiego, zwanej malajskim alorskim. Wykazuje wpływy obcego (papuaskiego) otoczenia językowego. Niegdyś służył jako regionalna lingua franca, odnotowano jego rolę w kontaktach handlowych między Alorczykami a grupami papuaskimi.
Występuje w dwóch dialektach: alor i pantar, różniących się leksyką i cechami fonologii. Jest blisko spokrewniony z językiem lamaholot i bywa wręcz postrzegany jako jego dialekt. Oba języki nie są jednak dobrze wzajemnie zrozumiałe. Dzielą jedynie 50–60% podstawowego słownictwa, mają różne systemy zaimków i struktury dzierżawcze, ponadto w alorskim nie występują elementy morfologii znane z języka lamaholot. Jego cechy sugerują, że był intensywnie przyswajany jako drugi język, co doprowadziło do uproszczenia pewnych aspektów gramatyki.
Skrótowy jego gramatyki sporządziła lingwistka Marian Klamer – "A short grammar of Alorese (Austronesian)" (2011), powstało także opracowanie poświęcone historii języka – "A History of Alorese (Austronesian)" (2022). Społeczność nie wykształciła tradycji piśmienniczej.

</doc>
<doc id="4791960" url="https://pl.wikipedia.org/wiki?curid=4791960" title="Język alor">
Język alor



</doc>
<doc id="4791963" url="https://pl.wikipedia.org/wiki?curid=4791963" title="Mari Beyleryan">
Mari Beyleryan



</doc>
<doc id="4791967" url="https://pl.wikipedia.org/wiki?curid=4791967" title="Senjafuda">
Senjafuda



</doc>
<doc id="4791968" url="https://pl.wikipedia.org/wiki?curid=4791968" title="Herb Anklam">
Herb Anklam

Herb Anklam – jeden z symboli miejskich Anklam. 
Opis.
W herbie na niebieskim tle srebrne mury miejskie ze zwieńczoną złotym dachem i głowicą bramą pośrodku oraz z blankami, po których kroczy półwspięty czerwony gryf o złotym dziobie z wysuniętym czerwonym językiem, pazurach i zakończeniu wzniesionego ogona, trzymający w przednich szponach roztrojony promień.
Historia.
Pierwotny (widoczny na pieczęci z XIII w.) herb miasta ukazywał postać gryfa umieszczoną nad niskimi murami miejskimi z bramą o szpiczastym zwieńczeniu. Wizerunek herbu w późniejszych czasach ewoluował: początkowo herb przedstawiał samego gryfa, następnie uzyskał poniżej tarczy z gryfem przejętą z miejskiego symbolu Strzałowa strzałę (promień), by wreszcie uzyskać przedstawienie widoczne na XVII-wiecznym drzeworycie Meriana postać gryfa trzymającego w przednich szponach strzałę. Do kolejnej zmiany wyglądu herbu doszło w 1808, kiedy zespolono obie wersje herbu (XIII- i XVII-wieczną) i otrzymał on wygląd współczesny.

</doc>
<doc id="4791973" url="https://pl.wikipedia.org/wiki?curid=4791973" title="Język kambera">
Język kambera

Język kambera, także sumba wschodni – język austronezyjski używany w indonezyjskiej prowincji Małe Wyspy Sundajskie Wschodnie, we wschodniej części wyspy Sumba. Według danych z 2009 roku posługuje się nim 240 tys. osób.
Jest silnie rozdrobniony gwarowo, przy czym dialekty cechują się różnym poziomem wzajemnej zrozumiałości. Blisko spokrewniony z językiem mamboru.
Opis jego gramatyki sporządziła lingwistka Marian Klamer. Jest zapisywany alfabetem łacińskim. 

</doc>
<doc id="4791995" url="https://pl.wikipedia.org/wiki?curid=4791995" title="Puchar BVA w piłce siatkowej mężczyzn (2018)">
Puchar BVA w piłce siatkowej mężczyzn (2018)

Puchar BVA w piłce siatkowej mężczyzn 2018 (oficjalnie: BVA Cup 2018) – jedenasta edycja turnieju o puchar krajów bałkańskich organizowanego przez Balkan Volleyball Association (BVA). Rozgrywki odbyły się w dniach 6-7 października 2018 roku w Pazardżiku w Bułgarii.
W Pucharze BVA 2018 wzięły udział cztery zespoły. Rozgrywki składały się z półfinałów, meczu o 3. miejsce oraz finału.
Puchar BVA zdobył klub . Uzyskał on prawo gry w sezonie 2018/2019 w Pucharze Challenge.

</doc>
<doc id="4792000" url="https://pl.wikipedia.org/wiki?curid=4792000" title="Renqing Lamu">
Renqing Lamu

Renqing Lamu (; ur. 8 grudnia 1990 w Nyingchi) – chińska wspinaczka sportowa pochodzenia tybetańskiego. Specjalizowała się w boulderingu oraz w prowadzeniu. Dwukrotna mistrzyni Azji z mistrzostw z Teheranu z 2013 we wspinaczce sportowej w konkurencjach prowadzenia oraz boulderingu.
Kariera sportowa.
Multimedalistka mistrzostw Azji "(łącznie 5 medali w tym 2 tytułów mistrzyni)" we wspinaczce sportowej w latach 2009–2017:
W 2010 we włoskiej Dolinie Aosty "(Courmayeur)" podczas Zimowych igrzysk wojskowych zajęła siódme miejsce w prowadzeniu. Złota medalistka w plażowych igrzyskach azjatyckich z 2014 z tajlandzkiego Phuket we wspinaczce sportowej w zawodach sztafetowych we wspinaczce na szybkość.

</doc>
<doc id="4792003" url="https://pl.wikipedia.org/wiki?curid=4792003" title="MECC Maastricht">
MECC Maastricht

Centrum konferencyjno-wystawiennicze Maastricht (MECC Maastricht) – centrum kongresowe w Maastricht w Holandii, zlokalizowane w dzielnicy Randwyck. Jest dobrze znane z organizacji corocznych Europejskich Targów Sztuk Pięknych (TEFAF), które są uważane za jedne z wiodących targów sztuki na świecie. MECC Maastricht był kandydatem do organizacji Konkursu Piosenki Eurowizji 2020, przetarg wygrała jednak kandydatura Rotterdamu z halą Rotterdam Ahoy.
Wyposażenie.
MECC to cztery hale wystawiennicze o łącznej powierzchni około 30 000 m². Ponadto na trzech piętrach znajdują się dwa centra konferencyjne z 23 wielofunkcyjnymi salami. Jedno z nich, Euro Centre, jest przeznaczone na małe konferencje, spotkania i imprezy. Największa sala ma 1700 miejsc. Ponadto w MECC Maastricht znajdują się również różne sklepy i restauracje. Obiekt znajduje się w dzielnicy biurowej Randwyck, w niedalekiej odległości od stacji kolejowej Maastricht Randwyck. W bezpośrednim sąsiedztwie znajdują się biura dużych firm, takich jak Vodafone i Mercedes Benz, Szpital Akademicki Maastricht UMC+ oraz kilka wydziałów Uniwersytetu Maastricht. Niedaleko obiektu znajduje się hotel, który jest skierowany głównie do gości konferencji MECC Maastricht.

</doc>
<doc id="4792006" url="https://pl.wikipedia.org/wiki?curid=4792006" title="Nothing But Thieves">
Nothing But Thieves

Nothing But Thieves – brytyjski zespół rockowy utworzony w 2012 w Southend-on-Sea, Essex przez Conora Masona, Joego Langridge-Browna, Dominica Craika, Philipa Blake'a oraz Jamesa Price'a. W 2014 grupa podpisała kontrakt z RCA Records.
Dyskografia.
Pierwsza płyta (2012-2016).
"Nothing But Thieves" – debiutowy album studyjny, wydany 16 października 2015 roku we współpracy z Sony Music Entertainment oraz RCA Victor. Album zadebiutował na 7 miejscu notowania UK Albums Chart i muzycznie klasyfikowany jest jako rock alternatywny. Pierwsza solowa trasa Nothing But Thieves zatytułowana była, jak drugi utwór z albumu – Ban All the Music i została całkowicie wyprzedana. Ze swoim pierwszym wydawnictwem zespół wyruszył również w drugą trasę koncertową – Under My Skin Tour. Album Nothing But Thieves sprzedał się w ponad 250 tysiącach egzemplarzy i zgromadził ponad 174 miliony odtworzeń utworów (stan na 4.05.2017).
"Broken Machine" (2017).
Druga z kolei płyta, zatytułowana "Broken Machine" została wydana 8 września 2017 roku.
"What Did You Think When You Made Me This Way" (2018).
19 października 2018 zespół Nothing But Thieves wydał kolejną płytę z czterema piosenkami:
"Moral Panic" (2020).
źródło:
18 marca 2020 grupa wydała singiel "Is Everybody Going Crazy?", który zapowiada trzeci z kolei album studyjny.
23 czerwca 2020 świat ujrzał ich drugi singiel "Real Love Song" z ich trzeciego nadchodzącego albumu. 
Album składa się z 11 utworów o łącznej długości 43 minut.
Utwory na tej płycie to następująco:

</doc>
<doc id="4792008" url="https://pl.wikipedia.org/wiki?curid=4792008" title="Charkowski Narodowy Uniwersytet Medyczny">
Charkowski Narodowy Uniwersytet Medyczny

Charkowski Narodowy Uniwersytet Medyczny () – ukraińska publiczna uczelnia wyższa.
Uczelnia została założona w 1805 roku jako Wydział Medycyny Imperatorskiego Uniwersytetu Charkowskiego. W 1920 roku został wydzielony ze struktur uniwersytetu i przemianowany na Charkowski Instytut Medyczny. W 1994 uzyskał status uniwersytetu i nazwę Charkowski Państwowy Uniwersytet Medyczny (Харківський державний медичний університет). Obecną nazwę uczelnia otrzymała w 2007 roku. 
W skład uczelni wchodzą następujące jednostki organizacyjne :

</doc>
<doc id="4792009" url="https://pl.wikipedia.org/wiki?curid=4792009" title="Paweł Mączyński">
Paweł Mączyński

Paweł Mączyński (ur. 20 grudnia 1977) – polski lekkoatleta, wieloboista, medalista mistrzostw Polski, reprezentant Polski.
Kariera sportowa.
Był zawodnikiem AZS-AWF Warszawa.
Na mistrzostwach Polski seniorów na otwartym stadionie zdobył jeden medal: srebrny w dziesięcioboju w 1998. W halowych mistrzostwach Polski seniorów wywalczył trzy medale w siedmioboju: srebrny w 2002, brązowe w 2000 i 2001.
Reprezentował Polskę na zawodach Pucharze Europy w wielobojach. W 1999 zajął w zawodach I ligi (II poziom rozgrywek) 14. miejsce, z wynikiem 7102, w 2000 był 24. w zawodach I ligi (II poziom rozgrywek), z wynikiem 7063, w 2001 zajął 7. w zawodach II ligi (III poziom rozgrywek), z wynikiem 7253, w 2002 był 15. w zawodach I ligi (II poziom rozgrywek), z wynikiem 7099.
Pracuje jako trener personalny, jest jednym z założycieli Centrum Zdrowego Ciała – Klubu Treningu Personalnego.
Rekord życiowy w dziesięcioboju: 7253 (1.07.2001), w siedmioboju w hali: 5463 (6.02.2000).

</doc>
<doc id="4792017" url="https://pl.wikipedia.org/wiki?curid=4792017" title="Schronisko Filipa">
Schronisko Filipa

Schronisko Filipa – schronisko w rezerwacie przyrody Diable Skały. Rezerwat znajduje się w szczytowych partiach wzniesienia Bukowiec (530 m), we wsi Bukowiec, w województwie małopolskim, w powiecie nowosądeckim, w gminie Korzenna. Pod względem geograficznym jest to obszar Pogórza Rożnowskiego, będący częścią Pogórza Środkowobeskidzkiego.
Schronisko znajduje się w grupie skał o nazwie Dwie Skały. Otwór znajduje się pod okapem. Ma długość około 2 m i wysokość 0,7 m. Za okapem jest korytarz o wysokości około 0,6 m, który zaraz zwęża się do 1,5 m, potem rozszerza do 2,5 m i znów zwęża do 1,5 m. Ma długość około 3 m. Na jego końcu znajduje się zawalona gruzem szczelina.
Schronisko wytworzyło się w piaskowcu ciężkowickim. Jego dno w początkowej części korytarza zawalone jest grubą warstwą liści, a w końcowej części dużymi okruchami skalnymi i blokami. Roślin brak.
Schronisko zapewne znane było od dawna, ale w literaturze nie wzmiankowane. Zinwentaryzował go T. Mleczek 13 maja 1998 r. On też wykonał jego plan i opis.

</doc>
<doc id="4792023" url="https://pl.wikipedia.org/wiki?curid=4792023" title="Bogdan Siorek">
Bogdan Siorek

Bogdan Siorek (ur. 3 października 1957 w Rzeszowie, zm. 27 kwietnia 2020 w Austrii) – polski piłkarz występujący na pozycji obrońcy.
Przebieg kariery.
Był wychowankiem Resovii. Do pierwszej kadry tego trzecioligowego zespołu włączony został w 1975 w wieku siedemnastu lat. W sezonie 1976/77 awansował z Resovią do II ligi, w której rywalizował przez dziesięć kolejnych lat. W rzeszowskim klubie wystąpił w 246 meczach zaplecza ekstraklasy, w których zdobył siedem goli. Najlepszy wynik jego zespół osiągnął w sezonie 1982/83, kiedy w tabeli grupy wschodniej zajął drugie miejsce, przegrywając o punkt z wchodzącym do I ligi Motorem Lublin. Z kolei najbardziej udaną edycją Pucharu Polski była ta z sezonu 1980/81, kiedy rzeszowianie dotarli do półfinału, ulegając w nim Pogoni Szczecin 0:1. Siorek był też powołany do młodzieżowej reprezentacji Polski.
W 1987 przeniósł się do beniaminka ekstraklasy, Stali Stalowa Wola, w barwach której w sezonie 1987/88 wystąpił w 27 meczach I ligi. Stal spadła wówczas na drugi poziom, na którym Siorek reprezentował ją także w kolejnych rozgrywkach.
W sezonie 1989/90 był zawodnikiem austriackiego USV Furth z gminy Furth bei Göttweig.
Po zakończeniu kariery piłkarskiej pozostał w Austrii, pracował m.in. w klubie golfowym Golfclub Föhrenwald w gminie Lanzenkirchen. Miał żonę. Zmarł w wieku 62 lat. Pochowany został na cmentarzu Wilkowyja w Rzeszowie.

</doc>
<doc id="4792026" url="https://pl.wikipedia.org/wiki?curid=4792026" title="Daniel Grabowski">
Daniel Grabowski

Daniel Grabowski (ur. 24 stycznia 1982) – polski lekkoatleta, wieloboista, medalista mistrzostw Polski, reprezentant Polski.
Kariera sportowa.
Był zawodnikiem Warszawianki.
Na mistrzostwach Polski seniorów na otwartym stadionie zdobył dwa medale w dziesięcioboju: srebrny w 2005 i brązowy w 2000. 
Reprezentował Polskę na zawodach Pucharze Europy w wielobojach, zajmując w 2005 19. w zawodach Superligi, z wynikiem 7343.
Rekord życiowy w dziesięcioboju: 7343 (3.07.2005).

</doc>
<doc id="4792028" url="https://pl.wikipedia.org/wiki?curid=4792028" title="Thomas Baxter">
Thomas Baxter

Thomas Baxter (ur. 28 kwietnia 1935 w Brisbane, zm. 4 sierpnia 2019) – australijski rugbysta grający w formacji ataku, reprezentant kraju, inżynier.
Uczęszczał do "Brisbane Grammar School", gdzie przez trzy lata grał w pierwszej drużynie tej szkoły. Po jej ukończeniu studiował na University of Queensland uzyskując bachelor’s degree.
Na poziomie klubowym związany był z wówczas z University of Queensland RFC, z którym trzykrotnie zwyciężał w rozgrywkach Queensland Premier Rugby w latach 1955–1957 grając wraz z Charlesem Wilsonem i Johnem O’Neillem. W 1956 roku zadebiutował w stanowych barwach w meczu przeciwko RPA.
Do australijskiej reprezentacji otrzymał w 1958 roku powołanie na "tournée" po Nowej Zelandii, gdzie zagrał na trzech różnych pozycjach w formacji ataku w siedmiu spotkaniach, w tym – partnerując środkowemu Beresowi Ellwoodowi – w jednym z testmeczów z "All Blacks", gdy kontuzji doznał Danny Kay.
Po powrocie z tego wyjazdu otrzymawszy stypendium imienia Cecila Rhodesa wyjechał do Europy i podjął studia na Uniwersytecie Oksfordzkim. W barwach uczelnianej drużyny dwukrotnie wystąpił w Varsity Match przeciwko zespołowi z Cambridge, grał także dla Blackheath FC.
Pracował w charakterze konsultanta w Londynie, Jordanii oraz Tanzanii, po czym powrócił do Australii zatrudniając się w stanowej administracji portów ("Department of Harbours and Marine"), a następnie na kierowniczych stanowiskach w Porcie Brisbane. Zasiadał następnie w jego zarządzie, był członkiem komisji reformy polityki drogowej w Queensland, a także we władzach stanowego i ogólnokrajowego stowarzyszenia inżynierów ("Engineers Australia").
Za zasługi dla lokalnej społeczności i stowarzyszeń inżynierów w 2012 roku został odznaczony Orderem Australii.
Żonaty z Lyn, dzieci: Ian, Mark, Paul, Helen, Peter i Alex.

</doc>
<doc id="4792029" url="https://pl.wikipedia.org/wiki?curid=4792029" title="Monety Stanisława Augusta Poniatowskiego">
Monety Stanisława Augusta Poniatowskiego

Monety Stanisława Augusta Poniatowskiego (1764–1795) – monety Rzeczypospolitej Obojga Narodów bite za panowania ostatniego króla Polski i wielkiego księcia litewskiego Stanisława Augusta Poniatowskiego.
Stanisław August, bez względu na kontrowersyjną drogę, którą przebył do tronu, był dobrze przygotowany do kierowania państwem, zarówno w kwestiach politycznych, jak gospodarczych. Sprawna technika rządzenia i początkowe poparcie znaczącej partii politycznej pozwoliły mu na zainicjowanie reform, które kilkanaście lat wcześniej bezskutecznie, prawem i lewem, starał się przeprowadzić rząd Augusta III.
Na mennictwo król wywarł prawdopodobnie większy osobisty wpływ niż którykolwiek z polskich władców, zarówno pod względem zewnętrznym, jak i systemowym. Z punktu widzenia systemu pieniężnego, z jednej strony panowanie Stanisława Augusta można skwitować tak samo jak inne dziedziny życia – tak, ale nazbyt późno, z drugiej jednak – jego panowanie należy w mennictwie Rzeczypospolitej Obojga Narodów do jednego z najciekawszych, a monety do najpiękniejszych i najbardziej starannie bitych.
Jednak Stanisław August jako władca na zawsze pozostanie postacią dwuznaczną. Reformy ostatniej godziny, które podjęto za jego panowania i nie bez jego udziału, pozostawiły mimo upadku państwa polsko-litewskiego pewien przetrwalnik, dorobek intelektualny i materialny, który pozwolił mieszkańcom byłej I Rzeczypospolitej przetrwać 123 lata (146 lat) niewoli. Można to odnieść również do jego monet, a te w dużej mierze były osobistym dziełem króla i jego nieco idealistycznych przekonań ekonomicznych. Złoty polski pozostał dla kolejnych pokoleń wspomnieniem twardego, dobrego pieniądza, i jako:
przetrwał w świadomości obywateli byłego państwa polsko-litewskiego do lat 20. XX w.
Za panowania Stanisława Augusta, na okres insurekcji kościuszkowskiej, przypada również emisja pierwszych i zarazem jedynych papierowych pieniędzy I Rzeczypospolitej.
Czasy stanisławowskie to również okres szybkiego wzrostu gospodarczego, przyswojenia nowoczesnych instytucji finansowych, jak przede wszystkim banki komercyjne, które skupiały się głównie w Warszawie.
Tło historyczne.
Reformy monetarne ostatnich lat panowania Augusta III (1760–1763) były sensowne i potrzebne. Niestety, ich wprowadzaniem zajmowali się ludzie tak jawnie pozbawieni zasad, że nie otrzymali – i słusznie, jak się okazało – niezbędnego dla zmian pieniężnych publicznego zaufania. Wielu z nich jednak było zaangażowanych w sprawy mennicze również w następnych latach – jednak już z odmiennym skutkiem.
Dotychczasowy paraliż decyzyjny w Rzeczypospolitej skutkował jej niesuwerennością monetarną. Odzyskanie inicjatywy decyzyjnej w kwestiach wielkości emisji i stopy menniczej było więc pierwszym, koniecznym krokiem. Już sejm konwokacyjny domagał się otwarcia mennicy, a elekt zobowiązał się do tego w pacta conventa.
Stanisław August 10 stycznia 1765 r. powołał "Komisję Menniczą" pod przewodnictwem kanclerzy wielkiego koronnego Andrzeja Zamojskiego i litewskiego Michała Czartoryskiego, stawiając przed nią zadania:
Uruchomienie mennictwa nie było zadaniem łatwym. Po 80 latach przerwy brakowało personelu. Co prawda istniały mennice miejskie: Gdańska, Torunia i Elbląga, ale podczas rokowań w sprawie przejęcia przez nie produkcji monet Rzeczypospolitej miasta te – w szczególności Toruń – postawiły warunki nie do przyjęcia. Po wielu roszadach personalnych 3 stycznia 1766 r. dzierżawę mennic powierzono Piotrowi Mikołajowi Gartenbergowi, z pochodzenia Duńczykowi, wcześniej w służbie saskiej, skazanego w 1763 r. na karę śmierci za sprzeczne z prawem interesy – zdołał się wykupić od kary grzywną 20 tys. talarów.
1 września 1765 r. otwarto prowizoryczną mennicę w Krakowie na Wawelu, co unormowano ostatecznie uniwersałem Komisji Skarbowej Koronnej z 9 stycznia 1766 r. Na czele mennicy stanął inspektor Konstanty Jabłonowski, były oficer wojsk polskich.
Zdecydowano również o budowie nowej, centralnej mennicy w Warszawie, a po długich dyskusjach podjęto decyzję o faktycznym akcesie Rzeczypospolitej do tzw. stopy konwencyjnej, czyli systemu monetarnego wiążącego od 1753 r. kraje austriackie i południowoniemieckie, a później także Saksonię. Decyzję motywowano względami historycznymi – trwającym od XVI w. związkiem między systemem monetarnym Rzeczypospolitej a stopą cesarską – a z pewnością wpłynęły na nią również uformowane w ciągu ostatnich dekad związki z Saksonią, które już za poprzedniego króla były oparciem dla prób reformy monetarnej.
Reforma monetarna z 1766 r..
Reformowany system monetarny uregulowano wedle projektu sygnowanego przez wojewodę inflanckiego Jana Borcha.
20 grudnia 1765 r. Komisja Mennicza otrzymała zatwierdzenie przez Komisję Skarbową stopy menniczej ustalającej bicie z grzywny kolońskiej czystego srebra 80 złotych polskich oraz wartość dukata na 16¾ złotego polskiego.
Kurant stopy konwencyjnej z 1753 r. oparty był na dukacie niderlandzkim i srebrnym talarze wybijanym w liczbie 10 szt. z grzywny kolońskiej czystego srebra, dzielącym się na 32 grosze srebrne. Przy zatwierdzonej przez Komisję Skarbową stopie menniczej obrachunkowy dotychczas złoty polski miedzią równał się:
natomiast relacja pomiędzy groszem polskim (miedzianym) a groszem srebrnym wynosiła 1:7'½.
W przypadku monety złotej postanowiono bić pojedyncze dukaty ściśle według stopy holenderskiej, co zabezpieczało przed ich wywozem na Zachód i dawało korzystny kurs wymiany na dukaty węgierskie. Nowe dukaty mogły kursować na równi z dukatami niderlandzkimi i niemieckimi. Z jednej grzywny kolońskiej czystego złota miano wybijać 6852/283 dukata. Do emisji wykorzystywano złoto próby 982,6 – co oznaczało bicie 67 dukatów z grzywny kolońskiej stopu złota.
Uniwersałem Komisji Skarbu Koronnego z 9 stycznia 1766 r. wprowadzono monety miedziane:
Jako postawę stopy gatunków miedzianych przyjęto nie grzywnę kolońską (233,812 grama) a "funt koloński" (467,624 grama), z którego postanowiono bić 120 groszy (albo 240 półgroszy, albo 360 szelągów).
10 lutego 1766 r. uniwersałem dotyczącym monety srebrnej podskarbi wielki koronny Teodor Wessel nakazywał bić:
Uniwersałem Komisji Skarbu Koronnego z 4 czerwca 1766 r. ustalono na 31 sierpnia 1766 r. ostateczną datę wycofania z obiegu monet obcych i fałszywych oraz tymfów i boratynków. Tymczasowo (do 31 sierpnia 1766 r.) ustalono kurs boratynków wobec nowego grosza na 4:1, podobnie jak w przypadku miedzianych szelągów Augusta III. W uniwersale wymieniono również lokalizację kantorów, wyznaczonych do skupu wycofywanych monet. Były to:
W niektórych źródłach uniwersał ten datowany jest na 6 września 1766 r.
Mimo wprowadzonych uniwersałami reform, w maju 1766 r. dzierżawca mennic Piotr Mikołaj Gartenberg wystąpił z propozycją powrotu do starego systemu i przedstawił próby szóstaków i tymfów (ortów). Propozycję tę jednak odrzucono i nowy system monetarny sejm zatwierdził jesienią 1766 r. ("Ustawa Waloru y Kursu Monet w Krajach Rzeczypospolitey, y sposob płacenia Summ w Prowincyach Koronnych na Sessyi dnia 17 Listopada 1766 roku uchwalona" "").
Toruń odmówił przyjęcia nowej stopy menniczej. Miasto uczyniło to z rocznym opóźnieniem.
Mennicę krakowską zajęli przejściowo konfederaci barscy, bijąc monety na swój rachunek. Zakład zamknięto 20 sierpnia 1768 r., ostatecznie kończąc działalność emisyjną w Krakowie. Planowano uruchomić trzecią mennicę w Grodnie, ale do tego nie doszło.
Początkowo bito za dużo dochodowej miedzi – zysk szedł do prywatnej kieszeni dzierżawcy, który nieustannie żalił się o ponoszone ciężkie straty. Nadmiar miedzi zaburzał niestety kurs nowej monety. W 1771 r. zrezygnowano z formuły dzierżawy mennic. Stanisław August przejął mennictwo Rzeczypospolitej, biorąc na siebie wszystkie straty – faktycznie jedyną działającą mennicą w Warszawie zarządzali kolejni mincmistrzowie.
Wprowadzony w 1766 r. system monetarny miał swoje wady. Od początku przyjęty kurs dukata w nowych złotych – 16¾ (ratio 1:14,275) – okazał się nieatrakcyjny – wartością rynkową było 18 złotych polskich. Jednak przede wszystkim przy projektowaniu systemu nie uwzględniono faktu, że w państwach króla pruskiego, otaczających Rzeczpospolitą na długim odcinku i związanych z nią licznymi więziami gospodarczymi, od 1750 r. obowiązywała 14-talarowa tzw. stopa Graumanna, według której "reichstalerów" (w państwach króla pruskiego będących realną monetą, a nie kwotą obrachunkową, jak w Saksonii) bito z tej samej grzywny kolońskiej czystego srebra 14 szt. (odpowiednik 10½ talarów "species", a nie 10 – jak w przypadku stopy konwencyjnej). W sytuacji braku kontroli granic prowadziło to do wywozu z Rzeczypospolitej, głównie do Prus, pełnowartościowych monet i napływowi takich, które w tych samych jednostkach zawierały 4,8% kruszcu mniej. Mimo wiedzy o tak niekorzystnej relacji nie korygowano systemu przez 20 lat. Deficyt mennicy w Warszawie król pokrywał z własnych pieniędzy, wykładając na ten cel ok. 3 mln złotych polskich.
Przyjęcie stopy konwencyjnej jako podstawy systemu monetarnego Rzeczypospolitej oznaczało ostateczne zwycięstwo szelągów Boratyniego, które właśnie przy tej okazji zakończyły swoją trwającą wiek służbę. Uformowana przez boratynki waluta – "grosz polski miedzią", i z kolei jego trzydziestokrotność, "złoty polski miedzią –" stały się podstawą "grosza miedzianego" i "złotego polskiego" Stanisława Augusta. Relikty polskiego grosza srebrnego: szóstaki oraz osiemnastogroszowe tymfy, usunięto z systemu i zastąpiono groszem srebrnym zupełnie innego, saskiego pochodzenia.
System monetarny.
Syntetycznie system monetarny Rzeczypospolitej Obojga Narodów wprowadzony w wyniku reform z 1766 r. przedstawiono w tabeli:
Reforma monetarna z 1787 r..
Problem drenażu rynku przez monetę pruską starano się rozwiązać uniwersałem z 1782 r. zakazującym:
Wprowadzone zakazy, bez możliwości egzekucji i przy stale ujemnym bilansie handlowym, nie mogły być skuteczne. W takiej sytuacji 2 października 1786 r. wydano konstytucję sejmową podnoszącą kurs dukata do 18 złotych polskich (czyli 2 talary i 8 groszy srebrem zamiast obowiązujących od 1766 r. 2 talarów i 3 groszy srebrem) oraz nakazującą obydwu Komisjom Skarbowym, Koronnej i Litewskiej, oraz Komisji Menniczej uzgodnienie korekty stopy monet srebrnych.
15 marca 1787 r. Komisja Skarbowa Koronna wydała uniwersał ustanawiający bicie 83½ złotego polskiego z grzywny kolońskiej czystego srebra (zamiast dotychczasowych 80) obniżając w ten sposób z 23,38 do 22,4 grama zawartość czystego srebra w talarze (konsekwentnie o równowartości 8 złotych polskich).
We wszystkich monetach srebrnych obniżono próbę kruszcu, świadomie je pogarszając, aby nie stanowiły więcej przedmiotu spekulacji.
Odejście od waluty konwencyjnej w wyniku reform zakończonych w 1787 r. miało daleko idące konsekwencje dla całego systemu monetarnego. Bezcelowe stało się wybijanie srebrnych groszy i dwugroszy, do których przecież odnoszone były także złotówki (4 GR) i dwuzłotówki (8 GR). O dziwo jednak, te ostatnie oznaczenia (4 GR i 8 GR) zachowano nie tylko po reformie 1787 r., ale i następnej – z 1794 r. Rezygnując z bicia srebrnych jedno- i dwugroszówek, które przed reformą z 1787 r. miały wartość 7½- i 15 groszy miedzianych odpowiednio, wprowadzono nowy gatunek łączący kurant z miedzią – 10-groszówkę – odnoszący się do groszy miedzianych, ale pełnowartościowy, bity w srebrze według obowiązującej stopy, a więc 250½ szt. z grzywny kolońskiej czystego kruszcu.
Zmiana systemu monetarnego sfinalizowana w 1787 r. zmniejszyła ostatecznie zysk z przebijania monety Rzeczypospolitej na pruską, choć nie zlikwidowała tego zjawiska zupełnie, a mennica w Warszawie zaczęła przynosić zyski.
Ogólnie rzecz biorąc jednak polityka monetarna w czasach Stanisława Augusta – po stuleciu miedzianych szelągów – napełniła kraj stabilnym i wartościowym pieniądzem, wymienialnym na obce waluty.
System monetarny.
Syntetycznie system monetarny Rzeczypospolitej Obojga Narodów wprowadzony w wyniku reform zakończonych w 1787 r. przedstawiono w tabeli:
Reforma monetarna z 1794 r..
Ostatnie miesiące istnienia państwa polsko-litewskiego ujrzały jeszcze kilka eksperymentów monetarnych, których celem było zapewnienie pieniędzy wojsku.
Po wybuchu insurekcji kościuszkowskiej wprowadzona uniwersałem Rady Najwyższej Narodowej z 13 czerwca 1794 r. ordynacja ustanowiła stopę menniczą 84½ złotego polskiego z grzywny kolońskiej czystego srebra, a zamiast dotychczasowych talarów "species" (8-złotowych) wprowadziła, odpowiadające nominalnie pruskim, 6-złotowe. W ten sposób odwrócono sytuację z ostatnich ponad czterdziestu lat – to moneta Rzeczypospolitej stała się nieznacznie mniej wartościowa, a nominalnie zbieżna z pruską. Miała teraz ściągać tamtą – w rachubie polskiej pruska stopa 14-talarowa dawałaby 84 złote polskie z grzywny kolońskiej czystego srebra. Wydarzenia biegły jednak zbyt szybko, by mechanizm ten miał szansę w pełni zafunkcjonować.
W niektórych źródłach podawana jest informacja, że nowa ordynacja mennicza została wprowadzona już 24 marca 1794 r., czyli w dniu ogłoszenia aktu powstania i złożenia przysięgi przez Tadeusza Kościuszkę w Krakowie, a uniwersał z 13 czerwca 1794 r. był tylko następstwem tej ordynacji. Jednak w zbiorze dokumentów źródłowych zebranych w pracy, związanych w jakikolwiek sposób z zagadnieniami około monetarnymi epoki stanisławowskiej, żadnej ordynacji menniczej z 24 marca 1794 r. nie zamieszczono – jest tylko uniwersał Rady Najwyższej Narodowej z 13 czerwca 1794 r.
Wedle systemu z 1794 r. bito w srebrnym kurancie:
Na dwuzłotówkach i złotówkach zaznaczono wprawdzie w napisie zmianę stopy menniczej, ale nie zmieniono typów ikonograficznych, co prawdopodobnie miało utrudnić rozróżnianie ich w obiegu.
Zdecydowano także o kontynuowaniu emisji dziesięciogroszówek ale już według nowej stopy – 253½ szt. z grzywny czystego srebra (czyli zgodnie z ordynacją – 84½ złp.), choć, jak można przeczytać na pojawiających się w początku XXI w. na rynku kolekcjonerskim egzemplarzach roczników 1794 i 1795, napisy legendy głosiły wciąż, niezgodnie ze stanem faktycznym: „250½ Z GRZ: KOL.”, czyli 83½ złp. (według tabel publikowanych w niektórych źródłach, sporządzanych na podstawie sprawozdań mennicy, ostatnie 10-groszówki skierowano do obiegu w 1793 r.).
W celu redukcji liczby monet miedzianych wprowadzono bilonowe, niepełnowartościowe 6-groszówki, które tylko nominalnie nawiązywały do dawnych szóstaków – tamte należały do grosza polskiego srebrem, te zaś – do systemu grosza miedzianego.
Rewolucja spotkała także mennictwo złote – poza zwykłymi dukatami bito również 3- i 1½ dukata.
Wprowadzono również zmiany systemowe – 24 kwietnia 1794 r. produkcję pieniądza wyłączono spod przywilejów królewskich (w niektórych źródłach podawana jest informacja, że 24 kwietnia 1794 r. Komisja Skarbowa mianowana przez Radę Zastępczą Tymczasową Księstwa Mazowieckiego przejęła funkcje królewskiej Komisji Menniczej, 3 maja 1794 r. był dniem wydania przez Tadeusza Kościuszkę polecenia cofnięcia królowi przywileju bicia monety i bezzwłocznego przejęcia mennicy przez nowo mianowaną Komisję Skarbową, a 13 maja 1794 r. – dniem faktycznego przejęcia od króla zwierzchności nad mennicą).
Pojawiały się również projekty usunięcia z emitowanych monet króla, które jednak ostatecznie nie zostały wprowadzone w życie.
System monetarny.
Syntetycznie system monetarny Rzeczypospolitej Obojga Narodów ukształtowany reformami z 1794 r. przedstawiono w tabeli:
Monety.
Polsko-litewskie.
Monety państwowe bito w dwóch mennicach w:
W czasie trzydziestoletniego okresu mennictwa stanisławowskiego, w trakcie którego przeprowadzono aż trzy reformy monetarne, bito wiele monet zróżnicowanych ikonograficznie. Emitowane w tym czasie gatunki zebrano w tabeli:
Miedziaki mniejsze od grosza, szelągi i półgrosze, wybijano do 1768 r., potem wracano do tych gatunków rzadko. Od 1786 r. wykorzystanie do bicia monet miedzi pochodzącej z podkieleckich kopalń oznaczano napisem:
W 1767 r. w mennicy w Krakowie wybito "trojaki historyczne" z okazji:
Wśród monet obiegowych okresu stanisławowskiego wyróżniał się talar z 1793 r., całkowicie zmieniony, czysto napisowy z obu stron, gloryfikujący konfederację targowicką. Często powtarzana w literaturze tematu informacja o wybiciu tych tzw. "talarów targowickich" w Grodnie nie ma żadnego oparcia w źródłach – monety te bez jakichkolwiek wątpliwości wybito w Warszawie. Władze konfederacji zażyczyły sobie, by wszystkie talary z roku 1793 otrzymały taką właśnie formę. Emisja wynosiła jedynie 1699 szt., a była rozdawania zwolennikom konfederacji.
Wprowadzone w 1794 r. monety o wartości trzech dukatów nazwano "stanislasdorem", choć zazwyczaj nazwa monety wywodząca się od imienia monarszego z końcówką „d’or” dotyczyła monet typu pistola, o wartości pięciu "reichstalerów" (jak augustdory), gdy "stanislasdor" odpowiadał dziewięciu talarom sześciozłotowych w srebrze. Złoto do przeprowadzenia tych emisji zajmowano w kościołach (np. z katedry krakowskiej – złoty krzyż ze skarbca królów halickich) albo otrzymywano w darze od ludności na cele patriotyczne. Monety oznaczone były znakami menniczymi w postaci:
W 1791 r. Komisja Mennicza wprowadziła zasadę oznaczenia monet literami MV (od "Moneta Varsoviensis") albo MW (od "Mennica Warszawska"), co utrzymano aż do zamknięcia zakładu.
Na początku XXI w. w literaturze tematu w odniesieniu do monet miedzianych z lat 1765–1768 występują rozbieżności co do poprawnego ich przyporządkowania do mennic w Krakowie i w Warszawie. Wprowadzona do literatury w XIX i XX w. cecha dystynktywna w postaci formy inicjału Gartenberga (G), antykwowej bądź kursywnej, nie przystaje do danych o produkcji obydwu zakładów. Biorąc pod uwagę wielkość emisji podawaną w raportach każdej z mennic, przez niektórych badaczy XXI-wiecznych stawiana jest teza, że z mennicy krakowskiej wyszły:
pozostałe zaś – z mennicy w Warszawie.
Przede wszystkim w mennicy warszawskiej, ale nie tylko, powstał również szereg monet próbnych, w tym między innymi:
Ostatnie monety Rzeczypospolitej Obojga Narodów wybito w mennicy warszawskiej w 1795 r.
Ikonografia.
Od samego początku, mimo wielu trudności, nowe monety otrzymały bardzo atrakcyjną, zmodernizowaną szatę zewnętrzną, zarówno pod względem plastycznym, jak technicznym.
Na wczesnych, próbnych dukatach – bitych już od 1765 r. – pojawiło się królewskie popiersie i herb na płaszczu, a w 1766 r. gwiazda orderowa Świętego Stanisława z monogramem królewskim „SAR”. Również w 1766 r. pojawiły się dukaty z pełną postacią króla na awersie i kwadratową ramką z napisem, otoczoną arabeskami na rewersie. W ten sposób do 1772 r. ustabilizował się typ nawiązujący do wzorca holenderskiego. Na monetach tych król stał w szczegółowo przedstawionym stroju koronacyjnym własnego projektu. Umieszczano na tych monetach inicjały medalierów:
W związku z pojawieniem się licznych fałszerstw dukatów z datami rocznymi 1766–1768, typ holenderski awersu w 1772 r. zastąpiono głową króla w diademie.
Następny awers dukata – z głową króla bez diademu – został wprowadzony w 1783 r., ale pojawił się już wcześniej, na bardzo rzadkich, próbnych odbitkach w miedzi i srebrze z niezwykłym rewersem i z datą roczną 1779. Na początku XXI w. okoliczności ich powstania nie są jednak znane.
Równie efektownie pod względem iknonograficznym rozpoczęto w 1765 r. emisję talarów – od słynnego próbnego talara sygnowanego przez Johanna Caspara Mörikofera z Berna, z herbem Rzeczypospolitej na kolistej tarczy otoczonym wieńcem z dewizą Orderu Orła Białego, którego odznaka zwisała u dołu:
(za wiarę, króla i lud).
Inne rozwiązanie zaproponował w 1766 r. Johann Philipp Holzhäusser – owalną tarczę postawioną na postumencie otoczoną bordiurą z dewizą i ustawionymi przy niej trzymaczami, personifikacjami:
To ostatnie było heraldyczną nieprawidłowością, gdyż trzymaczami tarczy z Orłem Białym powinny być dwa anioły.
Na wczesnych próbnych talarach stanisławowskich można zauważyć elementy dyskusji o podstawie reformy monetarnej – na jednym z talarów Mörikofera na rewersie pojawił się napis:
(talar polski, 85 złotych polskich [z] grzywny),
na innym zaś skorygowany:
(...84 złotych polskich [z] grzywny).
W kolejnych latach wybijano talary według uproszczonego przez Holzhäussera projektu Mörikofera z napisem informującym o stopie talara:
(10 z grzywny czystej kolońskiej).
Mniejsze monety srebrne również nosiły dość rozbudowany zapis o stopie menniczej na rewersie i o nominale w groszach srebrnych – na groszach i dwugroszach była to wręcz główna treść stempla. Na dwuzłotówkach (8 groszy srebrnych) i złotówkach (4 grosze srebrne) umieszczano na awersie głowę królewską, na mniejszych nominałach – herb albo monogram. Szczególnie interesująca była wczesnoklasycystyczna forma grosza srebrnego, wzorowana na monecie saskiej, z motywami obu stron zamkniętymi w kwadratach.
Zróżnicowano także miedziaki, umieszczając na trojakach popiersie, a później głowę królewską, a na mniejszych nominałach monogram.
Wprowadzone w 1787 r. pełnowartościowe dziesięciogroszówki były dość ubogie w szacie zewnętrznej, natomiast monety złote, jak i talary o obniżonej zawartości kruszcu, dla odróżnienia otrzymały na rewersach herb na tarczy francuskiej, prostokątnej, zamiast kolistej.
Miejskie.
Czasy stanisławowskie to koniec mennictwa miejskiego Prus Królewskich. Elbląg swej mennicy już nie otworzył. W Toruniu rozważano, podobnie jak kilka lat wcześniej, możliwość wydzierżawienia miejskiego zakładu na centralną mennicę Rzeczypospolitej, jednak okazał się zbyt przestarzały.
Reforma z 1766 r. zakończyła (teoretycznie) autonomię monetarną Prus Królewskich. Od Gdańska, Torunia i Elbląga domagano się okazania przywilejów menniczych, na co otrzymano odpowiedź, że miasta te nie widzą takiej potrzeby, bo przecież biły monetę jawnie od 1457 r. W 1767 r. pozwano więc je przed sąd królewski o emisje monetarne z czasów Augusta III jako nielegalne. Za umorzenie tego procesu Gdańsk, Toruń i Elbląg zrezygnowały z własnego mennictwa. Rezygnacja Gdańska okazała się wprawdzie w zupełnie innych warunkach nieostateczna, ale wymieniany w katalogach szeląg tego miasta z 1793 r., wybity w czystym srebrze, jest niewątpliwie mistyfikacją antykwaryczną (fałszerstwem na szkodę kolekcjonerów).
Gdańska.
W latach 1764–1767 według starej stopy menniczej bito:
Monety te posiadały znaki mennicze od pierwszych liter imion i nazwisk dzierżawców zakładu:
Torunia.
W latach 1764–1765 według starej stopy menniczej bito:
Trojaki i szóstaki miały znaki mennicze „SB”, będące pierwszymi literami imienia i nazwiska Szymona Brückmana, kierownika zakładu.
Lenne kurlandzkie.
Wprowadzony już w 1763 r. na tron kurlandzki Ernest Jan Biron przejął mennicę mitawską właśnie co uruchomioną przez swojego poprzednika. W czasach stanisławowskich bito w niej w:
O ile te ostatnie, w XXI w. zaginione, były raczej przeznaczone do użytku dworskiego, to znane z kilku odmian dukaty wybito w większej liczbie.
Generalnie w okresie panowania Ernesta Jana Birona typ monetarny kontynuował schemat ustalony w czasach księcia Karola Kristiana Wettyna, choć w nieco lepszym wykonaniu – jedynie grosz srebrny otrzymał monogram księcia „EI”, wzorowany na monogramie jego protektorki, Katarzyny II.
W 1765 r. mennica w Mitawie została zamknięta.
Na ostatnich emisjach monet kurlandzkich, z 1780 r., pojawił się portret następnego władcy – Piotra Birona. Były to dukaty i talary. Te ostatnie jednak zarówno wyobrażeniem (skośnym krzyżem pod polsko-litewskimi tarczami na rewersie), jak i napisem:
deklarowały swoją przynależność nie do stopy konwencyjnej stosowanej wówczas w Rzeczypospolitej Obojga Narodów, ale albertyńskiej, tej samej co w przypadku talarów bankowych Augusta II (28,04 grama srebra próby 873). Niekiedy uważa się to za dowód handlowego przeznaczenia tych monet, jednak w XXI wieku w Kurlandii talarów na stopę albertyńską się nie spotyka. Rzadkość, bardzo staranne wykonanie zarówno od strony przygotowania stempla, jak i wybicia, świadczą, że były to raczej, wraz z dukatami, okazy reprezentacyjne, zamówione w którejś z mennic zachodnich.
Fałszywe Fryderyka II Wielkiego.
Nie poprzestając na drenażu Rzeczypospolitej Obojga Narodów ze srebra, wynikającym z różnicy wartości monet, Fryderyk Wielki uruchomił po 1765 r. całkiem jawnie fałszywą produkcję polskich monet, którą rozpowszechniano na obszarze bezsilnego państwa polsko-litewskiego, posługując się przemocą wojskową.
Z tego właśnie powodu w Warszawie w 1771 r. członek Komisji Skarbu i Komisji Menniczej, hrabia August Moszyński, numizmatyk, wystąpił z projektem wybijania monet z czystego srebra, w przypadku których nie dało by się ukryć fałszerstwa. Sporządzono próby wszystkich srebrnych gatunków, od grosza srebrnego do talara, ale czyste srebro nie nadawało się do wybijania monet, więc z fałszerstwami pruskimi musiano poradzić sobie w inny sposób.

</doc>
<doc id="4792031" url="https://pl.wikipedia.org/wiki?curid=4792031" title="Jerzy Lipka (twórca ludowy)">
Jerzy Lipka (twórca ludowy)

Jerzy Lipka (ur. 1937, zm. 2011) – jeden z najwybitniejszych opolskich kroszonkarzy.
Sztuki zdobienia jaj wielkanocnych nauczył się od ciotki Marii Lipki oraz sióstr Anny, Cecylii i Magdaleny. Zaczął być szerzej rozpoznawany jako twórca ludowy od 1968, kiedy uzyskał I nagrodę na konkursie kroszonkarskim w Oleśnie. Uczestniczył później w 36 innych konkursach, za każdym razem zajmując I miejsce. Był autorem nowego modelu nożyków rytowniczych ze stali. Kroszonki ozdabiał zazwyczaj motywami roślinnymi, czasem były to wzory zoomorficzne nawiązujące do symboliki Wielkanocy. Na jajkach często zamieszczał wierszowane utwory. Znanych jest około 360 takich rymowanek. Ozdobił ponad 8500 jajek. 
W latach 1973–1976 sprawował funkcję wiceprezesa, a latach 1976-1993 prezesa Opolskiego Oddziału Stowarzyszenia Twórców Ludowych.

</doc>
<doc id="4792037" url="https://pl.wikipedia.org/wiki?curid=4792037" title="Władysław Braunstein">
Władysław Braunstein

Władysław Braunstein (ur. 1859 w Winnicy, zm. 28 lutego 1931 w Warszawie) – polski przemysłowiec żydowskiego pochodzenia.
Życiorys.
Urodził się w 1859 w Winnicy. Po ukończeniu gimnazjum, podjął studia chemiczno-mechaniczne w Halli, by następnie przenieść się na Wyższą Akademię Handlową w Lipsku. Tam też uzyskał dyplom. Po odbyciu praktyk w zagranicznych firmach, powrócił do Polski i objął kierownictwo Dąbrowskiej Fabryki Maszyn i Odlewni w Dąbrowie Górniczej. Gdy fabrykę przejęła firma Fitzner i Gamper z Sosnowca, Braunstein przeniósł się do Warszawy i objął kierownictwo przedstawicielstwa na teren b. Królestwa Polskiego. Jego energia i zdecydowane działania wyparły zagraniczne firmy przy budowie kompletnych urządzeń dla cukrowni. Dzięki jego staraniom i inicjatywie rozpoczęto budowę nowych cukrowni Mała Wieś, Ostrowite, Chełmica, Dobre i Borowiczki. Szereg innych cukrowni zostaje przebudowanych i unowocześnionych, również przy wydatnym finansowaniu tych działań.
W 1899 został udziałowcem utworzonej spółki komandytowej pod nazwą Filharmonia Warszawska, celem spółki było m.in. wybudowanie budynku filharmonii, jego utrzymanie, stworzenie orkiestry i organizacja koncertów.
W 1908 zostaje powołany na prezesa zarządu firmy Cukrownia Chełmica SA. Piastuje wysokie stanowiska w tej cukrowni praktycznie do swojej śmierci. Prowadzi również interesy innych cukrowni na terenie Polski. Poza przemysłem cukrowniczym, zajmował się tworzeniem lub unowocześnianiem innych przedsiębiorstw, szczególny nacisk kładąc na chłodnie. Podczas I wojny światowej i zajęciu przez Niemców terenów b. Królestwa Polskiego zostaje jednym z współzałożycieli Towarzystwa Ubezpieczeń „Polonia” oraz Towarzystwa Asekuracyjnego „Vita”, w obu towarzystwach zasiadał w radach nadzorczych. W 1915 i 1916 był członkiem rzeczywistym Towarzystwa Popierania Pracy Rolnej i Rzemieślniczej wśród Żydów w Królestwie Polskim. W latach 1918-1919 sprawował funkcję członka Komisji Rewizyjnej Zarządu Towarzystwa Akcyjnego Fabryki Cukru i Rafinerii „Michałów”.
W 1920 wraz z dyr. Świerczewskim, Torżewskim, Billewiczem i inż. Eugeniuszem Kwiatkowskim był w grupie założycieli Polskiego Towarzystwa Gazowniczego SA, które wykupiło z rąk niemieckich gazownie w Oświęcimiu, Szczakowej i Tomaszowie Mazowieckim. Brał czynny udział w tworzeniu Zakładów Chemicznych „Grodzisk", destylarni drzewa w Białowieży „Hajnówka".
W 1925 zostaje wybrany na prezesa Polskiego Towarzystwa Gazowniczego, w 1927 jest w grupie założycieli Związku Producentów Terpentyny i Przetworów Drzewnych.
Oprócz wszystkich funkcji w przemyśle cukrowniczym, gazowniczym, ubezpieczeniowym – osobiście prowadzi w Warszawie Fabrykę Wyrobów Blaszanych Braunstein &amp; Szamota.
W uznaniu zasług położonych na polu gazownictwa, w 1930 zostaje odznaczony Złotym Krzyżem Zasługi.

</doc>
<doc id="4792041" url="https://pl.wikipedia.org/wiki?curid=4792041" title="Łukasz Zambrzycki">
Łukasz Zambrzycki

Łukasz Zambrzycki (ur. 3 kwietnia 1983) – polski lekkoatleta, wieloboista, medalista mistrzostw Polski, reprezentant Polski.
Kariera sportowa.
Był zawodnikiem Zawiszy Bydgoszcz.
Na mistrzostwach Polski seniorów na otwartym stadionie zdobył dwa brązowe medale w dziesięcioboju: w 2003 i 2007. W halowych mistrzostwach Polski seniorów wywalczył dwa brązowe medale w siedmioboju: w 2003 i 2005.
Reprezentował Polskę na zawodach Grupy I (II poziom rozgrywek Pucharze Europy w wielobojach. W 2002 zajął 21. miejsce, z wynikiem 6694, w 2003 był 24., z wynikiem 6985, w 2007 zajął 13. miejsce, z wynikiem 7382.
Rekord życiowy w dziesięcioboju: 7382 (8.07.2007).

</doc>
<doc id="4792046" url="https://pl.wikipedia.org/wiki?curid=4792046" title="Jalea">
Jalea

„Jalea” – nazwa noszona na przestrzeni dziejów przez okręty Regia Marina:

</doc>
<doc id="4792052" url="https://pl.wikipedia.org/wiki?curid=4792052" title="Daniel Bar-Tal">
Daniel Bar-Tal

Daniel Bar-Tal (hebr. דניאל בר-טל; ur. 1946 w Stalinabadzie, Tadżycka Socjalistyczna Republika Radziecka) – izraelski psycholog społeczny i polityczny. Profesor i wykładowca w School of Education na Uniwersytecie Telawiwskim. Członek zagraniczny Wydziału Nauk Humanistycznych i Społecznych Polskiej Akademii Nauk od 2017 roku. 
Biografia.
Bar-Tal urodził się w Stalinabadzie (obecnie Duszanbe), w 1946. Dzieciństwo spędził w Szczecinie. W 1970 uzyskał licencjat w dziedzinie psychologii i socjologii na uniwersytecie w Tel Awiwie. 
W 1973 ukończył studia (kierunek psychologia społeczna) na Uniwersytecie Pittsburskim, rok później doktoryzował się. 
Dyrektor Instytutu Badawczego im. Waltera Lebacha. W latach 2001-2005 był współredaktorem Palestine Israel Journal. 
Bada przyczyny, źródła i przebieg nierozwiązywalnych konfliktów. 

</doc>
<doc id="4792053" url="https://pl.wikipedia.org/wiki?curid=4792053" title="Pontiac Chieftain">
Pontiac Chieftain

Pontiac Chieftain – samochód osobowy klasy pełnowymiarowej produkowany pod amerykańską marką Pontiac w latach 1949 – 1958.
Pierwsza generacja.
Pontiac Chieftain I został zaprezentowany po raz pierwszy w 1948 roku.
Model Chieftain został opracowany jako wyższej klasy model w ramach koncernu General Motors wraz z pokrewną konstrukcją Chevroleta. W dotychczasowej ofercie Pontiaka, samochód zastąpił linię modelową Torpedo.
Pierwsza generacja Chieftaina została utrzymana w charakterystycznych proporcjach dla modeli marki Pontiac, wyróżniając się obłymi, wyeksponowanymi nadkolami, a także masywną chromowaną atrapą chłodnicy i okrągłymi reflektorami. Tylne nadkole przyjęło charakterystyczny kształt z częściowym zakryciem koła.
Druga generacja.
Pontiac Chieftain II został zaprezentowany po raz pierwszy w 1954 roku.
Druga generacja modelu Chieftain przeszła obszerny zakres modyfikacji, zyskując smuklejszą sylwetkę z bardziej obłymi błotnikami i większą atrapę chłodnicy. Tylne nadkola zyskały wyraźniej zarysowane krawędzie, z kolei nadwozie stało się dłuższe.
Kanada.
Na rynku kanadyjskim samochód był oferowany jako Pontiac Pathfinder. Różnice wizualne były minimalne, ograniczając się do detali.
Trzecia generacja.
Pontiac Chieftain III został zaprezentowany po raz pierwszy w 1957 roku.
Trzecia i ostatnia generacja linii modelowej Chieftain powstała tym razem w ramach koncernu General Motors we współpracy z firmami Chevrolet i Oldsmobile.
Nadwozie przeszło obszerne zmiany wizualne, odchodząc od proporcji stosowanych w przypadku poprzedników. Karoseria stała się masywniejsza, zyskując charakterystyczny element malowany w innym kolorze biegnący przez całą długość nadwozia.
Kanada.
Podobnie jak poprzednik, trzecia generacja Chieftaina była sprzedawana i produkowana w Kanadzie pod inną nazwą jako Pontiac Pathfinder.

</doc>
<doc id="4792054" url="https://pl.wikipedia.org/wiki?curid=4792054" title="Pontiac Pathfinder">
Pontiac Pathfinder



</doc>
<doc id="4792057" url="https://pl.wikipedia.org/wiki?curid=4792057" title="Pontiac 2+2">
Pontiac 2+2



</doc>
<doc id="4792059" url="https://pl.wikipedia.org/wiki?curid=4792059" title="George Barati">
George Barati

George Barati, właśc. György Baráti (ur. 3 kwietnia 1913 w Győrze, zm. 22 czerwca 1996 w San Jose) – amerykański kompozytor, dyrygent i wiolonczelista pochodzenia węgierskiego.
Życiorys.
Ukończył szkołę muzyczną w Győrze (1932). W 1935 roku ukończył studia kompozytorskie w konserwatorium w Budapeszcie, gdzie jego nauczycielami byli Zoltán Kodály i Leó Weiner. W latach 1933–1936 członek orkiestry koncertowej w Budapeszcie, następnie 1936–1938 pierwszy wiolonczelista budapeszteńskiej orkiestry symfonicznej. W 1938 roku wyjechał do Stanów Zjednoczonych. W latach 1938–1939 studiował w Westminster Choir College w Princeton u Georges’a Couvreur i Henriego Swittena, a następnie 1939–1943 na tamtejszym uniwersytecie u Rogera Sessionsa. W 1944 roku otrzymał amerykańskie obywatelstwo. Występował jako wiolonczelista z San Francisco Symphony Orchestra (1946–1950). Od 1950 do 1967 roku przebywał na Hawajach, gdzie prowadził Honolulu Symphony Orchestra. Później dyrygował Montalvo Chamber Orchestra w Saratodze (1968–1978) i Santa Cruz Symphony Orchestra w Aptos (1971–1980).

</doc>
<doc id="4792060" url="https://pl.wikipedia.org/wiki?curid=4792060" title="Robert Gindera">
Robert Gindera

Robert Gindera (ur. 26 lutego 1984) – polski lekkoatleta, wieloboista, halowy mistrz Polski, reprezentant Polski.
Kariera sportowa.
Był zawodnikiem Achillesa Leszno i Zawiszy Bydgoszcz.
Na mistrzostwach Polski seniorów na otwartym stadionie zdobył jeden medal: brązowy w dziesięcioboju w 2004. W halowych mistrzostwach Polski seniorów wywalczył dwa medale w siedmioboju: złoty w 2005 i brązowy w 2004.
Reprezentował Polskę na mistrzostwach Europy juniorów w 2003, zajmując w dziesięcioboju 4. miejsce, z wynikiem 7490, halowych mistrzostwach Europy w 2005, zajmując w siedmioboju 11. miejsce, z wynikiem 5727 oraz na zawodach Superligi Pucharze Europy w wielobojach w 2004, zajmując 21. miejsce, z wynikiem 7245.
Był halowym rekordzistką Polski juniorów w siedmioboju: 5264 (25.01.2003).
Jego karierę przerwała w maju 2005 dwuletnia dyskwalifikacja za stosowanie środków dopingujących.
Rekord życiowy w dziesięcioboju: 7426 (5.09.2004)

</doc>
<doc id="4792067" url="https://pl.wikipedia.org/wiki?curid=4792067" title="Louis Germain David de Funès de Galarza">
Louis Germain David de Funès de Galarza



</doc>
<doc id="4792069" url="https://pl.wikipedia.org/wiki?curid=4792069" title="Kylie Rae">
Kylie Rae

Brianna Rae Sparrey (ur. 25 sierpnia 1992) – amerykańska wrestlerka, występująca pod pseudonimem ringowym Kylie Rae. W marcu 2020 podpisała kontrakt zawodniczy z Impact Wrestling (IW), rok wcześniej rywalizowała w All Elite Wrestling (AEW). W listopadzie 2020 ogłosiła zakończenie kariery wrestlerki, po czym w czerwcu 2021 powróciła do rywalizacji na scenie niezależnej.
Rozpoczęła karierę zawodniczą w 2016. Odgrywała postać entuzjastycznie podchodzącej do życia dziewczyny z sąsiedztwa, która nieustannie się uśmiecha (z tego powodu nosi przydomek „Smiley”). Walczyła w licznych federacjach sceny niezależnej, m.in.: Reality of Wrestling, Rise Wrestling i Zelo Pro Wrestling.
Młodość.
W 2010 ukończyła Oak Forest High School, następnie studiowała na Lewis University. Sparrey fascynowała się wrestlingiem od dzieciństwa, naśladując wraz ze starszym rodzeństwem niektóre ewolucje na przydomowej trampolinie. W 2013 rozpoczęła treningi we Freelance Underground Wrestling Academy w Villa Park, po czym w 2015 kontynuowała szkolenie w Houston, w szkółce założonej przez Bookera T.
Kariera wrestlerki.
Scena niezależna (2016–2020).
Kylie Rae rozpoczęła karierę wrestlerską w federacji Reality Of Wrestling, założonej przez Bookera T. W nagraniach telewizyjnych, które odbyły się 19 marca 2016, pokonała Ivory Robyn, zostając ROW Diamonds Division Championką. Jej panowanie mistrzowskie trwało 238 dni, gdy 12 listopada tego roku przegrała z Jade Keys w Three Way matchu; trzecią uczestniczką była Miranda. Niecały miesiąc później, 10 grudnia, odebrała tytuł swojej pogromczyni na gali ROW Christmas Chaos XI. Utraciła pas mistrzowski podczas ROW No Limits (13 maja 2017) po porażce z Kaylą Lynn. Pod koniec tego roku na ROW Christmas Chaos XII (9 grudnia), została po raz trzeci ROW Diamonds Division Championką, będąc lepszą od Ivory Robyn. 10 lutego 2018 utraciła tytuł mistrzowski na rzecz Hyan.
Zawodniczka zadebiutowała w Zelo Pro Wrestling 24 sierpnia 2017, przegrywając z Tessą Blanchard. Wygrawszy z Laynie Luck na początku 2018, została pierwszą Zelo Pro Women’s Championką. Jej pierwsze panowanie, trwające 98 dni, zakończyła Blanchard. Na gali Milwaukee Meltdown (4 stycznia 2019) odebrała rywalce tytuł mistrzowski w Best Two Out Of Three Falls matchu, lecz 28 kwietnia musiała uznać wyższość Britt Baker.
W Rise Wrestling pojawiła się pierwszy raz na RISE 5: Rising Sun (10 listopada 2017), gdzie przegrała z Nicole Savoy. W kwietniu 2018 nawiązała sojusz z Mirandą Alize, z którą wystąpiła na RISE 9: RISE Of The Knockouts (7 lipca 2018) w Four Way Tag Team Elimination matchu o nowo powstałe Guardians Of RISE Championship (mecz wygrały Paradise Lost (Dust i Raven’s Ash). Pół roku później, podczas RISE 12: ROW On The RISE (19 stycznia 2019), stoczyła przegrany pojedynek z Mercedes Martinez o Phoenix Of RISE Championship. W walce rewanżowej na RISE 13: Legendary (29 marca 2019), która odbyła się w stypulacji No Ropes Submission matchu, pokonała Martinez i została nową mistrzynią. To spotkanie fani federacji uznali za mecz roku. Niespodziewanie, tego samego dnia zawodniczka utraciła tytuł na rzecz Zoe Lucas. Na RISE La Escalera (1 listopada 2019) wygrała sześcioosobowy Ladder match, otrzymując miano pretendentki do walki o Phoenix Of RISE Championship. W lipcu 2018 uczestniczyła w Japonii we wspólnej rywalizacji Rise Wrestling i Stardom.
W dorobku sportowym ma również inne tytuły mistrzowskie, które zdobyła w różnych federacjach niezależnych. Wśród nich należy wymienić: FU Tag Team Championship z GPA, CWA Championship, AAW Women’s Championship, BCW Women’s Championship, Freelance World Championship, BLP Midwest Championship, Sabotage War Of The Genders Championship i Warrior Wrestling Women’s Championship. Wygrała turnieje Raven Black Memorial i Making Towns Classic. 
W lutym 2018 uczestniczyła w tryoutcie, zorganizowanym przez federację WWE.
All Elite Wrestling (2019).
Na początku 2019 związała się z All Elite Wrestling (AEW). Zadebiutowała w federacji na gali Double or Nothing (25 maja), w którym Britt Baker pokonała ją, Nylę Rose i Awesome Kong. Na kolejnej gali, Fyter Fest (29 czerwca), miała zmierzyć się z Levą Bates, ale ostatecznie została zastąpiona przez Allie. Na konferencji prasowej po All Out (31 sierpnia), Tony Khan poinformował, że Rae opuściła federację w „przyjaznej atmosferze”. Powodem odejścia były problemy osobiste.
Impact Wrestling (2020).
Rywalizacja z Kierą Hogan.
Kylie Rae pojawiła się niespodziewanie na Bound for Glory (20 października 2019). Wzięła udział w dwudziestoosobowym Call Your Shot Gauntlet matchu z numerem 17, odpadając z pojedynku po wyeliminowaniu przez Mahabali Sherę. Pięć miesięcy później ponownie pojawiła się w Impact Wrestling. Po zwycięstwie nad Cassandrą Golden, w odcinku "Impactu!" z 31 marca 2020, Kylie Rae zakomunikowała, że podpisała wieloletni kontrakt z federacją. Starała zaskarbić sobie przyjaźń innych Knockoutek, lecz Kiera Hogan nie pochwaliła tego, twierdząc że w kobiecej dywizji nie ma przyjaźni. „Girl on Fire” poinformowała ją również, że stoczą ze sobą pojedynek na Rebellion. 14 kwietnia obie zawodniczki wystąpiły w pierwszym odcinku talk-show Madison Rayne o nazwie Locker Room Talk. Gospodyni spotkania pokierowała w ten sposób wywiadem, aby wzmóc wzajemną niechęć między zawodniczkami. Dotychczas spokojna i radosna Rae, słysząc słowa Hogan o ośmieszeniu jej i starciu z jej twarzy głupiego uśmieszku, uznała oponentkę „za niezbyt miłą” i opuściła program. W pierwszym części Rebellion (21 kwietnia) pokonała Kierę.
Sojusz z Susie i odejście.
W maju nawiązała przyjaźń z Susie i sprzymierzyły się, gdy Kiera Hogan i Tasha Steelz zastraszyły je i pobiły. Doprowadziło to do meczu drużynowego, rozegranego 2 czerwca, w którym musiały uznać wyższość antagonistek. Trzy tygodnie później wsparła towarzyszkę w odparciu ataku Tayi Valkyrie. 7 lipca zwyciężyły Valkyrie i Rosemary w walce drużynowej. Na Slammiversary (18 lipca) wygrała Gauntlet for the Gold, zostając pretendentką do walki o Impact Knockouts Championship. Od końca lipca do początku września Rae uczestniczyła w reality show Wrestle House. Powróciwszy 1 września do "Impact!", Kylie Rae i reszta obsady Wrestle House zakłócili celebrację obrony tytułu kobiet przez Deonnę Purrazzo. Rae wyrzuciła z ringu atakującą ją mistrzynię i jej towarzyszkę, Kimber Lee. Wraz z Susie pokonały rywalki 15 września w Tag Team matchu, natomiast tydzień później wyzwała mistrzynię na walkę o Impact Knockouts Championship na Bound for Glory (24 października). Na Victory Road (3 października) Susie została pokonana przez Purrazzo, która po meczu złamała jej rękę. Dodatkowo mistrzyni z pomocą Lee powstrzymały Rae przed udzieleniem pomocy i zmusiły ją do oglądania cierpienia partnerki. W następnym tygodniu Kylie, smutna z powodu wspomnianego wydarzenia, brutalnie zaatakowała drwiącą z niej Lee, po czym 13 października pokonała ją w pojedynku i odparła pomeczowy atak ze strony Purrazzo. Na Bound for Glory nie pojawiła się, aby stoczyć zaplanowany pojedynek o tytuł mistrzowski, a jej miejsce zajęła Su Yung. 
Zawodniczka ogłosiła 2 listopada zakończenie kariery wrestlerki z powodu problemów ze zdrowiem psychicznym.
Powrót na scenę niezależną (od 2021).
Kylie Rae powróciła 5 czerwca 2021 na gali federacji Warrior Wrestling, gdzie obroniła mistrzostwo kobiet w walce z Holidead.
Charakterystyka zawodniczki.
Kylie Rae jest tradycyjnym babyfacem – emanuje optymizmem, jest pełna energii, na jej twarzy zawsze gości uśmiech. Tymi cechami zaskarbiła sobie przychylność fanów, z tego względu nadano jej również przydomek „Smiley” Kylie. Jest fanką Pokémonów. Jej ubiór inspirowany jest wyglądem Pikachu lub Charmandera. Na scenie niezależnej wchodzi do ringu w akompaniamencie zremiksowanego utworu muzycznego, pochodzącego z serialu animowanego tej franczyzy. Walczy stylem technicznym, jej akcją kończącą jest "Smile to the Finish".
Życie prywatne.
We wrześniu 2020 ogłosiła zaręczyny z wrestlerem, Isaiasem Velazquezem.

</doc>
<doc id="4792071" url="https://pl.wikipedia.org/wiki?curid=4792071" title="Viktoria Wiedeń">
Viktoria Wiedeń

AC Viktoria Wien – austriacki klub piłkarski z kwartale Schottenviertel wiedeńskiej dzielnicy Innere Stadt, działający w latach 1898–1911.
Historia.
Chronologia nazw:
Klub sportowy AC Victoria Wien został założony w miejscowości Wiedeń w 1898 roku. Kilka lat po założeniu klub zamienił w łacińskiej nazwie "Victoria" literę „c” na niemiecką formę i odtąd pisał „k” w nazwie klubie. W 1897 roku po raz pierwszy został organizowany Challenge Cup. Zawody, które odbywały się systemem pucharowym, były otwarte dla wszystkich klubów w Imperium i były nieoficjalnie uważane za pierwsze mistrzostwa Austro-Węgier. W sezonie 1898/99 klub dotarł do finału "Challenge Cup", jednak przegrał 1:4 z First Vienna FC 1894. 4 stycznia 1900 roku powstał Austriacki Związek Piłki Nożnej (ÖFU) i zorganizował Puchar Tagblatt. W sezonie 1901/02 klub startował w drugiej klasie mistrzostw organizowanych przez ÖFU (pierwsza klasa grała o Puchar Tagblatt), ale uzyskał ostatnią czwartą lokatę. 18 marca 1904 roku powstał nowy Związek (ÖFV), który organizował pierwsze nieoficjalne mistrzostwa Austrii i Wiednia w sezonie 1906/07. Klub zakwalifikował się do rozgrywek w "1. Klasse", w której grał do organizowania oficjalnych mistrzostw.
W 1911 roku zespół startował w pierwszych oficjalnych rozgrywkach mistrzostw Austrii, które początkowo ograniczały się do drużyn wiedeńskich. W pierwszym sezonie mistrzostw Austrii klub wpadł w kłopoty finansowe, pomimo połączenia z "Wiener Sportvereinigung" 11 kwietnia 1911 roku, i musiał wielokrotnie borykać się z problemami. Po czterech kolejkach w mistrzostwach klub nie był w stanie kontynuować działalności i po 24 września 1911 roku dołączył do Vienna Cricket &amp; FC, który był osłabiony po odejściu podstawowych piłkarzy do Wiener Amateur SV. "Vienna Cricket &amp; FC" zachował swoją nazwę i dominację w połączonym klubie, a mecze "AC Viktoria" zostały unieważnione. Pomimo koncentracji sił klub w debiutowym sezonie 1911/12 zajął ostatnie 11.miejsce w Erste Klasse i tym samym spadł do 2. Klasse A.
Klub ma barwy czarno-białe. Zawodnicy swoje domowe spotkania zazwyczaj grają w białych koszulkach, białych spodenkach oraz białych getrach.
Struktura klubu.
Klub piłkarski rozgrywał swoje mecze domowe na stadionie Sportplatz Viktoria w Wiedniu o pojemności 1000 widzów.
Derby: Austria Wiedeń, First Vienna FC 1894, Floridsdorfer AC, Hertha Wiedeń, Rapid Wiedeń, SpC Rudolfshügel, 1. Simmeringer SC, Wiener AC, Wiener AF, Wiener SC.

</doc>
<doc id="4792072" url="https://pl.wikipedia.org/wiki?curid=4792072" title="AC Viktoria Wien">
AC Viktoria Wien



</doc>
<doc id="4792080" url="https://pl.wikipedia.org/wiki?curid=4792080" title="Abu Dzar Yulianto">
Abu Dzar Yulianto

Abu Dzar Yulianto (ur. 30 lipca 1985 w Turi Rejo) – indonezyjski wspinacz sportowy, specjalizująca się we wspinaczce na szybkość. Wielokrotny medalista mistrzostw Azji, dwukrotny mistrz Azji.
Kariera sportowa.
Na igrzyskach azjatyckich w Dżakarcie w 2018 roku zdobył złoty medal w sztafecie we wspinaczce na szybkość.
Mistrz Azji w sztafecie na szybkość w roku 2017, a w 2015 zdobył brązowy medal. Indywidualny dwukrotnie srebrny medalista, mistrzostw Azji na szybkość w 2004-05 roku.

</doc>
<doc id="4792082" url="https://pl.wikipedia.org/wiki?curid=4792082" title="Hernando de Alvarado">
Hernando de Alvarado

Hernando de Alvarado (zm. ok. 1545) – hiszpański konkwistador, porucznik w ekspedycji dowodzonej przez Francisca Coronado, która w latach 40 XVI wieku wyruszyła z Meksyku na północ. 29 sierpnia 1540 roku Alvarado poprowadził samodzielny oddział, który odkrył siedzibę indian Acoma.

</doc>
<doc id="4792085" url="https://pl.wikipedia.org/wiki?curid=4792085" title="Szkoła Podstawowa im. Janusza Korczaka w Piskorowicach">
Szkoła Podstawowa im. Janusza Korczaka w Piskorowicach

Szkoła Podstawowa im. Janusza Korczaka w Piskorowicach – szkoła o charakterze podstawowym w Piskorowicach.
Historia.
Początki szkolnictwa według miejscowej tradycji są datowane na 1789 rok, gdy powstała jednoklasowa szkoła polska. Szkoła ta w 1810 roku na żądanie miejscowych Ukraińców została zmieniona na parafialną szkołę polsko-ruską ("Schola parochialis"). W 1835 jako nauczyciel jest wymieniany Bazyli Szykuła, a w 1847 roku Eliasz Szykuła (14 uczniów). W 1859 roku na 133 zdolnych, do szkoły uczęszczało tylko 40 dzieci, a nauczycielem był Ilia Szykuła.
24 maja 1874 roku reskryptem Rady szkolnej krajowej utworzono 1-klasową szkołę publiczną z ruskim językiem wykładowym. W 1876 roku zbudowano murowany budynek szkolny.
Przydatnym źródłem archiwalnym do poznawania historii szkolnictwa w Galicji są austriackie Szematyzmy Galicji i Lodomerii, które podają wykaz szkół ludowych, wraz z nazwiskami ich nauczycieli, oraz austriackie i polskie Dzienniki Urzędowe szkolnictwa, które podają ruch służbowy nauczycieli. Pierwszym nauczycielem był Stanisław Lisowski. Szkoły wiejskie początkowo były tylko męskie, a od 1890 roku były mieszane (koedukacyjne), a od 1897 roku szkoła posiadała nauczycieli pomocniczych, którymi byli: Anna Żukowska (1897–1899), Katarzyna Sacharówna (1900–1901), Leokadia Pikulska (1904–1906), Józefa Świrska (1907–1908), Emilia Michalska (1909–1911), Jadwiga Bielecka (1911–1912), Stefania Mryczkówna (1912–1914?).
W 1910 roku została utworzona Szkoła eksponowana w przysiółku Chałupki ("Chałupki ad Piskorowice"), której nauczycielami byli: Marian Stachurski (1910–1911), Zofia Kotlińska (1911–1912), Stefan Pochmórski (1912–1913), Emilia Bochenek (1913–1914?). W latach 20. XX wieku dokonano rozbudowy parteru szkoły, a w latach 30. XX wieku nadbudowano piętro.
W latach 1939–1945 w szkoła była ukraińska. 18 kwietnia 1945 roku oddział Narodowego Zjednoczenia Wojskowego dokonał zbrodniczego mordu na ukraińskich mieszkańcach, którzy oczekiwali w szkole na wysiedlenie. W latach 1948–1950 dokonano remontu szkoły.
W 1999 roku, na mocy reformy oświaty, szkoła została przekształcona w 6-letnią szkołę podstawową i 3-letnie gimnazjum. W 2003 roku utworzono Zespół Szkół. 
2 grudnia 2007 roku na budynku szkoły odsłonięto tablicę:
"„Pamięci mieszkańców Piskorowic i okolic narodowości ukraińskiej zamordowanych w tym budynku w kwietniu 1945 roku”"
W 2017 roku na mocy reformy oświaty przywrócono 8-letnią szkołę podstawową. 16 lipca 2018 roku uchwałą Rady Gminy Leżajsk patronem szkoły został Janusz Korczak.

</doc>
<doc id="4792101" url="https://pl.wikipedia.org/wiki?curid=4792101" title="Talmonty">
Talmonty

Talmonty (; ) – chutor na Białorusi, w obwodzie grodzieńskim, w rejonie werenowskim, w sielsowiecie Dociszki.
W XIX w. okolica szlachecka i zaścianek. W dwudziestoleciu międzywojennym okolica szlachecka i folwark leżące w Polsce, w województwie nowogródzkim, w powiecie lidzkim (od 1 lipca 1926 do 19 maja 1930 w województwie wileńskim, w powiecie wileńsko-trockim), do 19 maja 1930 w gminie Koniawa, następnie w gminie Raduń.

</doc>
<doc id="4792105" url="https://pl.wikipedia.org/wiki?curid=4792105" title="Jastrząb czarno-biały">
Jastrząb czarno-biały

Jastrząb czarno-biały ("Accipiter melanoleucus") – gatunek afrykańskiego ptaka z rodziny jastrzębiowatych (Accipitridae). Występuje na południe od Sahary, we wszystkich rodzajach lasów, szczególnie w tych wysokich, od nizin tropikalnych po wysokie góry. Nie jest zagrożony.
Systematyka.
Gatunek ten po raz pierwszy zgodnie z zasadami nazewnictwa binominalnego opisał w 1830 roku Andrew Smith, nadając mu nazwę "Accipiter melanoleueus". Nazwa ta zawierała literówkę i po poprawieniu na "Accipiter melanoleucus" obowiązuje do tej pory. Jako miejsce typowe autor wskazał tereny obecnej RPA.
Wyróżniono dwa podgatunki "Accipiter melanoleucus":
Morfologia.
Jastrząb czarno-biały osiąga długość ciała 40–58 cm; samce ważą 430–490 g, a samice 650–980 g; rozpiętość skrzydeł 77–105 cm. Istnieją dwie odmiany barwne – czarna i biała, ta druga charakteryzuje się białym upierzeniem spodniej części ciała od podbródka do podbrzusza.
Zasięg występowania.
Poszczególne podgatunki występują:
Ekologia i zachowanie.
Jest to ptak monogamiczny i terytorialny. Gniazdo budują oba ptaki z pary około 50–145 dni przed złożeniem jaj. Umiejscowione jest wysoko na drzewie, zwykle w rozwidleniu gałęzi; stanowi je platforma zbudowana z gałązek i patyków, której wnętrze wyłożone jest zielonymi liśćmi. W przeciwieństwie do wielu innych gatunków jastrzębi ptaki te często wykorzystują to samo gniazdo w kolejnych sezonach lęgowych, dodając budulca tak, że stopniowo się rozrasta. Niekiedy wykorzystują też gniazda zbudowane przez inne gatunki ptaków drapieżnych. Samica składa 1–4 jaja i to głównie ona je wysiaduje, podczas gdy samiec regularnie ją dokarmia.
Żywi się głównie ptakami o masie 80–300 g, aż do wielkości perliczki, ale przede wszystkim gołębiami. W Południowej Afryce pod gniazdami jastrzębia czarno-białego znaleziono m.in. takie ofiary, jak: kaniuk zwyczajny, krogulec rudobrzuchy, krogulec trzypręgowy i sowa.
Status.
W Czerwonej księdze gatunków zagrożonych IUCN jastrząb czarno-biały jest klasyfikowany jako gatunek najmniejszej troski (LC – "Least Concern"). Trend liczebności populacji oceniany jest jako spadkowy ze względu na utratę siedlisk i nadmierne użycie pestycydów. W jego bazie ofiar znajdują się kurczaki i gołębie, co doprowadza do konfliktu z ludźmi. Jest regularnie prześladowany, zarówno na obszarach wiejskich, jak i w miastach.

</doc>
<doc id="4792106" url="https://pl.wikipedia.org/wiki?curid=4792106" title="Emptio spei">
Emptio spei

Emptio spei (łac. "kupno nadziei") – w prawie rzymskim tzw. "kupno szansy", w którym kupujący nabywał jedynie szansę na to, że przedmiot sprzedaży zaistnieje w przyszłości. Dokonywano go poprzez np. zakup ryb z połowu, lub zwierzyny z polowania, nie będąc pewnym co do tego, jak wiele owych ryb zostanie złowione oraz czy polowanie zakończy się pomyślnie. Do operacji kupna-sprzedaży dochodzi do skutku niezależnie od tego, czy rzecz może być wydana. Kupujący musiał uiścić cenę nawet wówczas, gdy rzecz nie powstanie. Przedmiotem zobowiązania jest sama nadzieja uzyskania pewnej rzeczy.
Porównać ją można do dzisiejszej loterii, gdzie kupuje się szansę na wygranie, niekoniecznie wiedząc, czy dojdzie ona do skutku. 

</doc>
<doc id="4792110" url="https://pl.wikipedia.org/wiki?curid=4792110" title="Szira Has">
Szira Has

Szira Has (hebrajski שירה האס; ang. "Shira Haas"; ur. 11 maja 1995 w Tel Awiwie) – izraelska aktorka filmowa i telewizyjna, która wystąpiła m.in. w serialu "Sztisel" oraz miniserialu produkcji Netflixa – "Unorthodox".

</doc>
<doc id="4792111" url="https://pl.wikipedia.org/wiki?curid=4792111" title="Rock Dog. Pies ma głos!">
Rock Dog. Pies ma głos!

Rock Dog. Pies ma głos! (tytuł oryg. "Rock Dog") (tytuł chińsku. 摇滚藏獒) – film animowany z 2016 roku w reżyserii Ash Brannon, oparty na chińskiej powieści graficznej "Tibetan Rock Dog" autorstwa Zheng Jun.
Fabuła.
Bono należy do dumnej rasy mastifów tybetańskich. Jego ojciec bardzo chce, aby wstąpił w szeregi elitarnej straży, która strzeże osady przed stadem żarłocznych wilków. Ale kiedy pewnego dnia w łapy Bono trafia radio, wyrzucone z samolotu i młody pies po raz pierwszy słyszy dźwięki rock’n’rolla, już wie, jakie jest jego przeznaczenie. Przekonuje ojca, by dał mu szansę i rusza do wielkiego miasta, aby spełnić marzenie i zostać gwiazdą rocka.
Wersja polska.
Wersja polska: Studio PRL
Reżyseria: Dariusz Błażejewski
W polskim dubbingu wystąpili

</doc>
<doc id="4792120" url="https://pl.wikipedia.org/wiki?curid=4792120" title="Jalea (1913)">
Jalea (1913)

Jalea – włoski okręt podwodny z początku XX wieku, jedna z ośmiu jednostek typu "Medusa". Okręt został zwodowany 3 sierpnia 1913 roku w stoczni FIAT-San Giorgio w La Spezii, a w skład Regia Marina wszedł 1 września 1913 roku. Pełnił służbę na Morzu Śródziemnym, brał udział w I wojnie światowej. „Jalea” zatonęła 17 sierpnia 1915 roku, po wejściu na minę w Zatoce Triesteńskiej.
Projekt i budowa.
„Jalea” i jej siostrzane jednostki zostały zaprojektowane przez inż. Cesarego Laurentiego jako rozwinięcie poprzednich projektów tego konstruktora ("Glauco" i „Foca”). Po wybuchu oparów benzyny na „Foce” zrezygnowano ostatecznie z montażu na okrętach podwodnych silników benzynowych i do napędu nowych jednostek użyto po raz pierwszy silników wysokoprężnych. Nowatorski napęd spowodował opóźnienia we wprowadzeniu okrętów do służby ze względu na przeprowadzane testy, wypadki i przeróbki. Ostatecznie jednak powstały udane jednostki charakteryzujące się wysoką manewrowością i stabilnością w położeniu podwodnym.
„Jalea” zbudowana została w stoczni FIAT-San Giorgio w La Spezii. Stępkę okrętu położono 10 marca 1911 roku, a zwodowany został 3 sierpnia 1913 roku. Był pierwszym okrętem we włoskiej flocie noszącym to imię.
Dane taktyczno-techniczne.
„Jalea” była niewielkim, przybrzeżnym dwukadłubowym okrętem podwodnym. Długość całkowita wynosiła 45,15 metra, szerokość 4,2 metra i zanurzenie 3 metry. Wyporność normalna w położeniu nawodnym wynosiła 248–252 tony, a w zanurzeniu 305 ton. Okręt napędzany był na powierzchni przez dwa silniki wysokoprężne FIAT o łącznej mocy 650 KM. Napęd podwodny zapewniały dwa silniki elektryczne Savigliano o łącznej mocy 300 KM. Dwuśrubowy układ napędowy pozwalał osiągnąć prędkość 12 węzłów na powierzchni i 8 węzłów w zanurzeniu. Zasięg wynosił 1200 Mm przy prędkości 8 węzłów w położeniu nawodnym oraz 54 Mm przy prędkości 6 węzłów w zanurzeniu (lub 670 Mm przy 12 węzłach na powierzchni i 24 Mm przy 8 węzłach w zanurzeniu). Dopuszczalna głębokość zanurzenia wynosiła 40 metrów.
Okręt wyposażony był w dwie stałe dziobowe wyrzutnie torped kalibru 450 mm z zapasem czterech torped.
Załoga okrętu składała się z 2 oficerów oraz 19 podoficerów i marynarzy.
Służba.
„Jalea” weszła do służby w Regia Marina 1 września 1913 roku. W początkowym okresie załoga okrętu przechodziła szkolenie na wodach Morza Tyrreńskiego i odbywała krótki rejsy głównie w rejon Sardynii. W momencie przystąpienia Włoch do I wojny światowej okręt wchodził w skład 1. dywizjonu okrętów podwodnych w Wenecji (wraz z siostrzanymi jednostkami „Medusa”, „Jantina”, „Salpa” i „Zoea” oraz „Atropo”).
17 sierpnia 1915 roku „Jalea” weszła na austro-węgierską minę postawioną nieopodal Pirano. Okręt, dowodzony przez kpt. mar. (wł. "tenente di vascello") Ernesto Giovanniniego, zatonął wraz z całą załogą.

</doc>
<doc id="4792124" url="https://pl.wikipedia.org/wiki?curid=4792124" title="Katarzyna Lubońska">
Katarzyna Lubońska

Katarzyna Lubońska (ur. 5 sierpnia 1992 w Pile) – polska zawodniczka mieszanych sztuk walki (MMA) wagi muszej. W przeszłości walczyła dla takich organizacji jak Fighters Arena, PLMMA czy KSW. Aktualnie związana z organizacją FEN. 
Kariera MMA.
Katarzyna Lubońska zawodowy debiut w MMA rozpoczęła od zwycięskiej walki na gali Pro MMA Challenge w czerwcu 2014 roku. W listopadzie tego samego roku dopisała kolejne zwycięstwo na gali Fighters Areny.
Rok później Lubońska podpisała kontrakt z Konfrontacją Sztuk Walki, w ramach którego stoczyła dwa przegrane pojedynki. 
W 2019 roku podpisała kontrakt z Fight Exclusive Night, gdzie w debiucie niejednogłośnie pokonała Izabelę Badurek. Kolejny pojedynek stoczyła na gali FEN 27 w Szczecinie, gdzie uległa Evie Dourthe.

</doc>
<doc id="4792132" url="https://pl.wikipedia.org/wiki?curid=4792132" title="Zawadów (przystanek kolejowy)">
Zawadów (przystanek kolejowy)

Zawadów (, ) – przystanek kolejowy w miejscowości Zawadów, w rejonie lwowskim, w obwodzie lwowskim, na Ukrainie. Leży na linii Lwów – Rawa Ruska – Hrebenne.
Przystanek istniał przed II wojną światową.

</doc>
<doc id="4792136" url="https://pl.wikipedia.org/wiki?curid=4792136" title="Syd Luyt">
Syd Luyt

Thomas Sydney Andrew Luyt (ur. 11 grudnia 1925 w Germiston, zm. 4 czerwca 2010) – południowoafrykański lekkoatleta specjalizujący się w biegach długodystansowych.
Zajął 6. miejsce w biegu maratońskim na igrzyskach olimpijskich w 1948 w Londynie.
Zdobył srebrny medal w tej konkurencji przegrywając jedynie z Jackiem Holdenem z Anglii, a wyprzedzając Johna Clarke’a z Nowej Zelandii, a także zajął 8. miejsce w biegu na 6 mil na igrzyskach Imperium Brytyjskiego w 1950 w Auckland. Zajął 11. miejsce w biegu maratońskim na igrzyskach olimpijskich w 1952 w Helsinkach.

</doc>
<doc id="4792144" url="https://pl.wikipedia.org/wiki?curid=4792144" title="Zaszków (przystanek kolejowy)">
Zaszków (przystanek kolejowy)

Zaszków (, ) – przystanek kolejowy w miejscowości Zaszków, w rejonie lwowskim, w obwodzie lwowskim, na Ukrainie. Leży na linii Lwów – Rawa Ruska – Hrebenne.
Przed II wojną światową stacja kolejowa. Wówczas pomiędzy Zaszkowem a Kulikowem istniał jeszcze przystanek Zarudce.

</doc>
<doc id="4792148" url="https://pl.wikipedia.org/wiki?curid=4792148" title="Zbigniew Skąpski">
Zbigniew Skąpski

Zbigniew Skąpski (ur. 3 października 1903 w Rymanowie, zm. 25 lutego 1985) – polski inżynier geodeta, profesor Politechniki Krakowskiej.
Życiorys.
Był wnukiem Zygmunta Skąpskiego (1843-1907, powstaniec styczniowy i poborca podatkowy), synem Bolesława (1876-1948, inżynier geometra). Jego rodzeństwem byli: Anna, Bolesław (1905–1940, prokurator w Ministerstwie Sprawiedliwości w Warszawie, ofiara zbrodni katyńskiej), Zdzisław (1919–1974). Wnukiem Bolesława Skąpskiego był Andrzej Sariusz-Skąpski (1937–2010), a prawnuczką jest Izabella Sariusz-Skąpska (ur. 1964).
Uzyskał tytuł inżyniera geodety w 1929 kończąc studia na Oddziale Mierniczym Wydziału Inżynierii Lądowej i Wodnej Politechniki Lwowskiej. W latach 1929-1934 był asystentem II Katedry Miernictwa Politechniki Lwowskiej.. Tak jak ojciec, w okresie II Rzeczypospolitej wykonywał zawód mierniczego (geodety) przysięgłego będąc przypisanym do ul. Starowiślnej 39 (znajdował się na liście mierniczych przysięgłych, przysięgę złożył 23 sierpnia 1934).
Podczas II wojny światowej walczył w kampanii francuskiej, służył w szeregach 2 Warszawskiego pułku artylerii lekkiej
W latach 1952–1961 prowadził wykłady w Katedrze Geodezji Górniczej na Wydziale Geodezji Górniczej AGH. W 1961 roku na podstawie pracy "Techniczno-ekonomiczne kryteria wydajności pracy w geodezji górniczej" napisanej pod kierunkiem prof. Zygmunta Kowalczyka uzyskał doktorat. Był profesorem Politechniki Krakowskiej. Na tej uczelni był dziekanem Wydziału Inżynierii Sanitarnej i Wodnej. Sprawował stanowisko dyrektora Państwowego Przedsiębiorstwa Mierniczego. Pełnił funkcję przewodniczącego Krakowskiego Oddziału Stowarzyszenia Geodetów polskich.
Zmarł 25 lutego 1985 w wieku 82 lat 
Został pochowany na Cmentarzu Rakowickim w Krakowie (kwatera JC, rząd wsch.). Po raz drugi był żonaty z Krystyną (1911-2009, córką Włodzimierza Tetmajera, także ponownie zamężną). Miał córkę i synów.

</doc>
<doc id="4792156" url="https://pl.wikipedia.org/wiki?curid=4792156" title="Wiener FC 1898">
Wiener FC 1898

Wiener FC 1898 – austriacki klub piłkarski mający siedzibę w stolicy kraju, mieście Wiedeń, działający w latach 1897–1903.
Historia.
Chronologia nazw:
Sekcja piłkarska klubu Deutsch-Österreichischen Turnverein Wien została założona w miejscowości Wiedeń w 1897 roku. W 1897 roku po raz pierwszy został organizowany Challenge Cup. Zawody, które odbywały się systemem pucharowym, były otwarte dla wszystkich klubów w Imperium i były nieoficjalnie uważane za pierwsze mistrzostwa Austro-Węgier. W sezonie 1897 klub dotarł do finału "Challenge Cup", jednak przegrał 0:7 z Vienna Cricket and Football-Club. Na początku 1898 roku klub prawdopodobnie wyodrębnił się z klubu macierzystego, co zostało również odzwierciedlono w nazwie klubu Wiener FC 1898. W zapisach i doniesieniach prasowych z przełomu XIX i XX wieku klub miał wiele różnych nazw: "WFC", "Fußballklub von 98", "FC 98 Wien" lub po prostu "Wiener FC von 1898".
W kolejnych sezonach 1898/99 i 1899/00 dotarł do półfinału "Challenge Cup". 4 stycznia 1900 roku powstał Austriacki Związek Piłki Nożnej (ÖFU) i zorganizował Puchar Tagblatt. W sezonie 1901/02 klub startował w Pucharze Tagblatt razem z klubami First Vienna FC 1894, Vienna Cricket and Football-Club, AC Viktoria Wien i Wiener AC (druga klasa grała osobno w mistrzostwach ÖFU). Przez cały sezon klub borykał się z barkiem graczy i uzyskał dopiero czwartą lokatę. W "Challenge Cup" przegrał z ostatecznym zwycięzcą Wiener AC w ćwierćfinale. Natomiast sezon 1901/02 rozpoczął się dobrym debiutem, ale potem ponownie zmagał się z brakiem graczy i zakończył sezon na trzeciej pozycji (nie startował w "Challenge Cup" z powodu zakazu grania wszystkich klubów Wiednia). W ostatnim sezonie 1902/03 klub ponownie zajął trzecie miejsce w Pucharze Tagblatt. W "Challenge Cup" ponownie dotarł do półfinału. Po zakończeniu sezonu 1902/03 z powodu braku sportowych perspektyw i ciągłego braku graczy klub został rozwiązany.
Barwy klubowe, strój.
Klub ma barwy czerwono-białe.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.

</doc>
<doc id="4792163" url="https://pl.wikipedia.org/wiki?curid=4792163" title="Anne Brasz-Later">
Anne Brasz-Later

Anne Brasz-Later (ur. 16 lipca 1906 w Goes, zm. 2 września 2020 w Utrechcie) – holenderska superstulatka, najstarsza żyjąca osoba w Holandii, 3. najstarsza osoba w historii Holandii tuż za Geertje Kuijntjes i Hendrikje van Andel-Schipper. W dniu 14 stycznia 2019 roku została zweryfikowana przez Gerontology Research Group.
Życiorys.
Anne Brasz-Later urodziła się w mieście Goes w Holandii. Niedługo potem przeprowadziła się do holenderskich Indii Wschodnich i mieszkała tam przez 40 lat. W 1949 roku wróciła do Holandii. Ostatnie lata swojego życia Brasz-Later spędziła w domu opieki w Utrechcie. Opiekowała się nią córka, która przybyła ze Stanów Zjednoczonych.
Po śmierci Geertje Kuijntjes w dniu 24 grudnia 2019 roku, w wieku 113 lat i 162 dni stała się najstarszą żyjącą osobą w Holandii.

</doc>
<doc id="4792164" url="https://pl.wikipedia.org/wiki?curid=4792164" title="Porus">
Porus



</doc>
<doc id="4792166" url="https://pl.wikipedia.org/wiki?curid=4792166" title="Kulików (stacja kolejowa)">
Kulików (stacja kolejowa)

Kulików (, ) – stacja kolejowa w miejscowości Mierzwica, w rejonie lwowskim, w obwodzie lwowskim, na Ukrainie. Leży na linii Lwów – Rawa Ruska – Hrebenne. Nazwa pochodzi od pobliskiego osiedla typu miejskiego (dawniej miasta) Kulikowa.
Stacja istniała przed II wojną światową. Nosiła wówczas nazwę "Kulików-Mierzwica". Wówczas pomiędzy Kulikem-Mierzwicą a Zaszkowem istniał jeszcze przystanek Zarudce.

</doc>
<doc id="4792175" url="https://pl.wikipedia.org/wiki?curid=4792175" title="Macoszyn (przystanek kolejowy)">
Macoszyn (przystanek kolejowy)

Macoszyn (, ) – przystanek kolejowy w miejscowości Macoszyn, w rejonie lwowskim, w obwodzie lwowskim, na Ukrainie. Leży na linii Lwów – Rawa Ruska – Hrebenne.
Przystanek istniał przed II wojną światową.

</doc>
<doc id="4792178" url="https://pl.wikipedia.org/wiki?curid=4792178" title="Daisies">
Daisies

„Daisies” – utwór muzyczny amerykańskiej piosenkarki i autorki tekstów Katy Perry, który został wydany 15 maja 2020 roku, nakładem wytwórni Capitol Records jako główny singel promujący jej nadchodzący, szósty album studyjny.
Geneza i wydanie.
7 maja, Katy na swoich mediach społecznościowych ogłosiła, że 15 maja wyda główny singel swojego nadchodzącego, szóstego albumu studyjnego, czyli „Daisies”. Tego samego dnia opublikowała również okładkę singla, na którym piosenkarka uśmiecha się, będąc otoczoną stokrotkami. Następnego dnia, rozpoczęła się kampania promocyjna dla „Daisies”, która zbiegła się z Dniem Matki; powstał sklep internetowy o nazwie „Katy's Daisies”, który oferuje 12 darmowych bukietów, aby „powiedzieć komuś na kim Tobie zależy, że kochasz go, że tęsknisz za nim lub po prostu, że dziękujesz jemu za wiarę w Ciebie”.
Podczas transmisji na żywo na Facebooku, Katy powiedziała, że piosenka jest o „wszystkich snach, które mieliście i o wszystkim czego byście chcieli osiągnąć”.
Odbiór krytyczny.
Rania Aniftos z magazynu „Billboard” napisała o singlu, że „Katy Perry zawsze była sobą i pokazuje to w swoim najnowszym singlu «Daisies»”. Brittanny Spanos z „Rolling Stone” napisała „«Daisies» to inspirująca piosenka o sile ludzkiego ducha w stylu jej [Katy Perry] wcześniejszego przeboju «Roar»”. Alexa Camp z „Slant Magazine” określiła utwór jako „balladę z atmosferą”.
Teledysk.
Teledysk został opublikowany tego samego dnia co singel, czyli 15 maja i został wyreżyserowany przez Lizę Voloshin. Piosenkarka w teledysku jest na łonie natury w białej sukience.
Odbiór.
Alexa Camp z „Slant Magazine” napisała o teledysku, że „amatorska jakość teledysku «Daisies» pięknie komplementuje rozmarzony charakter piosenki”.
Wystąpienia na żywo.
W dniu wydania singla, Katy wykona go podczas transmisji na żywo na Amazonie. Piosenkarka również wykona ten utwór podczas wydarzenia w aplikacji Houseparty o nazwie „In the House” 16 maja. Katy ma wykonać „Daisies” podczas finału 18. edycji programu "American Idol" 17 maja 2020 roku.
Personel.
Źródło:.

</doc>
<doc id="4792186" url="https://pl.wikipedia.org/wiki?curid=4792186" title="Pontiac Strato-Chief">
Pontiac Strato-Chief



</doc>
<doc id="4792187" url="https://pl.wikipedia.org/wiki?curid=4792187" title="Jessy Schram">
Jessy Schram

Jessica Schram (ur. 15 stycznia 1986 w Skokie) – amerykańska aktorka, która wystąpiła m.in. w filmach "Skazany", "Niepowstrzymany" i "Keith", a także serialach, np. "Nashville", "Last Resort" i "Wrogie niebo".
Filmografia.
Telewizja.
Jessy Schram wystąpiła także w licznych filmach telewizyjnych, m.in. z serii "Jane Doe" oraz filmie ', który również nie pojawił się w kinach. Poza tym pojawiła się w wielu pojedynczych odcinkach seriali, m.in. "Dr House", ', "Mentalista" i "Lucyfer".

</doc>
<doc id="4792189" url="https://pl.wikipedia.org/wiki?curid=4792189" title="Gypsy (musical)">
Gypsy (musical)

Gypsy jest musicalem z 1959 roku z muzyką Jule Styne'a i librettem Stephena Sondheima. Dzieło jest luźno oparte na pamiętnikach striptizerki Gypsy Rose Lee koncentrując się na jej matce - Rose. Musical zawiera kilka utworów, które stały się popularnymi standardami, m.in. "Everything's Coming up Roses", "You Gotta Get a Gimmick", "Let Me Entertain You". Dzieło jest uważany za jedno z najważniejszych osiągnięć tradycyjnego amerykańskiego teatru muzycznego połowy XX wieku a główna postać, Rose - za "jedną z niewielu złożonych postaci w musicalu amerykańskim”.
Produkcja.
Powstanie dzieła.
Musical oparty na pamiętnikach Gypsy Rose Lee był pomysłem producenta Davida Merricka i aktorki Ethel Merman. Merrick przeczytał wspomnienia Lee w "Harper's Magazine i" zwrócił się do niej o prawa. Kompozytorzy Irving Berlin i Cole Porter odrzucili propozycję współpracy. Zadania podjął się Stephen Sondheim, jednak Merman nie chciała nieznanego jeszcze kompozytora i zdecydowała by muzykę komponował Jule Styne. Sondheim początkowo zrezygnował odmawiając napisania tylko libretto - lecz jego mentor Oscar Hammerstein przekonał go do przyjęcia pracy.
USA.
Broadway 1959.
Oryginalna produkcja na Broadwayu miała premierę 21 maja 1959 roku w The Broadway Theatre, później przeniesiona do Imperial Theatre została zamknięta 25 marca 1961 roku po 702 przedstawieniach. Producentem był David Merrick, reżyserem i choreografem Jerome Robbins. W premierowych rolach wystąpili: Ethel Merman jako Rose, Jack Klugman jako Herbie i Sandra Church jako Louise. 
Oryginalna produkcja otrzymała osiem nominacji do nagrody Tony (nie zdobywając żadnej nagrody), po jej zakończeniu rozpoczęły się dwie trasy koncertowe - pierwsza od marca do grudnia 1961 (z Merman w roli głównej). W drugiej krajowej trasie jako Rose wystąpiła Mitzi Green, trasa rozpoczęta we wrześniu 1961 zakończona w styczniu 1962. 
Wznowienie Broadway 1974.
Produkcja z West End odbyła 24-tygodniową trasę po Ameryce Północnej, zaczynając od Toronto, poprzez Los Angeles, Filadelfii, Waszyngton i Boston. Następnie wystawiono ją na Broadwayu w Winter Garden Theatre 23 września 1974 kończąc 4 stycznia 1975 r. po 120 przedstawieniach. Obsadę stanowili: Angela Landsbury jako Rose, Rex Robbins jako Herbie, Maureen Moore jako June. Angela Lansbury za rolę otrzymała nagrodę Tony w 1975. 
Wznowienie Broadway 1989.
Zostało poprzedzone tournee po USA rozpoczętym w Jackie Gleason Theatre of the Performing Arts w Miami Beach w maju 1989, które było kontynuowane w St. Louis Municipal Opera Theatre w czerwcu 1989, Los Angeles Music Center i Orange County Performing Arts Center, Costa Mesa w Kalifornii w lipcu 1989 oraz w waszyngtońskim Kennedy Center w sierpniu i wrześniu 1989 r. 
Na Broadwayu musical wystawiono 16 listopada 1989 w St. James Theatre, a po przenosinach do teatru Marquis zakończyła 28 lipca 1991 roku po 476 przedstawieniach. Zagrali: Tyne Daly jako Rose, Jonathan Hadary jako Herbie i Crista Moore jako Louise. Ta produkcja zdobyła nagrodę Drama Desk Award za najlepsze wznowienie a Daly zdobyła nagrodę Tony dla najlepszej aktorki w musicalu. 
Millburn 1998.
Betty Buckley, Deborah Gibson i Lenny Wolpe wystąpili w Paper Mill Playhouse w Millburn, New Jersey z Laurą Bell Bundy jako June. Plany przeniesienia produkcji na Broadway nie ziściły się.
Wznowienie Broadway 2003.
Kolejne wznowienie rozpoczęła się 1 maja 2003 w teatrze Shubert. Reżyserem był Sam Mendes, Bernadette Peters grała rolę Rose. W obsadzie wystąpili John Dossett jako Herbie, Tammy Blanchard jako Louise, produkcja była nominowana do czterech nagród Tony, w tym za najlepsze wznowienie musicalu i najlepszą aktorkę w musicalu. Spektakl ostatecznie został zamknięty 30 maja 2004 po 451 występach.
Wznowienie Broadway 2008.
Patti LuPone po raz pierwszy wcieliła się w postać Rose in "Gypsy" na festiwalu Ravinia w sierpniu 2006 roku. Jack Viertel, dyrektor artystyczny New York City Center Encores! zobaczył produkcję i zdecydował o wystawieniu produkcji podczas nowojorskich "Encores!". Od 9 do 29 lipca 2007 roku program był prezentowany w New York City Center. W produkcji wystąpili także Laura Benanti jako Louise, Boyd Gaines jako Herbie i Leigh Ann Larkin jako June. Produkcja zakończyła się sukcesem i została przeniesiona na Broadway z premierą w St. James Theatre 27 marca 2008. 
Produkcja ta zdobyła wiele nagród, w tym Tony Awards i Drama Desk Awards dla LuPone, Gainesa i Benanti i została zamknięta 11 stycznia 2009 po 332 przedstawieniach. 
Irving 2011.
Przedstawienie wystawiano od 9 do 18 września w Lyric Stage w Irving w Teksasie z 39-osobową oryginalną orkiestracją. Sue Mathys jako Rose, Ashton Smalling jako June z lokalnymi wykonawcami Mary McElree jako Louise i Sonny Franks jako Herbie.
Bristol (Pensylwania) 2011.
Tovah Feldshuh zagrała jako Rose w produkcji "w" Riverside Theatre w Bristolu (Pensylwania), która trwała od 8 grudnia 2011 do 15 stycznia 2012.
Storrs (Connecticut) 2014.
W lipcu 2014 r. Leslie Uggams wystąpiła w roli Rose w Connecticut Repertory Theatre. W produkcji wystąpili także Scott Ripley jako Herbie, Alanna Saunders jako June i Amandina Altomare jako Louise. Uggams jest pierwszą Afroamerykanką, która wcieliła się w rolę Rose .
W lipcu i sierpniu 2017 roku w The Cape Playhouse Julia Murney wystąpiła jako Rose, Caroline Bowman jako Louise, James Lloyd Reynolds jako Herbie, Tess Soltau jako June.
W październiku 2018 roku E. Faye Butler wystąpiła jako Rose w spektaklu wyreżyserowanym przez Michaela Webera w Porchlight Music Theatre w Chicago. Daryn Whitney Harrell wystąpiła jako Louise, Antonio Garcia jako Herbie, Aalon Smith jako June. Produkcja została zamknięta 29 grudnia 2018 r.
Wielka Brytania.
West End 1973.
W londyńskiej premierze w 1973 roku Rose miała zagrać Elaine Stritch, słaba przedsprzedaż spowodowała, że producenci zatrudnili bardziej znaną Angelę Lansbury. Premiera odbyła się w Piccadilly Theatre 29 maja 1973, W obsadzie znaleźli się wystąpili Zan Charisse, Barrie Ingham, Debbie Bowen i Bonnie Langford. Angela Lansbury opuściła produkcję w Londynie w grudniu 1973 (aby odbyć trasę po USA), a jej następczynią została Dolores Gray. Produkcja została zamknięta 2 marca 1974 roku, po 300 przedstawieniach.
Leicester 2012.
Kolejne wystawienie w Wielkiej Brytanii miało miejsce w Leicester Curve Theatre w marcu 2012 r. z udziałem australijskiej aktorki Caroline O'Connor jako Rose, Victorii Hamilton-Barritt jako Louise, Davida Fleeshmana jako Herbie i Daisy Maywood jako June. Spektakl wystawiano 6 tygodni.
Chichester 2014.
W październiku 2014 r. Imelda Staunton wystąpiła w Chichester Festival Theatre jako Rose w produkcji w reżyserii Jonathana Kenta. Lara Pulver występowała jako Louise, Kevin Whately jako Herbie, Louise Gold jako Mazeppa, Anita Louise Combe jako Tessie Tura i Julie Legrand jako Electra. Musical trwał do 8 listopada. Produkcja otrzymała nagrodę Critics 'Choice Theatre Award dla najlepszego musicalu w 2014 roku
West End 2015.
Po sukcesie w Chichester spektakl przeniesiono na West End do Savoy Theatre w dniu 15 kwietnia 2015 (z przedstawieniami do 28 listopada). Prawie identyczną obsadę tworzyli Imelda Staunton jako Rose, Peter Davison jako Herbie, Lara Pulver jako Louise, Gemma Sutton jako June, Dan Burton jako Tulsa, Anita Louise Combe jako Tessie Tura, Louise Gold jako Mazeppa i Julie Legrand jako Electra. 
Produkcja londyńska została nominowana do ośmiu nagród Laurence Oliviera w 2016 roku, zdobywając cztery nagrody. Została także nagrodzona za najlepszą produkcję muzyczną i najlepszy występ w musicalu (dla Staunton) przez UK Theatre Awards, Staunton zdobyła też nagrodę Evening Standard Awards w 2015 r. Produkcja została zarejestrowana i wyemitowana w BBC Four w okresie świąteczno-noworocznym 2015 i ukazała się na DVD. 
W listopadzie 2019 roku Jo Davies wyreżyserowała w Manchester Royal Exchange produkcję z Rią Jones jako Rose, Dale Rapley jako Herbie i Melissa Lowe w czerwcu. Produkcja zakończyła się 1 lutego 2020.
Inne produkcje.
Argentyna 1992.
Produkcja rozpoczęła się w Teatro Astral w Buenos Aires, w reżyserii Víctora Garcíi Peralty. Mabel Manzotti wystąpiła w roli głównej. W obsadzie znaleźli się Sandra Guida (jako Gypsy), a także Eleonora Wexler i Ambar La Fox. 
Meksyk 1998.
Produkcja rozpoczęła się w Teatro Silvia Pinal w Meksyku, wyreżyserowana przez Silvię Pinal (która zagrała również Rose) i córką Alejandrą Guzmán jako Louise. 
Estonia 2001.
Produkcja była wystawiana w latach 2001 - 2003 w Teatrze Vanemuine w Tartu z Silvi Vrait jako Rose.
Kanada 2005.
Produkcja odbyła się w Shaw Festival, Niagara-on-the-Lake, Ontario z Norą McLellan jako Rose i Julie Martell jako Louise 
Brazylia 2010.
Pierwsza produkcja brazylijska miała miejsce w Teatro Villa-Lobos w Rio de Janeiro z Totia Meirelles jako Rose, Renata Ricci jako June, and Eduardo Falcão jako Herbie. Produkcja została potem przeniesiona do Teatro Alfa, São Paulo.
Czechy 2010.
Pierwsza czeska produkcja musicalu w Teatrze Tyl w Pilźnie była wystawiana krótko - 18 przedstawień. W roli Rose Stanislava Topinková Fořtová. 
Polska.
Spektakl do tej pory nie był wystawiany w Polsce.
Adaptacje filmowe.
1962.
W 1962 roku powstała adaptacja filmowa musicalu wyprodukowana przez Warner Bros. W rolach głównych wystąpili: 
Russell zdobyła nagrodę Złotego Globu dla najlepszej aktorki w filmie muzycznym. 
1993.
"Gypsy" została zaadaptowana jako film telewizyjny z 1993 roku z Bette Midler grającą Rose, Cynthią Gibb jako Louise i Jennifer Beck jako June. Bette Midler zdobyła nagrodę Złotego Globu za najlepszą rolę aktorki w miniserialu lub filmie telewizyjnym; Michael Rafter zdobył nagrodę Emmy za reżyserię. Podczas nakręcania filmu partie wokalne rejestrowano na żywo (bez uprzednio przygotowanych ścieżek dźwiękowych).
2015.
Londyńskie przedstawienie z 27 grudnia 2015 z Savoy Theatre było transmitowane na żywo w BBC Four. W obsadzie wystąpili:
Rejestracja została wydana na DVD w listopadzie 2016 r. 
Streszczenie.
Akt I.
Rose i jej dwie córki, Baby June i Louise (Gypsy) występują podczas lat dwudziestych XX wieku w wodewilu. Rose jest agresywna i dominująca, zmuszając dzieci do występów (May We Entertain You). June jest egzaltowaną dziecięcą gwiazdą, starsza Louise jest nieśmiała. Rose ma wielkie plany, lecz sytuacja finansowa zmusza ją do proszenia ojca o pożyczkę (Some People). Rose spotyka byłego agenta, Herbie i uwodzicielsko przekonuje go, by został ich menedżerem (Small World). Do zespołu dołącza kilku chłopców, chłopczycą jest również Louise (Baby June and Her Newsboys). Dziewczęta dorastają, Herbie załatwia kontrakt z panem Goldstone na Broadwayu (Mr. Goldstone, I Love You). Louise sama świętuje swoje urodziny (Little Lamb). Rose odrzuca propozycję małżeństwa od Herbiego, który rozważa odejście (Never Never Get Away From Me). 
Zespół dociera do Nowego Yorku. Z nowym "wiejskim" numerem ma przesłuchanie w Orpheum Circuit (Dainty June and Her Farmboys, Broadway). Goldstone oferuje kontrakt i szkołę aktorską tylko dla June, Rose odmawia i zrywa kontakt. Louise i June fantazjują, jak wyglądałoby życie, gdyby mama wyszła za mąż i się ustatkowała (If Momma Was Married). 
Kilka miesięcy później, wciąż w drodze jeden z chłopców, Tulsa ujawnia Louise, że pracuje nad własnym numerem (All I Need Is the Girl). June wychodzi potajemnie za Tulsę i ucieka z nim rozpoczynając samodzielną karierę a zespół się rozpada. Rose zdesperowana postanawia, że teraz Louise zostanie gwiazdą (Everything's Coming up Roses). 
Akt II.
Louise stała się młodą kobietą, Rose próbuje bezskutecznie utworzyć z niej kopię June (Madame Rose's Toreadorables). Starają się utrzymać na rynku (Together, Wherever We Go). Dostają przypadkiem kontrakt w burlesce w Wichita. Louise przekonuje matkę, że dwutygodniowy kontrakt jest lepsza niż bieda. Trzy "tancerki" z obsady (Mazeppa, Electra i Tessie Tura) prezentują Louise jak powinna wyglądać praca striptizerki (You Getta Get a Gimmick). Rose proponuje małżeństwo Herbiemu. 
Striptizerka z teatru zostaje aresztowana za nagabywanie. Zdesperowana Rose rekomenduje Louise jako zastępczynię. Herbie jest oburzony a tym, jak nisko Rose upadła i opuszcza ją. (Small World (Reprise)). Nieśmiała Louise zaczyna występ śpiewając dawną piosenkę swojej siostry, przypadkowo odkrywa swój "gimmick" (sztuczkę) zdejmując powoli rękawiczkę mówi bezpośrednio do „publiczności”, (Let Me Entertain You). Louise staje się pierwszą damą burleski docierając na Broadway, nie potrzebuje już swojej matki. 
Rose czuje się bezużyteczna i zgorzkniała, uświadamiając sobie prawdziwą motywację swoich działań - ambicja bycia gwiazdą, którą zrealizowała zastępczo przez swoje dzieci (Rose's Turn). Wpada w rozpacz zdając sobie sprawę, że opuściła ją: June, Herbie, a teraz prawdopodobnie Louise. 
Louise obserwuje matkę z boku, przytula ją i obie powoli kierują się do wyjścia. 
Lista utworów.
Akt I
Akt II

</doc>
<doc id="4792191" url="https://pl.wikipedia.org/wiki?curid=4792191" title="Argo (1912)">
Argo (1912)

Argo – włoski okręt podwodny z początku XX wieku, jedna z ośmiu jednostek typu "Medusa". Okręt został zwodowany 14 stycznia 1912 roku w stoczni FIAT-San Giorgio w La Spezii, a w skład Regia Marina wszedł 6 września 1912 roku. Pełnił służbę na Morzu Śródziemnym, biorąc udział w I wojnie światowej. W końcu 1917 roku jednostka trafiła do rezerwy, a z listy floty została skreślona we wrześniu 1918 roku.
Projekt i budowa.
„Argo” i jego siostrzane jednostki zostały zaprojektowane przez inż. Cesarego Laurentiego jako rozwinięcie poprzednich projektów tego konstruktora ("Glauco" i „Foca”). Po wybuchu oparów benzyny na „Foce” zrezygnowano ostatecznie z montażu na okrętach podwodnych silników benzynowych i do napędu nowych jednostek użyto po raz pierwszy silników wysokoprężnych. Nowatorski napęd spowodował opóźnienia we wprowadzeniu okrętów do służby ze względu na przeprowadzane testy, wypadki i przeróbki. Ostatecznie jednak powstały udane jednostki charakteryzujące się wysoką manewrowością i stabilnością w położeniu podwodnym.
„Argo” zbudowany został w stoczni FIAT-San Giorgio w La Spezii. Stępkę okrętu położono 26 września 1910 roku, a zwodowany został 14 stycznia 1912 roku. Był pierwszym okrętem we włoskiej flocie noszącym to imię.
Dane taktyczno-techniczne.
„Argo” był niewielkim, przybrzeżnym dwukadłubowym okrętem podwodnym. Długość całkowita wynosiła 45,15 metra, szerokość 4,2 metra i zanurzenie 3 metry. Wyporność normalna w położeniu nawodnym wynosiła 248–252 tony, a w zanurzeniu 305 ton. Okręt napędzany był na powierzchni przez dwa silniki wysokoprężne FIAT o łącznej mocy 650 KM. Napęd podwodny zapewniały dwa silniki elektryczne Savigliano o łącznej mocy 300 KM. Dwuśrubowy układ napędowy pozwalał osiągnąć prędkość 12 węzłów na powierzchni i 8 węzłów w zanurzeniu. Zasięg wynosił 1200 Mm przy prędkości 8 węzłów w położeniu nawodnym oraz 54 Mm przy prędkości 6 węzłów w zanurzeniu (lub 670 Mm przy 12 węzłach na powierzchni i 24 Mm przy 8 węzłach w zanurzeniu). Dopuszczalna głębokość zanurzenia wynosiła 40 metrów.
Okręt wyposażony był w dwie stałe dziobowe wyrzutnie torped kalibru 450 mm, z łącznym zapasem czterech torped.
Załoga okrętu składała się z 2 oficerów oraz 19 podoficerów i marynarzy.
Służba.
„Argo” wszedł do służby w Regia Marina 6 września 1912 roku. W początkowym okresie załoga okrętu przechodziła szkolenie na wodach Morza Tyrreńskiego i odbywała krótki rejsy głównie w rejon Sardynii. W momencie przystąpienia Włoch do I wojny światowej okręt wchodził w skład 2. dywizjonu okrętów podwodnych w Wenecji (wraz z siostrzaną „Fisalią” oraz „Giacinto Pullino”). W pierwszych dwóch latach wojny okręt wychodził na ofensywne patrole pod nieprzyjacielskie wybrzeże, a od końca 1916 roku używano go głównie do ochrony własnych baz.
W końcówce 1917 roku „Argo” trafił do rezerwy i został rozbrojony. 31 grudnia 1917 roku jednostka nadal stacjonowała w Wenecji. Okręt został skreślony z listy floty 26 września 1918 roku.

</doc>
<doc id="4792205" url="https://pl.wikipedia.org/wiki?curid=4792205" title="Ożeliszki">
Ożeliszki

Ożeliszki (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4792206" url="https://pl.wikipedia.org/wiki?curid=4792206" title="Karwowo-Polki">
Karwowo-Polki



</doc>
<doc id="4792211" url="https://pl.wikipedia.org/wiki?curid=4792211" title="Jed Mercurio">
Jed Mercurio

Jed Mercurio, właśc. Gerald Gary Mercurio (ur. we wrześniu 1966 w Nelson) – brytyjski scenarzysta, producent telewizyjny, reżyser i pisarz, a wcześniej lekarz i oficer Royal Air Force. Członek honorowy ("Fellow") Królewskiego Towarzystwa Telewizyjnego, w 2017 r. zaliczony do 100 najbardziej wpływowych postaci brytyjskiej telewizji wg branżowego tygodnika "Radio Times". Twórca wielu seriali, m.in. "Line of Duty" i "Bodyguard," za ten ostatni nominowany do Złotych Globów (jako producent) i Emmy (jako producent i scenarzysta).
Życiorys.
Kariera medyczna i wojskowa.
Pochodzi z robotniczej rodziny imigrantów z Włoch, jego ojciec pracował w górnictwie węgla. Studiował medycynę na University of Birmingham. Na trzecim roku studiów postanowił specjalizować się w wojskowej medycynie lotniczej. W 1991 otrzymał szlify oficerskie w Royal Air Force jako "flying officer" (co odpowiada orientacyjnie randze podporucznika), lecz po ośmiu miesiącach służby zdecydował się opuścić wojsko. Podjął pracę jako lekarz w szpitalu.
"Cardiac Arrest".
Wkrótce później odpowiedział na ogłoszenie zamieszczone w branżowym czasopiśmie naukowym "British Medical Journal", informujące o poszukiwaniach mających wiedzę lekarską scenarzystów do serialu medycznego. Tak powstał jego pierwszy serial, "Cardiac Arrest", emitowany na antenie BBC1 w latach 1994-1996. Nie chcąc, aby praca dla telewizji wpłynęła ujemnie na jego reputację lekarską, Mercurio występował w napisach pod pseudonimem John MacUre. Serial ten wyróżniał się na tle innych produkcji o tematyce medycznej skrajnie naturalistycznym (również wizualnie), pozbawionym upiększeń przedstawieniem pracy lekarzy i szerzej sytuacji w brytyjskiej służbie zdrowia, co wzbudziło kontrowersje w środowisku medycznym i wśród polityków. Z drugiej strony, gdy w 1999 roku przeprowadzono wśród brytyjskich lekarzy sondaż na temat ich postrzegania seriali medycznych, "Cardiac Arrest" został wskazany przez największą grupę ankietowanych medyków jako ich ulubiona produkcja. Sukces serialu sprawił, że ostatecznie postanowił odejść z zawodu lekarza i poświęcić się scenopisarstwu, już pod własnym nazwiskiem.
"Invasion: Earth, The Grimleys i Bodies".
W 1998 według jego scenariusza zrealizowano sześcioodcinkowy serial science-fiction "Invasion: Earth." W latach 1999-2001 Mercurio był autorem rozgrywającego się w latach 70. komediodramatu "The Grimleys", emitowanego w ITV. W 2004 wrócił do tematyki medycznej, tworząc oparty na motywach własnej powieści serial Bodies, emitowany do 2006 roku. W 2009 serial ten został zaliczony przez dziennik "The Times" do 10 najlepszych brytyjskich seriali dekady, zaś rok później dziennik "The Guardian" umieścił go na swojej liście 50 najlepszych seriali dramatycznych wszech czasów.
"Line of Duty".
W czerwcu 2012 r. swoją premierę miał kolejny stworzony przez Mercuria serial, "Line of Duty", opowiadający o policyjnej jednostce antykorupcyjnej i przedstawiający brytyjskich stróżów prawa w równie niekorzystnym świetle, jak wcześniejsze seriale tego autora służbę zdrowia. Premierowy odcinek obejrzało 4,1 mln osób, co stanowiło najwyższą oglądalność serialu na antenie BBC Two od dziesięciu lat. Serial zdobył ogromną popularność, co skłoniło BBC do zamówienia pięciu kolejnych serii, przy czym najnowsza, szósta, jest obecnie (stan na maj 2020 r.) w trakcie produkcji. Seria trzecia, emitowana w 2016 roku, po raz kolejny ustanowiła rekord tego kanału z wynikiem 4,9 mln widzów. Serial otrzymał łącznie dziewięć nominacji do Nagród Telewizyjnych Akademii Brytyjskiej, zaś w 2015 roku otrzymał nagrodę Królewskiego Towarzystwa Telewizyjnego dla najlepszego serialu dramatycznego. W 2014 został zaliczony do 50 najlepszych seriali kiedykolwiek emitowanych przez BBC Two, otrzymał także tytuł brytyjskiego serialu dramatycznego roku wg recenzentów tygodnika "The Observer". W 2016 znalazł się na liście 100 najlepszych brytyjskich seriali i programów telewizyjnych wszech czasów wg dziennika "The Daily Telegraph", z kolei dziennik "The Independent" dał mu ósme miejsce na swojej liście najlepszych seriali kryminalnych wszech czasów. W 2020 r. Mercurio otrzymał literacką Nagrodę im. Edgara Allana Poego w kategorii najlepszy scenariusz telewizyjny za jeden z odcinków piątej serii "Line of Duty".
"Critical" i "Bodyguard".
Równolegle z pracą nad kolejnymi seriami "Line of Duty", Mercurio przygotował dwa krótsze seriale. W 2015 napisał dla płatnego kanału Sky 1 swój kolejny serial medyczny, "Critical", tym razem koncentrujący się na pracy z najciężej rannymi pacjentami, głównie z wypadków. Serial został ciepło przyjęty przez krytyków, jednak nadawca nie zdecydował się na zamówienie kolejnych serii. W 2018 swoją premierę miał kryminalno-polityczny serial "Bodyguard", stworzony z założenia jako zamknięta, sześcioodcinkowa historia. Jego oglądalność, dochodząca do 10,4 mln widzów, uczyniła z niego najpopularniejszą premierę serialową na brytyjskim rynku telewizyjnym od 12 lat. "Bodyguard" został bardzo dobrze przyjęty również w Stanach Zjednoczonych, gdzie Mercurio otrzymał za niego nominacje do nagród Emmy i Złotych Globów.
Filmy i książki.
Poza pracą scenarzysty i producenta, a okazjonalnie też reżysera seriali, Mercurio jest aktywny także jako twórca filmowy i pisarz. W 2007 był zaadaptował w formie filmu dla telewizji ITV "Frankensteina" Mary Shelley. Z kolei w 2015 przygotował dla BBC adaptację "Kochanka lady Chatterley" D.H. Lawrence'a. Jest także autorem pięciu książek beletrystycznych.
Życie prywatne.
Mercurio pozostaje w wieloletnim związku ze scenarzystką i producentką telewizyjną Elaine Cameron, z którą ma dwoje dzieci.

</doc>
<doc id="4792223" url="https://pl.wikipedia.org/wiki?curid=4792223" title="Velella">
Velella

„Velella” – nazwa noszona na przestrzeni dziejów przez okręty Regia Marina:

</doc>
<doc id="4792225" url="https://pl.wikipedia.org/wiki?curid=4792225" title="Velella (1911)">
Velella (1911)

Velella – włoski okręt podwodny z początku XX wieku, jedna z ośmiu jednostek typu "Medusa". Okręt został zwodowany 25 maja 1911 roku w stoczni FIAT-San Giorgio w La Spezii, a w skład Regia Marina wszedł 10 lipca 1912 roku. Pełnił służbę na Morzu Śródziemnym, biorąc udział w I wojnie światowej. W końcu 1917 roku jednostka trafiła do rezerwy, a z listy floty została skreślona we wrześniu 1918 roku.
Projekt i budowa.
„Velella” i jej siostrzane jednostki zostały zaprojektowane przez inż. Cesarego Laurentiego jako rozwinięcie poprzednich projektów tego konstruktora ("Glauco" i „Foca”). Po wybuchu oparów benzyny na „Foce” zrezygnowano ostatecznie z montażu na okrętach podwodnych silników benzynowych i do napędu nowych jednostek użyto po raz pierwszy silników wysokoprężnych. Nowatorski napęd spowodował opóźnienia we wprowadzeniu okrętów do służby ze względu na przeprowadzane testy, wypadki i przeróbki. Ostatecznie jednak powstały udane jednostki charakteryzujące się wysoką manewrowością i stabilnością w położeniu podwodnym.
„Velella” zbudowana została w stoczni FIAT-San Giorgio w La Spezii. Stępkę okrętu położono 5 czerwca 1910 roku, a zwodowany został 25 maja 1911 roku. Był pierwszym okrętem we włoskiej flocie noszącym to imię.
Dane taktyczno-techniczne.
„Velella” była niewielkim, przybrzeżnym dwukadłubowym okrętem podwodnym. Długość całkowita wynosiła 45,15 metra, szerokość 4,2 metra i zanurzenie 3 metry. Wyporność normalna w położeniu nawodnym wynosiła 248–252 tony, a w zanurzeniu 305 ton. Okręt napędzany był na powierzchni przez dwa silniki wysokoprężne FIAT o łącznej mocy 650 KM. Napęd podwodny zapewniały dwa silniki elektryczne Savigliano o łącznej mocy 300 KM. Dwuśrubowy układ napędowy pozwalał osiągnąć prędkość 12 węzłów na powierzchni i 8 węzłów w zanurzeniu. Zasięg wynosił 1200 Mm przy prędkości 8 węzłów w położeniu nawodnym oraz 54 Mm przy prędkości 6 węzłów w zanurzeniu (lub 670 Mm przy 12 węzłach na powierzchni i 24 Mm przy 8 węzłach w zanurzeniu). Dopuszczalna głębokość zanurzenia wynosiła 40 metrów.
Okręt wyposażony był w dwie stałe dziobowe wyrzutnie torped kalibru 450 mm, z łącznym zapasem czterech torped.
Załoga okrętu składała się z 2 oficerów oraz 19 podoficerów i marynarzy.
Służba.
„Velella” weszła do służby w Regia Marina 10 lipca 1912 roku. W początkowym okresie załoga okrętu przechodziła szkolenie na wodach Morza Tyrreńskiego i odbywała krótki rejsy głównie w rejon Sardynii. W momencie przystąpienia Włoch do I wojny światowej okręt wchodził w skład 3. dywizjonu okrętów podwodnych w Brindisi (który tworzyły także „Galileo Ferraris”, „Nautilus” i „Nereide”). W pierwszych dwóch latach wojny okręt wychodził na ofensywne patrole pod nieprzyjacielskie wybrzeże, a od końca 1916 roku używano go głównie do ochrony własnych baz.
W końcówce 1917 roku „Velella” trafiła do rezerwy i została rozbrojona. 1 listopada 1918 roku jednostkę używano do szkolenia zwalczania okrętów podwodnych. Okręt został skreślony z listy floty 26 września 1918 roku.

</doc>
<doc id="4792236" url="https://pl.wikipedia.org/wiki?curid=4792236" title="Puchar BVA w piłce siatkowej mężczyzn (2019)">
Puchar BVA w piłce siatkowej mężczyzn (2019)

Puchar BVA w piłce siatkowej mężczyzn 2019 (oficjalnie: BVA Cup 2019) – dwunasta edycja turnieju o puchar krajów bałkańskich organizowanego przez Balkan Volleyball Association (BVA). Rozgrywki odbyły się w dniach 2-4 października 2019 roku w Strumicy w Macedonii Północnej.
W Pucharze BVA 2019 wzięły udział trzy zespoły. Rozegrały one między sobą po jednym spotkaniu. Z rozgrywek wycofał się serbski klub ze względu na uczestnictwo klubu reprezentującego Kosowo.
Puchar BVA zdobył klub . Uzyskał on prawo gry w sezonie 2019/2020 w Pucharze Challenge.

</doc>
<doc id="4792245" url="https://pl.wikipedia.org/wiki?curid=4792245" title="Dodge Regent">
Dodge Regent

Dodge Regent – samochód osobowy klasy wyższej średniej produkowany pod marką Dodge należącą do koncernu Chryslera w latach 1946–1959 na rynek kanadyjski. Obejmował zaadaptowane konstrukcje samochodów marki Plymouth, sprzedawane w sieci Dodge.
Historia.
Model Dodge Regent powstał w ramach dążenia do zapewnienia pełniejszej gamy samochodów sprzedawanych pod marką Dodge na rynkach poza USA. Marka Dodge, należąca do koncernu Chryslera, była pozycjonowana na rynku ponad najtańszą marką Plymouth. W latach 30. XX wieku rozpoczęto adaptowanie modeli Plymoutha w celu sprzedaży ich w sieci dealerskiej Dodge, jako najtańsze modele marki na rynkach eksportowych. Zmiany obejmowały przede wszystkim atrapy chłodnicy i ozdoby typowe dla Dodge'a. Potocznie określane były jako „Plodge” (zbitka od Plymouth – Dodge).
Produkcję samochodów osobowych Chrysler wznowił po II wojnie światowej w 1946 roku, opierając je na modelach przedwojennych. Wówczas to wprowadzono na rynek kanadyjski model Dodge Regent, opierając go na samochodzie Plymouth Special DeLuxe. Na rynki poza Kanadą samochód ten produkowano pod nazwą Dodge Kingsway (taką nazwę nosił też uboższy model Plymoutha DeLuxe na rynek kanadyjski).
W 1951 roku nazwę Dodge Regent otrzymał na rynek kanadyjski przestylizowany Plymouth Cranbrook, będący następcą modelu Special DeLuxe.
Po wprowadzeniu w USA nowej generacji Plymoutha, nazwę Dodge Regent na rynek kanadyjski otrzymał w 1954 roku Plymouth Savoy, przechodzący zmiany generacji w roku 1955 i 1957 i produkowany do 1959 roku.
W 1957 roku wyprodukowano w Kanadzie 16 970 samochodów Dodge Regent.

</doc>
<doc id="4792255" url="https://pl.wikipedia.org/wiki?curid=4792255" title="Drużynowe Mistrzostwa Europy w Wielobojach 2017">
Drużynowe Mistrzostwa Europy w Wielobojach 2017

1. Drużynowe Mistrzostwa Europy w Wielobojach – zawody lekkoatletyczne organizowane pod auspicjami European Athletics, które odbyły się w dniach 1–2 lipca 2017 roku na dwóch europejskich stadionach. Zawody zastąpiły w kalendarzu puchar Europy w wielobojach.
W imprezie drużyny męskie rywalizowały w dziesięcioboju, a żeńskie w siedmioboju. Gospodarzem superligi drużynowych mistrzostw Europy był Tallinn, a pierwszej i drugiej ligi miasto Monzón w Hiszpanii.

</doc>
<doc id="4792259" url="https://pl.wikipedia.org/wiki?curid=4792259" title="Cykl Kolba">
Cykl Kolba



</doc>
<doc id="4792260" url="https://pl.wikipedia.org/wiki?curid=4792260" title="Zawołani po imieniu">
Zawołani po imieniu

Zawołani po imieniu – projekt realizowany przez Instytut Pileckiego poświęcony osobom narodowości polskiej zamordowanym za niesienie pomocy Żydom w czasie okupacji niemieckiej. Inicjatorką projektu była wiceminister kultury i dziedzictwa narodowego, Magdalena Gawin. Historie „Zawołanych: były dotąd pielęgnowane we wspomnieniach rodzin, jednak dotychczas nie były szerzej znane. Projekt oddaje „Zawołanym” honor i przywraca szacunek za postawy ludzkiej solidarności i bohaterstwa okazane wobec prześladowanych Żydów. Podstawowym celem projektu jest trwałe zaznaczenie w przestrzeni publicznej pamięci o pomordowanych. Oprócz tego projekt przywraca pamięć o upamiętnionych do powszechnej świadomości historycznej. Podejmowane działania podnoszą również świadomość społeczności lokalnych.
Geneza nazwy.
Dewiza i nazwa projektu pochodzą z wiersza Zbigniewa Herberta "Pan Cogito o potrzebie ścisłości". Przedsięwzięcie, podobnie jak wiersz, opiera się na przekonaniu, że każda ofiara zbrodni zasługuje na pamięć.
Działania.
Działania projektu przywracają pamięć o ludziach, których imiona zbyt długo były niewypowiedziane. Rodzinom osób ratujących Żydów podczas okupacji niemieckiej dają możliwość publicznego zabrania głosu i oddania szacunku swoim przodkom. Symbolicznym materialnym upamiętnieniem jest odsłonięcie przytwierdzonej do kamienia tablicy z opisem upamiętnianych wydarzeń w języku polskim i angielskim. W ramach projektu w okolicznych szkołach prowadzone są też warsztaty edukacyjne poświęcone Polakom ratującym Żydów. Jednym z głównych elementów projektu jest integracja rodzin upamiętnionych. 24 listopada 2019 w Broku nad Bugiem został zorganizowany pierwszy Zjazd Rodzin "Zawołanych po imieniu." Podczas uroczystości otwierającej zostały wręczone honorowe odznaczenia "Zawołani po imieniu". Instytut realizuje notacje filmowe z członkami rodzin Zawołanych po imieniu. 2 października 2020 w warszawskim Domu Bez Kantów, przestrzeni wystawienniczej Instytutu inaugurowano wystawę przedstawiającą historie uhonorowanych osób. Ekspozycja przedstawia zebrane w czasie badania ich losów materiały dotyczące realiów życia w okupowanej Polsce, sposobu funkcjonowania niemieckiego terroru a także opowiada dalsze losy rodzin "Zawołanych".
Inauguracja.
Pierwsze upamiętnienie miało miejsce w Narodowy Dzień Pamięci Polaków ratujących Żydów, 24 marca 2019 w Sadownem k. Ostrowi Mazowieckiej. Kamień upamiętniający Leona, Mariannę i Stefana Lubkiewiczów, rodzinę piekarzy zastrzeloną przez Niemców 13 stycznia 1943, odsłonił premier Mateusz Morawiecki. W uroczystości wzięli również udział wicemarszałek Senatu Maria Koc, podsekretarz stanu w Ministerstwie Kultury i Dziedzictwa Narodowego Magdalena Gawin, lokalni parlamentarzyści oraz przedstawiciele miejscowych władz samorządowych. Na miejscu byli także obecni krewni Lubkiewiczów.
Uhonorowani.
Pozostałe osoby upamiętnione w ramach projektu:

</doc>
<doc id="4792262" url="https://pl.wikipedia.org/wiki?curid=4792262" title="II Wszechpolski Konkurs Szybowcowy">
II Wszechpolski Konkurs Szybowcowy

II Wszechpolski Konkurs Szybowcowy – ogólnopolskie zawody szybowcowe rozegrane w 1925 roku na Oksywiu. Organizatorem był Związek Lotników Polskich, patronat honorowy nad nimi objął prezydent Rzeczypospolitej Stanisław Wojciechowski oraz Liga Obrony Powietrznej i Przeciwgazowej.
Historia.
Organizacja zawodów.
Poznański Związek Lotników Polskich (ZLP) wystąpił z inicjatywą zorganizowania II Wszechpolskiego Konkursu Szybowcowego. Komitet Organizacyjny zebrał się 22 stycznia 1925 roku w składzie: inż. Bogusław Dobrzycki (Prezes Komitetu Wojewódzkiego LOPP w Poznaniu), inż. Michał Bohatyrew (przewodniczący Komisji Technicznej ZLP), Wasilewski (sekretarz Komitetu Wojewódzkiego LOPP w Poznaniu), mjr pil. Mieczysław Szczudłowski i dyr. Dziurzyński. Podczas tego i kolejnych spotkań dopracowano szczegóły organizacyjne, tj. miejsce konkursu oraz uzyskanie wsparcia patronalnego i honorowego. Dzięki staraniom członków Komitetu Organizacyjnego oficjalny patronat nad zawodami objął prezydent Rzeczypospolitej Stanisław Wojciechowski oraz Liga Obrony Powietrznej Państwa (LOPP).
Dodatkowo w skład Komitetu Organizacyjnego powołano czterech członków honorowych: gen. Włodzimierza Zagórskiego (szefa Departamentu IV Żeglugi Powietrznej Ministerstwa Spraw Wojskowych), Wojciecha Trąmpczyńskiego (Marszałka Senatu), inż. Witolda Czapskiego (szefa Departamentu Ruchu w Ministerstwie Komunikacji) oraz prof. Czesława Witoszyńskiego (współzałożyciela Politechniki Warszawskiej i mentora Sekcji Lotniczej Koła Mechaników Studentów Politechniki Warszawskiej). Dzięki takiemu doborowi członków honorowych uzyskano pomoc techniczną i personalną ze strony przemysłu lotniczego i lotnictwa wojskowego (ze strony 3. pułku lotniczego oraz Wielkopolskiej Wytwórni Samolotów „Samolot”), wsparcie państwowej administracji cywilnej oraz kwestie bezpłatnego transportu kolejowego sprzętu, pilotów, obsługi technicznej i szybowców. Pozyskano również do współpracy profesora Władysława Samosarskiego, meteorologa z Uniwersytetu Poznańskiego, który na zawodach zorganizował stację meteorologiczną. Widzowie otrzymali zniżki w wysokości 66% na przejazdy kolejowe na miejsce konkursu i z powrotem.
Na miejsce konkursu wybrano około 40-metrowe wzgórza morenowe leżące na Oksywiu koło Gdyni. Przy wyborze kierowano się istniejącą infrastrukturą komunikacyjną oraz ukształtowaniem terenu, które uznano za sprzyjające do wykonywania lotów szybowcowych.
Końcowym etapem prac Komitetu Organizacyjnego było opracowanie, przy współpracy Komisji Technicznej ZLP, dwóch dokumentów: „Regulaminu II Wszechpolskiego Konkursu Szybowców” oraz „Regulaminu Komisji Sportowej II Wszechpolskiego Konkursu Szybowców”.
Darczyńcy i nagrody.
Komitet Organizacyjny ufundował nagrodę pieniężną w wysokości 250 zł, nagrody rzeczowe o wartości 250 zł oraz dyplomy uznania. Ponadto organizatorzy pozyskali nagrody ze źródeł oficjalnych i społecznych:
Przebieg konkursu.
Zgłoszenia przyjmowano początkowo do 1 kwietnia, następnie termin został przedłużony do 15 kwietnia. Do tej daty zgłoszono do udziału w konkursie 23 konstrukcje, ale ostatecznie na Oksywie dotarło 16 szybowców. Trzy z nich nie wzięły udziału w Konkursie ze względów technicznych (dwa były nie w pełni wykończone, a jeden źle wyważony). Pierwsze transporty z szybowcami zaczęły docierać na miejsce zawodów 10 maja. 12 maja oficjalnie uruchomiono biuro Konkursu, jego kierownikiem został Roman Święcicki. W skład zarządu konkursu weszli: mjr obs. Andrzej Płachta, dyrektor Czesław Wawrzyniak i Michał Bohatyrew. Uczestnicy otrzymali do dyspozycji sześć polowych hangarów. Cztery wykorzystano dla szybowców, jeden dla polowego warsztatu oraz jeden na rzecz biura zawodów. Personel pomocniczy zakwaterowano w hangarach, a organizatorów, pilotów i personel wspomagający w hotelach w Gdyni. Czas do 16 maja poświęcono na montaż szybowców i ich oblatywanie.
Rankiem 17 maja 1925 roku komisja techniczna pod kierownictwem Michała Bohatyrewa dokonała przeglądu technicznego szybowców. Od rana pracowali też meteorolodzy i fotograf. Uroczyste otwarcie konkursu rozpoczęto od mszy świętej w intencji zawodów w kościele parafialnym św. Michała Archanioła celebrowanej przez ks. Klemensa Przeworskiego. Następnie zebrani udali się na miejsce zawodów gdzie dokonano poświęcenia sztandaru Związku Lotników Polskich i jego uroczystego wciągnięcia na maszt. Następnie przemówił z ramienia organizatorów inż. Michał Bohatyrew, po nim głos zabrał wiceminister kolei Julian Eberhardt.
18 maja 1925 roku wykonano pierwsze loty, łącznie w czasie konkursu przeprowadzono ich 93. Zachowała się tylko szczątkowa dokumentacja z ich przebiegu. 18 maja Ludwik Strzelczyk zainicjował loty startując na „Bydgoszczance”. Lot trwał 15 sekund i zakończył się uszkodzeniem szybowca. Następnie dwa loty wykonał Franciszek Jach na „Żabusiu”, podczas pierwszego przeleciał 560 metrów w ciągu 39 sekund, natomiast w drugim 420 metrów w 42 sekundy. Udokumentowany został też lot H. Gorzkego, który na „Mechaniku” w 16 sekund przeleciał 104 metry, ale uszkodził szybowiec. Podczas pierwszego lotu szybowca „SL-2 Czarny Kot” pilot w 27 sekund przeleciał 170 metrów. Następne udokumentowane loty wykonano 26 maja. „Miś” w pierwszym locie utrzymał się w powietrzu przez 65 sekund, SL-2 „Czarny Kot” wykonał swój drugi lot w czasie 28 sekund. 29 maja odbył się drugi lot „Misia”, który zakończył się po 25 sekundach lekkim uszkodzeniem skrzydła przy lądowaniu. Po naprawie sierż. Stanisław Wrembel wykonał jeszcze trzeci lot na „Misiu” trwający 59 sekund. W tym czasie szybowiec „Czajka” wykonał lot trwający 24 sekund. Władysław Szulczewski wykonał lot próbny szybowcem „Bimbuś” i w 20 sekund przeleciał 200 metrów. Kapitan Stanisław Jakubowski podczas swego trzeciego lotu na szybowcu SL-2 „Czarny Kot” utrzymał się w powietrzu przez 31 sekund.
Dokumentacja kolejnych lotów zachowała się w niekompletnej formie, zawiera numery lotów, osiągnięte czasy przelotu oraz pokonaną odległość, ale brak w niej nazw szybowców. Zapisy potwierdzają jedynie katastrofę szybowca SL-2 „Czarny Kot” 6 czerwca. Udokumentowana jest również katastrofa szybowca „Rywal” (11 lub 13 czerwca), podczas której Adolf Stempkowski odniósł ciężkie obrażenia. Przyczyną katastrofy było nie zamontowanie drążka sterowego, co spowodowało, że pilot nie miał kontroli nad szybowcem.
Na oficjalne zakończenie konkursu w 14 czerwca przybyli: kmdr Józef Unrug, kpt. Marian Wolbek, płk obs. Janusz de Beaurain, płk pil. Antoni Leonkow, płk January Grzędziński, mjr pil. Wacław Iwaszkiewicz, inż. Władysław Zalewski, organizatorzy konkursu i wszyscy uczestnicy. Uroczystość rozpoczęto mszą odprawioną w kościele św. Michała Archanioła, następnie w Hotelu Kaszubskim nastąpiło podsumowanie wyników zawodów, wręczenie nagród i uroczysty obiad. Za zwycięzcę został uznany szybowiec „Miś”, który wykonał najdłuższy lot (65 sekund), najdłuższy lot przy słabym wietrze (22 sekund) oraz uzyskał najdłuższy łączny czas lotów (15 min 55 sekund w 26 lotach).
Znaczenie konkursu.
Wyniki osiągnięte podczas konkursu oceniono jako słabe, co tłumaczono błędnym wyborem miejsca, które umożliwiało starty jedynie przy południowym wietrze, brakiem doświadczenia konstruktorów w budowie szybowców oraz pilotów w pilotowaniu tychże. Nie bez znaczenia było jednak uzyskanie doświadczeń w projektowaniu i budowie konstrukcji lotniczych, z których w swej dalszej pracy korzystali np. Jerzy Drzewiecki, Zygmunt Puławski oraz Stanisław i Mieczysław Działowscy. Na podstawie doświadczeń z przebiegu lotów zrodziła się koncepcja stworzenia stałych szybowisk w miejscach sprzyjających uprawianiu szybownictwa, co zaowocowało w późniejszym okresie stworzeniem szkół szybowcowych, m.in. w Bezmiechowej i Ustianowej. Dzięki artykułom, jakie pojawiły się w ogólnopolskiej prasie, zawody przyczyniły się do szerokiej popularyzacji szybownictwa. Zawody stały się też miejscem integracji środowiska lotniczego i wymiany doświadczeń.
Przyznane nagrody.
Nagrody przechodniej Zarządu Głównego LOPP nie przyznano, pozostałe nagrody otrzymali:

</doc>
<doc id="4792269" url="https://pl.wikipedia.org/wiki?curid=4792269" title="Cygnus NG-14">
Cygnus NG-14

Cygnus NG-14 (pierwotna nazwa Cygnus CRS OA-14E) – misja statku transportowego Cygnus, prowadzona przez prywatną firmę Orbital ATK na zlecenie amerykańskiej agencji kosmicznej NASA w ramach programu Commercial Resupply Services w celu zaopatrzenia Międzynarodowej Stacji Kosmicznej. Statek dostarczył około 3550 kg ładunku w tym nową specjalną toaletę kosmiczną.

</doc>
<doc id="4792270" url="https://pl.wikipedia.org/wiki?curid=4792270" title="Janusz Jankowski">
Janusz Jankowski

Janusz Jankowski – polski prawnik, profesor nauk prawnych, nauczyciel akademicki
Uniwersytetu Łódzkiego, specjalista w zakresie postępowania cywilnego.
Życiorys.
Studia prawnicze na Wydziale Prawa i Administracji Uniwersytetu Łódzkiego ukończył w 1970 r. W tym samym roku rozpoczął pracę jako pracownik naukowy w Katedrze Postępowania Cywilnego.
W 1992 na podstawie dorobku naukowego oraz rozprawy pt. "Uczestnicy sądowego postępowania egzekucyjnego" uzyskał na Wydziale Prawa i Administracji Uniwersytetu Łódzkiego stopień doktora habilitowanego nauk prawnych w zakresie prawa, specjalność: prawo cywilne. W 1999 prezydent RP Aleksander Kwaśniewski nadał mu tytuł naukowy profesora nauk prawnych.
Został profesorem zwyczajnym Uniwersytetu Łódzkiego na Wydziale Prawa i Administracji w Katedrze Postępowania Cywilnego I i kierownikiem tej katedry.

</doc>
<doc id="4792275" url="https://pl.wikipedia.org/wiki?curid=4792275" title="SC Olympia 33">
SC Olympia 33

SC Olympia 33 – austriacki klub piłkarski, mający siedzibę w kwartale Breitensee wiedeńskiej dzielnicy Penzing.
Historia.
Chronologia nazw:
Klub sportowy SC Olympia 33 został założony w miejscowości Wiedeń w 1933 roku z inicjatywy Erwina Puschmanna, członka KPÖ. Klub został zainicjowany dla młodzieży komunistycznej jako następca "Sportklub Westend", rozwiązanego w 1933. Początkowo występował w niższych ligach Wiednia. Dopiero po zakończeniu II wojny światowej klub awansował do Wiener Stadtligi w 1954. W sezonie 1954/55 najpierw zwyciężył w trzeciej lidze, a potem w meczach playoff wygrał dwumecz (0:0 i 6:3) z "SC Harland", zdobywając awans do Staatsligi B. Aby poradzić sobie z rosnącą rzeszą widzów, klub przeniósł się z własnego boiska sportowego na Steinbruchstrasse do "Red-Star-Platz" w pobliskim Fünfhaus. W 1956 był czwartym w tabeli, a w 1957 po wygraniu "Staatsligi B" świętował historyczny awans do Staatsligi A. W debiutowym sezonie 1957/58 na najwyższym poziomie zajął 11.miejsce. W następnym sezonie 1958/59 po raz ostatni zagrał w najwyższej lidze, po zajęciu ostatniego 14.miejsca spadł do Regionalliga Ost. Po zakończeniu sezonu 1959/60, w którym zajął 7.miejsce w tabeli, klub połączył się z SK Slovan, który grał w Wiener 2. Klaße (D4). Klub po fuzji przyjął nazwę SK Slovan-Olympia Wien. Z taką nazwą występował do 1969, a potem zmienił nazwę na SK Slovan Wien.
Barwy klubowe, strój.
Klub ma barwy czarno-czerwone.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywał swoje mecze domowe na stadionie Olympia Sportplatz w Wiedniu o pojemności 3 000 widzów.

</doc>
<doc id="4792277" url="https://pl.wikipedia.org/wiki?curid=4792277" title="ÖMV Olympia">
ÖMV Olympia



</doc>
<doc id="4792282" url="https://pl.wikipedia.org/wiki?curid=4792282" title="Jan Gulski">
Jan Gulski



</doc>
<doc id="4792292" url="https://pl.wikipedia.org/wiki?curid=4792292" title="Anetta Breczko">
Anetta Breczko

Anetta Breczko – polska prawnik, doktor habilitowany nauk prawnych, profesor uczelni w Uniwersytecie w Białymstoku, specjalności naukowe: teoria państwa i prawa, wstęp do nauk prawnych.
Życiorys.
W 1996 na podstawie napisanej pod kierunkiem Adama Jamróza rozprawy pt. "Prawo a moralność na gruncie polskiego powojennego prawoznawstwa" otrzymała na Wydziale Prawa Uniwersytetu w Białymstoku stopień naukowy doktora nauk prawnych w zakresie prawa, specjalność: teoria prawa. Tam też na podstawie dorobku naukowego oraz rozprawy pt. "Podmiotowość prawna człowieka w warunkach postępu biotechnomedycznego" w 2012 uzyskała stopień naukowy doktora habilitowanego nauk prawnych (dyscyplina: prawo, specjalność: filozofia prawa).
Został profesorem nadzwyczajnym Uniwersytetu w Białymstoku na Wydziale Prawa w Katedrze Nauk Historyczno-Prawnych, Teorii i Filozofii Prawa oraz Komparatystyki Prawniczej. Była nauczycielem akademickim w Wyższej Szkole Ekonomiczna w Białymstoku w Katedrze Polityki Ekonomicznej, Społecznej i Regionalnej oraz w Wyższej Szkoły Administracji Publicznej im. Stanisława Staszica w Białymstoku.

</doc>
<doc id="4792295" url="https://pl.wikipedia.org/wiki?curid=4792295" title="Gina Marie Tolleson">
Gina Marie Tolleson



</doc>
<doc id="4792296" url="https://pl.wikipedia.org/wiki?curid=4792296" title="Drużynowe mistrzostwa Europy w wielobojach">
Drużynowe mistrzostwa Europy w wielobojach

Drużynowe mistrzostwa Europy w wielobojach – zawody lekkoatletyczne (wśród mężczyzn w dziesięcioboju, a wśród pań w siedmioboju) rozgrywane w latach 2017–2019 pod auspicjami European Athletics. 
Zawody zastąpiły w kalendarzu lekkoatletycznym puchar Europy w wielobojach. Obradujący w kwietniu 2019 roku w Pradze Kongres European Athletics podjął decyzję o zaprzestaniu organizacji zawodów.

</doc>
<doc id="4792315" url="https://pl.wikipedia.org/wiki?curid=4792315" title="William Collum">
William Collum



</doc>
<doc id="4792321" url="https://pl.wikipedia.org/wiki?curid=4792321" title="Janina Ramirez">
Janina Ramirez

Janina Sara Maria Ramirez (z d. Maleczek, ur. 7 lipca 1980 w Dubaju) – brytyjska historyk sztuki i prezenterka telewizyjna polsko-irlandzkiego pochodzenia. Obecnie jest dyrektorem kierunku na stopień licencjata z historii sztuki na Wydziale Kształcenia Ustawicznego na Uniwersytecie Oksfordzkim.
Życiorys.
Jej polski dziadek walczył w czasie II wojny światowej w Wielkiej Brytanii, a po wojnie osiadł w Llandovery. Wychowała się w wiosce w Berkshire. Jej ojciec był DJ-em i wynalazcą, a matka artystką i nauczycielką w szkole podstawowej. Jako postać, która wywarła największy wpływ w wyborze drogi życiowej wspomina wujka, absolwenta historii w Balliol College w Oksfordzie, który jako nastolatek przybył do Wielkiej Brytanii z Polski w czasie II wojny światowej. 
Ukończyła studia z zakresu literatury angielskiej, ze specjalizacją w języku staroangielskim i średnioangielskim na St Anne’s College w Oksfordzie, a następnie studia podyplomowe w Centre for Medieval Studies University of York. Jej doktorat z zakresu sztuki i literatury dotyczył symboliki ptaków. Pracowała jako wykładowca na Wydziale Historii Sztuki w Yorku, a następnie na University of Winchester, University of Warwick i Uniwersytecie Oksfordzkim.
Ma tytuł Honorary Visiting Fellow na Wydziale Historii Sztuki University of York. Jest wykładowcą kursu Early Medieval 300-1250 w Muzeum Wiktorii i Alberta. Jest także przewodniczącą Gloucester History Festival. 
Zajmowała się dramatem, reżyserując "Beowulfa" i występując w średniowiecznych sztukach teatralnych. Występowała także w zespołach rockowych Lolita i Rolemodels. 
Życie osobiste.
Mieszka w Woodstock w hrabstwie Oxfordshire z mężem, synem, córką i dwoma kotami.
Audycje.
Ramirez jest stałą prezenterką naukową kanału BBC Four. Wśród jej programów znalazły się:

</doc>
<doc id="4792337" url="https://pl.wikipedia.org/wiki?curid=4792337" title="St Peter’s Cathedral">
St Peter’s Cathedral



</doc>
<doc id="4792340" url="https://pl.wikipedia.org/wiki?curid=4792340" title="Jan Górny (żołnierz)">
Jan Górny (żołnierz)

Jan Górny (ur. 25 października 1897 w Lisznie, zm. 9 grudnia 1984 w Szczecinie) – plutonowy Wojska Polskiego, uczestnik wojny polsko-bolszewickiej, kawaler Orderu Virtuti Militari.
Życiorys.
Urodził się 25 października 1897 w Lisznie, w rodzinie Antoniego i Józefy z Domańskich. Uczył się prywatnie. Pomagał ojcu który był stolarzem, następnie prowadził własny warsztat stolarski. Należał do POW (od 1917). 
Od listopada 1918 ochotnik w Wojsku Polskim, został przydzielony do 12 kompanii 35 pułku piechoty z którym walczył podczas wojny polsko-bolszewickiej jako dowódca armatki 37 mm.
Szczególnie odznaczył się w bitwie pod Nochowem, kiedy „podczas ofensywy bolszewickiej stał na widocznym miejscu na grobli, którą rozwijał się atak nieprzyjacielski. Bronił pozycji od 29 III do 17 IV 1920, tj. do załamania się ofensywy. Ostrzeliwując celnym ogniem most na kanale.”. Za tę postawę został odznaczony Orderem Virtuti Militari.
Zwolniony z wojska 10 czerwca 1921 (na własną prośbę). Od 1922 osadnik wojskowy na 10 ha gospodarstwie rolnym w gminie Rejowiec.
Podczas okupacji niemieckiej był żołnierzem ZWZ i Armii Krajowej. Zmarł w Szczecinie, gdzie mieszkał od 1972 i tam też został pochowany.
Życie prywatne.
Żonaty z Marianną z d. Wyroślak, z którą miał troje dzieci: Tadeusza (ur. 1926), Krystynę (ur. 1929) i Henryka (ur. 1932).

</doc>
<doc id="4792350" url="https://pl.wikipedia.org/wiki?curid=4792350" title="Lista zabytków we Florianie">
Lista zabytków we Florianie

To jest lista zabytków w mieście Floriana () na Malcie, które są umieszczone na liście National Inventory of the Cultural Property of the Maltese Islands.

</doc>
<doc id="4792361" url="https://pl.wikipedia.org/wiki?curid=4792361" title="Materia skondensowana">
Materia skondensowana



</doc>
<doc id="4792371" url="https://pl.wikipedia.org/wiki?curid=4792371" title="Droga kryta">
Droga kryta

Droga kryta () – w fortyfikacji nowożytnej droga na poziomie terenu, obiegająca fosę od strony przedpola, osłonięta przedstokiem. Używana była do przemieszczania się wojsk wzdłuż zewnętrznej linii obronnej.
Droga kryta stanowiła jednocześnie pierwszą linię obrony, dla której przedstok spełniał rolę przedpiersia.

</doc>
<doc id="4792372" url="https://pl.wikipedia.org/wiki?curid=4792372" title="Droga kryta (fortyfikacja)">
Droga kryta (fortyfikacja)



</doc>
<doc id="4792404" url="https://pl.wikipedia.org/wiki?curid=4792404" title="Aleksander Wójcik">
Aleksander Wójcik

Aleksander Wójcik (ur. 13 lutego 1940 w Bońkowie Podleśnym, zm. 2020) – polski polityk i działacz partyjny.
Życiorys.
Był synem Antoniego i Konstancji. W latach 60. XX wieku wstąpił do Polskiej Zjednoczonej Partii Robotniczej. W latach 1978–1979 pełnił funkcję naczelnika Mławy. Następnie w listopadzie 1979 został wicewojewodą ciechanowskim, pełnił funkcję aż do 1990. 
Zmarł w 2020. Został pochowany na cmentarzu parafialnym przy ul. 18 Stycznia w Mławie 7 maja 2020 roku.

</doc>
<doc id="4792407" url="https://pl.wikipedia.org/wiki?curid=4792407" title="Stowarzyszenie na rzecz Studiów Armenistycznych">
Stowarzyszenie na rzecz Studiów Armenistycznych

Stowarzyszenie na rzecz Studiów Armenistycznych (Society for Armenian Studies SAS) – amerykańska organizacja non-profit powołana do życia w 1974 roku w celu promowania nauki o kulturze i społeczeństwie ormiańskim. 
Opis.
Stowarzyszenie na rzecz Studiów Armenistycznych utorzone zostało w 1974 r. z inicjatywy profesorów (Richard G. Hovhannisian, Dickran Kouymjian, Nina Garsoian, Avedis Sanjian i Robert Thomson), mających głównie ormiańskie pochodzenie, którzy w tym okresie prowadzili wykłady na amerykańskich uczelniach: Uniwersytecie Kalifornijskim, Uniwersytecie Columbia oraz na Uniwersytecie Harvarda.
Celem stowarzyszenia jest promowanie nauki o kulturze i społeczeństwie ormiańskim, w tym historii, języka, literatury oraz kwestii społecznych, politycznych i gospodarczych; ułatwienie wymiany informacji naukowych dotyczących ormiańskich badań na całym świecie; a także finansowanie paneli i konferencji na temat badań ormiańskich. Programy SAS obejmują publikację biuletynu o działalności stowarzyszenia i aktualnych badań o Armenii; publikację "„Journal of Society for Armenian Studies”", zachęcanie, sponsorowanie i publikacja badań na temat wszystkich aspektów kultury i społeczeństwa armeńskiego; oraz inne działania, które Rada SAS może okresowo określać. W 2019 roku Stowarzyszenie uruchomiło projekt e-SAS (Entries of the Society for Armenian Studies). W ramach tego przedsięwzięcia powstała otwarta platforma internetowa do publikowania krótkich prac naukowych dotyczących Armenii – entriessas.com. Przeznaczona jest zarówno dla międzynarodowej społeczności akademickiej, jak i ogółu społeczeństwa.
Stowarzyszenie rokrocznie organizuje konferencje armenistyczne, które gromadzą wybitnych specjalistów w dziedzinie studiów armenistycznych oraz młodych naukowców, którzy uzyskali stopień doktora w dziedzinie armenistyki lub w dziedzinach pokrewnych. Konferencja organizowana jest w ramach Middle East Study Association, czyli Stowarzyszenia Studiów Bliskowschodnich.
Stowarzyszenie jest organizacją non profit. Posiada ponad dwustu członków. Prezydentem SAS, od 2018 roku, jest Bedross Der Matossian. Redaktorem naczelnym periodyku "„Journal of the Society for Armenian Studies”" jest Sergio La Porta.

</doc>
<doc id="4792414" url="https://pl.wikipedia.org/wiki?curid=4792414" title="Zającówka">
Zającówka



</doc>
<doc id="4792426" url="https://pl.wikipedia.org/wiki?curid=4792426" title="Magdalena de Burbon-Busset">
Magdalena de Burbon-Busset

Magdalena de Burbon-Busset, "Maria Magdalena Iwona de Burbon-Busset" (ur. 23 marca 1898 w Paryżu, zm. 1 września 1984 tamże) – tytularna księżniczka Parmy od 1974, żona Ksawerego Parmeńskiego (1889–1977) – karlistowskiego pretendenta na hiszpański tron, od 1952 karlistowska królowa Hiszpanii.
Życiorys.
Magdalena de Burbon-Busset urodziła się w dynastii królów Burbon-Busset, którą zapoczątkował w linii męskiej Ludwik de Burbon (1438–1482), książę krwi, biskup Liège przez małżeństwo z Katarzyną de Gueldres (1440–1497). De Burbon-Busset była córką Jerzego de Burbon-Busset (1860–1932) i Marii Józefiny Joanny de Kerret-Quillien (1866–1958).
Ksawery Parmeński i Magdalena de Burbon-Busset wzięli ślub 12 listopada 1927 na zamku Lignières – (fr. "Château de Lignières") w Cher. Para zamieszkała w Burbonii, gdzie Parmeński zarządzał ziemiami swojej żony. Małżeństwo nie zostało wówczas uznane za dynastyczne ani przez księcia Eliasza Parmeńskiego, starszego, przyrodniego brata Ksawerego Parmeńskiego, który pełnił obowiązki w dynastii Burbon-Parmeńscy, ani przez starszych Burbonów z hiszpańskiej strony, np. Alfonsa XIII Burbona. Dopiero po czasie związek ten został uznany przez Roberta II Parmeńskiego, tytularnego księcia Parmy i Piacenzy oraz przez pretendenta karlistowskiego, Alfonsa Karola Burbona.
W 1936, Alfons Karol Burbon, ostatni niekwestionowany szef ruchu karlistowskiego mianował Ksawerego Parmeńskiego regentem karlistów. Magdalena de Burbon-Busset wspierała działania polityczne i poglądy społeczne męża.
De Burbon-Busset była autorką „Catherine de Médicis”, opublikowanej we Francji, w 1940.

</doc>
<doc id="4792432" url="https://pl.wikipedia.org/wiki?curid=4792432" title="Jan Szyszko (zm. 1702)">
Jan Szyszko (zm. 1702)

Jan na Berezowie Szyszko (Szyszka) herbu własnego (zm. 7 maja 1702 roku) – stolnik brasławski w latach 1691-1702, pisarz grodzki słonimski w 1700 roku.
Żonaty w 1702 roku z Elżbietą Pillanką.
Poseł sejmiku województwa inflanckiego na sejm konwokacyjny 1696 roku. Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. Deputat powiatu lidzkiego do rady stanu rycerskiego rokoszu łowickiego w 1697 roku.

</doc>
<doc id="4792433" url="https://pl.wikipedia.org/wiki?curid=4792433" title="Szyszkowie">
Szyszkowie



</doc>
<doc id="4792434" url="https://pl.wikipedia.org/wiki?curid=4792434" title="Jan Szyszko (ujednoznacznienie)">
Jan Szyszko (ujednoznacznienie)



</doc>
<doc id="4792444" url="https://pl.wikipedia.org/wiki?curid=4792444" title="Schronisko Diabli Most">
Schronisko Diabli Most

Schronisko Diabli Most – schronisko w rezerwacie przyrody Diable Skały. Rezerwat znajduje się w szczytowych partiach wzniesienia Bukowiec (530 m), we wsi Bukowiec, w województwie małopolskim, w powiecie nowosądeckim, w gminie Korzenna. Pod względem geograficznym jest to obszar Pogórza Rożnowskiego, będący częścią Pogórza Środkowobeskidzkiego.
Schronisko znajduje się w skałach o nazwie Bloki Skalne i jest widoczne ze ścieżki edukacyjnej prowadzącej przez rezerwat. Jego duży otwór znajduje się na północno-wschodniej stronie skał pod wielkim okapem. Otwór ma szerokość 2 m i wysokość 5 m. Ciągnie się za nim korytarz o długości 5 m, szerokości do 1,7 m i wysokości do 5,5 m. Nad korytarzem jest krótki komin zakończony otworem w górnej części skał. 
Schronisko wytworzyło się w piaskowcu ciężkowickim. Jego dno w początkowej części korytarza przykryte jest glebą, a w końcowej części jest skaliste. Jest w całości oświetlone rozproszonym światłem słonecznym i poddane wpływom środowiska zewnętrznego.
Schronisko zapewne znane było od dawna, ale w literaturze nie wzmiankowane. Pomierzył go T. Mleczek 23 października 1997 r. On też wykonał jego plan i opis.

</doc>
<doc id="4792451" url="https://pl.wikipedia.org/wiki?curid=4792451" title="Nicolas Stacey">
Nicolas Stacey

Nicolas David Stacey (ur. 25 listopada 1927 w Londynie, zm. 8 maja 2017) – brytyjski duchowny anglikański, w młodości lekkoatleta, sprinter, medalista igrzysk Imperium Brytyjskiego w 1950.
Uczył się w Britannia Royal Naval College w Dartmouth. W ramach praktyki morskiej służył na pancerniku „Anson” w ostatnich miesiącach II wojny światowej. Zrezygnował ze służby w Royal Navy i studiował historię w St Edmund Hall na Uniwersytecie Oksfordzkim, a następnie przyjął święcenia kapłańskie jako duchowny Kościoła Anglii w 1953.
Podczas studiów w Oksfordzie uprawiał z powodzeniem lekką atletykę. Wystąpił jako reprezentant Anglii na igrzyskach Imperium Brytyjskiego w 1950 w Auckland, gdzie zdobył srebrny medal w sztafecie 4 × 110 jardów (która biegła w składzie: Brian Shenton, John Archer, Leslie Lewis i Stacey), a także odpadł w półfinale biegu na 220 jardów i w eliminacjach biegu na 100 jardów. Startując w barwach Wielkiej Brytanii zajął 5. miejsce w sztafecie 4 × 400 metrów (w składzie: Leslie Lewis, Alan Dick, Terence Higgins i Stacey) oraz odpadł w półfinale biegu na 200 metrów na igrzyskach olimpijskich w 1952 w Helsinkach. Był wicemistrzem Wielkiej Brytanii (AAA) w biegu na 220 jardów w 1951 oraz brązowym medalistą na tym dystansie w 1950.
Jako duchowny był od 1960 rektorem w Woolwich, a następnie (do 1968) dziekanem w Greenwich. W latach 1968–1970 był zastępcą dyrektora Oxfam. Później pracował w London Borough of Ealing (1971–1974) i w Kent (od 1974 do 1985) jako dyrektor hrabstwa do spraw opieki społecznej.

</doc>
<doc id="4792453" url="https://pl.wikipedia.org/wiki?curid=4792453" title="Nick Stacey">
Nick Stacey



</doc>
<doc id="4792454" url="https://pl.wikipedia.org/wiki?curid=4792454" title="Court Simonne Mathieu">
Court Simonne Mathieu

Court Simonne Mathieu – stadion tenisowy kompleksu Stade Roland Garros w Paryżu, na którym od 1928 roku rozgrywany jest wielkoszlemowy turniej tenisowy French Open.
Obiekt wybudowany został w marcu 2019, zaprojektował go Jean Lovera, a koszt inwestycji wyniósł 22 000 000 €. Zastąpił Court 1 wyburzony po French Open 2019. Arena została nazwana na cześć tenisistki Simonne Mathieu i jest trzecią największą w kompleksie Stade Roland Garros.
Court Simonne Mathieu ma powierzchnię 5 300 m2 i znajduje się ponad 4 m pod ziemią, podczas gdy szczyt budynku osiąga 8 m. Z każdej strony kortu znajdują się dwupoziomowe trybuny, otoczone czterema szklarniami, które prezentują kolekcje botaniczne Ameryki Południowej, Afryki, Azji i Australii. Pojemność stadionu wynosi 5 290 krzesełek.
Pierwszy oficjalny mecz zagrano na obiekcie 26 maja 2019 w ramach pierwszej rundy French Open między Garbiñe Muguruzą a Taylor Townsend.

</doc>
<doc id="4792481" url="https://pl.wikipedia.org/wiki?curid=4792481" title="Veddriq Leonardo">
Veddriq Leonardo

Veddriq Leonardo (ur. 11 marca 1997 w Pontianak) – indonezyjski wspinacz sportowy, specjalizujący się we wspinaczce na szybkość. Mistrz igrzysk azjatyckich w sztafecie na szybkość z Dżakarty. Medalista mistrzostw Azji, mistrz Azji z 2019.
Kariera sportowa.
Na igrzyskach azjatyckich w Dżakarcie w 2018 roku zdobył złoty medal w sztafecie we wspinaczce na szybkość.
Mistrz Azji indywidualnie w konkurencji na szybkość, a w sztafecie zdobył srebrny medal w 2019.

</doc>
<doc id="4792503" url="https://pl.wikipedia.org/wiki?curid=4792503" title="Alan Dick">
Alan Dick

Alan Dick (ur. 15 kwietnia 1930 w Sunderlandzie, zm. 5 stycznia 2002 w Warwick) – brytyjski lekkoatleta, sprinter, medalista igrzysk Imperium Brytyjskiego i Wspólnoty Brytyjskiej w 1954.
Ukończył Keble College na Uniwersytecie Oksfordzkim.
Zajął 5. miejsce w sztafecie 4 × 400 metrów (w składzie: Leslie Lewis, Dick, Terence Higgins i Nick Stacey) oraz odpadł w ćwierćfinale biegu na 400 metrów na igrzyskach olimpijskich w 1952 w Helsinkach.
Wystąpił jako reprezentant Anglii na igrzyskach Imperium Brytyjskiego i Wspólnoty Brytyjskiej w 1954 w Vancouver, gdzie zdobył złoty medal w sztafecie 4 × 440 jardów (która biegła w składzie: Dick, Derek Johnson, Peter Higgins i Peter Fryer), a także zajął 6. miejsce w biegu na 440 jardów. Startując w barwach Wielkiej Brytanii odpadł w półfinale biegu na 400 metrów na mistrzostwach Europy w 1954 w Bernie, a brytyjska sztafeta 4 × 400 metrów w składzie: Peter Higgins, Dick, Fryer i Johnson została zdyskwalifikowana w finale za utrudnianie biegu innym zawodnikom (pierwotnie zajęła 1. miejsce).

</doc>
<doc id="4792506" url="https://pl.wikipedia.org/wiki?curid=4792506" title="Maciej Kazimierz Jeleński">
Maciej Kazimierz Jeleński

Maciej Kazimierz Jeleński herbu własnego – skarbnik brasławski w latach 1685-1713, pisarz grodzki wiłkomierski w latach 1709-1713.
Deputat powiatu brasławskiego do rady stanu rycerskiego rokoszu łowickiego w 1697 roku.

</doc>
<doc id="4792509" url="https://pl.wikipedia.org/wiki?curid=4792509" title="Granica południowosudańsko-sudańska">
Granica południowosudańsko-sudańska



</doc>
<doc id="4792522" url="https://pl.wikipedia.org/wiki?curid=4792522" title="Ernst Håkon Jahr">
Ernst Håkon Jahr

Ernst Håkon Jahr (ur. 4 marca 1948 w Oslo) – norweski językoznawca. Członek zagraniczny Wydziału Nauk Humanistycznych i Społecznych Polskiej Akademii Nauk od 2013 roku. Napisał około 230 publikacji naukowych, jest autorem blisko 50 książek. Profesor i wykładowca w Department of Nordic and Media Studies na University of Agder w Kristiansand. Od 2008 roku jest członkiem Academia Europaea, a od 2015 należy do The Royal Society of Arts and Sciences z siedzibą w Göteborgu. 
Tytuł magistra (1973) i doktorat (1976) uzyskał na Uniwersytecie w Oslo. Habilitował się na Uniwersytecie w Tromsø w 1984. Autor książki biograficznej o Clarze Holst. 
Jest członkiem Norweskiej Akademii Nauk i Literatury. Doktor honoris causa Uniwersytetu im. Adama Mickiewicza w Poznaniu oraz Uniwersytetu w Uppsali. W 2008 roku został odznaczony Orderem Świętego Olafa. W 2011 roku z kolei otrzymał Nagrodę Nordycką Akademii Szwedzkiej, zwaną „małym Noblem”. 
Wybrane publikacje.
Do ważniejszych publikacji Ernsta Håkona Jahra należą: 

</doc>
<doc id="4792524" url="https://pl.wikipedia.org/wiki?curid=4792524" title="Alfian Muhammad">
Alfian Muhammad

Alfian Muhammad Fajri (ur. 18 stycznia 1997 w Sukoharjo) – indonezyjski wspinacz sportowy, specjalizujący się we wspinaczce na szybkość oraz w łącznej. Wicemistrz igrzysk azjatyckich w sztafecie na szybkość z Dżakarty. Medalista mistrzostw Azji, mistrz Azji z 2018.
Kariera sportowa.
Na igrzyskach azjatyckich w Dżakarcie w 2018 roku zdobył srebrny medal w sztafecie we wspinaczce na szybkość. Mistrz Azji indywidualnie w konkurencji na szybkość w 2018.
W 2019 roku w Tuluzie na światowych kwalifikacjach do igrzysk olimpijskich zajął trzynaste miejsce, które nie zapewniało kwalifikacji na IO 2020 w Tokio, ostatnim zawodnikiem, który uzyskał kwalifikację był na pozycji osiem Nathaniel Coleman z USA.

</doc>
<doc id="4792537" url="https://pl.wikipedia.org/wiki?curid=4792537" title="Paleja">
Paleja

Paleja – zabytek literacki z kręgu kultury bizantyńskiej skąd został przeniesiony do kultury starosłowiańskiej łączący ze sobą swobodną parafrazę historii biblijnych głównie z Oktateuchu (księgi Starego Testamentu od Księgi Rodzaju do Rut) i Ksiąg Królewskich, z różnymi tekstami o charakterze religijnym, polemicznym i legendarnym (np. pochodzącymi z tradycji żydowskiej lub mitologii). Paleja występuje w trzech różniących się wersjach: historycznej, komentowanej i chronologicznej.
Nazwa „paleja” jest transkrypcją greckiego terminu παλαιὰ (występującego np. w terminie ἡ παλαιὰ διαθήκη – pol. Stary Testament). Słowiański zapis występował w wielu formach np. палеа, палеѧ, палѣѧ, палїа czy палиѧ.
Paleja historyczna.
Paleja historyczna (zwana niekiedy Paleą bizantyńską) jest najbardziej zwięzła spośród trzech jej typów. Powstała w Bizancjum ok. IX w. Tekst utworu obejmuje okres od stworzenia świata do panowania króla Dawida. Niektórzy badacze uważają, że na język starosłowiański została przetłumaczona tylko raz, inni uważają, że trzykrotnie (po raz pierwszy najpewniej w Bułgarii na przełomie X i XI w., oraz dwukrotnie na Rusi w XIV–XV w.).
Paleja komentowana.
Paleja komentowana zawiera parafrazę tekstu pierwszych ksiąg Starego Testamentu skompilowaną z polemikami antyżydowskimi i uzupełnioną licznymi komentarzami teologicznymi i dodatkami pochodzącymi z utworów znanych i popularnych w kręgu chrześcijaństwa wschodniego pierwszego tysiąclecia. Streszczenie historii biblijnych (od stworzenia świata i upadku pierwszych ludzi aż po dzieje królów izraelskich Dawida i Salomona) dopełnione zostały fragmentami dzieł Jana Egzarchy, Kosmasa Indykopleustesa, Atanazego Aleksandryjskiego, Efrema Syryjczyka, Epifaniusza z Salaminy, opowieści o charakterze religijnym (jak upadek Satanaela, dzieje rodziny patriarchy Abrahama, Melchizedeka, dwunastu synów Jakuba, Mojżesza), bestiariusze (teksty opisujące zwierzęta zarówno istniejące jak też fikcyjne), różne fragmenty o charakterze filozoficznym bądź przyrodniczym (opisujące naturę żywiołów, symbolikę kamieni szlachetnych itp.).
Palea komentowana powstała prawdopodobnie w XIII w. Choć nie zachował się tekst grecki niektórzy badacze uważają, że oryginał został napisany w grece. Inni widzą w niej oryginalny zabytek staroruski. Do czasów współczesnych zachowało się około 15 odpisów Palei komentowanej. Najstarsze z nich pochodzą z XIV w.
Paleja chronologiczna.
Paleja chronograficzna łączy cechy opowieści bazującej na historiach biblijnych i pełnej wersji chronografu (utworu o charakterze latopisu czy kroniki). Powstała ona jako opracowanie Palei komentowanej. Zachowała się w dwóch wersjach: krótkiej – opartej w pierwszej części na motywach biblijnych na podstawie Paleji historycznej; oraz w wersji pełnej. Chronograf nie zachował się do czasów współczesnych, jest rekonstruowany na podstawie innych źródeł.
Paleę chronograficzną od komentowanej różni przede wszystkim materiał wykorzystany w drugiej części utworu, który uzupełnia narrację biblijną. Zawiera on dodatkowe historie Starego Testamentu, a także apokryfy (o Lamechu, Melchizedeku, Ezawie i Jakubie, Mojżeszu, Salomonie), fragmenty bizantyńskich kronik (Jerzego Hamartolosa i Jana Malalasa), teksty Aleksandreidy, a także komentarze ksiąg biblijnych.
Paleja chronograficzna pełna powstała prawdopodobnie w XV w. w Pskowie.

</doc>
<doc id="4792540" url="https://pl.wikipedia.org/wiki?curid=4792540" title="José Antonio de Donostia">
José Antonio de Donostia

José Antonio de Donostia OFMCap., właśc. José Gonzalo Zulaika y Arregui, zwany Padre Donostia (ur. 10 stycznia 1886 w San Sebastián, zm. 30 sierpnia 1956 w Lecároz) – hiszpański zakonnik, kompozytor, organista i etnograf pochodzenia baskijskiego.
Życiorys.
Ukończył szkołę w Lecároz, tam też w 1902 roku wstąpił do zakonu kapucynów, przybierając imię zakonne Donostia (hiszp. San Sebastián). Uczył się gry na fortepianie, skrzypcach i organach w Lecároz u Ismaela Echazarry, w San Sebastián u Bernando Gabioli i w Barcelonie u Adriána Esquerry. W zakresie kompozycji pozostał w znacznej mierze autodydaktą, konsultując się jedynie w Paryżu z Eugenio Coolsem i Albertem Rousselem. Działał jako organista i chórmistrz, uczył też w kolegium zakonnym w Lecároz. Prowadził badania naukowe nad kulturą muzyczną Basków, ich religijnością oraz medycyną ludową. Zbierał i opracowywał baskijskie pieśni ludowe. Współpracował w zakresie sztuk scenicznych z dramaturgiem Henri Ghéonem.
Po wybuchu hiszpańskiej wojny domowej w 1936 roku wyemigrował do Francji. Mieszkał w Tuluzie (1936), Paryżu (1939–1940) i Bajonnie (1941–1943). W 1943 roku powrócił do Hiszpanii. Współzałożyciel działającego w Barcelonie Instituto Español de Musicología. Członek korespondent Królewskiej Akademii Sztuk Pięknych św. Ferdynanda.
Autor prac "De música popular vasca" (Bilbao 1908), "Essai d’une bibliographie musicale populaire basque" (Bajonna 1932), "Música y músicos en el Pais Vasco" (San Sebastián 1951), "El „Motu proprio” y la canción popular religiosa" (San Sebastián 1954), a także zbioru 394 ludowych pieśni baskijskich "Euskel Eres-Sorta" (Bilbao 1922).
Twórczość.
Początkowo pozostawał pod wpływem tradycji romantycznych i elementów impresjonizmu, z czasem jego język dźwiękowy zdominowała ludowa muzyka baskijska. Współpracując z Henri Ghéonem przy tworzeniu sztuk scenicznych dążył do odnowienia tradycji dawnych misteriów i opery religijnej. Nie wahał się sięgać po nowsze elementy w muzyce, jak np. wykorzystanie fal Martenota w utworze "La quête héroïque du Graal". Jego prace naukowe mają ważne znaczenie dla poznania kultury duchowej i obrzędowości Basków.

</doc>
<doc id="4792545" url="https://pl.wikipedia.org/wiki?curid=4792545" title="Zamek Creuzburg">
Zamek Creuzburg

Zamek Creuzburg – średniowieczny zamek w miejscowości Creuzburg w powiecie Wartburg, w kraju związkowym Turyngia, Niemcy. Położony nad rzeką Werra.
Historia.
Został zbudowany pomiędzy 1165 a 1170 rokiem. Okres świetności zamku przypada na okres panowania dynastii Ludowingów a w szczególności na czas pobytu tutaj św. Elżbiety.

</doc>
<doc id="4792551" url="https://pl.wikipedia.org/wiki?curid=4792551" title="Res in commercio">
Res in commercio

Res in commercio – w prawie rzymskim są to rzeczy przeznaczone do obrotu prawnego. Aby zawrzeć umowę kupna-sprzedaży towarem mogła być res in commercio, jak i również rzecz mająca powstać w przyszłości. 

</doc>
<doc id="4792558" url="https://pl.wikipedia.org/wiki?curid=4792558" title="Res">
Res



</doc>
<doc id="4792560" url="https://pl.wikipedia.org/wiki?curid=4792560" title="Glińscy">
Glińscy



</doc>
<doc id="4792581" url="https://pl.wikipedia.org/wiki?curid=4792581" title="Locatio conductio">
Locatio conductio

Locatio conductio – w starożytnym Rzymie był to kontrakt "najmu." Mógł on polegać na świadczeniu pracy, wykonaniu usługi lub też daniu rzeczy w używanie.
Podobnie jak emptio venditio, locatio conductio tworzyło zobowiązanie dwustronne równoczesne, oparte na dobrej wierze. Owe zobowiązanie było chronione za pomocą dwóch skarg – actio locati i actio conducti. Lokator (locator) udostępniał konduktorowi (conductor) swoje dobra (pracę, rzecz, surowce do wykonania dzieła; jedynie przy najmie dzieła), w zamian za co konduktor płacił określone wynagrodzenie (przy najmie dzieła świadczenie konduktora polegało na wykonaniu zamówionego dzieła).
Odpowiedzialność za wady przekazanej rzeczy.
Juryści rzymscy zauważali podobieństwa pomiędzy kontraktami "emptio venditio" i "locatio conductio –" cena i czynsz są wyrażone w pieniądzu, a także mogą być swobodnie kształtowane przez strony. Postrzeganie tych podobieństw wpływało na ocenę przypadków ujawnienia się wady rzeczy wziętej do odpłatnego korzystania.
Wady prawne.
Oddający rzecz do korzystania w ramach "locatio conductio" nie musiał być jej właścicielem. Jednak jeśli przedmiot umowy został w czasie jej trwania odebrany przez właściciela, to zgodnie ze znaną z emptio venditio zasadą ewikcji. 
Podział locatio conductio.
Wyodrębnienie się z kontraktu "locatio conductio" kilku typów umów był konsekwencją uwzględnienia w prawie odmienności między praktycznym sensem różnych objętych kontraktem sytuacji życiowych"." 

</doc>
<doc id="4792590" url="https://pl.wikipedia.org/wiki?curid=4792590" title="Częstocickie Towarzystwo Fabryk Cukru">
Częstocickie Towarzystwo Fabryk Cukru

Częstocickie Towarzystwo Fabryk Cukru SA – dawna spółka akcyjna z siedzibą w Warszawie. Założona w 1826, a w 1882 r. zmieniła ustrój na spółkę akcyjną.
Częstocickie Towarzystwo posiadało dwa zakłady produkcyjne – od 1881 – Cukrownię „Częstocice” i od 1912 Cukrownię „Włostów”. W spółce udziałowej (do momentu przejęcia jej przez spółkę akcyjną) dominującą rolę odgrywał Jan Bloch. Był on też założycielem i wieloletnim kierownikiem Towarzystwa. Udziałowcami zostali m.in. Bernard Kohen, Szymon Rodzyn, Karol Strasburger, Maurycy Krause, Hipolit Cieszkowski, Wilhelm Wellisch.
W 1882 spółka dysponowała kapitałem 500 000, w 1907 – 750 000, 1910 – 1.000.000, 1913 1.600.000 rubli.
Jej produkcja w latach 1911–1914 wynosiła 60 000 q cukru, a w latach międzywojennych – 30 000 q. W 1926 jej kapitał zakładowy wynosił 4 000 000 zł. W 1926 w skład zarządu wchodzili: M. Ordęga (prezes), Ludwik Pannenko, Z. Zyss, L. Hołyński i M. Wellisz. Produkcja cukru wynosiła 45 000 q, a powierzchnia plantacji – 1568 ha.
Zarząd Spółki mieścił się w Warszawie przy ul. Królewskiej 35, następnie przy Kredytowej 6, w drugiej połowie lat 30 przy Nowym Świecie 41/12. Spółka była notowana na giełdzie w Warszawie. Zakłady znajdowały się w Częstocicach k. Ostrowca Świętokrzyskiego i Włostowie koło Opatowa. W 1938 w skład zarządu wchodzili: Jan Hołyński (prezes), Leopold Wellisz (wiceprezes), Ludwik Pannenko, Szymon Karski, Henryk Kucharzewski, Karol Epstein, Alfred Luxemburg, Konstanty baron Nolken, Jan Kostanecki. Dyrekcję tworzyli: Jan Hołyński (prezes), Ludwik Pannenko (dyrektor administracyjny), Wilhelm Klein (prokurent).
Kapitał zakładowy wynosił w 1938 – 4,8 mln zł podzielonych na 38,4 tys. akcji na okaziciela oraz 9,6 tys. akcji uprzywilejowanych, o nominale 100 zł każda. Akcje notowano na giełdzie warszawskiej. W 1938 r. Częstocickie Towarzystwo Fabryk Cukru SA zatrudniało 1,5 tys. robotników, 11 członków personelu technicznego, 20 urzędników. Każda akcja na okaziciela dawała prawo do jednego głosu, a każda akcja imienna uprzywilejowana – do czterech głosów.
Łączne terytorium fabryk wynosiło ok. 131 ha. Istniała bocznica normalnotorowa o długości 1 km oraz sieć kolei wąskotorowych o długości 35 km. Eksploatowane plantacje zajmowały 1390 ha (Częstocice) oraz 1415 ha (Włostów).
W sezonie 1936/1937 przerobiono 277 tys. q (Częstocice) oraz 266,5 tys. q (Włostów). Jedyny produkt zakładów stanowił kryształ biały – w sezonie 1936/1937 41 496 q (Częstocice) oraz 41 343 q (Włostów).
Radę Nadzorczą Spółki stanowili w połowie lat 30. XX w.: Jan Hołyński (prezes), Ludwik Pannenko, Leopold Wellisz, Szymon Karski, Karol Epstein, Jan Kostanecki, Henryk Kucharzewski, Alfred Luxemburg i Konstanty bar. Nolken, a dyrekcję: Jan Hołyński (prezes), Ludwik Pannenko (administrator) oraz Wilhelm Klein (prokurent). Kapitał zakładowy Spółki wynosił 4 800 000 zł, podzielony na 38 400 akcji na okaziciela i 9600 akcji uprzywilejowanych o wartości nominalnej 100 zł. Zatrudnienie wynosiło 1530 osób, a produkcja roczna w obydwu cukrowniach – między 70 000 q a 82 000 q; plantacje zajmowały powierzchnię od 1600 ha do 2800 ha. W latach 1930–1936 Spółka wypłacała dywidendę w wysokości 2%−3%. Sprzedaż cukru odbywała się za pośrednictwem Banku Cukrownictwa.
Na podstawie rozporządzenia Rady Ministrów z 1947 oraz zarządzenia Ministra Przemysłu Rolnego i Spożywczego z dnia 13 marca 1950, Częstocickie Towarzystwo Fabryk Cukru SA zostało przejęte na własność państwa. Zarząd nad zakładami objęło Przedsiębiorstwo Państwowe Wyodrębnione – Zjednoczone Cukrownie Lubelskie.

</doc>
<doc id="4792603" url="https://pl.wikipedia.org/wiki?curid=4792603" title="Brokard">
Brokard

Święty Brokard (ur. XII w. we Francji, zm. ok. 1231 na Górze Karmel) – uważany za jednego z pierwszych mnichów na Górze Karmel. Miał utworzyć podwaliny pierwszej społeczności mniszej, posiadającej własną Regułę zakonną, o którą starał się u ówczesnego Łacińskiego patriarchy Jerozolimy Alberta z Avogadro. Różne szczegóły z jego życia są legendarne.
Historia.
Prawdopodobnie był Francuzem, przybyłym do Ziemi Świętej wraz z wyprawą krzyżowa, po której zakończeniu przyłączył się do grupy eremitów na Górze Karmel. Przełożony tej społeczności, św. Bertold, zmarł około roku 1195 i Brokard został wybrany jego następcą.
Około 1207 Brokard zwrócił się do Alberta z Avogadro, legata papieskiego i łacińskiego patriarchy Jerozolimy, o pomoc w opracowywaniu reguły wspólnego życia mnichów na Karmelu. Albert, obserwując życie mnichów spisał krótki dokument, składający się z 16 rozdziałów. Dokument skierowany jest do członka społeczności znanej tylko jako „brat B.” (tradycyjnie związanego z Brokardem, chociaż nie istnieją historyczne dowody, które jasno by to określały). Nadanie Reguły rozpoczęło prawne działanie Zakonu.
Tradycja mówi, że Brokard był doskonałym znawcą Pisma Świętego i Albert planował zabrać go do na obrady Soboru laterańskiego, ale został zamordowany zanim się odbył. Brokard zmarł około 1231. Jego kult został zatwierdzony przez kapitułę generalną z 1564 roku. Wspomnienie zostało usunięte wraz z reformą brewiarza w 1585 roku, ale podjęte na nowo w 1609 roku; i właściwe wnioski zostały zatwierdzone przez Kongregacji Obrzędów w 1672. Jego święto było ponownie tłumione.
Ikonografia.
Brokard jest przedstawiany tradycyjnie w karmelitańskim habicie, czasem z płaszczem w brązowo-białe pasy z regułą w dłoni.

</doc>
<doc id="4792604" url="https://pl.wikipedia.org/wiki?curid=4792604" title="Edmund Kozal">
Edmund Kozal

Edmund Kozal (ur. 26 sierpnia 1929 w Bugaju zm. 2 maja 2020) – polski specjalista w zakresie hodowli zwierząt. prof. dr hab.
Życiorys.
Obronił pracę doktorską, następnie uzyskał stopień doktora habilitowanego. W 1988 nadano mu tytuł profesora w zakresie nauk rolniczych. Pracował w Katedrze Hodowli Owiec i Kóz na Wydziale Hodowli i Biologii Zwierząt Akademii Rolniczej im. Augusta Cieszkowskiego w Poznaniu, oraz był członkiem Komitetu Nauk Zootechnicznych Polskiej Akademii Nauk.
Odznaczenia.
Zmarł 2 maja 2020.

</doc>
<doc id="4792645" url="https://pl.wikipedia.org/wiki?curid=4792645" title="Stanisław Sporny">
Stanisław Sporny

Stanisław Sporny (ur. 10 kwietnia 1954 w Łodzi, zm. 5 maja 2020) – polski patomorfolog, prof. dr. hab. med.
Życiorys.
2 kwietnia 1985 obronił pracę doktorską "Wpływ cyklofosfamidu racemicznego, jego L-stereoizomeru i diazepamu na chłoniaka NK i białaczkę L1210 przeszczepione do jamy otrzewnowej i gałki ocznej", 15 grudnia 1998 habilitował się na podstawie pracy zatytułowanej "Cytodiagnostyka chorób tarczycy". 30 grudnia 2009 nadano mu tytuł profesora w zakresie nauk medycznych. Został zatrudniony na stanowisku profesora nadzwyczajnego w Katedrze Patomorfologii na Uniwersytecie Medycznym w Łodzi.
Był profesorem Instytutu Położnictwa i Pielęgniarstwa Państwowej Wyższej Szkole Zawodowej im. Prezydenta Stanisława Wojciechowskiego w Kaliszu oraz piastował funkcję profesora zwyczajnego i dziekana na Wydziale Medycznym tej uczelni.
Zredagował ponad 240 prac naukowych głównie z zakresu patologii gruczołu tarczowego, wydrukowanych w kraju i za granicą. W 1999 wydał książkę pt. "Cytodiagnostyka chorób tarczycy”. Od 1 września 2012 pełnił obowiązki Konsultanta wojewódzkiego ds. patomorfologii na terenie województwa łódzkiego. Od 2017 pracował w Krakowskiej Akademii im Andrzeja Frycza Modrzewskiego, gdzie pełnił funkcję kierownika Zakładu Patomorfologii.
W prywatnym życiu pasjonat wędkarstwa, miłośnik muzyki poważnej.
Zmarł 5 maja 2020.

</doc>
<doc id="4792646" url="https://pl.wikipedia.org/wiki?curid=4792646" title="Ihor Rybak">
Ihor Rybak

Ihor Mychajłowycz Rybak (ukr. Ігор Михайлович Рибак; ur. 21 marca 1934, zm. 28 września 2005) – ukraiński sztangista. W barwach Związku Radzieckiego złoty medalista olimpijski z Melbourne.
Zawody w 1956 były jego jedynymi igrzyskami olimpijskimi. Zwyciężył w wadze lekkiej z wynikiem 380 kg w trójboju. W tym samym roku zwyciężył w mistrzostwach Europy.

</doc>
<doc id="4792648" url="https://pl.wikipedia.org/wiki?curid=4792648" title="Igor Rybak">
Igor Rybak



</doc>
<doc id="4792650" url="https://pl.wikipedia.org/wiki?curid=4792650" title="Puji Lestari">
Puji Lestari

Puji Lestari (ur. 15 czerwca 1990 w Dżakarcie) – indonezyjska wspinaczka sportowa, specjalizująca się we wspinaczce na szybkość oraz w łącznej. Mistrzyni igrzysk azjatyckich w sztafecie na szybkość z Dżakarty. Trzykrotna mistrzyni Azji. 
Kariera sportowa.
Na igrzyskach azjatyckich w Dżakarcie w 2018 roku zdobyła złoty medal w sztafecie we wspinaczce na szybkość, a indywidualnie wywalczyła srebrny.
W 2015 na mistrzostwach Azji wywalczył złoty medal w sztafecie we wspinaczce na szybkość, a indywidualnie zdobyła brązowy. W Teheranie w 2017 roku zdobyła dwa złote medale w sztafecie oraz indywidualnie we wspinaczce na szybkość.

</doc>
<doc id="4792659" url="https://pl.wikipedia.org/wiki?curid=4792659" title="Katedra św. Piotra w Lancaster">
Katedra św. Piotra w Lancaster



</doc>
<doc id="4792660" url="https://pl.wikipedia.org/wiki?curid=4792660" title="Ług (jezioro w powiecie poznańskim)">
Ług (jezioro w powiecie poznańskim)

 
Ług (także: "Jeziorko", lokalnie też: "Lug") – jezioro zlokalizowane w powiecie poznańskim, w gminie Komorniki, na Pojezierzu Poznańskim, w pobliżu granic Wielkopolskiego Parku Narodowego.
Jezioro znajduje się w krajobrazie polodowcowym, w bocznej rynnie polodowcowej, która odchodzi ku północy od rynny rosnowsko-jarosławieckiej, na północny wschód od Rosnówka (ulica Stawnego). Częściowo funkcjonowała tu, zrekultywowana obecnie, kopalnia piasku. W tej samej rynnie znajduje się jezioro Szreniawskie.

</doc>
<doc id="4792664" url="https://pl.wikipedia.org/wiki?curid=4792664" title="Lopătari (gmina)">
Lopătari (gmina)

Lopătari – gmina w Rumunii, w okręgu Buzău. Obejmuje miejscowości Brebu, Fundata, Lopătari, Luncile, Pestrițu, Plaiu Nucului, Ploștina, Potecu, Săreni, Terca i Vârteju. W 2011 roku liczyła 4242 mieszkańców.

</doc>
<doc id="4792667" url="https://pl.wikipedia.org/wiki?curid=4792667" title="Tom Scott (osobowość internetowa)">
Tom Scott (osobowość internetowa)

Tom Scott (ur. 1984 w Mansfield) – brytyjska osobowość internetowa, youtuber i edukator. Był prezenterem programu "" na kanale Sky One. Pochodzi z Mansfield w hrabstwie Nottinghamshire. Ukończył studia językoznawcze na University of York. Mieszka w Londynie. Jego kanał w serwisie YouTube zebrał ponad 1 mld wyświetleń oraz 5,17 mln subskrypcji (sierpień 2022).

</doc>
<doc id="4792668" url="https://pl.wikipedia.org/wiki?curid=4792668" title="Tom Scott (ujednoznacznienie)">
Tom Scott (ujednoznacznienie)



</doc>
<doc id="4792679" url="https://pl.wikipedia.org/wiki?curid=4792679" title="Brebu (okręg Buzău)">
Brebu (okręg Buzău)

Brebu – wieś w Rumunii, w okręgu Buzău, w gminie Lopătari. W 2011 roku liczyła 110 mieszkańców.

</doc>
<doc id="4792683" url="https://pl.wikipedia.org/wiki?curid=4792683" title="Alina Szuch">
Alina Szuch

Alina Anatolijiwna Szuch (ukr. Алі́на Анато́ліївна Шу́х; ur. 12 lutego 1999 w Izmaile) – ukraińska lekkoatletka specjalizująca się w wielobojach, ale odnosząca także sukcesy w innych konkurencjach.
W pierwszym międzynarodowym starcie, latem 2015 roku, zdobyła brązowy medal mistrzostw świata juniorów młodszych w siedmioboju. Rok później została w tej konkurencji mistrzynią Europy juniorek młodszych. Jako 18-latka wzięła udział w halowych mistrzostwach Europy w Belgradzie (2017). W lipcu 2017 roku wygrała siedmiobój podczas juniorskich mistrzostw Europy. Kilka tygodni później wystartowała w mistrzostwach świata. Zimą 2018 była siódma w siedmioboju na halowych mistrzostwach świata, a latem tego roku została mistrzynią świata do lat 20 w rzucie oszczepem. Uczestniczka mistrzostw Europy w 2018 roku. Bez powodzenia brała udział w mistrzostwach Europy do lat 23 latem 2019 w Gävle.
Medalistka mistrzostw Ukrainy, reprezentantka kraju w meczach międzypaństwowych oraz drużynowych mistrzostwach Europy w wielobojach.
Rekordy życiowe: pięciobój (hala) – 4602 pkt. (31 stycznia 2020, Sumy); siedmiobój (stadion) – 6386 pkt. (16 sierpnia 2020, Łuck); rzut oszczepem – 56,54 (6 czerwca 2017, Łuck).

</doc>
<doc id="4792686" url="https://pl.wikipedia.org/wiki?curid=4792686" title="Fundata (okręg Buzău)">
Fundata (okręg Buzău)

Fundata – wieś w Rumunii, w okręgu Buzău, w gminie Lopătari. W 2011 roku liczyła 138 mieszkańców.

</doc>
<doc id="4792688" url="https://pl.wikipedia.org/wiki?curid=4792688" title="Lopătari">
Lopătari

Lopătari – wieś w Rumunii, w okręgu Buzău, w gminie Lopătari. W 2011 roku liczyła 1105 mieszkańców.

</doc>
<doc id="4792690" url="https://pl.wikipedia.org/wiki?curid=4792690" title="Luncile (okręg Buzău)">
Luncile (okręg Buzău)

Luncile – wieś w Rumunii, w okręgu Buzău, w gminie Lopătari. W 2011 roku liczyła 802 mieszkańców.

</doc>
<doc id="4792693" url="https://pl.wikipedia.org/wiki?curid=4792693" title="Pestrițu">
Pestrițu

Pestrițu – wieś w Rumunii, w okręgu Buzău, w gminie Lopătari. W 2011 roku liczyła 121 mieszkańców.

</doc>
<doc id="4792694" url="https://pl.wikipedia.org/wiki?curid=4792694" title="Plaiu Nucului">
Plaiu Nucului

Plaiu Nucului – wieś w Rumunii, w okręgu Buzău, w gminie Lopătari. W 2011 roku liczyła 578 mieszkańców.

</doc>
<doc id="4792697" url="https://pl.wikipedia.org/wiki?curid=4792697" title="Ploștina (okręg Buzău)">
Ploștina (okręg Buzău)

Ploștina – wieś w Rumunii, w okręgu Buzău, w gminie Lopătari. W 2011 roku liczyła 589 mieszkańców.

</doc>
<doc id="4792699" url="https://pl.wikipedia.org/wiki?curid=4792699" title="Potecu">
Potecu

Potecu – wieś w Rumunii, w okręgu Buzău, w gminie Lopătari. W 2011 roku liczyła 74 mieszkańców.

</doc>
<doc id="4792706" url="https://pl.wikipedia.org/wiki?curid=4792706" title="TMMP">
TMMP



</doc>
<doc id="4792708" url="https://pl.wikipedia.org/wiki?curid=4792708" title="Dekanat Mysłakowice">
Dekanat Mysłakowice



</doc>
<doc id="4792710" url="https://pl.wikipedia.org/wiki?curid=4792710" title="Albert Urbański">
Albert Urbański

Albert Zenon Urbański O.Carm (ur. 20 grudnia 1911 we Frankowie, zm. 1 marca 1985 w Krakowie) – polski duchowny rzymskokatolicki, karmelita, więzień nazistowskiego obozu KL Dachau, autor książki "Duchowni w Dachau".
Życie i studia.
Zenon Urbański urodził się we Frankowie, niedaleko karmelitańskiego sanktuarium Matki Bożej Bolesnej w Oborach jako najmłodszy spośród czworga rodzeństwa. W 1924 roku ukończył Publiczną szkołę Powszechną w Zbójnie koło Rypina. 10 lutego 1929 roku w wieku 18 lat wstąpił do Zakonu Braci Najświętszej Maryi Panny z Góry Karmel we Lwowie. Przyjął imię Albert. W 1931 roku ukończył Państwowe Gimnazjum we Lwowie, w roku 1932 złożył pierwsze śluby zakonne. Trzy lata później złożył profesję wieczystą. W latach 1935–1939 ojciec Albert studiował teologię w Międzynarodowym kolegium karmelitańskim św. Alberta w Rzymie. W czasie studiów 10 lipca 1938 roku przyjął święcenia kapłańskie. Po nich wrócił do Polski; M. Krajewski, "Oborzańskie Sanktuarium Matki Bożej Bolesnej, Pani i Królowej Ziemi Dobrzyńskiej", WEiW Verbum, Kraków-Obory-Brodnica 2016, s.59, 107, 192, 200.
II wojna światowa.
18 września 1940 roku o. Albert wraz z innymi współbraćmi został aresztowany przez Gestapo pod zarzutem śpiewania pieśni „Serdeczna Matko”, budzącej nastroje patriotyczne, a także o użycie w czasie kazania stwierdzenia, że „Hitler musi przegrać wojnę bo targnął się na Boga”. Został przewieziony do więzienia przy Montelupich w Krakowie, gdzie przebywał do 29 listopada 1940 roku. Następnie znalazł się w obozie w Oświęcimiu. W czasie posługi wśród chorych zachorował na tyfus plamisty, przeżył otrzymując tylko zastrzyki na wzmocnienie serca. Po dwóch tygodniach pokonał chorobę.
Ojciec Albert przypisywał wyzwolenie obozu w 1945 roku nadzwyczajnej ingerencji i opiece św. Józefa. W czasie zbliżającej się likwidacji obozu wraz z innymi kapłanami rozpoczął nowennę o uratowanie od śmierci. Kapłani w Dachau złożyli uroczyste ślubowanie, że w rocznicę wyzwolenia odbędą zbiorową pielgrzymkę do cudami wsławionego obrazu św. Józefa w Kaliszu, oraz będą szerzyć kult Opiekuna św. Rodziny. Na zakończenie tej nowenny niespodziewanie wkroczyła na teren obozu Armia Amerykańska, przynosząc wyzwolenie obozu.
Swoje przeżycia spisał w książce "Duchowni w Dachau", będącej świadectwem życia w obozie wielu kapłanów.
Według złożonych ślubów wszyscy kapłani, którzy przeżyli Dachau w rok po wyzwoleniu udali się do św. Józefa dziękując za dar życia w wiary. Przez całe dalsze życie rozwijał myśl biblijną, dogmatyczną i liturgiczną nauki o św. Józefie, wygłaszając wiele referatów, kazań i misji.
Naukowiec i duszpasterz.
Po powrocie do Polski przełożeni mianowali go prefektem kleryków WSD Karmelitów w Krakowie. Funkcje pełnił przez 11 lat, prowadząc również wykłady z dogmatyki. Na kapitule prowincjalnej w 1964 roku został wybrany na wyższego przełożonego Polskiej prowincji Zakonu.
W 1967 roku na KUL-u otrzymał doktorat z teologii i został członkiem Jasnogórskiego Studium Mariologicznego. W latach 1969–1976 na prośbę ks. Kard. Stefana Wyszyńskiego pełnił funkcję I- go prezesa Studium Józefologii w Kaliszu, był w tym czasie również aktywnym członkiem sekcji Dogmatyczno – Moralnej Polskiego Towarzystwa Teologicznego w Krakowie. Od 1977 roku decyzją metropolity krakowskiego kard. Karola Wojtyły został mianowany moderatorem zespołu studyjnego czcicieli Najświętszego Serca Pana Jezusa.
Zmarł 1 marca 1985 roku w Krakowie.

</doc>
<doc id="4792714" url="https://pl.wikipedia.org/wiki?curid=4792714" title="Săreni">
Săreni

Săreni – wieś w Rumunii, w okręgu Buzău, w gminie Lopătari. W 2011 roku liczyła 56 mieszkańców.

</doc>
<doc id="4792716" url="https://pl.wikipedia.org/wiki?curid=4792716" title="Terca">
Terca

Terca – wieś w Rumunii, w okręgu Buzău, w gminie Lopătari. W 2011 roku liczyła 573 mieszkańców.

</doc>
<doc id="4792718" url="https://pl.wikipedia.org/wiki?curid=4792718" title="Vârteju (okręg Buzău)">
Vârteju (okręg Buzău)

Vârteju – wieś w Rumunii, w okręgu Buzău, w gminie Lopătari. W 2011 roku liczyła 96 mieszkańców.

</doc>
<doc id="4792724" url="https://pl.wikipedia.org/wiki?curid=4792724" title="Prezydent Węgier">
Prezydent Węgier

Prezydent Węgier (węg. Magyarország köztársasági elnöke, államelnök, lub államfő) – głowa państwa Węgier.
Urząd prezydenta jest w większości ceremonialny, jednak może on zawetować ustawę lub odesłać ją do Trybunału Konstytucyjnego. Jego wybór oraz obowiązki są ustalone na podstawie Artykułu 11 Konstytucji Węgier z 2011 roku.
Obecnym prezydentem jest Katalin Novák, która objęła to stanowisko 10 maja 2022.
Wybory.
Zgodnie z Konstytucją Węgier z 2011 roku prezydent jest wybierany przez Zgromadzenie Narodowe. Kadencja prezydenta trwa 5 lat, można ją powtórzyć jednokrotnie.
Kandydaci.
Kandydatem w wyborach na prezydenta może być każdy , który przed dniem wyborów ukończy 35 lat.
Głosowanie.
Wybory na prezydenta zarządza przewodniczący Zgromadzenia Narodowego. Zgodnie Konstytucją wybory prezydenckie muszą odbyć się w dzień przypadający między 30. a 60. dniem przed końcem kadencji urzędującego prezydenta lub w ciągu 30 dni od opróżnienia urzędu.
Kandydat musi być zgłoszony do przewodniczącego Zgromadzenia Narodowego na piśmie z poparciem co najmniej 20% członków Zgromadzenia Narodowego. Jeden członek Zgromadzenia może poprzeć tylko jednego kandydata. Oznacza to, że o urząd może ubiegać się maksymalnie 4 kandydatów.
Tajne głosowanie musi zostać zakończone maksymalnie w ciągu 2 od zamknięcia zgłoszeń kandydatów. Kandydat zostaje wybrany na stanowisko w pierwszej turze, jeżeli uzyska więcej niż 2/3 głosów wszystkich członków Zgromadzenia Narodowego (133 głosy).
Jeżeli żaden z kandydatów nie uzyska wymagającej liczby głosów w pierwszej turze, odbywa się druga tura, w której udział bierze 2 kandydatów z największą liczbą głosów. Kandydat zostaje wybrany na stanowisko w drugiej turze, jeżeli uzyska więcej głosów od swojego kontrkandydata. Jeżeli żaden z kandydatów nie zdobędzie 100 głosów, ogłaszane są nowe wybory.
Przysięga.
Zgodnie z Konstytucją prezydent musi złożyć przysięgę przed Zgromadzeniem Narodowym. Przysięga w oryginale brzmi następująco:
Kompetencje i prerogatywy.
Zgodnie z Konstytucją Węgier prezydent:
Wspólnie z rządem podejmuje również decyzje o przyznaniu prawa łaski, organizacji terytorium kraju oraz o przyznaniu i odebraniu .
Sukcesja.
Usunięcie ze stanowiska.
Zgodnie z artykułem 12 (3) Konstytucji kadencja prezydenta kończy się:
Zgodnie z artykułem 12 (4) Konstytucji Zgromadzenie Narodowe podejmuje decyzję większością 2/3 głosów o odwołaniu prezydenta ze stanowiska z jednego z powyższych powodów.
Tymczasowa absencja.
Zgodnie z artykułem 14 (1) jeżeli prezydent jest czasowo niezdolny do wykonywania swoich funkcji i obowiązków, są one wykonywane przez przewodniczącego Zgromadzenia Narodowego (który nie może ich przekazać swoim zastępcom i który zostaje zastąpiony w swoich dotychczasowych obowiązkach przez jednego z wiceprzewodniczących Zgromadzenia Narodowego) do końca niezdolności prezydenta.
Zgodnie z artykułem 14 (2) o tymczasowej niezdolności prezydenta do wykonywania swoich funkcji i obowiązków decyduje Zgromadzenie Narodowe na wniosek prezydenta, Rady Ministrów lub członka Zgromadzenia.

</doc>
<doc id="4792725" url="https://pl.wikipedia.org/wiki?curid=4792725" title="Luciu (gmina)">
Luciu (gmina)

Luciu – gmina w Rumunii, w okręgu Buzău. Obejmuje miejscowości Caragele i Luciu. W 2011 roku liczyła 2911 mieszkańców.

</doc>
<doc id="4792730" url="https://pl.wikipedia.org/wiki?curid=4792730" title="Luciu (okręg Buzău)">
Luciu (okręg Buzău)

Luciu – wieś w Rumunii, w okręgu Buzău, w gminie Luciu. W 2011 roku liczyła 2004 mieszkańców.

</doc>
<doc id="4792733" url="https://pl.wikipedia.org/wiki?curid=4792733" title="Caragele">
Caragele

Caragele – wieś w Rumunii, w okręgu Buzău, w gminie Luciu. W 2011 roku liczyła 907 mieszkańców.

</doc>
<doc id="4792743" url="https://pl.wikipedia.org/wiki?curid=4792743" title="Yakari">
Yakari

Yakari – seria komiksowa dla dzieci autorstwa Szwajcarów: scenarzysty Joba (André Jobin) i rysownika Deriba (Claude de Ribaupierre). Seria ukazuje się po francusku od 1973, obecnie nakładem belgijskiego wydawnictwa Le Lombard. Po polsku ukazuje się z przerwami: w 1991 tom 1. opublikowało wydawnictwo Korona, tomy 1–4 w 2002 wydała oficyna Podsiedlik-Raniowski i S-ka, a od 2019 serię wydaje Egmont Polska. "Yakari" został też zaadaptowany na potrzeby serialu animowanego.
Fabuła.
Seria rozgrywa się na Dzikim Zachodzie i opowiada o przygodach małego Indianina imieniem Yakari. Pochodzący z plemienia Siuksów chłopiec marzy o zostaniu dorosłym wojownikiem. Ma też dar komunikowania się ze zwierzętami, co przysparza mu wielu kłopotów.

</doc>
<doc id="4792747" url="https://pl.wikipedia.org/wiki?curid=4792747" title="Sisters">
Sisters



</doc>
<doc id="4792750" url="https://pl.wikipedia.org/wiki?curid=4792750" title="Măgura (gmina w okręgu Buzău)">
Măgura (gmina w okręgu Buzău)

Măgura – gmina w Rumunii, w okręgu Buzău. Obejmuje miejscowości Ciuta i Măgura. W 2011 roku liczyła 2241 mieszkańców.

</doc>
<doc id="4792757" url="https://pl.wikipedia.org/wiki?curid=4792757" title="Măgura (okręg Buzău)">
Măgura (okręg Buzău)

Măgura – wieś w Rumunii, w okręgu Buzău, w gminie Măgura. W 2011 roku liczyła 1419 mieszkańców.

</doc>
<doc id="4792760" url="https://pl.wikipedia.org/wiki?curid=4792760" title="Ciuta (okręg Buzău)">
Ciuta (okręg Buzău)

Ciuta – wieś w Rumunii, w okręgu Buzău, w gminie Măgura. W 2011 roku liczyła 822 mieszkańców.

</doc>
<doc id="4792761" url="https://pl.wikipedia.org/wiki?curid=4792761" title="Peter Fryer">
Peter Fryer

Imię i nazwisko Peter Fryer nosili lub noszą m.in.:

</doc>
<doc id="4792764" url="https://pl.wikipedia.org/wiki?curid=4792764" title="Jakiw Żełezniak">
Jakiw Żełezniak

Jakiw Żełezniak (ukr. Яків Ілліч Железняк; ur. 10 kwietnia 1941) – ukraiński strzelec sportowy. W barwach Związku Radzieckiego złoty medalista olimpijski z Monachium.
Zawody w 1972 były jego jedynymi igrzyskami olimpijskimi. Zwyciężył w konkurencji ruchoma tarcza z sylwetką „biegnącego dzika” (50 m). W tej konkurencji indywidualnie był mistrzem Europy w 1973. W drużynie zdobywał sześciokrotnie złote medale mistrzostw świata w różnych konkurencjach.

</doc>
<doc id="4792769" url="https://pl.wikipedia.org/wiki?curid=4792769" title="Kausani">
Kausani

Kausani – wioska górska w północnych Indiach w stanie Uttarakhand, w Himalajach Małych. Ulubione miejsce wypoczynku w górach Mahatmy Gandhiego.

</doc>
<doc id="4792778" url="https://pl.wikipedia.org/wiki?curid=4792778" title="Mărăcineni (gmina w okręgu Buzău)">
Mărăcineni (gmina w okręgu Buzău)

Mărăcineni – gmina w Rumunii, w okręgu Buzău. Obejmuje miejscowości Căpățânești, Mărăcineni, i Potoceni. W 2011 roku liczyła 8279 mieszkańców.

</doc>
<doc id="4792779" url="https://pl.wikipedia.org/wiki?curid=4792779" title="Dekanat Wieluń - Najświętszej Maryi Panny Pocieszenia">
Dekanat Wieluń - Najświętszej Maryi Panny Pocieszenia



</doc>
<doc id="4792781" url="https://pl.wikipedia.org/wiki?curid=4792781" title="Peter Fryer (lekkoatleta)">
Peter Fryer (lekkoatleta)

Peter Goodwin Fryer (ur. 2 lipca 1928 w Peterborough, zm. 20 grudnia 1999 w Fotheringhay) – brytyjski lekkoatleta, sprinter, medalista igrzysk Imperium Brytyjskiego i Wspólnoty Brytyjskiej w 1954.
Wystąpił jako reprezentant Anglii na igrzyskach Imperium Brytyjskiego i Wspólnoty Brytyjskiej w 1954 w Vancouver, gdzie zdobył złoty medal w sztafecie 4 × 440 jardów (która biegła w składzie: Alan Dick, Derek Johnson, Peter Higgins i Fryer), a także zajął 4. miejsce w biegu na 440 jardów. Startując w barwach Wielkiej Brytanii odpadł w eliminacjach biegu na 400 metrów na mistrzostwach Europy w 1954 w Bernie, a brytyjska sztafeta 4 × 400 metrów w składzie: Higgins, Dick, Fryer i Johnson została zdyskwalifikowana w finale za utrudnianie biegu innym zawodnikom (pierwotnie zajęła 1. miejsce).
Frye był mistrzem Wielkiej Brytanii (AAA) w biegu na 440 jardów w latach 1953–1955.
Jego rekord życiowy w biegu na 440 jardów wynosił 47,7 s (ustanowiony 16 lipca 1955 w Londynie).

</doc>
<doc id="4792787" url="https://pl.wikipedia.org/wiki?curid=4792787" title="Clara Holst">
Clara Holst

Clara Holst (ur. 4 czerwca 1868 w Oslo, zm. 15 listopada 1935 tamże) – norweska filolog i działaczka na rzecz praw kobiet. 
Urodziła się w Oslo (ówcześnie Kristiania) jako córka lekarza Axela Holsta (1826–1880) i obywatelki Niemiec Anny Mathilde Charlotte Flemming (1832–1897). Była wnuczką Frederika Holsta, siostrą Axela Holsta i ciotką Petera Midelfarta Holsta. 
W 1889 roku ukończyła szkołę średnią. Następnie została pierwszą studentką filologii na Uniwersytecie w Oslo, jedynym uniwersytecie w Norwegii w tym czasie. Jako pierwsza kobieta uzyskała też doktorat na tej uczelni. Jej promotorem i mentorem był profesor Johan Storm, którego znajomości umożliwiły jej późniejsze studia na University of Cambridge (1892), Sorbonie (1893), w Lipsku (1897), Kopenhadze (1898–99) i Berlinie (1902–03). 
Stopień doktora uzyskała w 1903 rozprawą "Studier over middelnedertyske laaneord i dansk i det 14. og 15. aarhundrede". Tym samym poszła w ślady swojego dziadka, który w 1817 jako pierwszy obronił doktorat. 
Ostatnie lata życia spędziła w ojczyźnie. Nie miała męża, mieszkała w Fagerborg wraz ze swoimi dwiema starszymi siostrami Anną Amalie i Dorotheą. Zmarła w swoim rodzinnym mieście w listopadzie 1935.

</doc>
<doc id="4792788" url="https://pl.wikipedia.org/wiki?curid=4792788" title="Rindi Sufriyanto">
Rindi Sufriyanto

Rindi Sufriyanto (ur. 15 maja 1991 w Jember) – indonezyjski wspinacz sportowy, specjalizująca się we wspinaczce na szybkość. Mistrz igrzysk azjatyckich w sztafecie na szybkość z Dżakarty. Medalista mistrzostw Azji, dwukrotny mistrz Azji z 2012 oraz z 2017.
Kariera sportowa.
Na igrzyskach azjatyckich w Dżakarcie w 2018 roku zdobył złoty medal w sztafecie we wspinaczce na szybkość.
Mistrz Azji indywidualnie w konkurencji na szybkość w 2012, a w 2014 zdobył srebrny medal. W sztafecie w konkurencji na szybkość zdobył złoty medal w 2017 na mistrzostwa w Teheranie.

</doc>
<doc id="4792790" url="https://pl.wikipedia.org/wiki?curid=4792790" title="Căpățânești (okręg Buzău)">
Căpățânești (okręg Buzău)

Căpățânești – wieś w Rumunii, w okręgu Buzău, w gminie Mărăcineni. W 2011 roku liczyła 3296 mieszkańców.

</doc>
<doc id="4792792" url="https://pl.wikipedia.org/wiki?curid=4792792" title="Mărăcineni (okręg Buzău)">
Mărăcineni (okręg Buzău)

Mărăcineni – wieś w Rumunii, w okręgu Buzău, w gminie Mărăcineni. W 2011 roku liczyła 2996 mieszkańców.

</doc>
<doc id="4792793" url="https://pl.wikipedia.org/wiki?curid=4792793" title="Peter Jin Lugang">
Peter Jin Lugang

Peter Jin Lugang (; ur.w 1955) – chiński duchowny katolicki, biskup Nanyang od 2020.
Życiorys.
Święcenia kapłańskie otrzymał 8 grudnia 1992.
W 2005 wybrany biskupem koadiutorem diecezji. Sakrę biskupią przyjął bez mandatu papieskiego 14 grudnia 2007. 7 maja 2020 po śmierci poprzednika objął urząd ordynariusza Wanxian.

</doc>
<doc id="4792795" url="https://pl.wikipedia.org/wiki?curid=4792795" title="Potoceni">
Potoceni

Potoceni – wieś w Rumunii, w okręgu Buzău, w gminie Mărăcineni. W 2011 roku liczyła 1987 mieszkańców.

</doc>
<doc id="4792798" url="https://pl.wikipedia.org/wiki?curid=4792798" title="Mărgăritești (gmina)">
Mărgăritești (gmina)

Mărgăritești – gmina w Rumunii, w okręgu Buzău. Obejmuje miejscowości Câmpulungeanca, Mărgăritești i Fântânele. W 2011 roku liczyła 697 mieszkańców.

</doc>
<doc id="4792799" url="https://pl.wikipedia.org/wiki?curid=4792799" title="Gmina Mărgăritești">
Gmina Mărgăritești



</doc>
<doc id="4792806" url="https://pl.wikipedia.org/wiki?curid=4792806" title="Ratusz w Anklam">
Ratusz w Anklam

Ratusz w Anklam – budynek istniejący od XIII w. do 1842 na rynku w Anklam, będący dawniej siedzibą tamtejszych władz miejskich, znajdujący się pośrodku rynku.
Po pożarze z 1367 odbudowany, wzmiankowany w 1401. W 1447 budynek otrzymał z fundacji cechu handlarzy suknem nowy jastrych.
Budynek odbudowany po pożarze z 1525 w stylu późnogotyckim zachował części pochodzące z wcześniejszych czasów. Miał szczyt schodkowy bogato zdobiony (podobnie jak inne domy mieszczańskie w mieście) i krawędzią szczytową zakończoną przez wimpergi wieńczone sterczynami (wolne filary). Pod względem architektonicznym przyrównywany do ratusza w Grimmen. Strzelista wieża ratuszowa odbudowana w 1549 z dzwonem (przetopionym jeszcze w XIX w., a być może powiązanym z mechanizmem zegarowym umieszczonym na wschodnim szczycie budynku) o imieniu „Nachtigall”, wykonanym w 1550 przez Hansa Lawenprisa z inskrypcją: "HERTICH BERNIM • VND • PHILIPS • FVRSTEN • SO • GENANT — REGERDEN • THO • DISSER • TIDT • MITH • WISHEIT • PAMERLANDT — ANNO MDL • HER • MARTEN • BRVN • ANDREAS • SCOMAKER • ANTONIVS MARTENS • WEREN — BORGERMEISTER • TO • ANCLAM • TO • DISSER • TIDT • MIT • EHREN — KEMRER CASTEN • BVNSOW • VND • HANS • SINNIGE • DIS • ALLE — HEBBEN • (MI •) NICHT • VNBILLIGK • GENOMET • NACTEGAL — WENT • ICK • SING • DAC • VND • NACT — EIN • IDR • HEFFT • MIN • SANGES • ACHT", oraz na płaszczu: "HELP • GODT • ALTIDT • HANS • LAVENPRIS". W ciągu następnego stulecia stan wieży na tyle się pogorszył, że w 1628 została zlecona przez radę inspekcja wieży. Portal ratusza młodszy, według projektu XVII- lub XVIII-wiecznego. Z tego samego okresu na ścianie zewnętrznej budynku powieszony herb Anklam, wykonany w piaskowcu, głębokoreliefowy, podłużny w poziomie, mający wymiary 47 × 71 cm, w wersji przedstawiającej na szaroniebieskim tle półwspiętego gryfa o czerwonym języku, patrzącego w prawo i trzymającego w szponach niemal pionowo promień (u schyłku XIX w. w zbiorach tamtejszego bankiera Röslera).
Budynek ratusza został wyburzony w latach 1841-1842 na żądanie króla Prus Fryderyka Wilhelma IV.

</doc>
<doc id="4792807" url="https://pl.wikipedia.org/wiki?curid=4792807" title="Câmpulungeanca">
Câmpulungeanca

Câmpulungeanca – wieś w Rumunii, w okręgu Buzău, w gminie Mărgăritești. W 2011 roku liczyła 271 mieszkańców.

</doc>
<doc id="4792811" url="https://pl.wikipedia.org/wiki?curid=4792811" title="Mărgăritești (okręg Buzău)">
Mărgăritești (okręg Buzău)

Mărgăritești – wieś w Rumunii, w okręgu Buzău, w gminie Mărgăritești. W 2011 roku liczyła 198 mieszkańców.

</doc>
<doc id="4792812" url="https://pl.wikipedia.org/wiki?curid=4792812" title="Fântânele (gmina Mărgăritești)">
Fântânele (gmina Mărgăritești)

Fântânele – wieś w Rumunii, w okręgu Buzău, w gminie Mărgăritești. W 2011 roku liczyła 282 mieszkańców.

</doc>
<doc id="4792814" url="https://pl.wikipedia.org/wiki?curid=4792814" title="Promethea">
Promethea



</doc>
<doc id="4792815" url="https://pl.wikipedia.org/wiki?curid=4792815" title="Śpioch">
Śpioch



</doc>
<doc id="4792818" url="https://pl.wikipedia.org/wiki?curid=4792818" title="Pandemia koronawirusa w Polsce">
Pandemia koronawirusa w Polsce



</doc>
<doc id="4792819" url="https://pl.wikipedia.org/wiki?curid=4792819" title="Brebu (Buzău)">
Brebu (Buzău)



</doc>
<doc id="4792820" url="https://pl.wikipedia.org/wiki?curid=4792820" title="Fundata (Buzău)">
Fundata (Buzău)



</doc>
<doc id="4792821" url="https://pl.wikipedia.org/wiki?curid=4792821" title="Lopătari (wieś)">
Lopătari (wieś)



</doc>
<doc id="4792823" url="https://pl.wikipedia.org/wiki?curid=4792823" title="Luncile (Buzău)">
Luncile (Buzău)



</doc>
<doc id="4792825" url="https://pl.wikipedia.org/wiki?curid=4792825" title="Ploștina (Buzău)">
Ploștina (Buzău)



</doc>
<doc id="4792828" url="https://pl.wikipedia.org/wiki?curid=4792828" title="Săreni (Buzău)">
Săreni (Buzău)



</doc>
<doc id="4792829" url="https://pl.wikipedia.org/wiki?curid=4792829" title="Khabar">
Khabar

Khabar (; z , "Aktualności") – kazachska sieć nadawcza i serwis informacyjny. Firma została założona w 1995 roku jako "Narodowa Telewizyjna Agencja Informacyjna" (, "Nacionałnoje Telewizinnoje Informacinnoje Agentstwo"). Właścicielem marki jest Agencja Khabar S.A. (, "«Chabar» Agenttigi AQ"; , "AO «Agentswo „Chabar”»"), która od 1 stycznia 2016 roku jest stowarzyszonym członkiem Europejskiej Unii Nadawców pod nazwą Khabar Agency (KA).
Posiada jeden z największych zasięgów odbiorców w Kazachstanie, ma do niego dostęp 13 milionów ludzi. Siedziba Khabar znajduje się w Astanie.
Kanał telewizyjny.
Flagowym kanałem telewizyjnym firmy jest Khabar TV (, "Chabar Telearna"; , "Telekanał «Chabar»"), który nadaje w języku kazachskim i rosyjskim. Oprócz niego, firma nadaje również inne kanały telewizyjne, m.in. Kazakh TV (dla widzów międzynarodowych oraz kazachskiej diaspory, nadaje również w języku angielskim), Khabar 24 czy El Arna. Od 2000 roku sieć regionalna kanału w Kazachstanie składała się z 14 punktów korespondencyjnych: Pietropawłowsk, Kustanaj, Pawłodar, Karaganda, Uralsk, Aktobe, Atyrau, Aktau, Taldykorgan, Taraz, Szymkent, Kyzyłorda, Ust-Kamenogorsk oraz Semej.

</doc>
<doc id="4792830" url="https://pl.wikipedia.org/wiki?curid=4792830" title="Vârteju (Buzău)">
Vârteju (Buzău)



</doc>
<doc id="4792833" url="https://pl.wikipedia.org/wiki?curid=4792833" title="Order Zasługi Czerwonego Sztandaru Pracy">
Order Zasługi Czerwonego Sztandaru Pracy

Order Zasługi Czerwonego Sztandaru Pracy (węg. "Munka Vörös Zászló Érdemrend") – wysokie odznaczenie cywilne WRL, nadawane w latach 1953–1989 za zasługi w budowaniu socjalizmu.
Istniały jego trzy wersje różniące się lekko wyglądem odznaki:
a także mała (20 mm wielkości) odznaka odznaczenia zbiorowości.

</doc>
<doc id="4792834" url="https://pl.wikipedia.org/wiki?curid=4792834" title="Order Czerwonego Sztandaru Pracy (Węgry)">
Order Czerwonego Sztandaru Pracy (Węgry)



</doc>
<doc id="4792835" url="https://pl.wikipedia.org/wiki?curid=4792835" title="Częstocickie Towarzystwo Fabryk Cukru SA">
Częstocickie Towarzystwo Fabryk Cukru SA



</doc>
<doc id="4792839" url="https://pl.wikipedia.org/wiki?curid=4792839" title="Măgura (gmina)">
Măgura (gmina)



</doc>
<doc id="4792842" url="https://pl.wikipedia.org/wiki?curid=4792842" title="Măgura (wieś)">
Măgura (wieś)



</doc>
<doc id="4792843" url="https://pl.wikipedia.org/wiki?curid=4792843" title="Ciuta (Buzău)">
Ciuta (Buzău)



</doc>
<doc id="4792847" url="https://pl.wikipedia.org/wiki?curid=4792847" title="Order of Saint Stephen of Hungary">
Order of Saint Stephen of Hungary



</doc>
<doc id="4792849" url="https://pl.wikipedia.org/wiki?curid=4792849" title="Mărgăritești (wieś)">
Mărgăritești (wieś)



</doc>
<doc id="4792850" url="https://pl.wikipedia.org/wiki?curid=4792850" title="Fântânele (Mărgăritești)">
Fântânele (Mărgăritești)



</doc>
<doc id="4792858" url="https://pl.wikipedia.org/wiki?curid=4792858" title="Wasilij Karazin">
Wasilij Karazin

Wasilij Nazarowicz Karazin (, ur. 30 stycznia 1773 w Kruczyku w rejonie bohoduchiwskim, zm. 4 listopada 1842 w Mikołajowie) – ukraiński naukowiec, wynalazca, reformator, działacz społeczny, inicjator powstania jednego z pierwszych w Europie Ministerstwa Edukacji, założyciel Uniwersytetu Charkowskiego, który nosi obecnie jego imię.
Życiorys.
Jego pradziad, Grigorij Karadży, był Grekiem, który przeprowadził się na teren Imperium Rosyjskiego w czasach Piotra I. Jego ojciec był wojskowym w służbie carskiej i walczył m.in. w wojnie siedmioletniej i wojnie rosyjsko-tureckiej, za co w 1770 caryca Katarzyna II nadała mu majątek Kruczyk. Jego matką była Warwara Kowalenko wywodząca się z kozackiej rodziny ukraińskiej.
Według legendy nauczycielem domowym jego i jego brata, Iwana, był Hryhorij Skoworoda. Otrzymał wykształcenie podstawowe w prywatnej pensji w Charkowie. W wieku 10 lat hrabia Rumiancew zaciągnął go do pułku kirasjerów, a w 1791 zaciągnął się samodzielnie jako sierżant do Lejb-Gwardyjskiego Siemionowskiego Pułku w Sankt Petersburgu. Nie pociągała go jednak rodzinna kariera wojskowa, ale naukowa. Uczęszczał na wykłady w Szkole Górniczej, gdzie doskonalił swoją wiedzę z matematyki, fizyki, chemii i medycyny. Pod wpływem wydarzeń rewolucji francuskiej, jesienią 1795 postanowił odejść ze służby wojskowej i powrócić na Ukrainę do swojej posiadłości w Kruczyku. W 1796 poślubił czternastoletnią chłopkę pańszczyźnianą Domnę, uczennicę matki, co wywołało sprzeciw rodziny.
Po objęciu władzy w Rosji przez Pawła I, który tępił wolnomyślicielstwo i wprowadzał cenzurę, postanowił przedostać się za granicę. Z żoną przeszedł granicę pod Pskowem. Nad brzegiem Niemna został jednak schwytany i wraz z małżonką uwięziony, najpierw w Twierdzy Wileńskiej, a potem w Petersburgu. Nie mogąc znieść stresu, jego żona zmarła podczas porodu. Wasilij Karazin napisał wówczas list do cara, w którym wskazał na jego okrucieństwo. Pismo to wywarło wpływ na carze, który mianował go skarbnikiem i dyrektorem komisji lekarskiej oraz tłumaczem akademickim. W krótkim czasie napisał fundamentalną pracę "Historia medycyny w Rosji" oraz traktat historyczny i polityczny "O przyczynach stopniowego spadku kursu walutowego (rubla) i środkach jego podniesienia".
Po objęciu władzy przez Aleksandra I przedstawił nowemu, liberalnie usposobionemu władcy, program reform administracji publicznej, gospodarki i kultury, napisał o potrzebie stopniowego zniesienia pańszczyzny, wprowadzenia własności prywatnej, poprawy warunków dla rozwoju rolnictwa, przemysłu, handlu zagranicznego i krajowego. Car udzielił mu wówczas rzadkiego przywileju pisania bezpośrednio do niego, z pominięciem biura. Otrzymał rangę doradcy akademickiego, a związek z carem nabrał charakteru przyjacielskiego. W 1802 utworzono z jego inicjatywy Ministerstwo Edukacji Publicznej, które nie miało analogii wówczas odpowiednika w żadnym kraju europejskim. Dzięki Karazinowi otwarto w 1803 uniwersytet w Charkowie w miejsce planowanego w Kijowie.
Mimo swego oddania utracił sympatię cara i w 1804 został usunięty ze spraw uniwersyteckich i zwolniony z Ministerstwa Edukacji. Zamieszkał wówczas na powrót w swej posiadłości w Kruczyku, gdzie założył pierwszą na Ukrainie szkołę dla chłopów i przeprowadził częściową parcelację majątku. Jego drugą żoną została Aleksandra Wasiljewna Blankennagel, której dziadkiem był historyk Iwan Golikow, którego dużą bibliotekę odziedziczył. Zajął się uzasadnieniem utworzenia sieci stacji meteorologicznych w całej Rosji i poprosił cara o wsparcie w zakresie badania elektryczności atmosferycznej. Nie otrzymał wówczas pomocy w żadnym z tych zakresów. Skonstruował w tym czasie prototyp silnika parowego, który również nikogo nie zainteresował, podobnie jak koncepcja centralnego ogrzewania parowego. W 1814 opracował metodę otrzymywania azotanu do nawożenia przez elektrolizę. Wytwarzał też leki i chemikalia. Usprawniał procesy wytwarzania świec z wosku, wydobywania wapna, produkcji oleju roślinnego, mydła i cementu. Zaproponował również nowy sposób garbowania skóry, hodował nowe odmiany pszenicy, jęczmienia i żyta, jak również badał metody uzyskiwania alkoholu z ziemniaków. Opracował nowe metody konserwowania i suszenia owoców i balsamowania zwierząt. Był honorowym członkiem siedmiu towarzystw naukowych w Rosji, został wybrany w różnych latach członkiem zarządów uniwersytetów w Moskwie i Charkowie, Moskiewskiego Towarzystwa Przyrodników, Towarzystwa Literatury Rosyjskiej na Uniwersytecie Moskiewskim, Towarzystwa Historii i Starożytności i innych. W 1811 założył w Charkowie stowarzyszenie filotechniczne, które obejmowało właścicieli ziemskich z różnych prowincji Ukrainy. 26 listopada 1820 był więziony przez sześć miesięcy w twierdzy szlisselburskiej, a następnie zesłany do wsi rodzinnej. Do śmierci nie wolno mu było mieszkać w Moskwie i Petersburgu z powodu reformistycznych poglądów na temat porządku społecznego w Rosji i roli cara.
W ostatnich latach pobytu w Kruczyku zajmował się uprawą winorośli i winiarstwem, przy czym wprowadzał w tym zakresie nowe metody produkcyjne. Testował swoje pomysły na Krymie. Jesienią 1842, wracając do domu, przemókł i przeziębił się. Udało mu się jeszcze ukończyć raport z podróży krymskiej zatytułowany "Bezstronny widok południowego brzegu Taurydu i jego produktów". Zmarł w Mikołajowie w obecności swojego syna. Został pochowany na cmentarzu cywilnym w Mikołajowie. Najdokładniejszy opis działalności Karazina podał jego biograf, pisarz ukraińskiego pochodzenia Grigorij Danilewski w książce "Ukraińska starożytność. Materiały na temat historii, literatury ukraińskiej i edukacji publicznej" (Charków, 1866). Danilewski nazwał go "żarliwym ukraińskim Łomonosowem".

</doc>
<doc id="4792866" url="https://pl.wikipedia.org/wiki?curid=4792866" title="Research in Language">
Research in Language

Research in Language (RiL) – międzynarodowe czasopismo naukowe Wydziału Filologicznego Uniwersytetu Łódzkiego, wydawane przez Wydawnictwo Uniwersytetu Łódzkiego.
Czasopismo, którego celem jest publikowanie najnowszych badań w dziedzinie językoznawstwa i pokrewnych dyscyplin, ukierunkowanych na komunikację międzyludzką. Kwartalnik publikuje oryginalne artykuły badawcze i recenzje książek z zakresu fonetyki, fonologii, morfologii, składni, semantyki i pragmatyki, ale także przedstawiające wyniki badań różnorodnych aspektów języka: poznawczego, psychologicznego, instytucjonalnego czy społecznego, prowadzonych wielowymiarowo, interdyscyplinarnie.
Recenzja tekstów prowadzona jest zgodnie z modelem double blind review. Wszystkie artykuły dostępne są w Otwartym Dostępie (Open Access) na licencji CC BY-NC-ND.

</doc>
<doc id="4792867" url="https://pl.wikipedia.org/wiki?curid=4792867" title="Rajiah Sallsabillah">
Rajiah Sallsabillah

Puji Lestari (ur. 30 kwietnia 1999 w Tangerangu) – indonezyjska wspinaczka sportowa, specjalizująca się we wspinaczce na szybkość oraz w łącznej. Mistrzyni igrzysk azjatyckich w sztafecie na szybkość z Dżakarty. Mistrzyni Azji z Bogor we wspinaczce na szybkość, w sztafecie. 
Kariera sportowa.
Na igrzyskach azjatyckich w Dżakarcie w 2018 roku zdobyła złoty medal w sztafecie we wspinaczce na szybkość.
W Teheranie w 2017 roku zdobyła srebrny medal w sztafecie, a indywidualnie zajęła 5 miejsce. Na mistrzostwach Azji w 2019 wywalczyła złoty medal w sztafecie we wspinaczce na szybkość, a indywidualnie zdobyła brązowy medal.

</doc>
<doc id="4792871" url="https://pl.wikipedia.org/wiki?curid=4792871" title="Waldemar Dariusz Urbanik">
Waldemar Dariusz Urbanik



</doc>
<doc id="4792874" url="https://pl.wikipedia.org/wiki?curid=4792874" title="Królowa dram">
Królowa dram

Królowa dram – debiutancki album studyjny Sanah, wydany 8 maja 2020 roku.
Płyta zadebiutowała na 1. miejscu polskiej listy sprzedaży OLiS oraz uzyskała status diamentowej płyty. Zajęła też piąte miejsce w zestawieniu OLiS za rok 2020.
Popularność.
Serwisy streamingowe
Utwór uzyskał uwagę serwisów streamingowych:

</doc>
<doc id="4792876" url="https://pl.wikipedia.org/wiki?curid=4792876" title="Order Wolności (Węgry)">
Order Wolności (Węgry)

Order Wolności nazwa pełna Order Zasługi Węgierskiej Wolności (węg. "Magyar Szabadság Érdemrend") – odznaczenie węgierskie, nadawane w latach 1946–1989 za wybitne zasługi w „wyzwalaniu” i „demokratyzacji” Węgier w czasie II wojny światowej. Podzielony był na dwie klasy/stopnie (srebrny i brązowy). 
Order miał kształt dziesięciopromiennej gwiazdy, na awersie której umieszczono wizerunek Lajosa Kossutha. Wygląd orderu uległ lekkim modyfikacjom w 1947 (zmiana z półprofilu na profil bohatera, patynowanie brązu przy II klasie) i 1957 (srebrzenie brązu w I klasie i złocenie brązu przy II klasie).
Wstążka orderu była czerwona, z biało-zielonymi paskami wzdłuż krawędzi (kolory flagi węgierskiej).
Brązowy order w wersji z 1957 otrzymało 2150 osób.

</doc>
<doc id="4792879" url="https://pl.wikipedia.org/wiki?curid=4792879" title="Marlena Karwacka">
Marlena Karwacka

Marlena Karwacka (ur. 20 lutego 1997 w Sławnie) – polska zawodowa kolarka torowa, specjalizująca się w dyscyplinach krótkodystansowych. Zawodniczka Klubu Kolarskiego Ziemia Darłowska.
Osiągnięcia sportowe.
Na początku 2019 roku Karwacka wraz ze swoją koleżanką z drużyny Urszulą Łoś zdobyła trzecie miejsce w nowozelandzkim Cambridge podczas Pucharu Świata w sezonie 2018-2019.
Następnie Karwacka wzięła udział w Igrzyskach Europejskich 2019 w Mińsku na Białorusi, gdzie wraz z Łoś zajęła czwarte miejsce w sprincie drużynowym kobiet.
W dalszej części 2019 roku Karwacka i Łoś zdobyły srebrny medal w sprincie drużynowym podczas Pucharu Świata w kolarstwie torowym w Cambridge w Nowej Zelandii, a tydzień później obie zdobyły złoty medal w tej samej konkurencji na Pucharze Świata w australijskim Brisbane. W ostatniej turze Pucharu Świata w kolarstwie torowym w sezonie 2019–2020, która odbyła się w Milton w Kanadzie, kolarki ponownie zdobyły srebrny medal, wygrywając w ten sposób całą klasyfikację Pucharu Świata w sprincie drużynowym kobiet.
26 lutego 2020 Karwacka i Łoś zajęły siódme miejsce w sprincie drużynowym kobiet podczas Mistrzostw Świata w Kolarstwie Torowym 2020 odbywających się w Berlinie w Niemczech, co zapewniło pierwszą w historii Polskich sprinterek kwalifikację olimpijską do Letnich Igrzysk Olimpijskich Tokio 2020.

</doc>
<doc id="4792880" url="https://pl.wikipedia.org/wiki?curid=4792880" title="Katedra św. Wawrzyńca w Genui">
Katedra św. Wawrzyńca w Genui



</doc>
<doc id="4792883" url="https://pl.wikipedia.org/wiki?curid=4792883" title="Johanna Bassani">
Johanna Bassani

Johanna Bassani (ur. 25 kwietnia 2002 w Vöcklabruck, zm. 5 maja 2020) – austriacka kombinatorka norweska. Srebrna medalistka zimowych igrzysk olimpijskich młodzieży w sztafecie mieszanej (2020). Uczestniczka mistrzostw świata juniorów (2020). Medalistka mistrzostw kraju.
Przebieg kariery.
Jako dwunastolatka zwyciężyła w mistrzostwach swojego rodzinnego miasta Attnang-Puchheim w biegach narciarskich. W okresie tym trenowała lekkoatletykę. Choć skakała na nartach już wcześniej (w 2013 brała udział między innymi w dwóch konkursach Turnieju Czterech Skoczni dzieci) trening skoków narciarskich rozpoczęła dopiero w 2016, gdy zgłosiła się do Centrum Szkolenia Nordyckiego (; NAZ) w Eisenerz (w tym czasie otwarty został tam kompleks Erzberg Arena), gdzie zaczęła też profesjonalny trening biegów narciarskich. W trakcie treningów na skoczni w Seefeld miała poważny upadek, w którym doznała złamania kręgosłupa, powróciła jednak do sportu.
Bassani zdobywała brązowe medale w rywalizacji drużynowej kombinatorek norweskich na OPA Games w 2018 i 2019. W imprezie tej startowała również wśród skoczkiń narciarskich, jednak nie osiągnęła sukcesów. W marcu 2018 w Chaux-Neuve zadebiutowała w Alpen Cupie – w rywalizacji skoczkiń uplasowała się w trzeciej dziesiątce, a wśród kombinatorek zajęła 7. i 6. miejsce (Gundersen HS60/4 km).
W sezonie 2019/2020 zaczęła występować w zawodach wyższej rangi w kombinacji norweskiej. W sierpniu 2019 w Klingenthal zadebiutowała w Letnim Grand Prix, zajmując przedostatnią, 18. pozycję (Gundersen HS80/5 km). We wrześniu 2019 w Predazzo pierwszy raz stanęła na podium Alpen Cupu, plasując się na 2. lokacie (Gundersen HS106/2,5 km), a sukces ten powtórzyła w grudniu 2019 w Seefeld (Gundersen HS109/2,5 km), gdzie także była druga. Przy okazji obu tych startów ustanowiła także swoje najlepsze w karierze wyniki w Alpen Cupie w skokach narciarskich, zajmując w Predazzo 6., a w Seefeld 5. miejsce – drugi z tych startów był jednocześnie jej ostatnim w karierze w oficjalnych zawodach międzynarodowych w skokach narciarskich rozgrywanych pod egidą FIS. Z dorobkiem 286 punktów zajęła 3. miejsce w klasyfikacji generalnej Alpen Cupu w kombinacji norweskiej w sezonie 2019/2020, przegrywając tylko z Lisą Hirner i Anniką Sieff.
W styczniu 2020 w Prémanon wzięła udział w zimowych igrzyskach olimpijskich młodzieży – w rywalizacji indywidualnej (Gundersen HS90/4 km) zajęła 8. lokatę, a w sztafecie mieszanej z austriackim zespołem sięgnęła po srebrny medal. W lutym 2020 w Eisenerz zadebiutowała w Pucharze Kontynentalnym, zajmując 11. (start masowy 5 km/HS109) i 18. miejsce (Gundersen HS109/5 km). W marcu 2020 w Oberwiesenthal wystartowała na mistrzostwach świata juniorów, plasując się indywidualnie na 15. pozycji (Gundersen HS105/5 km). W tym samym miesiącu w Niżnym Tagile dwukrotnie zajęła 6. lokatę w Pucharze Kontynentalnym (w obu przypadkach Gundersen HS97/5 km). Były to jej ostatnie w karierze starty w oficjalnych zawodach międzynarodowych w kombinacji norweskiej rozgrywanych pod egidą FIS.
Bassani jest medalistką mistrzostw Austrii w kombinacji norweskiej – w październiku 2019 w Tschagguns zdobyła srebrny medal mistrzostw Austrii w kombinacji norweskiej w rywalizacji indywidualnej (Gundersen HS108/5 km), przegrywając tylko z Lisą Hirner.
Zmarła 5 maja 2020 w wieku 18 lat.

</doc>
<doc id="4792889" url="https://pl.wikipedia.org/wiki?curid=4792889" title="Alžbeta Bartošová">
Alžbeta Bartošová

Alžbeta Bartošová (ur. 17 grudnia 1991 w Púchovie) – słowacka aktorka musicalowa i piosenkarka.
Kształciła się w . W profesjonalnym teatrze wystąpiła po raz pierwszy w 2009 roku na Novej scénie.
Pracuje także w dubbingu. Udzieliła głosu licznym postaciom z filmów Disneya.
Rola w spektaklu "Liduschka (Baarová)" przyniosła jej nominację do nagród Talii ("Ceny Thálie").

</doc>
<doc id="4792893" url="https://pl.wikipedia.org/wiki?curid=4792893" title="Dekanat Wieluń - św. Wojciecha">
Dekanat Wieluń - św. Wojciecha



</doc>
<doc id="4792898" url="https://pl.wikipedia.org/wiki?curid=4792898" title="Analyses/Rereadings/Theories Journal">
Analyses/Rereadings/Theories Journal

Analyzes/Rereadings/Theories Journal (A/R/T Journal) – to recenzowane czasopismo naukowe wydawane przez Wydawnictwo Uniwersytetu Łódzkiego.
O czasopiśmie.
Analyzes/Rereadings/Theories Journal (A/R/T Journal) - to czasopismo poświęcone literaturze, filmowi i teatrowi, które zostało stworzone w celu zapewnienia forum do analizowania i dyskuskutowania kwestii mających bezpośrednie znaczenie dla współczesnych studiów literackich i kulturowych. A/R/T publikuje oryginalne artykuły, recenzje i wywiady dotyczące wszelkich tematów związanych z literaturą anglojęzyczną, sztuką i kulturą. A/R/T publikuje oryginalne artykuły, recenzje, wywiady dotyczące wszelkich tematów związanych z literaturą, sztuką i kulturą. Recenzja tekstów prowadzona jest zgodnie z modelem double blind review. Wszystkie artykuły dostępne są w Otwartym Dostępie (Open Access) na licencji CC BY-NC-ND.

</doc>
<doc id="4792907" url="https://pl.wikipedia.org/wiki?curid=4792907" title="Evi Neliwati">
Evi Neliwati

Evi Neliwati (ur. 1976 w Lubuklinggau) – indonezyjska wspinaczka sportowa, specjalizowała się we wspinaczce na szybkość oraz w prowadzeniu. Wielokrotny medalista mistrzostw Azji, mistrzyni Azji we wspinaczce na szybkość z 2004.
Kariera sportowa.
Mistrzyni Azji we wspinaczce sportowej w konkurencji na szybkość w 2004. Wicemistrzyni Azji z roku 2003 oraz z 2005. 
Uczestniczka World Games we Duisburgu, gdzie zajęła siódme miejsce we wspinaczce na szybkość.
W 2012 na plażowych igrzyskach azjatyckich w Haiyang zdobyła srebrny medal. 

</doc>
<doc id="4792962" url="https://pl.wikipedia.org/wiki?curid=4792962" title="Lista bogów i antropomorficznych personifikacji Świata Dysku">
Lista bogów i antropomorficznych personifikacji Świata Dysku



</doc>
<doc id="4792969" url="https://pl.wikipedia.org/wiki?curid=4792969" title="Lejaren Hiller">
Lejaren Hiller

Lejaren Arthur Hiller (ur. 23 lutego 1924 w Nowym Jorku, zm. 26 stycznia 1994 w Buffalo) – amerykański kompozytor, pedagog muzyczny, chemik.
Życiorys.
W młodości uczył się gry na fortepianie, oboju, klarnecie i saksofonie; już wtedy zaczął komponować. Studiował chemię na Uniwersytecie w Princeton, gdzie w 1947 obronił pracę doktorską. Studiował tam też kompozycję i teorię muzyki u Rogera Sessionsa i Miltona Babbitta.
W latach 1947–1952 prowadził prace badawcze w dziedzinie chemii; wynalazł m.in. metodę barwienia włókien akrylowych. W 1952 przeniósł się na Uniwersytet Illinois w Urbanie i Champaign, gdzie podjął pracę wykładowcy na wydziale chemii, zajmował się też komputerami. Równocześnie studiował tam teorię muzyki i kompozycję u Huberta Kesslera, uzyskując w 1958 tytuł Master of Music.
W tym samym roku został wykładowcą kompozycji w School of Music przy Uniwersytecie Illinois (od 1966 jako profesor). Również w 1958 utworzył przy tym uniwersytecie Experimental Music Studio, którym kierował przez 10 lat. Studio to stało się jednym z najważniejszych ośrodków muzyki elektronicznej na świecie. Rozwinął współpracę badawczą w dziedzinie elektroniki, komputerów i akustyki z wydziałem inżynierii elektronicznej. Stosował maszyny cyfrowe i logikę matematyczną w procesie komponowania, syntezy dźwięku, analizy i druku.
W 1968 objął katedrę kompozycji na Uniwersytecie Stanu Nowy Jork w Buffalo i dołączył do komitetu doradczego Center of the Creative and Performing Arts, w którego skład wchodzili Lukas Foss, Morton Feldman i Allen Sapp; od 1974 był dyrektorem tego Centrum.
Wykładał gościnnie w wielu ośrodkach uniwersyteckich w USA oraz w Brazylii, a także w Europie, m.in. w Pampelunie, Rzymie, Berlinie, Darmstadcie, na Malcie. W latach 1973–1974 przebywał w Warszawie, w ramach programu Fulbrighta. Wygłosił wówczas cykl wykładów w PWSM i zrealizował taśmę do "A Portfolio" na zamówienie Polskiego Radia.
Twórczość.
W wyniku eksperymentów przeprowadzanych od połowy lat 50. w Experimental Music Studio, powstał – przy współpracy Leonarda M. Isaacsona – pierwszy w skali światowej utwór muzyczny stworzony przy użyciu komputerów, zatytułowany "Illiac Suite" (1957), później przemianowany na "IV Kwartet smyczkowy". Składał się on z czterech części, z których każda dotyczyła innej techniki kompozytorskiej realizowanej przez komputer. I tak część I dotyczyła techniki polifonicznej, II – kontrapunktu ścisłego, III – technik współczesnych, w tym serializmu, zaś IV była studium muzyki stochastycznej. Cały proces tworzenia tego utworu został opisany w publikacji "Experimental Music". 
Następne „komputerowe” utwory Hillera, jak np. skomponowana wspólnie z Robertem A. Bakerem "Computer Cantata" (1968) czy cykl "Algorytmów" (1968–1984), były tworzone wg programu głównego (wspólnego dla wszystkich rodzajów kompozycji) oraz wchodzących w jego skład podprogramów (uwzględniających różnorodność stylu i struktury każdego utworu) będących polem dla indywidualności twórczej kompozytora.
W latach 1967–1969 współpracował z Johnem Cage’em przy jednym z jego bardziej znanych utworów "HPSCHD" na od 1 do 51 wygenerowanych komputerowo taśm i od 1 do 7 klawesynów, na których grający na żywo soliści wykonywali przypadkowo wybrane fragmenty utworów Mozarta, Beethovena, Chopina, Schumanna, Gottschalka, Busoniego i Schönberga.
Obok utworów generowanych komputerowo i elektroakustycznych komponował utwory orkiestrowe, kameralne, fortepianowe oraz wokalne, a także utwory sceniczne i multimedialne, muzykę teatralna, filmową i telewizyjną. Był też autorem wielu publikacji na temat eksperymentalnej muzyki komputerowej.

</doc>
<doc id="4792986" url="https://pl.wikipedia.org/wiki?curid=4792986" title="Jadwiga Kazimierzówna">
Jadwiga Kazimierzówna

Jadwiga Kazimierzówna (ur. 1369/1370, data śmierci nieznana) – królewna polska z dynastii Piastów, najmłodsza córka Kazimierza Wielkiego i Jadwigi żagańskiej.
Życiorys.
Urodziła się między początkiem drugiej połowy 1369 a przed 3 listopada 1370 jako trzecia córka ze związku małżeńskiego zawartego w 1365 r. przez Kazimierza Wielkiego z Jadwigą Żagańską.
W swoim testamencie zmarły 5 listopada 1370 król większość dóbr zapisał Jadwidze żagańskiej i dwóm córkom: Annie i Jadwidze (Kunegunda zmarła przed śmiercią ojca). Po otrzymaniu swojej części spadku Jadwiga Żagańska powróciła do księstwa żagańskiego pozostawiając swoje córki na Wawelu.
Od 1371 r. z inicjatywy ciotki Elżbiety Łokietkówny Jadwiga wraz z siostrą Anną przebywała na dworze królewskim w Budzie. Prawdopodobnie zostały wychowane na Węgierki nieznające języka polskiego. Elżbieta Łokietkówna rozpoczęła starania o legitymizację Jadwigi, która nastąpiła na mocy bulli wydanej przez papieża Grzegorza XI.

</doc>
<doc id="4793002" url="https://pl.wikipedia.org/wiki?curid=4793002" title="Winfried Lampert">
Winfried Lampert

Winfried Lampert (ur. 20 września 1941 w Opolu, zm. 6 marca 2021 w Plön) – niemiecki ekolog i zoolog. Specjalista w zagadnieniach z zakresu limnologii i ekofizjologii.
Życiorys.
Winfried Lampert studiował biologię na Uniwersytecie Albrechta i Ludwika we Fryburgu. W 1971 uzyskał doktorat pisząc rozprawę zatytułowaną "Untersuchungen zur Systematik, Biologie und Populationsdynamik der Coregonen im Schluchsee", a w 1977 habilitował się w dziedzinie limnologii. Następnie wykładał na Uniwersytecie Johanna Wolfganga Goethego we Frankfurcie nad Menem. W 1980 roku kierował grupą badawczą w Max-Planck-Institut für Limnologie w Plön (kraj związkowy Szlezwik-Holsztyn), będącym częścią Towarzystwa Maxa Plancka.
Lampert był też dyrektorem i kierownikiem Zakładu Ekofizjologii w Instytucie Maxa Plancka w Plön. W 1986 został profesorem nadzwyczajnym na Uniwersytecie Chrystiana Albrechta w Kilonii, w 1996 profesorem honorowym. Profesor emeritus tej uczelni od 2006 roku. Po jego przejściu na emeryturę instytut zmienił nazwę na Max-Planck-Institut für Evolutionsbiologie.
Badania naukowe.
W swoich badaniach Winfried Lampert skoncentrował się przede wszystkim na ekologii wód śródlądowych oraz żyjącego w nich planktonu. Tematem jego rozważań naukowych są związki między gatunkami, zwłaszcza współzawodnictwo i relacje drapieżnik-ofiara. Jako organizm modelowy wykorzystywał głównie wioślarki, badając strukturę ich populacji, strategie obronne (na przykład cyklomorfozę) i plastyczność fenotypową.
Za swoją pracę Lampert otrzymał Medal Naumanna-Thienemanna przyznany mu przez Societas Internationalis Limnologiae w 1995, Ecology Institute Prize in Limnetic Ecology i Medal Winberga Rosyjskiego Towarzystwa Hydrobiologicznego w 2006. W 2012 roku otrzymał nagrodę A.C. Redfield Lifetime Achievement Award od Association for the Sciences of Limnology and Oceanography. Od 2005 roku był również członkiem zagranicznym Wydziału Nauk Biologicznych i Rolniczych Polskiej Akademii Nauk.

</doc>
<doc id="4793029" url="https://pl.wikipedia.org/wiki?curid=4793029" title="Pawło Chnykin">
Pawło Chnykin

Pawło Wiktorowicz Chnykin (ukr. Павло Вікторович Хникін; ur. 5 kwietnia 1969 w Jekaterynburgu) – ukraiński pływak, reprezentant ZSRR oraz Wspólnoty Niepodległych Państw. Dwukrotny wicemistrz olimpijski, trzykrotny medalista mistrzostw Europy, medalista uniwersjady, czterokrotny olimpijczyk (Barcelona, Atlanta, Sydney, Ateny).
Przebieg kariery.
W 1991 wywalczył w barwach ZSRR złoty medal mistrzostw Europy w konkurencji sztafety 4 × 100 m st. dowolnym. Jako reprezentant Wspólnoty Niepodległych Państw na igrzyskach olimpijskich w Barcelonie otrzymał dwa srebrne medale – w konkurencjach 4 × 100 m st. dowolnym (w finale drużyna z jego udziałem uzyskała czas 3:17,56) oraz 4 × 100 m st. zmiennym (drużyna uzyskała w finale czas 3:38,56 będący ówcześnie nowym rekordem Europy). Także podczas tych igrzysk zajął 4. pozycję w konkurencji 100 m st. motylkowym. W 1993 otrzymał już jako reprezentant Ukrainy drugi medal mistrzostw Europy, tym razem wywalczył brąz w konkurencji 100 m st. dowolnym. W 1994 zadebiutował na mistrzostwach świata, jednak nie wywalczył na nich medalu, najlepszy bowiem rezultat zanotował w konkurencji 50 m st. dowolnym, gdzie awansował do finału i zajął 7. pozycję. Bez medalu wyjechał również z rozgrywanych rok później mistrzostw Europy w Wiedniu, gdzie zajął 6. i 4. pozycję w konkursach pływackich stylem dowolnym na dystansie odpowiednio 50 i 100 m.
W swym drugim występie olimpijskim, który miał miejsce w Atlancie, wystartował w czterech konkurencjach, w żadnej z nich nie otrzymał krążka. W konkurencji 50 m st. dowolnym odpadł już w eliminacjach, gdzie uzyskał czas 53,58 i zajął w tabeli wyników 17. pozycję; w konkurencji 100 m st. dowolnym awansował do finału, gdzie uzyskał rezultat czasowy 49,65 plasujący go na 6. pozycji; w konkurencji 100 m st. motylkowym uzyskał czas 53,58 i zajął 8. pozycję; natomiast w konkurencji 4 × 100 m st. zmiennym on z kolegami z drużyny zajął 9. pozycję z czasem 3:42,29.
W 2000 wystąpił na mistrzostwach Europy, gdzie zdobył brązowy medal w konkurencji 4 × 100 m st. zmiennym. Był uczestnikiem igrzysk olimpijskich w Sydney, podobnie jak cztery lata wcześniej nie zdobył żadnego medalu. W konkurencji 100 m st. dowolnym zajął 27. pozycję z czasem 50,63 a w konkurencji 4 × 100 m tym samym stylem zajął 12. pozycję z czasem 3:21,48. Natomiast w ramach igrzysk olimpijskich w Atenach wystąpił tylko w jednej konkurencji – w rywalizacji sztafet 4 × 100 m st. dowolnym zajął 10. pozycję z rezultatem czasowym 3:18,95. Po raz ostatni w zawodach międzynarodowych wystąpił na mistrzostwach świata w Montrealu, gdzie wystartował w konkurencji 4 × 100 m st. dowolnym i zespół z jego udziałem uplasował się na 11. pozycji.
Jest medalistą uniwersjady, w 1993 roku otrzymał na rozgrywanej w Buffalo uniwersjadzie brązowy medal w konkurencji 100 m st. dowolnym.
W swej karierze wielokrotnie uczestniczył w pływackich zawodach Pucharu Świata, w latach 1991-1997 wygrał siedem konkursów.
Rekordy życiowe.
Źródło: 

</doc>
<doc id="4793030" url="https://pl.wikipedia.org/wiki?curid=4793030" title="Paweł Chnykin">
Paweł Chnykin



</doc>
<doc id="4793036" url="https://pl.wikipedia.org/wiki?curid=4793036" title="Pasitea">
Pasitea



</doc>
<doc id="4793069" url="https://pl.wikipedia.org/wiki?curid=4793069" title="Salpa (1912)">
Salpa (1912)

Salpa – włoski okręt podwodny z początku XX wieku, jedna z ośmiu jednostek typu "Medusa". Okręt został zwodowany 14 maja 1912 roku w stoczni Cantieri Navali del Tirreno Riuniti w Muggiano, a w skład Regia Marina wszedł 10 września 1912 roku. Pełnił służbę na Morzu Śródziemnym, biorąc udział w I wojnie światowej. W sierpniu 1916 roku okręt storpedował austro-węgierską kanonierkę torpedową SMS „Magnet”. W końcu 1917 roku jednostka trafiła do rezerwy, a z listy floty została skreślona we wrześniu 1918 roku.
Projekt i budowa.
„Salpa” i jej siostrzane jednostki zostały zaprojektowane przez inż. Cesarego Laurentiego jako rozwinięcie poprzednich projektów tego konstruktora ("Glauco" i „Foca”). Po wybuchu oparów benzyny na „Foce” zrezygnowano ostatecznie z montażu na okrętach podwodnych silników benzynowych i do napędu nowych jednostek użyto po raz pierwszy silników wysokoprężnych. Nowatorski napęd spowodował opóźnienia we wprowadzeniu okrętów do służby ze względu na przeprowadzane testy, wypadki i przeróbki. Ostatecznie jednak powstały udane jednostki charakteryzujące się wysoką manewrowością i stabilnością w położeniu podwodnym.
„Salpa” zbudowana została w stoczni CNR w Muggiano. Stępkę okrętu położono 25 sierpnia 1910 roku, a zwodowany został 14 maja 1912 roku. Był pierwszym okrętem we włoskiej flocie noszącym to imię.
Dane taktyczno-techniczne.
„Salpa” była niewielkim, przybrzeżnym dwukadłubowym okrętem podwodnym. Długość całkowita wynosiła 45,15 metra, szerokość 4,2 metra i zanurzenie 3 metry. Wyporność normalna w położeniu nawodnym wynosiła 248–252 tony, a w zanurzeniu 305 ton. Okręt napędzany był na powierzchni przez dwa silniki wysokoprężne FIAT o łącznej mocy 650 KM. Napęd podwodny zapewniały dwa silniki elektryczne Savigliano o łącznej mocy 300 KM. Dwuśrubowy układ napędowy pozwalał osiągnąć prędkość 12 węzłów na powierzchni i 8 węzłów w zanurzeniu. Zasięg wynosił 1200 Mm przy prędkości 8 węzłów w położeniu nawodnym oraz 54 Mm przy prędkości 6 węzłów w zanurzeniu (lub 670 Mm przy 12 węzłach na powierzchni i 24 Mm przy 8 węzłach w zanurzeniu). Dopuszczalna głębokość zanurzenia wynosiła 40 metrów.
Okręt wyposażony był w dwie stałe dziobowe wyrzutnie torped kalibru 450 mm, z łącznym zapasem czterech torped.
Załoga okrętu składała się z 2 oficerów oraz 19 podoficerów i marynarzy.
Służba.
„Salpa” weszła do służby w Regia Marina 10 września 1912 roku. W początkowym okresie załoga okrętu przechodziła szkolenie na wodach Morza Tyrreńskiego i odbywała krótki rejsy głównie w rejon Sardynii. W momencie przystąpienia Włoch do I wojny światowej okręt wchodził w skład 1. dywizjonu okrętów podwodnych w Wenecji (wraz z siostrzanymi jednostkami „Medusa”, „Jalea”, „Jantina” i „Zoea” oraz „Atropo”). W pierwszych dwóch latach wojny okręt wychodził na ofensywne patrole pod nieprzyjacielskie wybrzeże. 2 sierpnia 1916 roku okręt (pod dowództwem kpt. mar. Ugo Perricone) został wysłany pod Galiola, aby zniszczyć włoski okręt podwodny „Giacinto Pullino”, który 31 lipca osiadł tam na mieliźnie. Po przybyciu na miejsce załoga „Salpy” nie odnalazła „Giacinto Pullino”, który został zdobyty przez nieprzyjaciela, lecz udało mu się storpedować i ciężko uszkodzić kanonierkę torpedową SMS „Magnet”, która na holu SMS „Satellit” dotarła do Puli (w wyniku ataku na pokładzie śmierć poniosło 11 marynarzy, a siedmiu zostało rannych).
Od końca 1916 roku „Salpa” była używana głównie do ochrony własnych baz, a pod koniec 1917 roku trafiła do rezerwy i została rozbrojona. Okręt został skreślony z listy floty 26 września 1918 roku.

</doc>
<doc id="4793074" url="https://pl.wikipedia.org/wiki?curid=4793074" title="Kapi Okap">
Kapi Okap

Kapi Okap – schronisko w rezerwacie przyrody Diable Skały. Rezerwat znajduje się w szczytowych partiach wzniesienia Bukowiec (530 m), we wsi Bukowiec, w województwie małopolskim, w powiecie nowosądeckim, w gminie Korzenna. Pod względem geograficznym jest to obszar Pogórza Rożnowskiego, będący częścią Pogórza Środkowobeskidzkiego.
Schronisko znajduje się w skale Kapa, pod okapem jej południowo-wschodniej ściany. Za dużym otworem znajduje się korytarzyk o długości 4 m, szerokości 1,8 m i wysokości 0,5 m. Jest w całości widny i poddany wpływom atmosferycznych. Zwierząt i roślin nie obserwowano.
Schronisko wytworzyło się w piaskowcu ciężkowickim. Jego dno tworzy gleba.
Schronisko zapewne znane było od dawna, ale w literaturze nie wzmiankowane. Pomierzył go T. Mleczek 15 kwietnia 2009 r. On też wykonał jego plan i opis.

</doc>
<doc id="4793075" url="https://pl.wikipedia.org/wiki?curid=4793075" title="Parafia św. Dionizego w Koziczynie">
Parafia św. Dionizego w Koziczynie

Parafia pw. Świętego Dionizego w Koziczynie – parafia rzymskokatolicka należąca do dekanatu ciechanowskiego zachodniego, diecezji płockiej, metropolii warszawskiej. 

</doc>
<doc id="4793077" url="https://pl.wikipedia.org/wiki?curid=4793077" title="Lucy Thoumaian">
Lucy Thoumaian

Lucy Thoumaian (ur. 28 października 1856 w Amiens, zm. 1940) – działaczka na rzecz pokoju. Po wygnaniu jej męża z Armenii zamieszkali w Wielkiej Brytanii. W 1914 roku opublikowała manifest pokoju, a w 1915 roku wzięła udział w konferencji kobiet w Hadze.
Życiorys.
Lucy Rossier de Visme urodziła się 28 października 1856 roku w Amiens we Francji. Jej ojciec był protestanckim pastorem w Amiens. Jako dziecko widziała okrucieństwo wojny i pytała czy jest możliwe zorganizowanie kongresu na rzecz pokoju. Jej mąż Garabed urodził się w Merzifon w Turcji i był Ormianinem. Poznali się w Szwajcarii. Jako protestancki pastor Garabed uczył w amerykańskim kolegium w swojej rodzinnej miejscowości. Lucy pomagała mężowi. W 1893 roku jej mąż został aresztowany i oskarżony przez władze tureckie. Dzięki prowadzonej przez nią kampanii i pomocy ze strony dyplomatów został ułaskawiony przez sułtana, ale nakazano mu opuścić terytorium Imperium Osmańskiego. Zamieszkali w Chigwell w Wielkiej Brytanii. Tam w swoim domu założyli sierociniec dla armeńskich dzieci. Thoumaian zmarła w Stanach Zjednoczonych w 1940 roku.
Działania na rzecz pokoju.
W sierpniu 1892 roku wzięła udział w zorganizowanym w Bernie kongresie na rzecz pokoju. Była jedną z osób, które zabrały głos. W lipcu 1911 roku uczestniczyła w Pierwszym Kongresie Ras w Londynie, którego celem było pokazanie relacji pomiędzy narodami i rasami na świecie. W grudniu 1914 roku wysłała do redakcji czasopism w Europie list nawołujący kobiety do wyjazdu na front we Francji. Jako miejsce zbiórki został wyznaczony port Calais. Kobiety w ramach działań na rzecz pokoju miały 31 grudnia zaśpiewać żołnierzom kolędy w języku angielskim, francuskim i niemieckim. Miały ubrać się na biało, a na kapeluszach umieścić białe gwiazdy (przynajmniej 8 centymetrowe). Kolor biały miał być symbolem neutralności i pokoju. W 1914 roku opublikowała manifest do kobiet z wszystkich krajów, w którym pisze, że wojnę wymyślił człowiek i kobiety muszą to zmienić.
W 1915 roku Thoumaian została zaproszona na konferencję kobiet w Hadze. Podczas przemówienia zwróciła uwagę na potrzebę powołania stałej organizacji kobiet oraz sytuację Ormian. W 1916 roku była przewodniczącą Międzynarodowej Ligi Kobiet na rzecz Pokoju i Wolności. W styczniu 1916 roku wyjechała do Stanów Zjednoczonych, gdzie podczas spotkań z politykami i kobietami nawoływała do pokoju.

</doc>
<doc id="4793078" url="https://pl.wikipedia.org/wiki?curid=4793078" title="Serhij Hołubycki">
Serhij Hołubycki

Serhij Witalijowycz Hołubycki (ukr. Сергій Віталійович Голубицький; ur. 20 grudnia 1969) – ukraiński szermierz, florecista. Srebrny medalista olimpijski z Barcelony.
Brał udział w trzech igrzyskach olimpijskich (IO 92 – w barwach Wspólnoty Niepodległych Państw, IO 96, IO 00 – jako reprezentant Ukrainy). W 1992 zdobył srebro w turnieju indywidualnym. Na mistrzostwach świata zdobył dwa medale – złoty i brązowy – w drużynie. Z kolei jako reprezentant Ukrainy zdobył trzy tytuły mistrza świata w rywalizacji indywidualnej (1997, 1998 i 1999), był także srebrnym (1993) i brązowym medalistą tej imprezy(1995).

</doc>
<doc id="4793079" url="https://pl.wikipedia.org/wiki?curid=4793079" title="Serhij Holubićkyj">
Serhij Holubićkyj



</doc>
<doc id="4793081" url="https://pl.wikipedia.org/wiki?curid=4793081" title="Parafia św. Antoniego Padewskiego w Łysakowie">
Parafia św. Antoniego Padewskiego w Łysakowie

Parafia pw. Świętego Antoniego Padewskiego w Łysakowie – parafia rzymskokatolicka należąca do dekanatu ciechanowskiego zachodniego, diecezji płockiej, metropolii warszawskiej. 
Kościół parafialny.
Obecny murowany kościół zbudowany w 1881 na miejscu poprzednich drewnianych. Obok drewniana dzwonnica z przełomu XVIII/XIX w.

</doc>
<doc id="4793084" url="https://pl.wikipedia.org/wiki?curid=4793084" title="Kaplica ukrzyżowania w Bardzie">
Kaplica ukrzyżowania w Bardzie

Kaplica ukrzyżowania w Bardzie – jedna z kaplic znajdujących się przy drodze różańcowej, pątniczej drodze prowadzącej z Barda na Różańcową Górę w Górach Bardzkich na Dolnym Śląsku. Kaplica umiejscowiona jest na szczycie góry i jest jedyną znajdującą się na otwartej przestrzeni.
Opis kaplicy.
Kaplica jest rzeźbą plenerową – jest to grupa figur przedstawiająca scenę śmierci Jezusa Chrystusa na krzyżu. Pośrodku znajduje się krzyż z postacią Jezusa i tabliczką INRI nad jego głową. Po lewej i po prawej stronie znajdują się dwa krzyże z postaciami złoczyńców ukrzyżowanych razem z Jezusem. Są to Dyzma (dobry łotr) pierwszy święty i Gestas (zły łotr). U podnóża Jezusa znajdują się trzy postaci: Maria z Nazaretu, matka Jezusa i Maria Magdalena, która towarzyszyła Jezusowi w jego wędrówce po Ziemi Świętej oraz pośrodku klęczący Jan Ewangelista.
Historia.
Postaci zostały wyrzeźbione w białym piaskowcu przez berlińskiego rzeźbiarza Richarda Hegemanna ok. 1930 roku. Całość zmontowano według projektu bardzkiego budowniczego Wittiga. Budowa została ukończona, a kaplica poświęcona w roku 1933. W latach 30. XX w. gdy stawiano kaplicę Różańcowa Góra nie była zalesiona, wtedy kaplica odzwierciedlała jerozolimską Golgotę.

</doc>
<doc id="4793085" url="https://pl.wikipedia.org/wiki?curid=4793085" title="Marcin Fabjański">
Marcin Fabjański

Marcin Fabjański (ur. 1970) – polski filozof, dziennikarz i pisarz.
Życiorys.
Autor książek w tematyce filozofii wschodu i zachodu, czerpiących m.in. z buddyzmu, stoicyzmu i myśli Arthura Schopenhauera. 
Absolwent University of York. W 1998 uzyskał doktorat z filozofii w Instytucie Filozofii Uniwersytetu im. Adama Mickiewicza na podstawie pracy "Krytyka metafizycznego komponentu umysłu w buddyzmie i u Schopenhauera".
Ponad dwa lata spędził w Azji – m.in. w Indiach, Chinach, Nepalu, Tajlandii i Birmie, gdzie medytował w klasztorach buddyjskich. Prowadzi Apenińską Szkołę Filozofii we Włoszech.
W 2000 nagrodzony nagrodą Grand Press w kategorii „reportaż prasowy” za swój reportaż „Zły dotyk”, opublikowany w Gazecie Wyborczej, opowiadający historię Rafała Pietrzaka, niesłusznie skazanego w Teksasie na 30 lat więzienia za molestowanie seksualne dziecka, oraz nagrodą Independent Press Association.
Publikował m.in. w Przekroju i Focusie.

</doc>
<doc id="4793087" url="https://pl.wikipedia.org/wiki?curid=4793087" title="Parafia św. Wojciecha w Malużynie">
Parafia św. Wojciecha w Malużynie

Parafia pw. Świętego Wojciecha w Malużynie – parafia rzymskokatolicka należąca do dekanatu ciechanowskiego zachodniego, diecezji płockiej, metropolii warszawskiej. 

</doc>
<doc id="4793094" url="https://pl.wikipedia.org/wiki?curid=4793094" title="Parafia św. Mikołaja w Sulerzyżu">
Parafia św. Mikołaja w Sulerzyżu

Parafia pw. Świętego Mikołaja w Sulerzyżu – parafia rzymskokatolicka należąca do dekanatu ciechanowskiego zachodniego, diecezji płockiej, metropolii warszawskiej. 

</doc>
<doc id="4793095" url="https://pl.wikipedia.org/wiki?curid=4793095" title="Piaskowiec ciężkowicki">
Piaskowiec ciężkowicki

Piaskowiec ciężkowicki – piaskowiec występujący w okolicach Ciężkowic w województwie małopolskim, w powiecie tarnowskim o wieku ponad 30 mln lat.
Powstawał w okresie od górnego paleocenu po dolny eocen w wyniku grawitacyjnych przepływów osadów na dnie Oceanu Tetydy. Charakteryzuje się gruboziarnistymi, głębinowymi osadami. Charakterystyka przepływów była pośrednia między przepływami ziaren, przepływami fluidalnymi, przepływami gruzu i zawiesin o wysokiej gęstości. Część materiału klastycznego była transportowana również przez turbulentne prądy trakcyjne. Zasadnicza część materiału została zdeponowana w kanałach prądowych, a tylko bardzo mała część materiału klastycznego została osadzona poza kanałami.

</doc>
<doc id="4793099" url="https://pl.wikipedia.org/wiki?curid=4793099" title="Długość łuku">
Długość łuku



</doc>
<doc id="4793101" url="https://pl.wikipedia.org/wiki?curid=4793101" title="Parafia św. Bartłomieja w Zeńboku">
Parafia św. Bartłomieja w Zeńboku

Parafia pw. Świętego Bartłomieja w Zeńboku – parafia rzymskokatolicka należąca do dekanatu ciechanowskiego zachodniego, diecezji płockiej, metropolii warszawskiej. 

</doc>
<doc id="4793108" url="https://pl.wikipedia.org/wiki?curid=4793108" title="English Premiership (1997/1998)">
English Premiership (1997/1998)



</doc>
<doc id="4793110" url="https://pl.wikipedia.org/wiki?curid=4793110" title="English Premiership (1998/1999)">
English Premiership (1998/1999)



</doc>
<doc id="4793111" url="https://pl.wikipedia.org/wiki?curid=4793111" title="English Premiership (1999/2000)">
English Premiership (1999/2000)



</doc>
<doc id="4793113" url="https://pl.wikipedia.org/wiki?curid=4793113" title="English Premiership (2000/2001)">
English Premiership (2000/2001)



</doc>
<doc id="4793114" url="https://pl.wikipedia.org/wiki?curid=4793114" title="English Premiership (2001/2002)">
English Premiership (2001/2002)



</doc>
<doc id="4793115" url="https://pl.wikipedia.org/wiki?curid=4793115" title="Sabri">
Sabri

Sabri (ur. 23 czerwca 1995 w Yogyakarcie) – indonezyjski wspinacz sportowy, specjalizujący się we wspinaczce na szybkość. Wicemistrz igrzysk azjatyckich w sztafecie na szybkość z Dżakarty. Medalista mistrzostw Azji, dwukrotny mistrz Azji w sztafecie na szybkość z 2017 oraz z 2019.
Kariera sportowa.
Na igrzyskach azjatyckich w Dżakarcie w 2018 roku zdobył złoty medal w sztafecie we wspinaczce na szybkość.
Mistrz Azji w sztafecie w konkurencji na szybkość z 2017 oraz z 2019. Indywidualnie w Kurayoshi na mistrzostwach Azji w 2018 zdobył srebrny medal we wspinaczce na szybkość.

</doc>
<doc id="4793116" url="https://pl.wikipedia.org/wiki?curid=4793116" title="English Premiership (2002/2003)">
English Premiership (2002/2003)



</doc>
<doc id="4793117" url="https://pl.wikipedia.org/wiki?curid=4793117" title="English Premiership (2003/2004)">
English Premiership (2003/2004)



</doc>
<doc id="4793118" url="https://pl.wikipedia.org/wiki?curid=4793118" title="Viola Kuś">
Viola Kuś

Viola Kuś, właśc. Violetta Maria Kuś, także: Violetta Kuś, Violka Kuś, violka kuś (ur. 23 marca 1973 w Pleszewie) – polska artystka współczesna, badaczka i fotografka.
Życie osobiste.
Mieszka i pracuje w Bydgoszczy. Jej siostrą jest artystka i badaczka Anetta Kuś.
Wykształcenie.
W 1993 ukończyła Państwowe Liceum Sztuk Plastycznych im. L. Wyczółkowskiego w Bydgoszczy. 
Absolwentka Wydziału Sztuk Pięknych UMK w Toruniu, gdzie w 2000 obroniła dyplom z malarstwa u prof. Mieczysława Wiśniewskiego z aneksem z fotografii kreacyjnej pod kierunkiem dr. Witolda Jurkiewicza oraz pracę pisemną pt. ""Kołtryna" - historia tkanin obić ściennych Zamku Gołuchowskiego" pod opieką dr. Bogusława Mansfelda.
Działalność zawodowa.
Prowadzi pracownię Obrazowania Fotograficznego w Państwowym Liceum Sztuk Plastycznych im. L. Wyczółkowskiego w Bydgoszczy.
W latach 2001-2013 członkini Związku Polskich Artystów Fotografików, od 2014 członkini World Photography Organisation.
W latach 2000-2004 była współtwórczynią i webmasterką grupy artystycznej n@płocie. Od 2006 związana była ze Stowarzyszeniem ARTEfakty, a później ze Stowarzyszeniem Artystycznym Eljazz. W 2008 była koordynatorką Prezentacji Fotografii Szklarnia w Galerii Miejskiej BWA Bydgoszcz. Od 2010 zajmuje się sztuką użytkową. Była inicjatorką stworzenia społeczności ARTbag oraz wydawanego w latach 2010-2012 kwartalnika "DI" na temat prawa autorskiego oraz ochrony dóbr intelektualnych w sztuce współczesnej. 
Fundacja Artystyczno-Badawcza om.
Od 2015 jest prezeską Fundacji Artystyczno-Badawczej om – organizmy i maszyny w kulturze (FUNom), którą założyła wraz z siostrą Anettą Kuś oraz Małgorzatą Jankowską. Fundacja realizuje projekty z obszaru nauki i sztuki, usytuowane na przecięciu badań laboratoryjnych i nowych technologii z eksperymentem twórczym. Praca badawcza Fundacji oparta będzie na rozpoznawaniu polisensorycznego przyswajania informacji przy jednoczesnym dystansowaniu się od prymatu zmysłu wzroku. Metaideą Fundacji om (FUNom) jest propagowanie koncepcji maszyn, jako podmiotów sprawczych funkcjonujących we współczesnym świecie. O maszynie chcemy myśleć jak o partnerze, który posiada własną osobowość, właściwą dla swojego gatunku, inną niż ludzka i do ludzkiej niepodobną. W ramach działań FUNom oraz własnych działań artystycznych artystka współpracuje z Laboratorium Neurokognitywnym ICNT przy UMK oraz CSW Znaki Czasu w Toruniu.
Twórczość.
Początkowo zajmowała się głównie fotografią. Jak napisała Joanna Stembalska, "w pracy twórczej interesują [ją] przede wszystkim problemy społeczne oraz relacje międzyludzkie, które przedstawia głównie za pomocą fotografii cyfrowej". Jej poszukiwania dotyczyły przede wszystkim życia codziennego i stopniowo przybierały postać coraz bardziej rozbudowanych instalacji, złożonych z gotowych przedmiotów i "materiałów wtórnych własnych myśli", czyli autorskich fotografii, grafik, "obrazów ruchomych" czy obiektów przestrzennych. 
Twórczość artystki rozwijała się nie tylko w wielu mediach, ale też na przecięciu obszarów sztuki i nauki. Jak można przeczytać w innych wariantach jej biogramu, Kuś "uprawia czynnie nadprodukcję myśli", która realizowana i badana jest w sztukach wizualnych, a jej efektami są "komunikaty, fenotypy, symulacje, archiwalia, artefakty". Jak artystka sama pisze o swoich zainteresowaniach:W archeologii mediów i obyczaju zachowań i w historycznych tekstach źródłowych próbuje odkrywać nowe obszary tożsamości i relacji międzyludzkich z maszynami. Eksploruje własny umysł, wchodząc w różne role – archiwistki, etnografki, historyczki, futurolożki czy badaczki ludzkiego mózgu – i odtwarzając je w formie performance unistycznego (drugoplanowego). Poddaje analizie rzeczywistość, tworząc duże, rozbudowane instalacje. Sięga też do naukowych metod z przestrzeni fenomenologii, wykorzystując metodę poznawczą naoczności wyobrażeniowej (przykład wyobrażony). Obecnie istotnym obszarem analizy artystki są zagadnienia z zakresu neurokognitywistyki, m.in. obserwacja i analiza kondycji neuro-psycho-fizycznej człowieka w oparciu o działania performatywne, a także projekty artystyczno-badawcze związane ze zjawiskiem języka intencjonalnego w komunikacji pozawerbalnej między bytami ludzkimi i nie-ludzkimi. Artystka wpisuje się w nurt sztuki określany jako "|artistic research". Prowadzone przez nią badania dotyczą m.in. dokumentacji performansu i prowadzone są poprzez "monitorowanie stanów neurofizjologicznych artysty" za pomocą technicznej aparatury pomiarowej, m.in.: EEG, GSR, ECG, EMG, pomiaru objętości pulsu BVP z czujnikiem oddechu i temperatury czy zapisu dźwięku. 
Jej prace publikowane były w licznych czasopismach, m.in. „Foto”, kwartalniku „Fotografia”, dwumiesięczniku kulturalnym „Opcje” i magazynie „Kultura”, piśmie artystycznym „Format”, magazynie o sztuce „ARTeon”, „ART&amp;Business”, „Pozytywie” czy „Charakterach”. 
Wybrane realizacje.
Wybrane wystawy zbiorowe.
Brała udział w przeglądach fotografii "Profile" w 2000 i 2004 oraz w akcjach Grupy Twożywo pt. "Alternatywa dla narkotyków" oraz "Zło jest dla mas".
Prace w zbiorach.
Prace artystki znajdują się w zbiorach m.in.: Narodowego Instytutu Audiowizualnego, Muzeum Historii Fotografii w Krakowie, CSW Znaki Czasu w Toruniu, Galerii 2piR w Poznaniu, Galerii Bielskiej BWA, Dolnośląskiego Towarzystwa Zachęty Sztuk Pięknych, Galerii Miejskiej BWA w Bydgoszczy, Muzeum Okręgowego w Bydgoszczy oraz w zbiorach prywatnych.
Nagrody i wyróżnienia.
2001 – Grand Prix VIII Konkursu Fotografii Artystycznej Zestaw 2001 za pracę "POP_SACRUM,"
2001 – IV Biennale Małych Form Malarskich, Galeria Sztuki "Wozownia", Toruń,
2002 – II miejsce IX Konkursu Fotografii Artystycznej Zestaw 2002 za pracę "Wszystkie krowy są już święte,"
2003 – V Biennale Małych Form Malarskich, Galeria Sztuki "Wozownia", Toruń,
2004, 2007, 2011, 2015 – Stypendium Ministra Kultury,
2006 – VI Biennale Małych Form Malarskich, Galeria Sztuki "Wozownia", Toruń,
2010 – II nagroda w konkursie POLYGONUM 2 podczas II Wystawy Sztuki Twórców województwa kujawsko-pomorskiego, za instalację video "Dance," 
2016, 2018 – Stypendium Marszałka Województwa Kujawsko-Pomorskiego, 
2017 – Stypendium Stowarzyszenia Autorów ZAiKS.

</doc>
<doc id="4793119" url="https://pl.wikipedia.org/wiki?curid=4793119" title="English Premiership (2004/2005)">
English Premiership (2004/2005)



</doc>
<doc id="4793120" url="https://pl.wikipedia.org/wiki?curid=4793120" title="English Premiership (2005/2006)">
English Premiership (2005/2006)



</doc>
<doc id="4793122" url="https://pl.wikipedia.org/wiki?curid=4793122" title="English Premiership (2006/2007)">
English Premiership (2006/2007)



</doc>
<doc id="4793125" url="https://pl.wikipedia.org/wiki?curid=4793125" title="English Premiership (2007/2008)">
English Premiership (2007/2008)



</doc>
<doc id="4793130" url="https://pl.wikipedia.org/wiki?curid=4793130" title="English Premiership (2008/2009)">
English Premiership (2008/2009)



</doc>
<doc id="4793131" url="https://pl.wikipedia.org/wiki?curid=4793131" title="English Premiership (2009/2010)">
English Premiership (2009/2010)



</doc>
<doc id="4793133" url="https://pl.wikipedia.org/wiki?curid=4793133" title="English Premiership (2010/2011)">
English Premiership (2010/2011)



</doc>
<doc id="4793137" url="https://pl.wikipedia.org/wiki?curid=4793137" title="English Premiership (2011/2012)">
English Premiership (2011/2012)



</doc>
<doc id="4793140" url="https://pl.wikipedia.org/wiki?curid=4793140" title="English Premiership (2012/2013)">
English Premiership (2012/2013)



</doc>
<doc id="4793144" url="https://pl.wikipedia.org/wiki?curid=4793144" title="English Premiership (2013/2014)">
English Premiership (2013/2014)



</doc>
<doc id="4793145" url="https://pl.wikipedia.org/wiki?curid=4793145" title="English Premiership (2014/2015)">
English Premiership (2014/2015)



</doc>
<doc id="4793150" url="https://pl.wikipedia.org/wiki?curid=4793150" title="Prowincja Zakonu Karmelitańskiego pw. św. Józefa">
Prowincja Zakonu Karmelitańskiego pw. św. Józefa

Prowincja św. Józefa Zakonu Braci Najświętszej Maryi Panny z Góry Karmel – jedyna prowincja Zakonu Braci NMP z Góry Karmel w Polsce.
Patronem prowincji jest św. Józef, a prowincjałem o. Bogdan Meger. Siedzibą prowincjała jest klasztor w Krakowie przy ul. Karmelickiej 19. Bracia tej prowincji pracują poza granicami Polski we Włodzimierzu Wołyńskim i Sąsiadowicach na Ukrainie. Pojedynczy bracia posługują we Włoszech.
Klasztory w Polsce.
Prowincja liczy w Polsce 13 wspólnot:
Utracone klasztory karmelitów dawnej obserwancji.
Klasztory funkcjonujące w czasie I Rzeczypospolitej, utracone w wyniku rozbiorów i decyzji władz zaborczych:
Zabór pruski:
Zabór rosyjski:
Zabór austriacki:
Klasztory funkcjonujące w czasie II Rzeczypospolitej, utracone w wyniku zmiany granic w roku 1945:

</doc>
<doc id="4793151" url="https://pl.wikipedia.org/wiki?curid=4793151" title="Kościół Przemienienia Pańskiego i św. Michała Archanioła w Paradyżu">
Kościół Przemienienia Pańskiego i św. Michała Archanioła w Paradyżu

Kościół Przemienienia Pańskiego i świętego Michała Archanioła − rzymskokatolicki kościół parafialny należący do parafii Przemienienia Pańskiego w Wielkiej Woli (dekanat żarnowski diecezji radomskiej).
Murowany kościół i klasztor zostały wybudowane w latach 1747–1757 dzięki staraniom prowincjała bernardynów ojca Augustyna Obrąpalskiego. W 1764 roku świątynia została konsekrowana przez biskupa Ignacego Kozierowskiego (bratanka dawnego właściciela) i otrzymała wezwanie Przemienienia Pańskiego i św. Michała Archanioła. W 1820 roku klasztor i kościół zostały częściowo zniszczone przez pożar. Po 1864 roku zespół klasztorny był tzw. klasztorem etatowym dla bernardynów wysiedlanych ze skasowanych klasztorów. Od 1893 roku był siedzibą księży diecezjalnych, którzy posiadali tytuł wikariuszy parafii Wójcin. W dniu 24 listopada 1919 roku biskup Marian Józef Ryx erygował przy kościele parafię. Wnętrze świątyni zostało odrestaurowane w 1929 roku. Ołtarz główny reprezentuje styl późnobarokowy. Został on odrestaurowany w latach 1995–1996. Całość ołtarza eksponuje centralną partię z cudownym obrazem Chrystusa Cierniem Koronowanego.
Obraz ten został namalowany w I połowie XVII wieku. Jest to dzieło wykonane farbą olejną na płótnie przyklejonym do deski. Sukienka została wykonana na początku XVIII wieku. Wizerunek był konserwowany przez Halinę Rudniewską w latach 1977–1978 dzięki staraniom księdza Izydora Papiera.
Świątynia jest budowlą późnobarokową, posiadającą trzy nawy, w typie bazyliki. Fasada jest ozdobiona dwiema wieżami o dwóch kondygnacjach zwieńczonych dachami hełmowymi. Kościół jest jedynym w diecezji radomskiej sanktuarium poświęconym Chrystusowi cierpiącemu.

</doc>
<doc id="4793161" url="https://pl.wikipedia.org/wiki?curid=4793161" title="Seo Chae-hyun">
Seo Chae-hyun

Seo Chae-hyun (Hangul: , ur. 1 listopada 2003 w Seulu) – południowokoreańska wspinaczka sportowa. Specjalizuje się w boulderingu, prowadzeniu oraz we wspinaczce łącznej, dwukrotna mistrzyni Azji z 2019.
Kariera.
Seo Chae-hyun w 2019 w Bogorze na zawodów wspinaczkowych w wieku niespełna szesnastu lat została dwukrotną mistrzynią Azji we wspinaczce sportowej w boulderingu oraz w prowadzeniu natomiast we wspinaczce łącznej zajęła czwarte miejsce.

</doc>
<doc id="4793164" url="https://pl.wikipedia.org/wiki?curid=4793164" title="Wilczomlecz mleczny">
Wilczomlecz mleczny

Wilczomlecz mleczny ("Euphorbia lactea" Haw.) – gatunek roślin należący do rodziny wilczomleczowatych. Pochodzi z cieplejszych stref Azji, występuje głównie w Indiach. Cała roślina zawiera trujący sok mleczny.

</doc>
<doc id="4793170" url="https://pl.wikipedia.org/wiki?curid=4793170" title="Euphorbia lactea">
Euphorbia lactea



</doc>
<doc id="4793181" url="https://pl.wikipedia.org/wiki?curid=4793181" title="WMAP">
WMAP



</doc>
<doc id="4793184" url="https://pl.wikipedia.org/wiki?curid=4793184" title="Wanda Boerner-Przewłocka">
Wanda Boerner-Przewłocka

Wanda Boerner-Brzechffa z domu Boerner primo voto Przewłocka, Wanda Boerner-Przewłocka (ur. 23 sierpnia 1903 w Penzie, zm. 14 października 1971 w Londynie) – polska architektka, żołnierka Armii Krajowej w stopniu kapitana (pseudonim „Grażyna”), uczestniczka powstania warszawskiego, bratanica Ignacego Boernera.
Życiorys.
Studiowała na Wydziale Architektury Politechniki Warszawskiej, gdzie w 1929 roku obroniła pracę dyplomową „Hotel przy ulicy Marszałkowskiej” pod kierunkiem Czesława Przybylskiego. 
W latach 30. projektowała zarówno budynki mieszkalne (m.in. przy ul. Kaczewskiej w Gdyni), jak i gmachy użyteczności publicznej (np. urząd pocztowy w Lidzie). W 1933 roku została wybrana na stanowisko dyrektorki Rady Związku Stowarzyszeń Architektów Polskich. 
W 1934 roku została współzałożycielką Stowarzyszenia Architektów Rzeczypospolitej Polskiej (SARP, obecnie Stowarzyszenie Architektów Polskich), które łączyło organizacje architektów dotychczas działające w Polsce. Do założycieli należeli także m.in. Stanisław Brukalski, Lech Niemojewski i Kazimierz Tołłoczko, a Boerner-Przewłocka była w tym gronie jedyną kobietą. 
Po wybuchu II wojny światowej działała w szeregach Armii Krajowej w stopniu kapitana (Kierownictwo Produkcji Uzbrojenia, numer legitymacji AK 182 / I) pod pseudonimem „Grażyna”. Uczestniczyła także w powstaniu warszawskim. Trafiła do niewoli niemieckiej, 30 października 1944 roku została wywieziona z Lamsdorfu do Stalagu IV B Muhlberg. 
Otrzymała Krzyż Walecznych (dwukrotnie) oraz Złoty Krzyż Zasługi z Mieczami. 
Pochowana na Cmentarzu Ewangelicko-Augsburskim w Warszawie.
Zrealizowane projekty.
Do zrealizowanych projektów architektonicznych Boerner-Przewłockiej należą m.in.:
Do jej najciekawszych projektów należy wspomniany zespół budynków na warszawskim Boernerowie (nazwa nadana w 1936 roku). Inicjatorem wybudowania osiedla dla pracowników Transatlantyckiej Centrali Radiotelegraficznej był minister poczt i telegrafów Ignacy Boerner, prywatnie spokrewniony z architektką. Boerner-Przewłocka zaprojektowała drewniane zabudowania Pierwszego Osiedla Łączności, wzniesione między lipcem a listopadem 1932 roku.
Były to budynku modułowe, które Stanisław Szpaczyński tak opisał w 1933 roku na łamach „Przeglądu Budowlanego”:"Domy drewniane Pierwszego Osiedla Łączności dzielą się na 5 typów zasadniczych pod względem układu rzutu poziomego, przy czym jednak 4 z tych typów, a mianowicie A, B, C i D, są typami tzw. rosnącego domu." "Typ A mianowicie, jako najmniejszy, stanowi element początkowy, z którego przez dobudową, nadbudowę lub dobudową i nadbudowę łącznie powstają typy B, C, D. Typ E [...] pomyślany jest jako zakończony w sobie – dom o maksymalnych wymiarach""." Zastosowane przez architektkę rozwiązanie pozwalało obniżyć koszty produkcji oraz przyśpieszyć budowę, a także dawało możliwość ewentualnego rozbudowywania mieszkań w przyszłości. 

</doc>
<doc id="4793185" url="https://pl.wikipedia.org/wiki?curid=4793185" title="Pontiac Astre">
Pontiac Astre

Pontiac Astre – samochód osobowy klasy kompaktowej produkowany pod amerykańską marką Pontiac w latach 1972 – 1977. 
Historia i opis modelu.
W 1972 Pontiac przedstawił nowy kompaktowy model opracowany wspólnie z Chevroletem w ramach koncernu General Motors.
Model Astre powstał jako pojazd dwudrzwiowy, oferowany w czterech wariantach nadwoziowych: jako fastback, coupe, kombi oraz dostawczy van nazywany lokalnie jako "panel delivery".
Lifting.
W 1975 roku Pontiac Astre, podobnie jak bliźniaczy Chevrolet Vega, przeszedł obszerną modernizację. W jej ramach pojawił się nowy wygląd pasa przedniego, na czele z innym wzorem atrapy chłodnicy i zderzaka, a także innymi obudowami reflektorów.
Po trwającej 5 lat produkcji modelu Astre, w 1977 roku następcą został produkowany przez 2 lata równolegle nowy kompaktowy model Sunbird.

</doc>
<doc id="4793188" url="https://pl.wikipedia.org/wiki?curid=4793188" title="Uniwersytet (stacja MTR)">
Uniwersytet (stacja MTR)



</doc>
<doc id="4793195" url="https://pl.wikipedia.org/wiki?curid=4793195" title="Tomas Roses">
Tomas Roses



</doc>
<doc id="4793197" url="https://pl.wikipedia.org/wiki?curid=4793197" title="Irina Bugrimowa">
Irina Bugrimowa

Irina Nikołajewna Bugrimowa (ur. 13 marca 1910 w Charkowie, zm. 20 lutego 2001 w Moskwie) – pierwsza kobieta treserka lwów w Związku Radzieckim.
Życiorys.
Irina Nikołajewna Bugrimowa urodziła się w Charkowie. Ojciec był weterynarzem, a matka pianistką i fotografem. Zaczynała jako tancerka w balecie, potem uprawiała łyżwiarstwo szybkie. W 1927 roku została mistrzynią Ukraińskiej SRR w pchnięciu kulą, a potem w rzucie dyskiem. W 1931 roku zaczęła występować w cyrku razem ze swoim mężem. Przygotowywali numery kaskaderskie z wykorzystaniem jazdy na motorze. Samodzielne występy zaczynała od tresowania koni. Po kilku miesiącach otrzymała od Centralnej Administracji Cyrków Państwowych 3 małe lwy. Nadała im imiona: Gajusz, Juliusz i Cezar. Zdobyte wcześniej umiejętności jazdy na motorze wykorzystywała podczas występów razem z lwami. Metody pracy z lwami musiała wypracować samodzielnie, bo nikt dotychczas z nimi w cyrku nie występował. W 1941 roku została zaatakowana przez lwy. Juliusz przewrócił ją na podłogę, a Gajusz ugryzł w nogę. W szpitalu musiano jej założyć 50 szwów. Wróciła do pracy ze swoimi podopiecznymi. Nauczyła je huśtać się na huśtawce, chodzić po linie, wkładała głowę do ich pysków. W cyrku pracowała przez 45 lat. Opiekowała się prawie setką lwów. Najdłużej Cezarem. Lew przeżył 23 lata. Jako emeryt nie rozumiał, że nie może występować. Irina musiała zgodzić się na jego uśpienie. Po przejściu na emeryturę pracowała w komisji egzaminacyjnej Moskiewskiej Szkoły Cyrkowej i Towarzystwie Ochrony Zwierząt. Napisała dwie książki o cyrku. Jedna z nich nosi tytuł "Na arenie i wokół niej".
Życie prywatne.
Jej mężem był trener Aleksandr Busłajew. Zaczynała z nim karierę w cyrku i przez 6 lat występowali wspólnie w numerze kaskaderskim. W 1947 roku rozwiedli się. Po raz drugi wyszła za mąż za akrobatę Konstantina Parmakiana, ale małżeństwo trwało tylko kilka lat. Po wojnie, gdy dom rodziców został zbombardowany, otrzymała mieszkanie w Moskwie i tam mieszkała do śmierci. Została pochowana na Cmentarzu Trojekurowskim w Moskwie.
Odznaczenia.
20 grudnia 1979 roku dekretem Prezydium Najwyższej Rady Radzieckiej ZSRR za wybitne zasługi w rozwoju radzieckiej sztuki cyrkowej otrzymała tytuł Bohatera Pracy Socjalistycznej z Orderem Lenina oraz Złoty Medal „Sierp i Młot”.
Upamiętnienie.
W lutym 2020 roku z okazji 110 urodzin artystki na ścianie wieżowca przy ulicy Kotielniczeskaja nabierieżnaja 1/5, w którym mieszkała, została wmurowana tablica z płaskorzeźbą pokazującą Irinę w towarzystwie lwa. Poniżej umieszczono napis informujący, że w tym domu mieszkała w latach 1952–2001 treserka lwów Irina Nikołajewna Bugrimowa.

</doc>
<doc id="4793200" url="https://pl.wikipedia.org/wiki?curid=4793200" title="Scotchy Gordon">
Scotchy Gordon

Scotchy Gordon, wł. Alastair Kinnaird Gordon AM (ur. 30 października 1928, zm. 24 kwietnia 2007) – australijski lekkoatleta, sprinter, medalista igrzysk Imperium Brytyjskiego w 1950.
Zdobył złoty medal w sztafecie 4 × 110 jardów, która biegła w składzie: Gordon, David Johnson, John Treloar i Bill de Gruchy, a także zajął 4. miejsca w biegach na 100 jardów i na 220 jardów na igrzyskach Imperium Brytyjskiego w 1950 w Auckland.
Był brązowym medalistą mistrzostw Australii w biegu na 100 jardów w 1949/1950.
9 lutego 1952 w Melbourne wyrównał rekord Australii w biegu na 100 metrów wynikiem 10,5 s.
Po zakończeniu kariery zawodniczej pracował jako trener lekkoatletyczny. Był odznaczony Medalem Orderu Australii.

</doc>
<doc id="4793213" url="https://pl.wikipedia.org/wiki?curid=4793213" title="Timur Mirosznyczenko">
Timur Mirosznyczenko

Timur Walerijowicz Mirosznyczenko (ukr. Тімур Валерійович Мірошниченко, ur. 9 marca 1986 w Kijowie) – ukraiński komik, aktor i prezenter telewizyjny. Współprowadził finał 7. Konkursu Piosenki Eurowizji dla Dzieci i 62. Konkursu Piosenki Eurowizji; oba konkursy organizowane były w Kijowie.

</doc>
<doc id="4793215" url="https://pl.wikipedia.org/wiki?curid=4793215" title="Żeglarze z Salonik">
Żeglarze z Salonik

Żeglarze z Salonik (bułg. Гемиджиите, "Gemidži") lub Zamachowcy z Salonik – bułgarska grupa anarchistyczna działająca w Imperium Osmańskim w latach 1898–1903. Członkowie grupy pochodzili głównie z Wełes, a większość z nich była młodymi absolwentami bułgarskiego liceum męskiego w Salonikach. Grupę radykalizował bułgarski anarchista Slavi Merdzhanov, którego początkowym celem była stolica Konstantynopol, a następnie Edirne, ale po jego egzekucji przez Turków w 1901 grupa skupiła się na działaniu w Salonikach. Od 28 kwietnia do 1 maja 1903 grupa rozpoczęła serię zamachów w Salonikach. Ich celem było zwrócenie uwagi wielkich mocarstw na osmański ucisk w Macedonii i Tracji. Korzenie grupy sięgają 1898. Grupa powstała w Genewie, a prawie wszyscy jej założyciele pochodzili z Bułgarii. Była ona związana z Wewnętrzną Macedońską Organizacją Rewolucyjną (WMRO, ale miała również bliskie powiązania z Najwyższym Komitetem Macedońsko-Edirneskim. Według powojennej macedońskiej historiografii grupa składała się z etnicznych Macedończyków.
Geneza i etymologia.
Grupa czerpie swoje korzenie z bułgarskiego ruchu anarchistycznego, który wyrósł w latach '90 XIX wieku, a terytorium Księstwa Bułgarii stało się punktem zwrotnym dla działań anarchistycznych przeciwko Turkom, szczególnie na rzecz ruchów wyzwoleńczych Macedonii i Tracji. Zamachowcy z Salonik byli kontynuatorami grupy założonej w 1895 w Płowdiwie, nazwanej „"Macedońskim Tajnym Komitetem Rewolucyjnym"”, która została zainicjowana w 1898 w Genewie w anarchistycznym bractwie zwanym „"Grupą genewską"”. Jego aktywistami byli studenci Michaił Gerdjikow, Piotr Mandżukow i Sławi Merdżanow. Duży wpływ wywarła na nich ideologia anarcho-nacjonalizmu, który pojawił się w Europie po rewolucji francuskiej, cofając się do myśli Michaiła Bakunina i jego zaangażowania w ruch pansłowiański. Anarchiści z tak zwanej „genewskiej grupy studentów” odegrali kluczową rolę w walkach antyosmańskich. Niemal wszyscy członkowie, którzy założyli Komitet w Genewie, byli rodowitymi Bułgarami, a nie Macedończykami. Pomimo pochodzenia, wyznawali "macedońską tożsamość", wyemancypowaną z "bułgarskiego odrodzenia narodowego".
W 1899 Merdżanow przeniósł się do bułgarskiej szkoły w Salonikach, gdzie pracował jako nauczyciel i przelał swoje idee na niektórych uczniów. W 1900 Petar Mandżukow również zamieszkał w Salonikach, gdzie miał kontakt z Gemidži, na których wpłynął swoimi anarchistycznymi ideami. Pierwsze spotkania grupy odbyły się w 1899 w celu utworzenia rewolucyjnej grupy terrorystycznej, która miała zmienić międzynarodową opinię publiczną w kwestii wolności Macedonii i Tracji poprzez działanie na sumienie społeczne uciśnionych. Grupa znajduje się w opublikowanych pracach pod kilkoma nazwami: „Żeglarze z Salonik”, „Załoga”, lub „Gemidži”, forma tureckiego słowa „żeglarz”. Na początku mieli inną nazwę „Twórcy problemów”, "gürültücü". Nazwa „żeglarze” wynikała z „porzucenia codziennego życia i granic prawa i płynięcia łodzią po wolnych i dzikich morzach bezprawia”.
Działanie i plany ataków w Stambule.
Początkowo anarchiści zaczęli planować atak bombowy w Stambule. Latem 1899 pod kierownictwem Sławi Merdżanowa grupa planowała zabójstwo sułtana. Merdwanov, Petar Sokołow i ich przyjaciel, anarchista Petar Mandżukow, zwrócili się do Borysa Sarafowa, przywódcy Najwyższego Komitetu Macedońsko-Edirneskiego i poprosili go o fundusze na działań terrorystyczne na dużą skalę w głównych miastach europejskiej Turcji. Sarafow obiecał zapewnić pieniądze, a cała trójka wyjechała do Stambułu, gdzie po długich dyskusjach postanowiła zamordować sułtana. W grudniu tego samego roku Merdżanow nawiązał kontakt przez sekretarza bułgarskiego egzarchatu Dimitar Lyapowa z lokalnymi ormiańskimi rewolucjonistami. Doszli jednak do wniosku, że nawet przy pomocy Ormian nie było to możliwe. Zdecydowali, że efekt akcji byłby lepszy, gdyby w innych miastach odbywały się równoległe działania. Skonsultowali się więc z Jordanem Popjordanowem, członkiem małej grupy terrorystycznej w Salonikach, który zgodził się wysadzić Bank Osmański w Salonikach. Zaciągnął do pomocy wielu bliskich przyjaciół. Grupa z Salonik była złożona z bardzo młodych mężczyzn, głównie z Wełes, uczniów bułgarskiej szkoły średniej. Grupa terrorystyczna z Salonik nazwała się "Gemidži". Plany zaczęli od wysadzenia centralnych biur banku osmańskiego w Salonikach i Stambule. W 1900 Merdżanow ponownie przybył do Stambułu, aby omówić plan z Ormianami, następnie grupa zaczęła pracować, kopiąc tunele do obu banków. 18 września 1900 policja osmańska zatrzymała członka grupy, który niósł materiały wybuchowe, a następnie aresztowano całą grupę, w tym Merdżanow, Sokołowa i Pawła Szatewa. Rdzeń grupy został szybko rozwiązany dla bezpieczeństwa i tylko Pingow został w Salonikach, aby przygotować przyszłe działania. W 1901 więźniowie zostali deportowani do Bułgarii pod naciskiem bułgarskiego rządu.
Plany działania i ataków w Edirne.
Merdżanow i Sokołow udali się do Sofii i zaczęli wymyślać nowe plany, jednym z nich było zatrzymaniu Orient Express na terytorium tureckim w pobliżu Edirne oraz zdobyciu pieniędzy w celu sfinansowania przyszłych działań. Realizując ten plan, udali się w rejon Edirne w lipcu 1901 z grupą składającą się z dziesięciu mężczyzn, wyposażoną przez Pawła Genadiewa, przedstawiciela Najwyższego Komitetu Macedońskiego w Płowdiwie. Grupa umieściła dużą ilość dynamitu pod trakcją kolejowej, ale coś poszło nie tak i pociąg przejechał nieuszkodzony. Dowiedzieli się wtedy, że perski szach przejedzie pociągiem przez Edirne, próbowali go przechwycić go na stacji w Lüleburgaz, ale się nie udało. Stamtąd udali się do Edirne z zamiarem schwytania gubernatora, który był zięciem sułtana, tego również nie udało się zrobić. Po tej porażce porwali syna bogatego miejscowego tureckiego właściciela ziemskiego, ale wkrótce zostali odkryci i otoczeni przez wielkie siły tureckie. W trwającej kilka godzin bitwie większość członków grupy zginęła lub została ciężko ranna. Sokołow był jednym z zabitych, a Merdżanow został schwytany żywcem wraz z Bułgarem z Lozengradu i dwoma Ormianami. Jeńcy zostali zabrani do Edirne, gdzie w listopadzie 1901 wszyscy czterej zostali publicznie powieszeni. Gemidži znów byli gotowi do działania w 1902, ale akcja zdobycia dynamitu w Dedeagach, zorganizowana przez lidera najwyższego komitetu macedońskiego Borysa Sarafowa, zmusiło grupę do porzucenia planowanych ataków na austriacką pocztę w Edirneu i ograniczenia jej działalności. Następnie członkowie grupy udali się do Salonik i kontynuowali planowanie nowych zamachów
Zamachy w Salonikach.
28 kwietnia 1903 członek grupy Paweł Szatew użył dynamitu, aby wysadzić francuski statek „Guadalquivir”, który opuszczał port w Salonikach. Zamachowiec opuścił statek wraz z innymi pasażerami, ale został później złapany przez turecką policję na stacji kolejowej w Skopje. Tej samej nocy inne grupy: Dimitar Meczew, Ilija Trachkow i Miłan Arsow uderzyły w linię kolejową między Salonikami a Stambułem, powodując uszkodzenia lokomotywy i niektórych wagonów przejeżdżającego pociągu, nie raniąc pasażerów.
Następnego dnia sygnał do rozpoczęcia wielkiego nalotu w Salonikach przekazał Kostadin Kirkow, który użył materiałów wybuchowych do odcięcia sieci elektrycznej i wodociągowej miasta. Jordan Popjordanow (Orceto) wysadził budynek biura Banku Osmańskiego, pod którym „Gemidži” wcześniej wykopali tunel. Milan Arsow wrzucił bombę do kawiarni „Alhambra”. Tej samej nocy Kostadin Kirkow, Ilija Bogdanow i Władimir Pingow zdetonowali bomby w różnych częściach miasta. Dimitarowi Meczew i Ilija Truchkowi nie udało się wysadzić zbiornika zakładu produkującego gaz. Później zostali zabici w swoich kwaterach podczas strzelaniny z siłami armii i żandarmerii, przeciwko którym Meczew i Truchkow użyli ponad 60 bomb.
Jordan Popjordanow został zabity 30 kwietnia. W maju Kostadin Kirkow zginął podczas próby wysadzenia urzędu pocztowego. Tuż przed złapaniem Cwetko Traikow, którego misją było zabicie lokalnego gubernatora, popełnił samobójstwo, podpalając bombę, a następnie siadając na niej.
Powiązane ataki w Burgasie i Kuleliburgaz.
Kontynuacją zamachów w Salonikach było wysadzenie pociągu pasażerskiego w pobliżu stacji kolejowej Kuleliburgaz pod dowództwem Michaiła Gerdżikowa oraz seria bombardowań statku pasażerskiego „Vaskapu” w zatoce Burgas prowadzonej przez Antona Prudkina, obie organizowane przez anarchistów związanych z Wewnętrzną Macedońsko-Edirneską Organizacjią Rewolucyjną (WMOR). Wysadzono również codzienny ekspres z Budapesztu do Stambułu w pobliżu Kuleliburgaz 28 sierpnia. Wybuch miał zniszczyć most i przerwać komunikację między Edirneem a Salonikami. W wyniku wybuchu siedem osób zginęło, a piętnaście zostało rannych uszkodzone zostały również dwa samochody. Drugi akt terrorystyczny miał miejsce na pokładzie austriacko-węgierskiego parowca rzecznego i morskiego „Vaskapu” miał miejsce 2 września. Detonacja statku nastąpiła, gdy ruch pasażerski statkami między Dunajem a portami Morza Czarnego był zatrzymany aż do Stambułu. Wybuch zabił kapitana, dwóch oficerów, sześciu członków załogi i 15 pasażerów oraz podpalił statek. Napastnicy – Iwan Stojanow i Stefan Dimitrow, obaj bliscy krewni Zahari Stojanowa, również zginęli w wyniku eksplozji. Planowano również zaatakować port w Stambule, w którym 9 września wybuchły cztery statki: oprócz „Vaskapu” były to austro-węgierskie „Apollo”, niemieckie „Tenedos” i francuski „Felix Fressinet”. Z powodu przedwczesnej eksplozji „Vaskapu” plan się nie powiódł.
Spuścizna.
Po atakach w mieście ogłoszono stan wojenny. W odpowiedzi armia turecka i Baszybuzucy zamordowali wielu niewinnych obywateli bułgarskich w Salonikach, aby oczyścić prowincję z bułgarskiego „zagrożenia”, a następnie w Bitoli. Paweł Szatew, Marko Bosznakow, Georgi Bogdanow i Milan Arsow zostali aresztowani i skazani przez sąd wojenny na kolonię karną w Fezzanie. Więziono także członków Komitetu Centralnego WMOR, w tym Iwana Garwanowa, D. Mirczewa i J. Kondowa.
W Libii Bosznakow zmarł na malarię 14 lutego 1908, natomiast Arsow z wyczerpania 8 czerwca tego samego roku. Po 30 lipca 1908, ze względu na zwycięstwo ruchu Młodych Turków, osmańska amnestia została nadana dwóm pozostałym „Żeglarzom”. Odcięli głowy swoim zmarłym towarzyszom i przybyli wraz z nimi do Salonik 18 października, gdzie przekazali głowy rodzinom zmarłych.
Członkowie.
Członkami żeglarzy byli:
Współczesne odniesienia.
Pomimo bułgarskiego pochodzenia członków oraz faktu, że jedyny ocalały z grupy – Pavel Shatev, został uwięziony w SR Macedonii za swoje bułgarskie i antyjugosłowiańskie sympatie wszyscy członkowie grupy są dziś uważani za część narodowego panteonu Macedonii Północnej. Historycy z Bułgarii podkreślają niewątpliwą bułgarską tożsamość etniczną anarchistów, ale mają tendencję do lekceważenia dążeń do autonomii politycznej, które były częścią ideologii grupy. Historia grupy została opisana w powieści „Robi” (niewolnicy) z 1930 autorstwa bułgarskiego pisarza Antona Strashimirova, który był byłym członkiem IMARO. W 1961 nakręcony został jugosłowiański film Terroryści z Salonik, koncentrujący się na walce o niezależną Macedonię. W 1983 pisarz Georgi Danailow stworzył sztukę „Konspiratorzy z Salonik”, popularną do dziś w teatrach w Bułgarii. Gmina Wełes zbudowała pomnik grupy. W ramach projektu Skopje 2014 wzniesiono także pomnik w centrum Skopje w Macedonii Północnej na cześć "Гемиџии".

</doc>
<doc id="4793221" url="https://pl.wikipedia.org/wiki?curid=4793221" title="Pontiac Grand Safari">
Pontiac Grand Safari

Pontiac Grand Safari – samochód osobowy klasy pełnowymiarowej produkowany pod amerykańską marką Pontiac w latach 1970 – 1978. 
Pierwsza generacja.
Pontiac Grand Safari I został zaprezentowany po raz pierwszy w 1970 roku.
Na początku lat 70. XX wieku Pontiac zdecydował się wydzielić dotychczas stanowiącą część linii modelowej Bonneville wersję kombi. W efekcie, do sprzedaży trafił model Grand Safari będący bliźniaczą konstrukcją wobec innych dużych kombi koncernu General Motors marek Buick, Chevrolet i Oldsmobile.
Lifting.
W 1974 roku Pontiac Grand Safari pierwszej generacji przeszedł obszerną modernizację. Zmienił się głównie wygląd pasa przedniego, z innym kształtem reflektorów i atrapy chłodnicy.
Druga generacja.
Pontiac Grand Safari II został zaprezentowany po raz pierwszy w 1976 roku.
Druga generacja modelu stanowiła rozwinięcie koncepcji stosowanej w poprzedniku z ostatniej lat produkcji. Kanciaste kształty pasa przedniego zostały zaadaptowane, utrzymując w nich pozostałe akcenty stylistyczne i detale. 
Podobnie do bliźniaczych modeli Buicka i Oldsmobile, część transportowa zyskała bardziej foremny kształt, z kolei nadwozie było opcjonalnie dostępne w dwukolorowym malowaniu zz ikleinami imitującymi drewno.

</doc>
<doc id="4793225" url="https://pl.wikipedia.org/wiki?curid=4793225" title="Willy Hautvast">
Willy Hautvast

Willy Hautvast (ur. 31 sierpnia 1932 w Amby, Maastricht, zm. 6 maja 2020 w Nijmegen) – holenderski klarnecista, dyrygent i kompozytor.
Kariera.
Studiował w konserwatorium w Maastricht na kursie klarnetu. Został solistą klarnetu w holenderskim "Royal Navy Band" od 1951 do 1974 roku. Został także aranżerem, zaaranżował około 250 utworów w "Royal Air Force Chapel". Od 1960 roku zaczął publikować i wydać w sumie około 300 kompozycji i aranżacji. W 1970 roku otrzymał nagrodę "Hilvarenbeekse Muziekprijs" za kompozycję „Festal Suite”. W 1974 roku został dyrektorem wydziału klasycznego w Music Education Center The Lindernberg w Nijmegen. Dyrygował kilkoma orkiestrami.
W 1991 roku został kawalerem Orderu Oranje-Nassau.
Życie prywatne.
Hautvast urodził się w Amby, dzisiejszej (od 1970) dzielnicy Maastricht i był synem profesjonalnego muzyka. Jego brat Guus Hautvast grał na oboju na Promenade-Orkest.
Hautvast zmarł w Nijmegen 6 maja 2020 roku wieku 87 lat.

</doc>
<doc id="4793227" url="https://pl.wikipedia.org/wiki?curid=4793227" title="Zenodot (ujednoznacznienie)">
Zenodot (ujednoznacznienie)



</doc>
<doc id="4793232" url="https://pl.wikipedia.org/wiki?curid=4793232" title="Kapa (Bukowiec)">
Kapa (Bukowiec)

Kapa – skała w rezerwacie przyrody Diable Skały. Rezerwat znajduje się w szczytowych partiach wzniesienia Bukowiec (530 m), we wsi Bukowiec, w województwie małopolskim, w powiecie nowosądeckim, w gminie Korzenna. Pod względem geograficznym jest to obszar Pogórza Rożnowskiego, będący częścią Pogórza Środkowobeskidzkiego.
Kapa znajduje się w południowej części rezerwatu, przy ścieżce edukacyjnej prowadzącej terenem rezerwatu. Zbudowana jest z gruboławicowych piaskowców ciężkowickich z domieszkami pstrych łupków. Jest to niewielka skała z charakterystycznym wielkim okapem na południowo-wschodniej stronie. U podstawy tej ściany znajduje się schronisko Kapi Okap.

</doc>
<doc id="4793253" url="https://pl.wikipedia.org/wiki?curid=4793253" title="Maja e Çikës">
Maja e Çikës

Maja e Çikës – góra w południowej części Albanii. Jej szczyt znajduje się na wysokości 2044 m n.p.m., co sprawia, że jest najwyższym punktem w obwodzie Wlora. Jest to również 5. szczyt w Albanii i 85. w Europie pod względem wybitności.
Znajduje się w paśmie Vargu detar rozciągających się wzdłuż Riwiery Albańskiej. Góra jest objęta ochroną przyrody w postaci Parku Narodowego Llogara. Zbocza porastają różnorodne zbiorowiska roślinne, które tworzą m.in. jodła bułgarska, sosna czarna, sosna bośniacka i sosna rumelijska.

</doc>
<doc id="4793255" url="https://pl.wikipedia.org/wiki?curid=4793255" title="Nasze najlepsze">
Nasze najlepsze

Nasze najlepsze – pierwszy album kompilacyjny polskiej grupy muzycznej Bracia Figo Fagot. Wydawnictwo ukazało się 29 października 2018 roku nakładem wytwórni muzycznej S.P. Records.

</doc>
<doc id="4793273" url="https://pl.wikipedia.org/wiki?curid=4793273" title="Michał Walicki (1746–1828)">
Michał Walicki (1746–1828)

Michał Walicki herbu Łada (ur. 1746, zm. w 1828 w Wilnie) – hazardzista, podstoli koronny w latach 1789–1791, szambelan królewski.
Życiorys.
Urodził się w 1764 na Mińszczyźnie w rodzinie zaściankowego szlachcica. Dzięki swojemu wujowi krajczemu litewskiemu Buczyńskiemu zdobył wykształcenie u jezuitów w Mohylewie. Dostał listy polecające i wyjechał do Lwowa. Zatrudnił się przy bilardzie oraz sam grał bardzo dobrze w bilarda, jak również w faraona. Poznał tam Stanisława Sołtyka, który zabrał go ze sobą do Wiednia. Michał Walicki dał się poznać jako szczęśliwy gracz w grach hazardowych. W Wiedniu poznał księcia Esterhazy, który postanowił przedstawić polskiego szlachcica swoim przyjaciołom, a następnie zaprezentował go księżnej Polignac, przyjaciółce królowej Marii Antoniny. Został zaproszony do Paryża gdzie grał w faraona z wielką umiejętnością i szczęściem. Wygrywał z najbardziej utytułowanymi osobami i mimo to był powszechnie lubiany. Henryk Rzewuski piszę o nim: „Nigdy o nic się nie sprzeczał, wątpliwe wypadki w grze zawsze przeciwko sobie nawiązywał, kredytu nikomu nie odmawiał, nikomu się nie naprzykrzał o zapłacenie jemu należności”. Zaprzyjaźnił się z Krzysztofem Wiesiołowskim od którego posiadł wiedzę o dziełach sztuki oraz kamieniach szlachetnych. Wygrywał ogromne pieniądze oraz prowadził dom otwarty i na wysokiej stopie. Grał nie tylko z dworzanami i parą królewską, ale według przekazów ograny diuk Orleanu zaproponował Walickiemu spółkę: książę finansował spotkania i zapraszał osoby z najbogatszych rodzin a zadaniem Walickiego było ogranie ich w bilarda lub w karty, a diuk miał w wygranej swój udział.
W maju 1783 udaje się do Londynu, gdzie również grał hazardowo i pomnażał wygrany majątek. W Anglii spotkał się z Janem Śniadeckim, Julianem Ursynem Niemcewiczem i Kajetanem Węgierskim.
W 1787 kupuje od Stanisława Sołtyka tytuł podstolego koronnego, a następnie we Włoszech tytuł hrabiowski, który został zatwierdzony przez króla Stanisława Augusta. Nabył pałac w Warszawie przy ulicy Długiej gdzie urządzał wystawne przyjęcia.
W 1790 roku otrzymał Order Orła Białego, w 1789 roku został kawalerem Orderu Świętego Stanisława. W 1793 udał się ponownie do Paryża, i dokonał bardzo korzystnych zakupów, ponieważ dzieła sztuki i luksusowe przedmioty były bardzo tanie i dostępne z powodu rewolucji.
W ostatnich latach XVIII pojechał do Berlina i tam wydawał bale z ogromnym przepychem. Swoim bogactwem i szerokim gestem zrobił bardzo duże wrażenie w pruskiej stolicy. W latach 1801–1804 przebywał w Petersburgu gdzie wydawał bale i przyjęcia na których podziwiano jego kolekcję złotych emaliowanych tabakierek, jak również serwis stołowy złoty, inkrustowany drogimi kamieniami, do którego przynależały specjalne noże i widelce z rączkami z korala.
Nazwisko Michała Walickiego znajduje się wśród założycieli Towarzystwa Przyjaciół Nauk.
W 1806 funduje w Wilnie stypendium dla zdolnych a ubogich chłopców noszących nazwisko Walicki. Wśród stypendystów znajdował się Alfons Walicki.
Hrabia Walicki hojnie obdarował Uniwersytet Wileński oraz Liceum Krzemienieckie. Zapisy i darowizny osiągnęły sumę 2 milionów złotych. Kupuje majątek w Jeziorach i zakłada tam papiernię oraz fabrykę sukna.
Zmarł w Wilnie w 1828, bezdzietnie jako stary kawaler.

</doc>
<doc id="4793275" url="https://pl.wikipedia.org/wiki?curid=4793275" title="Live 30%">
Live 30%

Live 30% – pierwsze wydawnictwo DVD polskiej grupy muzycznej Bracia Figo Fagot. Wydawnictwo ukazało się 26 marca 2014 roku nakładem wytwórni muzycznej S.P. Records. Album zawiera zapis wideo jednego z koncertów, który odbył się w warszawskim klubie Stodoła.

</doc>
<doc id="4793286" url="https://pl.wikipedia.org/wiki?curid=4793286" title="Pontiac Safari">
Pontiac Safari

Pontiac Safari – samochód osobowy klasy pełnowymiarowej produkowany pod amerykańską marką Pontiac w latach 1986 – 1989. 
Historia i opis modelu.
We wrześniu 1986 roku Pontiac zdecydował się wydzielić wariant kombi ostatniej, piątej generacji modelu Parisienne, stosując dotychczasowe wyróżnienie jako nazwę samodzielnego modelu. W ten sposób do sprzedaży trafił Pontiac Safari, będący ostatnim dużym kombi w historii marki Pontiac.
Produkcja.
Podczas trwającej 3 lata produkcji modelu Safari, samochód nie przeszedł większych modyfikacji. W 1989 roku, podobnie jak w przypadku innych marek koncernu General Motors, miejsce dużego kombi zajął van - w tym przypadku, o nazwie Trans Sport.

</doc>
<doc id="4793287" url="https://pl.wikipedia.org/wiki?curid=4793287" title="Jovane Cabral">
Jovane Cabral

Jovane Eduardo Borges Cabral (ur. 14 czerwca 1998 w Assomadzie) – piłkarz pochodzący z Republiki Zielonego Przylądka. Gra obecnie dla klubu Sporting CP na pozycji lewego skrzydłowego
Opis kariery.
Cabral swoją karierę juniorską rozpoczynał w klubie Grémio Nhagar. Jest to klub pochodzący z jego ojczyzny – Republiki Zielonego Przylądka. W 2014 Cabral przeniósł się do młodzieżowej drużyny Sportingu Lizbona. Tam Kabowerdeńczyk zanotował bardzo dobre występy. W 31 meczach zdobył 15 bramek. W 2017 roku zdecydowano się przenieść Cabrala do rezerw drużyny seniorskiej zespołu z Lizbony. Tam Cabral w jednym sezonie zagrał w 34 meczach, ale w odróżnieniu do poprzednich sezonów w młodzieżowej drużynie Sportingu, strzelił jedynie 2 bramki. W 2018 roku Kabowerdeńczyk został przeniesiony do podstawowej jedenastki Sportingu CP. Do dnia dzisiejszego zagrał tam w 70 meczach zdobywając przy tym 16 bramek.
Opis kariery reprezentacyjnej.
Cabral swój debiut w Reprezentacji Republiki Zielonego Przylądka zaliczył 28 marca 2017 roku w meczu z Reprezentacją Luksemburga. Mecz zakończył się wynikiem 2:0 dla Kabowerdeńczyków, jednak Cabral nie odegrał w nim znaczącej roli. Dotychczas był to jego jedyny mecz w Reprezentacji Republiki Zielonego Przylądka.
Sukcesy.
"Sukcesy w karierze klubowej Jovane Cabrala"

</doc>
<doc id="4793290" url="https://pl.wikipedia.org/wiki?curid=4793290" title="The Best of BFF Live. MYK!">
The Best of BFF Live. MYK!

The Best of BFF Live. MYK! – pierwszy album koncertowy polskiej grupy muzycznej Bracia Figo Fagot. Wydawnictwo ukazało się 30 maja 2014 roku nakładem wytwórni muzycznej S.P. Records. Album zawiera koncertowe wersje największych hitów zespołu zarejestrowane podczas koncertu w warszawskim klubie Stodoła w 2013 roku.

</doc>
<doc id="4793298" url="https://pl.wikipedia.org/wiki?curid=4793298" title="Krystyna i Marian Barscy">
Krystyna i Marian Barscy

Krystyna Barska (ur. 1925 w Czarnocinie, zm. 1999 we Wrocławiu) i Marian Barski (ur. 1927 w Lesznie, zm. 2005 we Wrocławiu) – małżeństwo architektów wspólnie działających po II wojnie światowej we Wrocławiu.
Życiorys.
Krystyna Barska (z domu Postawka).
Studiowała na Wydziale Malarstwa ASP w Krakowie i Wydziale Architektury Politechniki Krakowskiej. Studia architektoniczne ukończyła na Wydziale Architektury Politechniki Wrocławskiej w 1952 roku. Następnie zatrudniona kolejno w biurze Miastoprojekt-Wrocław (1952-1967), w Zakładzie Studyjno-Projektowym Politechniki Wrocławskiej (1967-1990) oraz Pracowni Architektonicznej APPA II (1990-1999). Członkini wrocławskiego oddziału SARP oraz Towarzystwa Urbanistów Polskich.
Marian Barski.
Studiował na Wydziale Architektury Politechniki Wrocławskiej, gdzie następnie został pracownikiem naukowym. Prodziekan (1984-1987) i dziekan (1987-1990) tego wydziału. Pracę na uczelni łączył z zatrudnieniem m.in. w Zakładzie Osiedli Robotniczych (1948-1949) czy biurze Miastoprojektu Wrocław (1949-1969). 
Charakterystyka twórczości oraz projekty architektoniczne.
Charakterystyka twórczości.
Zdaniem Krzysztofa Zientala, „architektura ich budynków początkowo wpisuje się, poza wczesnymi projektami socrealistycznymi, w nurt powojennego modernizmu inspirowanego m.in. twórczością Waltera Gropiusa i Le Corbusiera. W końcowym etapie ich twórczość (od lat 90. XX w.) mieści się w nurcie postmodernizmu. Większość realizacji Krystyny i Mariana Barskich to budynki uczelni wrocławskich, których budowa była poprzedzona wygranymi w konkursie”.
Wspólne projekty i realizacje (wybór).
Wszystkie realizacje znajdują się we Wrocławiu.
Upamiętnienie.
Od października 2016 jedna z ulic na osiedlu Żerniki we Wrocławiu nosi nazwisko Barskich.

</doc>
<doc id="4793303" url="https://pl.wikipedia.org/wiki?curid=4793303" title="Marcelo Peralta">
Marcelo Peralta

Marcelo Peralta (ur. 5 marca 1961 w Buenos Aires, zm. 10 marca 2020 w Madrycie) – argentyński muzyk jazzowy. Był liderem zespołu Marcelo Peralta Quartet. Występował w zespole ZAS Trio. Zmarł na skutek pandemii COVID-19 w Hiszpanii.

</doc>
<doc id="4793306" url="https://pl.wikipedia.org/wiki?curid=4793306" title="FC Stadlau">
FC Stadlau

FC Stadlau – austriacki klub piłkarski, mający siedzibę w wiedeńskiej dzielnicy Donaustadt. Obecnie gra w Wiener Stadtliga.
Historia.
Chronologia nazw:
Klub sportowy SC Normania został założony w miejscowości Wiedeń w 1913 roku. Klub oficjalnie podaje datę powstania 1913, chociaż już w pierwszym oficjalnym sezonie 1911/12 w czwartej lidze, zwanej "2.Klasse C" grał klub o identycznej nazwie. Początkowo zespół grał w niższych klasach mistrzostw Wiednia. Po zakończeniu I wojny światowej, klub zmienił nazwę na Stadlauer SC w 1919 roku. Po połączeniu z "FC Union XXI" w 1925 roku nazwa klubu została zmieniona na Stadlauer SV. W 1934 klub został rozwiązany. Wkrótce klub został ponownie założony pod nazwą FC Wolfrum. Następnie w 1940 dołączył do Floridsdorfer AC i potem do 1945 roku reprezentował FAC. W 1945 po rozwiązaniu fuzji jako FC Stadlau osobno startował w mistrzostwach Austrii, przenosząc się na nowe boisko sportowe przy Erzh-Karl-Str./Smolagasse. W 1947 roku awansował do profesjonalnej Wiener Stadtligi (D2). W 1950 w wyniku wprowadzenia Staatsligi B o jeden poziom został obniżony status "Wiener Stadtligi". W 1953 po wygraniu "Wiener Stadtligi" awansował do "Staatsligi B". W następnym sezonie 1953/54 po zajęciu drugiego miejsca w drugiej lidze zdobył historyczny awans do Staatsligi A. Po trzech latach w sezonie 1956/57 zajął ostatnie 14.miejsce i został zdegradowany do "Staatsligi B". Po zakończeniu sezonu 1958/59 uplasował się na drugim miejscu, ale potem przegrał playoff o awans do najwyższej ligi z SV Austria Salzburg (1:0, 2:4). Następnie zawarto umowę z ÖMV AG, dlatego nazwa klubu zmieniła się na FC ÖMV Stadlau. Obiekty sportowe klubu zostały rozbudowane, jednak w 1965 roku spadł z Regionalligi Ost do "Wiener Stadtligi" (D3). W 1974 po reorganizacji systemu lig status "Wiener Stadtligi" został obniżony do IV poziomu. W 1991 zwyciężył w "Wiener Stadtliga" i po 17 latach wrócił do trzeciej ligi, zwanej "Reginalliga Ost". W 1995 roku zmieniono nazwę na FC OMV Stadlau zgodnie ze zmianą nazwy sponsora, ale klub zaliczył spadek do "Admiral Wiener Stadtligi". W 2000 wrócił na 3 lata "Reginalligi Ost". Po spadku zagrał ponownie w "Wiener Stadtliga". Od sezonu 2005/06 ponownie występował pod nazwą FC Stadlau. W 2015 wrócił znów do "Reginalligi Ost", ale po zakończeniu sezonu 2018/19 został zdegradowany z powrotem do "Wiener Stadtligi".
Barwy klubowe, strój.
Klub ma barwy niebiesko-białe. Zawodnicy swoje domowe spotkania zazwyczaj grają w pasiastych poziomo niebiesko-białych koszulkach, niebieskich spodenkach oraz pasiastych niebiesko-białych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Sportanlage Stadlau w Wiedniu o pojemności 5000 widzów.
Inne sekcje.
Klub prowadzi drużyny dla dzieci i młodzieży w każdym wieku.

</doc>
<doc id="4793307" url="https://pl.wikipedia.org/wiki?curid=4793307" title="Wilhelm von Cilli">
Wilhelm von Cilli



</doc>
<doc id="4793317" url="https://pl.wikipedia.org/wiki?curid=4793317" title="64 Grudziądzki Pułk Piechoty">
64 Grudziądzki Pułk Piechoty



</doc>
<doc id="4793318" url="https://pl.wikipedia.org/wiki?curid=4793318" title="Mânzălești (gmina)">
Mânzălești (gmina)

Mânzălești – gmina w Rumunii, w okręgu Buzău. Obejmuje miejscowości Beșlii, Buștea, Cireșu, Ghizdita, Gura Bădicului, Jghiab, Mânzălești, Plavățu, Poiana Vâlcului, Satu Vechi, Trestioara, Valea Cotoarei i Valea Ursului. W 2011 roku liczyła 2591 mieszkańców.

</doc>
<doc id="4793319" url="https://pl.wikipedia.org/wiki?curid=4793319" title="Beșlii">
Beșlii

Beșlii – wieś w Rumunii, w okręgu Buzău, w gminie Mânzălești. W 2011 roku liczyła 324 mieszkańców.

</doc>
<doc id="4793320" url="https://pl.wikipedia.org/wiki?curid=4793320" title="Buștea">
Buștea

Buștea – wieś w Rumunii, w okręgu Buzău, w gminie Mânzălești. W 2011 roku liczyła 137 mieszkańców.

</doc>
<doc id="4793321" url="https://pl.wikipedia.org/wiki?curid=4793321" title="Cireșu (okręg Buzău)">
Cireșu (okręg Buzău)

Cireșu – wieś w Rumunii, w okręgu Buzău, w gminie Mânzălești. W 2011 roku liczyła 141 mieszkańców.

</doc>
<doc id="4793323" url="https://pl.wikipedia.org/wiki?curid=4793323" title="Ghizdita (Rumunia)">
Ghizdita (Rumunia)

Ghizdita – wieś w Rumunii, w okręgu Buzău, w gminie Mânzălești. W 2011 roku liczyła 74 mieszkańców.

</doc>
<doc id="4793324" url="https://pl.wikipedia.org/wiki?curid=4793324" title="Piasutno-Kuzie">
Piasutno-Kuzie



</doc>
<doc id="4793326" url="https://pl.wikipedia.org/wiki?curid=4793326" title="Maurice Voigt">
Maurice Voigt

Maurice Voigt (ur. 8 września 2000) – niemiecki lekkoatleta specjalizujący się w rzucie oszczepem.
W 2018 roku zdobył brązowy medal mistrzostw świata U20, a rok później był finalistą mistrzostw Europy do lat 20.
Rekord życiowy: 75,47 (4 sierpnia 2019, Berlin). 

</doc>
<doc id="4793329" url="https://pl.wikipedia.org/wiki?curid=4793329" title="Mistrzostwa Europy Juniorów Młodszych w Lekkoatletyce 2020">
Mistrzostwa Europy Juniorów Młodszych w Lekkoatletyce 2020



</doc>
<doc id="4793336" url="https://pl.wikipedia.org/wiki?curid=4793336" title="Dynastia burgundzka (linia boczna Walezjuszy)">
Dynastia burgundzka (linia boczna Walezjuszy)



</doc>
<doc id="4793343" url="https://pl.wikipedia.org/wiki?curid=4793343" title="Say So">
Say So

„Say So” – utwór muzyczny amerykańskiej piosenkarki i raperki Dojy Cat, wydany 28 stycznia 2020 roku nakładem wytwórni Kemosabe i RCA Records jako piąty singel promujący jej drugi album studyjny, "Hot Pink" (2019). Nagranie wyprodukowane przez Dr. Luke'a, w tym przypadku pod pseudonimem Tyson Trax zyskało popularność dzięki aplikacji mikroblogowej TikTok po tym kiedy to na nim Haley Sharpe opublikowała jego choreografię. 
Ów utwór dotarł do tej pory na miejsce piąte prestiżowej listy "Billboard" Hot 100, stając się pierwszym singlem w dorobku artystki, który dotarł do jej pierwszej dziesiątki. Remiks z gościnnym udziałem trynidadzko-amerykańskiej raperki Nicki Minaj ujrzał światło dzienne 1 maja 2020 r.
Singel w Polsce uzyskał status trzykrotnie platynowej płyty.
Występy na żywo.
Cat wykonała „Say So” po raz pierwszy na żywo 26 lutego 2020 r. w talk-show Jimmy'ego Fallona oraz w kwietniu jako część jej występu promującą serię MTV Push.
Teledysk.
Wideoklip do utworu wyreżyserowany przez Hannę Lux Davis został wydany 27 lutego 2020 r. na oficjalny kanał piosenkarki w serwisach YouTube i Vevo.

</doc>
<doc id="4793347" url="https://pl.wikipedia.org/wiki?curid=4793347" title="Cireșu (Buzău)">
Cireșu (Buzău)



</doc>
<doc id="4793349" url="https://pl.wikipedia.org/wiki?curid=4793349" title="Kevin Mbabu">
Kevin Mbabu

Melingo Kevin Mbabu (ur. 19 kwietnia 1995 w Chêne-Bougeries) – szwajcarski piłkarz grający na pozycji obrońcy w angielskim klubie Fulham oraz w reprezentacji Szwajcarii.
Kariera klubowa.
Mbabu jest wychowankiem Servette FC. W tym klubie w seniorskiej karierze zagrał tylko jeden mecz. W 2012 roku przeszedł do Newcastle United. Z klubu był dwukrotnie wypożyczany. 
W 2016 został wypożyczony do Young Boys. Tam rozegrał dobry sezon i w następnym roku przeszedł do klubu na stałe. W sezonie 2017/18 zadebiutował już w pierwszym meczu z FC Basel. Young Boys zdobyło wówczas Swiss Super League. W sezonie 2018/19 drużyna obroniła mistrzostwo Szwajcarii. W 2018 został uznany najlepszym piłkarzem ligi.
W 2019 roku przeszedł do niemieckiego Wolfsburga.
Kariera reprezentacyjna.
Mbabu mógł grać dla reprezentacji Szwajcarii, Demokratycznej Republiki Konga lub Francji. Zdecydował się reprezentować „Helwetów”. Występował w młodzieżowych sekcjach U-16, U-17, U-18 i U-19. W dorosłej reprezentacji Szwajcarii zadebiutował 8 września 2018 roku w starciu z Islandią. Znalazł się w kadrze na turniej finałowy Ligi Narodów 2018/19.

</doc>
<doc id="4793374" url="https://pl.wikipedia.org/wiki?curid=4793374" title="Elson Hooi">
Elson Hooi

Elson Quincy Hooi (ur. 1 października 1991 w Willemstad) – piłkarz z Curaçao grający na pozycji skrzydłowego w ADO Den Haag i reprezentacji Curaçao.
Kariera.
Jego pierwszym seniorskim klubem była NAC Breda. Był z niej wypożyczany do Viborg FF i FC Volendam. W 2016 toku przeniósł się do cypryjskiego Ermis Aradipu. Następnie występował w Vendsyssel FF. Od 2017 roku gra w ADO Den Haag.
W dorosłej reprezentacji Curaçao Hooi zadebiutował 5 czerwca 2015 w meczu z Trynidadem i Tobago. Pierwszego gola zdobył w meczu z Jamajką 26 czerwca 2017 roku. Znalazł się w kadrze na Złoty Puchar CONCACAF 2017 i 2019.

</doc>
<doc id="4793376" url="https://pl.wikipedia.org/wiki?curid=4793376" title="US Open 2019 (gra pojedyncza mężczyzn na wózkach)">
US Open 2019 (gra pojedyncza mężczyzn na wózkach)

US Open 2019 – gra pojedyncza mężczyzn na wózkach – zawody singlowe mężczyzn na wózkach, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 6–8 września na twardych kortach USTA Billie Jean King National Tennis Center w Nowym Jorku.

</doc>
<doc id="4793383" url="https://pl.wikipedia.org/wiki?curid=4793383" title="US Open 2019 (gra podwójna mężczyzn na wózkach)">
US Open 2019 (gra podwójna mężczyzn na wózkach)

US Open 2019 – gra podwójna mężczyzn na wózkach – zawody deblowe mężczyzn na wózkach, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 5–8 września na twardych kortach USTA Billie Jean King National Tennis Center w Nowym Jorku.

</doc>
<doc id="4793384" url="https://pl.wikipedia.org/wiki?curid=4793384" title="US Open 2019 (gra podwójna kobiet na wózkach)">
US Open 2019 (gra podwójna kobiet na wózkach)

US Open 2019 – gra podwójna kobiet na wózkach – zawody deblowe kobiet na wózkach, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 5–8 września na twardych kortach USTA Billie Jean King National Tennis Center w Nowym Jorku.

</doc>
<doc id="4793387" url="https://pl.wikipedia.org/wiki?curid=4793387" title="US Open 2019 (gra pojedyncza kobiet na wózkach)">
US Open 2019 (gra pojedyncza kobiet na wózkach)

US Open 2019 – gra pojedyncza kobiet na wózkach – zawody singlowe kobiet na wózkach, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 7–8 września na twardych kortach USTA Billie Jean King National Tennis Center w Nowym Jorku.

</doc>
<doc id="4793393" url="https://pl.wikipedia.org/wiki?curid=4793393" title="US Open 2019 (gra podwójna na quadach)">
US Open 2019 (gra podwójna na quadach)

US Open 2019 – gra podwójna na quadach – zawody deblowe na quadach, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce dnia 8 września na twardych kortach USTA Billie Jean King National Tennis Center w Nowym Jorku.

</doc>
<doc id="4793396" url="https://pl.wikipedia.org/wiki?curid=4793396" title="Zbysław (województwo pomorskie)">
Zbysław (województwo pomorskie)



</doc>
<doc id="4793397" url="https://pl.wikipedia.org/wiki?curid=4793397" title="US Open 2019 (gra pojedyncza na quadach)">
US Open 2019 (gra pojedyncza na quadach)

US Open 2019 – gra pojedyncza na quadach – zawody singlowe na quadach, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce w dniach 5–8 września na twardych kortach USTA Billie Jean King National Tennis Center w Nowym Jorku.

</doc>
<doc id="4793398" url="https://pl.wikipedia.org/wiki?curid=4793398" title="Auri">
Auri

Auri – zespół muzyczny, pochodzący z Finlandii. Ich muzyka opisywana jest jako mieszanka muzyki ludowej, popowej i filmowej. Grupa została założona w 2011.
Historia.
Grupa Auri została założona przez członków zespołu Nightwish: Tuomasa Holopainena i Troya Donockleya, a także przez Johannę Kurkelę.
Nazwa Auri pochodzi od postaci o tej samej nazwie z powieści fantastycznej – (ang. "The Kingkiller Chronicle") autorstwa Patricka Rothfussa. Pierwsza piosenka muzyków – "Aphrodite Rising" powstała w 2011.
Jednak z powodu innych obowiązków członków zespołu prace nad debiutanckim albumem – "Auri" trwały aż do 2017. Płyta ukazała się 23 marca 2018.
Drugi album zespołu - "II - Those We Don't Speak Of" został wydany 3 września 2021.

</doc>
<doc id="4793405" url="https://pl.wikipedia.org/wiki?curid=4793405" title="Jan Kazimierz Gliński">
Jan Kazimierz Gliński

Jan Kazimierz Gliński z Zimnej Wody herbu Półkozic (zm. 1702) – stolnik sandomierski w 1691 roku, łowczy sandomierski w latach 1688–1690, komornik ziemski bełski w 1679 roku.
Poseł sejmiku opatowskiego na sejm zwyczajny 1688 roku. Poseł sejmiku województwa sandomierskiego na sejm konwokacyjny 1696 roku. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. Deputat powiatu sandomierskiego do rady stanu rycerskiego rokoszu łowickiego w 1697 roku. Poseł na sejm pacyfikacyjny 1699 roku z województwa sandomierskiego.

</doc>
<doc id="4793412" url="https://pl.wikipedia.org/wiki?curid=4793412" title="GKZ">
GKZ



</doc>
<doc id="4793414" url="https://pl.wikipedia.org/wiki?curid=4793414" title="Ann Shanley">
Ann Shanley

Ann Patricia Shanley, po mężu Cooper (ur. 7 grudnia 1928) – australijska lekkoatletka, sprinterka, medalistka igrzysk Imperium Brytyjskiego w 1950.
Zdobyła złoty medal w sztafecie 220-110-220-110 jardów, która biegła w składzie: Shanley, Marjorie Jackson, Shirley Strickland i Verna Johnston na igrzyskach Imperium Brytyjskiego w 1950 w Auckland. Na tych samych igrzyskach zajęła 6. miejsce w finale biegu na 100 jardów i odpadła w półfinale biegu na 220 jardów.
Była mistrzynią Australii w pchnięciu kulą i brązową medalistką w biegu na 220 jardów w 1949/1950.
11 marca 1950 w Adelaide ustanowiła rekord Australii w pchnięciu kulą wynikiem 10,73 m.
Po wyjściu za mąż zaprzestała wyczynowego uprawiania lekkiej atletyki, lecz potem powróciła startując w zawodach weteranów. Ustanowiła kilka rekordów świata w biegach krótkich w różnych kategoriach wiekowych.

</doc>
<doc id="4793417" url="https://pl.wikipedia.org/wiki?curid=4793417" title="BRD Năstase Ţiriac Trophy">
BRD Năstase Ţiriac Trophy



</doc>
<doc id="4793419" url="https://pl.wikipedia.org/wiki?curid=4793419" title="Farmers Classic">
Farmers Classic



</doc>
<doc id="4793421" url="https://pl.wikipedia.org/wiki?curid=4793421" title="Qatar ExxonMobil Open">
Qatar ExxonMobil Open



</doc>
<doc id="4793423" url="https://pl.wikipedia.org/wiki?curid=4793423" title="TFL">
TFL



</doc>
<doc id="4793424" url="https://pl.wikipedia.org/wiki?curid=4793424" title="Abierto Mexicano Los Cabos">
Abierto Mexicano Los Cabos



</doc>
<doc id="4793426" url="https://pl.wikipedia.org/wiki?curid=4793426" title="ASB Classic">
ASB Classic



</doc>
<doc id="4793428" url="https://pl.wikipedia.org/wiki?curid=4793428" title="Abierto Mexicano Telcel">
Abierto Mexicano Telcel



</doc>
<doc id="4793430" url="https://pl.wikipedia.org/wiki?curid=4793430" title="Rogers Cup">
Rogers Cup



</doc>
<doc id="4793435" url="https://pl.wikipedia.org/wiki?curid=4793435" title="Western &amp; Southern Open">
Western &amp; Southern Open



</doc>
<doc id="4793438" url="https://pl.wikipedia.org/wiki?curid=4793438" title="Regaliceratops">
Regaliceratops

Regaliceratops – wymarły rodzaj dinozaura, ceratopsa z rodziny Ceratopsidae. Był dużym czworonożnym roślinożercą o czaszce bogato ornamentowanej.
Pozostałości należące do nieznanego wcześniej nauce rodzaju dinozaura znaleziono na północnym zachodzie Alberty, 164 km na południe od Calgary, w okolicy Waldron Flats w dorzeczu rzeki Oldman. Spoczywały pośród skał formacji St. Mary River datowanych na mastrycht, na samym stropie. Skamieniałości obejmują prawie kompletną, mierzącą nieco ponad półtora metra długości czaszkę, w której nie zachowała się tylko kość dziobowa, a w obrębie której uwagę zwracają niewielkich rozmiarów rogi zaoczodołowe, okazałe dodatkowe skostnienia ("epiossifications") kryzy oraz duży róg kości nosowej. Budowa czaszki zwierzęcia pozwoliła Brownowi i Hendersonowi zaliczyć go do grupy Ceratopsia i rodziny Ceratopsidae, a w jej obrębie do podrodziny Chasmosaurinae. "Regaliceratops" okazał się zaawansowanym ewolucyjnie przedstawicielem Chasmosaurinae, przedstawicielem plemienia Triceratopsini. Do jego najbliższych krewnych zaliczali się wcześniejszy "Anchiceratops" i sławny "Triceratops". Autorzy jego opisu wskazują również cechy bardziej charakterystyczne dla drugiej podrodziny Ceratopsidae, Centrosaurinae. Podobieństwa do centrozaurynów zdają się jednak powierzchowne. Opisaną mozaikę cech Brown i Henderson interpretują jako wyraz konwergencji. Opisanemu przez siebie rodzajowi nadali nazwę pochodzą od słowa "regalis" oznaczającego po łacinie "królewski" oraz greckiej zbitki "ceratops" oznaczającej "rogatą twarz". Królewską wydała się badaczom okazała, przywodząca na myśl koronę, kryza kostna chroniąca szyję zwierzęcia, ponadto słowo to odnosi się do Royal Tyrrell Museum of Palaeontology, któremu to muzeum tytuł królewskiego nadała Elżbieta II w 1990. W obrębie rodzaju badacze wyróżniają pojedynczy gatunek "Regaliceratops peterhewsi". Jego epitet gatunkowy upamiętnia Petera Hewsa, który zasłużył się odkryciem holotypowej czaszki TMP 2005.055.0001.
Historia.
Pozostałości należące do nieznanego wcześniej nauce rodzaju dinozaura znaleziono na północnym zachodzie Alberty, 164 km na południe od Calgary, w okolicy Waldron Flats w dorzeczu rzeki Oldman. Spoczywały pośród skał formacji St. Mary River datowanych na mastrycht, na samym stropie. Skamieniałości obejmują prawie kompletną, mierzącą nieco ponad półtora metra długości czaszkę, w której nie zachowała się tylko kość dziobowa.
Budowa.
Ceratopsidae były dużymi, czworonożnymi roślinożercami.
Czaszka zwierzęcia liczy sobie 1,57 m długości.
Kość ciemieniowa tworzy kryzę kształtu półokrągłego. Mierzy mniej niż długość przedoczodołowa czaszki i mniej niż 70% jej całkowitej długości. W porównaniu z innymi przedstawicielami tej samej podrodziny nie jest ona szczególnie długa, choć sprawia takie wrażenie w porównaniu z triceratopsią czy należącą do "Nedoceratops". Chasmozaur miał jednak szczególnie długą kryzę, dłuższą niż metr. Do cech diagnostycznych rodzaju zaliczono niewielkie, mniejsze od oczodołu okna kości ciemieniowej, przypominające spotykane u "Kosmoceratops", a różniące się od chasmozaurzych czy spotykanych u "Agujaceratops" i "Pentaceratops", u których wychodziły poza kość ciemieniową, a także pewne charakterystyczne skostnienia, rozmieszczone wzdłuż obwodu rzeczonej kości. W linii pośrodkowej znajdowało się "epiparietal ossification" P0, sterczące z kryzy dziobowo-grzbietowo, przypominające podobną strukturę u triceratopsa, poza tym pośrodkowo na kości tej przebiegał grzbiet zlewający się z P0. Kolejne "epiparietal", trójkątne w przekroju, odchodziły od kości ciemieniowej w tył. Długie na powyżej 20 cm i płaskie "epiparietal" P1–2 kreatorzy rodzaju porównują do kształtem do pięciokąta bądź łopaty. Przewyższały one rozmiarami nawet rdzenie rogów nadoczodołowych, nie mając sobie równych wśród Ceratopsinae. Kryzę zdobiło siedem par takich kostek, jednak kolejne były już mniejsze. S1–S4 łączyły się z bocznym brzegiem kości łuskowej, poza pierwszą parą, pięciokątną i leżącą najbardziej z tyłu, miały kształt trójkątny. Prócz nich pozostaje jeszcze jedna para przejściowych skostnień PS, leżących przy szwie łączącym kości łuskowe i ciemieniowe. Wzór skostnień "Regaliceratops" wniósł pewne nowe światło, weryfikując dotychczasową wiedzę na temat skostnień na kryzach Ceratopsinae.
Rogi nadoczodołowe nie dorównują długością nosowemu. Ich wysokość wynosi 14 cm, u podstawy, określanej jako wąska, zaś mierzą 11 cm w kierunku przednio-tylnym. Kierują się prosto do góry. Leżą one do tyłu od oczodołów, czym odróżniają się od rogów chasmozaura czy "Kosmoceratops" o bardziej dziobowym położeniu rogów. Są najmniejsze wśród Triceratopsini, a nawet kladu włączającego również "Arrhinoceratops" i "Anchiceratops". Rogi ceratopsów służyć mogły do walk z innymi osobnikami tego samego gatunku, aczkolwiek pojawiały się też prace o roli kryzy i rogów nadoczodołowych triceratopsa w termoregulacji. Od rdzenia rogu nadoczodołowego biegł do podstawy kości łuskowej grzbiet zaoczodołowy. Także uznano go za cechę diagnostyczną rodzaju.
Pierścień okalający oczodół wyróżnia się wydatną masą kostną przed oczodołem ("antoribtal buttress").
Nozdrze zewnętrzne nie odbiega od spotykanych u innych Ceratopsinae z mastrychtu (ale nie z kampanu). Na ogonowym jego brzegu znajduje się róg nosowy. Kolejną cechą diagnostyczną był kostny rdzeń rogu nosowego przekraczający długość rdzeni rogów nadoczodołowych. Podobna cecha występowała u chasmozaura czy "Vagaceratops", w przeciwieństwie do mniejszego od rogów naoczodołowych rogu nowego triceratopsa. Kreatorzy "Regaliceratops" opisują go jako duży, stromy, prosty, kierujący się do góry i nieco do przodu. Mierzyć on musiał jakieś 24–28 cm (nie zachował się w całości), co lokuje "Regaliceratops" wśród Ceratopsinae o najdłuższych rogach nosowych. Był on w stosunku do wielkości czaszki najwyższy wśród Triceratopsini. Porównują róg do występującego u chasmozaura, innego niż u Triceratopsini. Podobna cecha występowała u pierwotnych Centrosaurinae, kreatorzy rodzaju widzą tu przykład konwergencji. Zwracają uwagę na przykłady konwergentnej ewolucji rogów u ssaków, np. u różnych grup kopytnych (żyrafowate, jeleniowate, wołowate), ale i gryzoni. Postuluje się, że Ceratopsidae używały swych rogów do walk wewnątrzgatunkowych. Inny pogląd mówił o obronie przed drapieżnikami. Nie tłumaczy on jednak dużej różnorodności ornamentów głów. Wydaje się więc, że mogły powstać przez dobór płciowy. Co więcej, Brown i Henderson zwracają uwagę, że u innych zwierząt ewolucja konwergentna rogów przekłada się na konwergencję w zachowaniu, o czym wcześniej także pisano w przypadku ssaków. Tak więc podejrzewają, że zachowaniem "Regaliceratops" przypominał raczej Centrosaurinae. Może to wynikać z wyginięcia Centrosaurinae we wczesnym mastrychcie, co pozwoliło na ewolucję Triceratopsini.
Przegrodę przedszczękową tworzą przylegające kości przedszczękowe, w których od strony dziąsłowej znaleziono okienka międzyszczękowe charakterystyczne dla mastrychckich Ceratopsinae. Z kolei tylną część kości wieńczy sinusoidalnego kształtu (w przeciwieństwie do triceratopsa czy "Titanoceratops") "narial strut", rozpórka nozdrzowa, nie stwierdza się zaś "septal flange", czyli kołnierza przegrodowego. Badacze wspominają też na zmierzający w kierunku głowowym, między kość szczękową a nosową, wyrostek głowowo-brzuszny tej kości, zwracając uwagę na jego stałą grubość. Kreatorzy rodzaju zwracają uwagę, że cecha ta spotykana jest u mastrychckich krewnych "Regaliceratops", jak "Anchiceratops", ale już nie wcześniejszych, z kampanu.
Systematyka.
Brown i Henderson nazwali kreowany przez siebie rodzaj "Regaliceratops". Pierwszy człon nazwy naukowej pochodzi od łacińskiego słowa "regalis" oznaczającego "królewski". Z królewską koroną skojarzyła się badaczom kostna kryza ochraniająca szyję zwierzęcia, ponadto słowo to odnosi się do Royal Tyrrell Museum of Palaeontology, któremu to muzeum tytuł królewskiego nadała Elżbieta II w 1990. Dodano do niego człon "ceratops", spotykany w licznych nazwach innych dinozaurów rogatych ("Hualianceratops", "Triceratops"). Wywodzi się on z greki i oznacza "rogatą twarz". W obrębie rodzaju badacze wyróżniają pojedynczy gatunek "Regaliceratops peterhewsi". Jego epitet gatunkowy upamiętnia Petera Hewsa, który zasłużył się odkryciem holotypowej czaszki TMP 2005.055.0001.
Autorzy opisu nowego rodzaju zaliczyli go do dinozaurów ptasiomiednicznych z grupy ceratopsów, jednej z największych radiacji ewolucyjnych nieptasich dinozaurów. Grupę tą definiuje się jako wszystkie marginocefale bliżej spokrewnione z triceratopsem niż z pachycefalozaurem. Ceratopsy dzielą się na psitakozaury i neoceratopsy. Ta druga grupa, definiowana jako klad obejmujący taksony bliższe triceratopsowi niż psitakozaurowi, podzieliła się wedle jednego poglądu na dwie główne późnokredowe linie: azjatyckie protoceratopsy i północnoamerykańskie Ceratopsoidea. Inny pogląd wyróżnia w niej grupę Coronosauria, definiowaną jako potomków ostatniego wspólnego przodka triceratopsa i protoceratopsa. Starszy pogląd zaliczał doń Ceratopsoidea oraz protoceratopsy, wyłączając zeń leptoceratopsy. Nowszy włącza leptoceratopsy do tej grupy. Nie podlega natomiast wątpliwości, że należy do niej rodzina Ceratopsidae, w której umieszczono "Regaliceratops".
Ceratopsidae określa się jako potomków ostatniego wspólnego przodka triceratopsa i centrozaura. Dzieli się ona na dwie grupy: Centrosaurinae i Chasmosaurinae. "Regaliceratops" zaliczono do tej drugiej. Podrodzinę Chasmosaurinae definiuje się jako wszystkie Ceratopsidae bliższe triceratopsowi, niż pachyrinozaurowi. Nie wszyscy specjaliści uznają tę nazwę, Paul Sereno używa raczej Ceratopsinae, pozostaje jednak w mniejszości. W obrębie Ceratopsinae widać dwa duże klady, do jednego należy chasmozaur, a do drugiego triceratops. Kreatorzy "Regaliceratops" nie proponują dla nich nazw. Wydaje się, że klad chasmozaura jest nieco starszy. Klad triceratopsa zaczyna się liczącą jakieś 3 miliony lat "ghost lineage". Później dzieli się on. Zalicza się do niego także plemię Triceratopsini, do którego również zaliczono "Regaliceratops". Również plemię to ma w swojej historii kolejną "ghost lineage", ciągnącą się tym razem 5 milionów lat. Powołują się tutaj na odkrywców "Titanoceratops", dużego kampańskiego ceratopsa z Nowego Meksyku i najstarszego przedstawiciela Ceratopsini.
W obrębie plemienia "Regaliceratops" znajduje się w politomii z rodzajami "Ojoceratops", "Eotriceratops" oraz kladem tworzonym przez takie rodzaje, jak "Triceratops", torozaur, "Nodoceratops" i "Titanoceratops". Kreatorzy rodzaju widzą w takim położeniu zgodność z cechami i czasem występowania zwierzęcia, potwierdzające trend ewolucyjny ceratopsów polegający na zwiększaniu rozmiarów i solidności kryzy, w wyniku czego później powstał triceratops.
Autorzy opisu rodzaju ukazali pokrewieństwa w obrębie Chasmosaurinae na następującym drzewie filogenetycznym:
Rozmieszczenie geograficzne i paleoekologia.
Przyporządkowanie "Regaliceratops" do odpowiedniej formacji geologicznej nie jest sprawą łatwą. Skamieniałości odkryto w miejscu, gdzie skały stropu formacji St. Mary River i spągu formacji Willow Creek odsłoniły się nad rzeką. Autorzy wskazują, że wedle mapy geologicznej mają raczej do czynienia ze szczytowymi trzydziestoma metrami formacji St. Mary River. Na potwierdzenie tego wniosku przytaczają opinię D.R. Braman, który znalazł w znalezisku resztki pyłku rośliny nagonasiennej "Scollardia trapaformis", diagnostyczną dla górnych warstw formacji St. Mary River i jednego z ogniw formacji Horseshoe Canyon, odpowiadającej tym samym czasom, powołują się na podobne wnioski w innej publikacji kreującej kanadyjskiego ceratopsa z tego samego czasu. Bazując na tych wszystkich rozważaniach, Brown i Henderson ustalają, że szczątki "Regaliceratops" pochodzą ze środkowego mastrychtu, sprzed podobnie jak "Eotriceratops" 68,5 a 67,6 miliona lat. Czyni go to młodszym od triceratopsa, starszym zaś od "Anchiceratops" czy "Arrhinoceratops".

</doc>
<doc id="4793442" url="https://pl.wikipedia.org/wiki?curid=4793442" title="Qatar Total Open">
Qatar Total Open



</doc>
<doc id="4793446" url="https://pl.wikipedia.org/wiki?curid=4793446" title="Jaskinia pod Okapem">
Jaskinia pod Okapem



</doc>
<doc id="4793449" url="https://pl.wikipedia.org/wiki?curid=4793449" title="BIH">
BIH



</doc>
<doc id="4793454" url="https://pl.wikipedia.org/wiki?curid=4793454" title="Jaskinia pod Okapem (Bukowiec)">
Jaskinia pod Okapem (Bukowiec)

Jaskinia pod Okapem – jaskinia w rezerwacie przyrody Diable Skały. Rezerwat znajduje się w szczytowych partiach wzniesienia Bukowiec (530 m), we wsi Bukowiec, w województwie małopolskim, w powiecie nowosądeckim, w gminie Korzenna. Pod względem geograficznym jest to obszar Pogórza Rożnowskiego, będący częścią Pogórza Środkowobeskidzkiego.
Jaskinia znajduje się w skale Głaz. Jest to najdalej na zachód wysunięta wśród nazwanych skał rezerwatu i znajduje się przy ścieżce edukacyjnej prowadzącej przez ten rezerwat. Jej otwór jest dobrze widoczny z tej ścieżki. Znajduje się pod dużym, łukowatym okapem na północno-zachodniej stronie ściany. Otwór ma wysokość 5,5 m i średnią szerokość 2 m i przegrodzony jest ukośnym progiem. Pod okapem znajduje się salka z równym spągiem. Jest w niej studzienka o metrowej głębokości, od dna której ciągnie się korytarzyk o długości 6 m, wysokości 1,5 m i szerokości 0,5 m. Od studzienki w południowo-wschodnim kierunku, skośnie ku górze biegnie jeszcze drugi korytarzyk. Jest ciasny i po 4 m zaklinowuje się. 
Jaskinia utworzyła się w piaskowcu ciężkowickim serii śląskiej. Jej dno to lita skała z gruzem skalnym. Jest widna, z wyjątkiem dolnego korytarza studzienki.
Zinwentaryzowana została 18 października 1980 przez grotołazów ze Speleoklubu Bielsko-Biała. 20 października 1993 r. groołazi ze Speleoklub Dębickiego zinwentaryzowali nowe partie (dolny korytarz). Plan jaskini sporządził T. Mleczek.

</doc>
<doc id="4793456" url="https://pl.wikipedia.org/wiki?curid=4793456" title="European Computer Manufacturers Association">
European Computer Manufacturers Association



</doc>
<doc id="4793457" url="https://pl.wikipedia.org/wiki?curid=4793457" title="George Gedge">
George Gedge

George Valentine Gedge (ur. 16 marca 1930) – australijski lekkoatleta, płotkarz i sprinter, medalista igrzysk Imperium Brytyjskiego w 1950.
Zdobył złoty medal w sztafecie 4 × 440 jardów, która biegła w składzie: Edwin Carr, Gedge, James Humphreys i Ross Price na igrzyskach Imperium Brytyjskiego w 1950 w Auckland. Na tych samych igrzyskach Gedge zajął 6. miejsce w biegu na 440 jardów przez płotki (upadł w biegu finałowym)i odpadł w eliminacjach biegu na 440 jardów.
Był mistrzem Australii w biegu na 220 jardów przez płotki w 1949/1950, wicemistrzem w tej konkurencji w 1951/1952 oraz w biegu na 440 jardów przez płotki w 1949/1950, 1950/1951 i 1951/1952, a także brązowym medalistą w skoku w dal w 1948/1949 oraz w biegach na 440 jardów i na 440 jardów przez płotki w 1952/1953.
Był rekordzistą Australii w sztafecie 4 × 440 jardów z czasem 3:17,8, osiągniętym podczas igrzysk Imperium Brytyjskiego w Auckland 11 lutego 1950. 25 lutego 1950 w Sydney wyrównał rekord Australii w biegu na 440 jardów przez płotki wynikiem 53,1 s.

</doc>
<doc id="4793459" url="https://pl.wikipedia.org/wiki?curid=4793459" title="KOWR">
KOWR



</doc>
<doc id="4793464" url="https://pl.wikipedia.org/wiki?curid=4793464" title="Stadion Miejski im. ks. płk. Jana Mrugacza w Legionowie">
Stadion Miejski im. ks. płk. Jana Mrugacza w Legionowie

Stadion Miejski im. ks. płk. Jana Mrugacza – wielofunkcyjny stadion w Legionowie, w Polsce. Został otwarty 18 lipca 1964 roku. Może pomieścić 1730 widzów. Swoje spotkania rozgrywają na nim piłkarze klubu Legionovia Legionowo.
Obiekt został otwarty 18 lipca 1964 roku, a znaczącą rolę w Społecznym Komitecie Budowy Stadionu odegrał ks. płk. Jan Mrugacz. Od 14 sierpnia 2004 roku stadion nazwany jest jego imieniem.
Podczas Euro 2012 stadion pełnił rolę centrum treningowego dla reprezentacji Grecji.

</doc>
<doc id="4793465" url="https://pl.wikipedia.org/wiki?curid=4793465" title="Stadion im. ks. płk. Jana Mrugacza">
Stadion im. ks. płk. Jana Mrugacza



</doc>
<doc id="4793470" url="https://pl.wikipedia.org/wiki?curid=4793470" title="Kombajn Bizon">
Kombajn Bizon



</doc>
<doc id="4793472" url="https://pl.wikipedia.org/wiki?curid=4793472" title="Bojary (sielsowiet Żyrmuny)">
Bojary (sielsowiet Żyrmuny)

Bojary (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny, przy drodze magistralnej .
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4793473" url="https://pl.wikipedia.org/wiki?curid=4793473" title="Tamara Ułżabajewa">
Tamara Ułżabajewa

Tamara Aleksandrowna Ułżabajewa z domu Kuzniecowa (; ur. 4 sierpnia 1987 w Szymkencie) – kazachska wspinaczka sportowa. Specjalizuje się w boulderingu, prowadzeniu oraz we wspinaczce na szybkość. Brązowa medalistka mistrzostw świata we wspinaczce sportowej z 2011 z Arco. Wicemistrzyni Azji z 2015 w konkurencji na szybkość.
Kariera sportowa.
W 2011 we włoskim Arco zdobyła brązowy medal mistrzostw świata we wspinaczce sportowej w konkurencji wspinaczki na szybkość.
Na plażowych igrzyskach azjatyckich we wspinaczce sportowej w 2014 w tajlandzkim Phuket zdobyła złoty medal indywidualnie we wspinaczce na szybkość, a drużynowo w sztafecie medal brązowy.
Wielokrotna uczestniczka, medalistka mistrzostw Azji we wspinaczce sportowej w konkurencjach;

</doc>
<doc id="4793479" url="https://pl.wikipedia.org/wiki?curid=4793479" title="Gura Bădicului">
Gura Bădicului

Gura Bădicului – wieś w Rumunii, w okręgu Buzău, w gminie Mânzălești. W 2011 roku liczyła 150 mieszkańców.

</doc>
<doc id="4793481" url="https://pl.wikipedia.org/wiki?curid=4793481" title="Jghiab">
Jghiab

Jghiab – wieś w Rumunii, w okręgu Buzău, w gminie Mânzălești. W 2011 roku liczyła 134 mieszkańców.

</doc>
<doc id="4793484" url="https://pl.wikipedia.org/wiki?curid=4793484" title="Nazwa handlowa">
Nazwa handlowa



</doc>
<doc id="4793485" url="https://pl.wikipedia.org/wiki?curid=4793485" title="Mânzălești">
Mânzălești

Mânzălești – wieś w Rumunii, w okręgu Buzău, w gminie Mânzălești. W 2011 roku liczyła 685 mieszkańców.

</doc>
<doc id="4793487" url="https://pl.wikipedia.org/wiki?curid=4793487" title="Plavățu">
Plavățu

Plavățu – wieś w Rumunii, w okręgu Buzău, w gminie Mânzălești. W 2011 roku liczyła 92 mieszkańców.

</doc>
<doc id="4793489" url="https://pl.wikipedia.org/wiki?curid=4793489" title="Poiana Vâlcului">
Poiana Vâlcului

Poiana Vâlcului – wieś w Rumunii, w okręgu Buzău, w gminie Mânzălești. W 2011 roku liczyła 64 mieszkańców.

</doc>
<doc id="4793490" url="https://pl.wikipedia.org/wiki?curid=4793490" title="Kolonia Czernie">
Kolonia Czernie

Kolonia Czernie – niestandaryzowana nazwa kolonii wsi Czernie w Polsce położona w województwie mazowieckim, w powiecie ostrołęckim, w gminie Goworowo.
Historia.
Dawniej folwark.
W latach 1921–1939 ówczesny folwark leżał w województwie białostockim, w powiecie ostrołęckim, w gminie Goworowo.
Według Powszechnego Spisu Ludności z 1921 roku folwark zamieszkiwało 87 osób, 80 było wyznania rzymskokatolickiego a 7 mojżeszowego. Jednocześnie wszyscy mieszkańcy zadeklarowali polską przynależność narodową. Było tu 7 budynków mieszkalnych. Miejscowość należała do parafii rzymskokatolickiej w Wąsewie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Goworowie.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Generalnego Gubernatorstwa.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4793491" url="https://pl.wikipedia.org/wiki?curid=4793491" title="Satu Vechi">
Satu Vechi

Satu Vechi – wieś w Rumunii, w okręgu Buzău, w gminie Mânzălești. W 2011 roku liczyła 206 mieszkańców.

</doc>
<doc id="4793496" url="https://pl.wikipedia.org/wiki?curid=4793496" title="Trestioara (gmina Mânzălești)">
Trestioara (gmina Mânzălești)

Trestioara – wieś w Rumunii, w okręgu Buzău, w gminie Mânzălești. W 2011 roku liczyła 257 mieszkańców.

</doc>
<doc id="4793497" url="https://pl.wikipedia.org/wiki?curid=4793497" title="Valea Cotoarei">
Valea Cotoarei

Valea Cotoarei – wieś w Rumunii, w okręgu Buzău, w gminie Mânzălești. W 2011 roku liczyła 250 mieszkańców.

</doc>
<doc id="4793498" url="https://pl.wikipedia.org/wiki?curid=4793498" title="Valea Ursului (okręg Buzău)">
Valea Ursului (okręg Buzău)

Valea Ursului – wieś w Rumunii, w okręgu Buzău, w gminie Mânzălești. W 2011 roku liczyła 68 mieszkańców.

</doc>
<doc id="4793507" url="https://pl.wikipedia.org/wiki?curid=4793507" title="Samuel Koch">
Samuel Koch



</doc>
<doc id="4793511" url="https://pl.wikipedia.org/wiki?curid=4793511" title="Olha Rapaj-Markisz">
Olha Rapaj-Markisz

Olha Perecwina Rapaj-Markisz, (ur. 1 sierpnia 1929 w Charkowie, zm. 1 lutego 2012 w Tel Awiwie) – ukraińska artystka. Autorka ceramicznych dekoracji na budynkach w Kijowie. Pracując w Kijowskiej Eksperymentalnej Fabryce Ceramiki Artystycznej, projektowała figurki, obrazy na porcelanie i naczyniach.
Życiorys.
Olha Pereciwna Markіsz urodziła się 1 sierpnia 1929 roku w Charkowie jako córka Zinaidy Joffe i Pereca Markisza. Jej ojciec był żydowskim pisarzem, a matka tłumaczką. Matka zostawiła męża, będąc jeszcze w ciąży z Olhą. W 1930 roku zostawiła córkę u dziadków w żydowskiej osadzie w Zaporożu, a sama podjęła pracę jako pielęgniarka i tłumaczka w Armii Czerwonej. W 1934 roku wyszła ponownie za mąż za Borisa Tkaczenkę i zabrała Olhę do Kijowa. W 1937 roku Tkaczenko podczas wielkiego terroru został aresztowany i zabity. Zgodnie z prawem matka Olgi jako żona przestępcy również została aresztowana i wysłana do gułagu. Ponieważ Olha nie była córką Tkaczenki, została wysłana do Moskwy, gdzie zamieszkała z ojcem, jego nową żoną Esterą i synami Szymonem i Dawidem. Podczas II wojny światowej Perec wywiózł rodzinę do Taszkentu w Uzbekistanie. W 1947 roku matka wróciła z gułagu i razem z Olhą zamieszkały w Kijowie. Olha rozpoczęła studia w Instytucie Historii Sztuki. W 1949 roku w Związku Radzieckim rozpoczęła się fala procesów poetów żydowskich. NKWD aresztowało wtedy członków komitetu antyfaszystowskiego, w tym ojca Olgi, który został stracony w 1952 roku. Jego rodzina, w tym także Olha, jako wrogowie państwa została zesłana na 10 lat do Kazachstanu.
Olha Markisz na początku lat 50. XX wieku związała się z Nikołajem Rapajem. Pobrali podczas jego wizyty w Kazachstanie. Tam urodziła córkę Ekaterinę. Po śmierci Stalina w 1955 roku Olha została zwolniona i wróciła do Kijowa, gdzie w 1956 roku skończyła studia na wydziale rzeźby. Podjęła pracę w KEKHZ. W 1967 roku odeszła z zakładu. Po 70. urodzinach, które obchodziła w swoim mieszkaniu w Kijowie, wyjechała do Izraela. Była chora i tam otrzymała odpowiednią opiekę lekarską. Mieszkała w domu opieki. Zmarła 1 lutego 2012 roku. Pochowano ją w Tel Awiwie.
Twórczość.
Olha Rapaj rozpoczęła pracę w Kijowskiej Eksperymentalnej Fabryce Ceramiki Artystycznej (KEKHZ). Projektowała porcelanowe figurki z wizerunkami znanych artystów i kobiet w ukraińskich strojach ludowych. Jej projekty trafiały potem na linię produkcyjną w Połońskim Zakładzie Ceramiki Artystycznej i Fabryce porcelany „Korosteń”. Najbardziej znanymi dziełami z tego okresu są figurki znanych śpiewaków operowych Belli Rudenko i Łarisy Rudenko, cyrkowca Olega Popowa, Marcela Marceau i Charliego Chaplina. Nie miała jednak praw autorskich do swoich projektów. Z fabryką współpracowała do 1967 roku. W tym samym roku zorganizowała swoją pierwszą indywidualną wystawę porcelany. Ulubionym tematem jej twórczości były figurki klaunów i arlekinów. Jej prace były prezentowane na jubileuszowej wystawie artystów z KEKHZ w 2004 roku oraz na wystawie ceramiki w 2007 roku, którą zorganizowało Narodowe Muzeum Sztuki Ukrainy.
Architektura.
Przygotowywała również duże prace ceramiczne. Wykonała około 15 takich dużych projektów w Kijowie.

</doc>
<doc id="4793512" url="https://pl.wikipedia.org/wiki?curid=4793512" title="Andy i dzika gimnastyka">
Andy i dzika gimnastyka

Andy i dzika gimnastyka () – brytyjski serial fabularny, w Polsce emitowany na kanale CBeebies od 11 lutego 2019 roku.
Fabuła.
Andy rusza w podróż dookoła świata. Po drodze zwiedza najbardziej interesujące miejsca na Ziemi i poznaje wiele zwierząt. Uczy się ruszać się jak one, czyli maszerować jak mrówka, czołgać się jak chrząszcz czy puszyć jak paw.
Wersja polska.
Opracowanie i udźwiękowienie wersji polskiej: Studio Sonica
Dialogi polskie: Aleksandra Kołodziejek
Wystąpił:
Lektor tytułu serialu: Leszek Zduń

</doc>
<doc id="4793521" url="https://pl.wikipedia.org/wiki?curid=4793521" title="Brian Howe">
Brian Howe

Brian Howe, właśc. Brian Anthony Howe (ur. 22 lipca 1953 w Portsmouth, zm. 6 maja 2020 w Lake Placid) – angielski piosenkarz rockowy i kompozytor, najlepiej znany z zastąpienia Paula Rodgersa jako główny wokalista Bad Company. Kariera Howe’a rozpoczęła się w 1983 roku, kiedy Ted Nugent zwerbował go do obsługi wokalu głównego na albumie "Penetrator" i poprowadził jego kolejną światową trasę koncertową.
Biografia.
Howe urodził się w Portsmouth w Anglii 22 lipca 1953 roku. Śpiewał z lokalnym zespołem Shy, który miał jeden niewielki hit w Wielkiej Brytanii, ale szybko zrezygnował, szukając mocniejszego zespołu rockowego. Przez krótki czas pracował z grupą White Spirit z NWOBHM, zastępując niedawno zmarłego piosenkarza Bruce’a Ruffa. Jednak grupa szybko upadła, a Howe nigdy nie nagrał z nimi albumu. Jedyny utwór, „Watch Out”, ukazał się na kompilacji kasety Neat Records "60 Minutes Plus" w 1982 roku, wydanej także na winylu jako "All Hell Let Loose" przez Neat w połączeniu z włoską wytwórnią Base Records w 1983 roku. Wydany na płycie CD przez amerykańską wytwórnię Prism Entertainment na ich kompilacji "Metal Minded" w 1987 roku.
Śmierć.
Howe zmarł z powodu nagłego zatrzymania krążenia w dniu 6 maja 2020 roku podczas podróży do szpitala na Florydzie. W przeszłości przechodził też inne problemy kardiologiczne, w tym zawał serca w 2017 roku. Miał 66 lat.

</doc>
<doc id="4793525" url="https://pl.wikipedia.org/wiki?curid=4793525" title="Karabin maszynowy Hotchkiss wz. 30">
Karabin maszynowy Hotchkiss wz. 30



</doc>
<doc id="4793528" url="https://pl.wikipedia.org/wiki?curid=4793528" title="Merei (gmina)">
Merei (gmina)

Merei – gmina w Rumunii, w okręgu Buzău. Obejmuje miejscowości Ciobănoaia, Dealul Viei, Dobrilești, Gura Sărății, Izvoru Dulce, Lipia, Merei, Nenciulești, Ogrăzile, Sărata-Monteoru i Valea Puțului Merei. W 2011 roku liczyła 6803 mieszkańców.

</doc>
<doc id="4793530" url="https://pl.wikipedia.org/wiki?curid=4793530" title="Andy i jego ulubione przygody">
Andy i jego ulubione przygody

Andy i jego ulubione przygody () – brytyjski serial fabularno-animowany, w Polsce emitowany na kanale CBeebies od 2 marca 2020 roku.
Fabuła.
Andy zaprasza na przegląd jego ulubionych momentów ze wszystkich swoich programów.
Wersja polska.
Opracowanie i udźwiękowienie wersji polskiej: Studio Sonica
W roli Andy’ego wystąpił: Piotr Bajtlik

</doc>
<doc id="4793531" url="https://pl.wikipedia.org/wiki?curid=4793531" title="Franz Justus Rarkowski">
Franz Justus Rarkowski

Franz Justus Rarkowski (ur. 8 czerwca 1873 w Olsztynie, zm. 9 lutego 1950 w Monachium) – niemiecki duchowny katolicki, zakonnik-marysta, katolicki biskup polowy (wojskowy) nazistowskich Niemiec.
Życiorys.
Urodził się 8 czerwca 1873 w Olsztynie (wówczas: "Allenstein"). Jego ojciec Justus Rarkowski był posłem do Reichstagu, a dziadek Jakub Rarkowski był burmistrzem Olsztyna. Podjął naukę w gimnazjum w Olsztynie, lecz jej nie ukończył. Pobierał naukę w Belgii.
W 1896 złożył śluby zakonne w Towarzystwie Maryi. Jako zakonnik studiował w Innsbrucku. 9 stycznia 1898 otrzymał święcenia kapłańskie. Początkowo działał na terenie południowego Tyrolu, później na Warmii. W 1914 ochotniczo wstąpił do armii niemieckiej, w 1916 został kapelanem dywizji. W 1926 powołano go na urząd pełnomocnika do spraw katolików w Reichswehrze, a w 1935 – administratora dla katolików w Wehrmachcie.
7 stycznia 1938 został nominowany biskupem polowym Niemiec i tytularnym biskupem Hierocezarei. 20 lutego 1938 został konsekrowany na biskupa przez abp. Cesara Orsenigo, bp. Konrada von Preysinga i bp. Clemensa Augusta von Galena.
W okresie wykonywania funkcji katolickiego biskupa wojskowego czynnie wspierał reżim Adolfa Hitlera. O jego negatywnej roli wspomniano w wydanym 29 kwietnia 2020 z okazji 75. rocznicy zakończenia II wojny światowej stanowisku Niemieckiej Konferencji Biskupów pt. "Deutsche Bischöfe im Weltkrieg. Wort zum Ende des Zweiten Weltkriegs vor 75 Jahren". Stwierdzono tam: „Szczególnie problematyczną i negatywną rolę odegrał biskup polowy Franz Justus Rarkowski. Nie będąc członkiem Konferencji Biskupów i jako niemiecko-nacjonalistyczny wyrzutek w Kościele, starał się mobilizować religijne i duchowe siły żołnierzy w zupełnej zgodności ze stylem właściwym dowództwu Wehrmachtu”.
Wraz z napaścią III Rzeszy na Polskę we wrześniu 1939 wydał odezwę do niemieckich żołnierzy, w której znalazły się słowa:
Począwszy od wiosny 1944 nie sprawował swojej funkcji w siłach zbrojnych. 1 lutego 1945 złożył rezygnację z pełnienia urzędu biskupa polowego III Rzeszy. Finalną fazę jego działalności jeden z badaczy zrelacjonował następująco:
Pod koniec życia mieszkał w Altötting. Zmarł 9 lutego 1950. Został pochowany na Cmentarzu Leśnym (Waldfriedhof) w Monachium.
W 1939 opublikowany został "Katholisches Militär-Gebet- und Gesangbuch. Zusammengestellt vom Franz Justus Rarkowski, Feldbischof der Wehrmacht. Mit kirchlicher Genehmigung Gebundene Ausgabe" (co należy tłumaczyć następująco: "Katolicki modlitewnik i śpiewnik wojskowy. Opracowany przez Franza Justusa Rarkowskiego, Biskupa Polowego Wehrmachtu. Wydanie ze zgodą kościelną").
Jego działalność stała się przedmiotem opracowania biograficznego.

</doc>
<doc id="4793534" url="https://pl.wikipedia.org/wiki?curid=4793534" title="Jerzy Hanuza">
Jerzy Hanuza

Jerzy Kazimierz Hanuza (ur. 1942 w Łodzi) – polski chemik, dr hab., profesor zwyczajny Katedry Chemii Bioorganicznej Wydziału Inżynierii Produkcji Uniwersytetu Ekonomicznego we Wrocławiu i Instytutu Niskich Temperatur i Badań Strukturalnych im. Włodzimierza Trzebiatowskiego Polskiej Akademii Nauk.
Życiorys.
Obronił pracę doktorską, następnie uzyskał stopień doktora habilitowanego. 27 kwietnia 1993 nadano mu tytuł profesora w zakresie nauk chemicznych. Objął funkcję profesora zwyczajnego w Katedrze Chemii Bioorganicznej na Wydziale Inżynierii Produkcji Uniwersytetu Ekonomicznego we Wrocławiu oraz w Instytucie Niskich Temperatur i Badań Strukturalnych im. Włodzimierza Trzebiatowskiego Polskiej Akademii Nauk.
Był kierownikiem Katedry Chemii Bioorganicznej Wydziału Inżynieryjnego i Ekonomicznego Akademii Ekonomicznej im. Oskara Langego we Wrocławiu.

</doc>
<doc id="4793537" url="https://pl.wikipedia.org/wiki?curid=4793537" title="BNP Paribas Open">
BNP Paribas Open



</doc>
<doc id="4793544" url="https://pl.wikipedia.org/wiki?curid=4793544" title="Wasyl Jurczenko">
Wasyl Jurczenko

Wasyl Jurczenko (ukr. Василь Петрович Юрченко; ur. 26 maja 1950) – radziecki kajakarz, kanadyjkarz (Ukrainiec). Dwukrotny medalista olimpijski.
W igrzyskach olimpijskich brał udział trzykrotnie (IO 72, IO 76, IO 80). W 1976 w kanadyjkowej jedynce zdobył srebrny medal na dystansie 1000 metrów, cztery lata później by trzeci w dwójce, a partnerował mu Jurij Łobanow. Na mistrzostwach świata wywalczył dwanaście medali.
Olimpijką była również jego córka Kateryna (w barwach Ukrainy).

</doc>
<doc id="4793545" url="https://pl.wikipedia.org/wiki?curid=4793545" title="Kombinacja norweska na Mistrzostwach Świata w Narciarstwie Klasycznym 2019">
Kombinacja norweska na Mistrzostwach Świata w Narciarstwie Klasycznym 2019

Kombinacja norweska na Mistrzostwach Świata w Narciarstwie Klasycznym 2019 rozgrywana była między 22 lutego a 2 marca 2019 w austriackim Seefeld. Rozegrano cztery konkurencje: zawody metodą Gundersena na dużej i normalnej skoczni, sprint drużynowy na dużej skoczni oraz sztafetę na normalnej skoczni. W klasyfikacji medalowej triumfowali reprezentanci Norwegii, którzy zdobyli cztery medale, w tym dwa złote.

</doc>
<doc id="4793549" url="https://pl.wikipedia.org/wiki?curid=4793549" title="Maria Trzcińska (biotechnolog)">
Maria Trzcińska (biotechnolog)

Maria Trzcińska – polska biotechnolog, doktor habilitowana nauk rolniczych, profesor nadzwyczajny Instytutu Chemii i Technologii Żywności Wydziału Inżynieryjnego i Ekonomicznego Uniwersytetu Ekonomicznego we Wrocławiu.
Życiorys.
19 października 1988 obroniła pracę doktorską "Ocena zasiedlenia korzeni grzybami mikoryzowymi metodą testu chitynowego", 20 listopada 1998 habilitowała się na podstawie pracy zatytułowanej "B-glukozydaza z Aspergillus niger 33/20/K. Otrzymywanie, własności, możliwości wykorzystania". Objęła funkcję docenta w Instytucie Chemii i Technologii Żywności na Wydziale Inżynieryjnym i Ekonomicznym Akademii Ekonomicznej im. Oskara Langego we Wrocławiu, oraz w Instytucie Biotechnologii Przemysłu Rolno-Spożywczego.
Pracowała na stanowisku profesora nadzwyczajnego w Instytucie Chemii i Technologii Żywności na Wydziale Inżynieryjnym i Ekonomicznym Uniwersytetu Ekonomicznego we Wrocławiu.

</doc>
<doc id="4793553" url="https://pl.wikipedia.org/wiki?curid=4793553" title="Język gebe">
Język gebe

Język gebe – język austronezyjski używany w prowincjach Moluki Północne i Papua Zachodnia we wschodniej Indonezji, na wyspach położonych między Halmaherą a Waigeo. Według danych z 2000 roku posługuje się nim 2650 osób. 
Jego klasyfikacja nie została dobrze ustalona. Według serwisu Glottolog należy do grupy południowohalmaherskiej, natomiast baza Ethnologue zalicza go do grupy języków Raja Ampat. Dzieli zbieżności leksykalne z językiem patani (44% wspólnego słownictwa). 
Potencjalnie zagrożony wymarciem, gdyż pod wpływem edukacji wzrasta rola języka indonezyjskiego.

</doc>
<doc id="4793558" url="https://pl.wikipedia.org/wiki?curid=4793558" title="Język gane">
Język gane

Język gane (a. gani), także giman (a. gimán) – język austronezyjski używany w prowincji Moluki Północne w Indonezji, w południowej części wyspy Halmahera. Według danych z 1982 roku mówi nim 2900 osób.
Jest bliski językowi wschodniomakiańskiemu, z którym tworzy kontinuum dialektalne.
Posługuje się nim grupa etniczna Gimán, aczkolwiek nie we wszystkich domenach komunikacji. W powszechnym użyciu są także inne języki, takie jak indonezyjski, malajski Moluków Północnych i ternate. Indonezyjski jest stosowany w sferze religijnej czy edukacji, a lokalny malajski i ternate (historycznie ugruntowany język literacki, a zarazem lingua franca) służą do kontaktów z osobami z zewnątrz. W piśmie dominuje język narodowy, sam język gane jest zapisywany jedynie sporadycznie.

</doc>
<doc id="4793559" url="https://pl.wikipedia.org/wiki?curid=4793559" title="Andy i podwodny świat">
Andy i podwodny świat

Andy i podwodny świat () – brytyjski serial animowany, w Polsce emitowany na kanale CBeebies od 2 marca 2020 roku.
Fabuła.
Andy podróżuje po świecie, by przyglądać się zwierzętom zamieszkującym morza, rzeki, jeziora oraz ich wybrzeża. Każda z wypraw w podwodny świat to ważna misja z parku przyrodniczego Safari World.
Wersja polska.
Wystąpili:
Piosenkę śpiewali: Piotr Bajtlik, Jakub Szydłowski.
Lektor: Izabella Bukowska-Chądzyńska.

</doc>
<doc id="4793565" url="https://pl.wikipedia.org/wiki?curid=4793565" title="Małgorzata Krzywonos">
Małgorzata Krzywonos

Małgorzata Urszula Krzywonos – polska inżynier, dr hab. nauk rolniczych, profesor Katedry Inżynierii Bioprocesowej Wydziału Inżynierii Produkcji Uniwersytetu Ekonomicznego we Wrocławiu.
Życiorys.
W 1997 ukończyła studia ekonomiki i technologii produktów spożywczych w Akademii Ekonomicznej im. Oskara Langego we Wrocławiu, 3 lutego 2004 obroniła pracę doktorską "Biodegradacja wywaru ziemniaczanego z wykorzystaniem naturalnej szczepionki bakteryjnej", 19 lutego 2013 habilitowała się na podstawie pracy zatytułowanej "Monotematyczny cykl publikacji opatrzony tytułem "Sposoby zagospodarowania i dekoloryzacji wywarów gorzelniczych"". 28 lutego 2020 nadano jej tytuł profesora w zakresie nauk rolniczych. 
Objęła funkcję profesora nadzwyczajnego w Instytucie Chemii i Technologii Żywności na Wydziale Inżynierii Produkcji Uniwersytetu Ekonomicznego we Wrocławiu.
Piastuje stanowisko profesora w Katedrze Inżynierii Bioprocesowej na Wydziale Inżynierii Produkcji Uniwersytetu Ekonomicznego we Wrocławiu.
Była prodziekanem na Wydziale Inżynieryjnym i Ekonomicznym Uniwersytetu Ekonomicznego we Wrocławiu.

</doc>
<doc id="4793567" url="https://pl.wikipedia.org/wiki?curid=4793567" title="Ciobănoaia">
Ciobănoaia

Ciobănoaia – wieś w Rumunii, w okręgu Buzău, w gminie Merei. W 2011 roku liczyła 144 mieszkańców.

</doc>
<doc id="4793569" url="https://pl.wikipedia.org/wiki?curid=4793569" title="Dealul Viei">
Dealul Viei

Dealul Viei – wieś w Rumunii, w okręgu Buzău, w gminie Merei. W 2011 roku liczyła 820 mieszkańców.

</doc>
<doc id="4793570" url="https://pl.wikipedia.org/wiki?curid=4793570" title="Ángel Luis Ríos Matos">
Ángel Luis Ríos Matos

Ángel Luis Ríos Matos (ur. 5 października 1956 w Aguada) – portorykański duchowny katolicki, biskup Mayagüez od 2020.
Życiorys.
Święcenia kapłańskie przyjął 11 stycznia 1985 i został inkardynowany do diecezji Mayagüez. Pracował głównie jako duszpasterz parafialny, był też m.in. diecezjalnym duszpasterzem młodzieży i powołań, sędzią i przewodniczącym sądu biskupiego oraz wikariuszem sądowym.
9 maja 2020 papież Franciszek mianował go biskupem ordynariuszem diecezji Mayagüez. Sakry udzielił mu 1 sierpnia 2020 biskup Álvaro Corrada del Rio.

</doc>
<doc id="4793572" url="https://pl.wikipedia.org/wiki?curid=4793572" title="Poliurs Ozolnieki">
Poliurs Ozolnieki



</doc>
<doc id="4793574" url="https://pl.wikipedia.org/wiki?curid=4793574" title="Komitat Gömör és Kishont">
Komitat Gömör és Kishont

Komitat Gömör és Kishont (, , ) – dawny komitat w środkowej części Królestwa Węgier, w Górnych Węgrzech.
Komitat powstał po raz pierwszy w wyniku reform józefińskich w 1786 z połączenia dotychczasowych komitatów Gömör i Kishont. Od 1790 r. komitaty zostały rozłączone, a ponownie utworzono z nich jeden komitat w 1802 r. Siedzibą władz komitatu był Pelsőc a od 1898 r. Rimaszombat.
W okresie przed I wojną światową komitat dzielił się na osiem powiatów i pięć miast.
Po traktacie w Trianon komitat został podzielony pomiędzy Czechosłowację i Węgry. Pozostała przy Węgrzech część została w 1923 r. połączona z pozostałą częścią komitatu Borsod w nowy komitat Borsod, Gömör és Kishont.
W wyniku pierwszego arbitrażu wiedeńskiego w 1938 r. południowa część komitatu powróciła do Węgier i komitat został odtworzony. Po drugiej wojnie światowej przywrócono granicę z 1938 r.
Obecnie teren komitatu jest podzielony pomiędzy kraj bańskobystrzycki i koszycki na Słowacji, pozostała przy Węgrzech część po reformie administracyjnej z 1950 r. została przyłączona do nowo powstałego komitatu Borsod-Abaúj-Zemplén.

</doc>
<doc id="4793582" url="https://pl.wikipedia.org/wiki?curid=4793582" title="James Humphreys">
James Humphreys

James William Humphreys (ur. 8 października 1927) – australijski lekkoatleta, sprinter i średniodystansowiec, medalista igrzysk Imperium Brytyjskiego w 1950.
Zdobył złoty medal w sztafecie 4 × 440 jardów, która biegła w składzie: Edwin Carr, George Gedge, Humphreys i Ross Price, na igrzyskach Imperium Brytyjskiego w 1950 w Auckland. Na tych samych igrzyskach Humphreys odpadł w półfinale biegu na 440 jardów i w eliminacjach biegu na 880 jardów.
Był brązowym medalistą mistrzostw Australii w biegach na 440 jardów i na 880 jardów w 1949/1950.
Był rekordzistą Australii w sztafecie 4 × 440 jardów z czasem 3:17,8, osiągniętym podczas igrzysk Imperium Brytyjskiego w Auckland 11 lutego 1950.

</doc>
<doc id="4793584" url="https://pl.wikipedia.org/wiki?curid=4793584" title="Ust-Barguzin">
Ust-Barguzin



</doc>
<doc id="4793585" url="https://pl.wikipedia.org/wiki?curid=4793585" title="Dom św. Gabriela">
Dom św. Gabriela



</doc>
<doc id="4793592" url="https://pl.wikipedia.org/wiki?curid=4793592" title="Europejska Federacja Ormiańska na rzecz Sprawiedliwości i Demokracji">
Europejska Federacja Ormiańska na rzecz Sprawiedliwości i Demokracji

Europejska Federacja Ormiańska na rzecz Sprawiedliwości i Demokracji (; ) – organizacja powołana do życia w 2000 roku reprezentująca obywateli Europy pochodzenia ormiańskiego. Reprezentant kwestii ormiańskich w Unii Europejskiej i organizacjach międzynarodowych, takich jak Rada Europy i OBWE.
Opis.
Europejska Federacja Ormiańska na rzecz Sprawiedliwości i Demokracji powstała w 2000 roku w Paryżu. Od 2002 roku siedzibą organizacji jest Bruksela. Jest europejskim oddziałem Centralnej Rady ds. Spraw Armeńskich, z siedzibą w Erywaniu w Armenii. Reprezentuje obywateli Europy pochodzenia ormiańskiego w Unii Europejskiej i organizacjach międzynarodowych, takich jak Rada Europy i OBWE. EAFJD organizuje także szereg wydarzeń podnoszących świadomość społeczności europejskiej, w tym konferencje z udziałem wybitnych międzynarodowych naukowców, dyskusje, wystawy fotograficzne itp.
EAFJD działa na rzecz zapewnienia pomocy Unii Europejskiej dla Republiki Armenii, a także wspiera ormiańskie delegacje parlamentarne w ich jednostronnych i wielostronnych działaniach w krajach i organizacjach europejskich, w szczególności w Zgromadzeniu Parlamentarnym EuroNest, Komisji Współpracy Parlamentarnej i Zgromadzeniu Parlamentarnym Rady Europy (PACE).
EAFJD koordynuje działania komitetów obrony sprawy armeńskiej w Europie – Armenian National Committee (ANC) – obecnie w 14 państwach europejskich: Austrii, Belgii, Bułgarii, Cyprze, Czechach, Francji, Niemczech, Grecji, Holandii, Polsce, Rumunii, Szwecji, Wielkiej Brytanii i Hiszpanii. W 2014 roku, w Warszawie, z inicjatywy Federacji został utworzony Ormiański Komitet Narodowy Polski – Haj Tad (Armenian National Committee of Poland, ANC Polska).
Działalność EAFJD.
Główne obszary działalności Europejskiej Federacji Armeńskiej:
W 2018 roku zainicjowany został „Vahan Hovhannisyan Educational Work Program”, w ramach którego młodzież ormiańska ma możliwość zdobycia praktycznych umiejętności i wiedzy w Europejskiej Federacji Armeńskiej oraz zapoznania się ze strukturami UE, a zwłaszcza codziennymi działaniami Parlamentu Europejskiego.
Uznanie ludobójstwa Ormian.
Od czasu swojego powstania FEAJD walczy o uznanie i potępienie ludobójstwa Ormian przez parlamenty krajów europejskich, a także Parlament Europejski. Federacja przyczyniła się do przyjęcia rezolucji w setną rocznicę ludobójstwa, 15 kwietnia 2015 r. przez Parlament Europejski, która potwierdza uznanie ludobójstwa na Ormianach w 1987 roku i domaga się, aby Turcja zrobiła to samo. Rezolucja wzywa również rządy i parlamenty europejskie do oddania hołdu ofiarom i uznania ludobójstwa na Armenii.

</doc>
<doc id="4793595" url="https://pl.wikipedia.org/wiki?curid=4793595" title="Ghizdita">
Ghizdita



</doc>
<doc id="4793596" url="https://pl.wikipedia.org/wiki?curid=4793596" title="Mânzălești (wieś)">
Mânzălești (wieś)



</doc>
<doc id="4793598" url="https://pl.wikipedia.org/wiki?curid=4793598" title="Satu Vechi (Buzău)">
Satu Vechi (Buzău)



</doc>
<doc id="4793599" url="https://pl.wikipedia.org/wiki?curid=4793599" title="Trestioara (gmina Mânzălești), Buzău">
Trestioara (gmina Mânzălești), Buzău



</doc>
<doc id="4793600" url="https://pl.wikipedia.org/wiki?curid=4793600" title="Valea Ursului (Buzău)">
Valea Ursului (Buzău)



</doc>
<doc id="4793601" url="https://pl.wikipedia.org/wiki?curid=4793601" title="Dealul Viei (Buzău)">
Dealul Viei (Buzău)



</doc>
<doc id="4793602" url="https://pl.wikipedia.org/wiki?curid=4793602" title="Farnaz Esmaeilzadeh">
Farnaz Esmaeilzadeh

Farnaz Esmaeilzadeh (ur. 1988 w Teheranie) – irańska wspinaczka sportowa. Specjalizowała się w boulderingu oraz we wspinaczce na szybkość. Mistrzyni Azji z 2013 we wspinaczce na szybkość.
Kariera sportowa.
W 2013 w Teheranie na mistrzostwach Azji zdobyła złoty medal w konkurencji; wspinaczka na szybkość, a w 2014 została wicemistrzynią Azji. 
Dwukrotna brązowa medalistka mistrzostw Azji w konkurencji zespołowej w sztafecie na szybkość z 2016 oraz z 2017.

</doc>
<doc id="4793604" url="https://pl.wikipedia.org/wiki?curid=4793604" title="Ryszard Konieczny">
Ryszard Konieczny

Ryszard Jerzy Konieczny – polski inżynier, dr hab. nauk rolniczych, profesor nadzwyczajny Instytutu Chemii i Technologii Żywności Wydziału Inżynierii Produkcji Uniwersytetu Ekonomicznego we Wrocławiu i Instytutu Technologicznego i Przyrodniczego.
Życiorys.
21 lutego 2003 obronił pracę doktorską "Wpływ energii jednostkowej aeracji pulweryzacyjnej na nasycenie tlenem wód otwartych", 3 lipca 2014 habilitował się na podstawie pracy zatytułowanej "Wpływ wybranych parametrów technicznych i technologicznych na wydajność aeratora pulweryzacyjnego". Został zatrudniony na stanowisku adiunkta w Instytucie Melioracji i Użytków Zielonych, niedługo później przekształconym w Instytut Technologiczno-Przyrodniczy.
Pełnił funkcję profesora nadzwyczajnego Instytutu Chemii i Technologii Żywności Wydziału Inżynierii Produkcji Uniwersytetu Ekonomicznego we Wrocławiu i Instytutu Technologicznego i Przyrodniczego.

</doc>
<doc id="4793608" url="https://pl.wikipedia.org/wiki?curid=4793608" title="Biłańce">
Biłańce

Biłańce (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny. W źródłach występuje także nazwa "Biełańce".
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4793614" url="https://pl.wikipedia.org/wiki?curid=4793614" title="Budrewicze">
Budrewicze

Budrewicze (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
Dawniej miejscowość występowała też pod nazwą Tatary. W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4793617" url="https://pl.wikipedia.org/wiki?curid=4793617" title="Anna i Jerzy Tarnawscy">
Anna i Jerzy Tarnawscy

Anna Tarnawska z d. Żemoytel (ur. 30 czerwca 1923 w Wilnie, zm. 28 grudnia 2017 we Wrocławiu) i Jerzy Tarnawski (ur. 15 lutego 1926 w Warszawie) – małżeństwo architektów powojennego modernizmu działających głównie na terenie Wrocławia i Dolnego Śląska. Znani z architektury high-tech, związanej z najnowszą technologią.
Życiorys.
Anna Żemoytel.
Urodziła się 30 czerwca 1923 roku w Wilnie, gdzie ukończyła liceum prowadzone przez Zgromadzenie Sióstr Nazaretanek. Jej ojciec był wysokim urzędnikiem pochodzącym z dawnej szlachty litewskiej. Po II wojnie światowej rodzina została wysiedlona i ostatecznie w 1946 trafiła do Wrocławia, gdzie Anna ukończyła szkołę. Myśląc od dawna o zawodzie architekta, wstąpiła na Wydział Architektury i Budownictwa Mieszkaniowego Politechniki Wrocławskiej.
Jerzy Tarnawski.
Urodził się 15 lutego 1926 roku w Warszawie. Jego ojciec był urzędnikiem bankowym, matka pracowała w Związku Młodzieży Dalekiego Wschodu. Początkowo nie planował kariery architekta, chociaż interesował się współczesną architekturą i urbanistyką. W czasie II wojny światowej ukończył Gimnazjum im. Tadeusza Reytana. W 1942 wstąpił do Związku Walki Zbrojnej, późniejszej Armii Krajowej. Brał udział w powstaniu warszawskim, podczas którego został postrzelony w płuca.
Po wojnie, w wyniku represji wobec powstańców, rodzinę Tarnawskich przesiedlono do Wrocławia. Jerzy zozpoczął naukę na Wydziale Architektury Politechniki Wrocławskiej, tworząc pierwsze projekty pod opieką Tadeusza Ptaszyckiego (m.in. pawilon kawiarni „Kaprys” przy Dworcu Głównym podczas Wystawy Ziem Odzyskanych). Po wyjeździe Ptaszyckiego do Nowej Huty, został asystentem Zbigniewa Kupca.
Małżeństwo.
Anna i Jerzy wzięli ślub po studiach, w 1951 roku. Na krótko wyjechali do Zakopanego. W 1952 r. wstąpili do wrocławskiego oddziału SARP-u, w którego zarządzie zasiadał Jerzy Tarnawski. W tym samym roku zostali zatrudnieni w Miastoprojekcie Wrocław, gdzie pracowało wielu architektów poznanych podczas studiów.
Ich córką jest Katarzyna Tarnawska, również architekt.
W latach 80., w związku z wprowadzeniem stanu wojennego i zapaścią inwestycyjną w PRL, Tarnawscy wyjechali na parę lat do Algierii. Po powrocie Anna przeszła na emeryturę, Jerzy zaś, w obliczu prywatyzacji „Miastoprojektu” i transformacji ustrojowej, założył własne biuro. Od 1992 nazywa się Studio Tarnawscy-Frąckiewicz, pracuje w nim córka Katarzyna oraz jej mąż, Jacek Frąckiewicz.
Twórczość.
Tarnawscy, podobnie jak inni architekci Miastoprojektu Wrocław, mimo ograniczeń żelaznej kurtyny posiadali dość duże rozeznanie w międzynarodowej architekturze. W swoich projektach zwracali dużą uwagę na funkcjonalność, próbując równoważyć ją z estetyką architektury, i przystosowując projekt do funkcji miejskich, jak i wymagań użytkowników. O swojej pracy wypowiadali się następująco:
"Najważniejsza jest w pracy architekta wyobraźnia, widzenie w prostej bryle skomplikowanych form. Architekt najpierw widzi projekt w całości, a następnie opracowuje szczegóły. Musi jednak pamiętać o tym, by projekt zawierał nie tylko elementy estetyczne, ale także funkcjonalne""."
Podobnie jak u innych architektów w okresie PRL-u, dużym problemem pozostawało zaopatrzenie materiałowe i wykańczanie obiektów, co zniekształcało finalną formę budynków.
Rekonstrukcja Starego Miasta we Wrocławiu i przełom odwilży gomułkowskiej.
Początek praktyki Tarnawskich przypadł na okres socrealizmu, który wykluczał używanie nowoczesnych form. W tym czasie działali w zespole pod kierownictwem Emila Kaliskiego, zajmując się głównie rekonstrukcją kamienic na Starym Mieście we Wrocławiu, ściślej przy Rynku oraz w rejonie Piasku i pl. Nowego Targu. Rekonstrukcja w owych czasach nie oznaczała dokładniej odbudowy stanu przedwojennego, lecz wiele czerpała z wcześniejszych wzorców historycznych, co wymuszało badania nad historią architektury i urbanistyki Wrocławia, którą Tarnawscy również zgłębiali. Po latach Jerzy Tarnawski tak oceniał miasto:
"Wrocław jest piękny, ale szkoda, że wciąż ma nierozwiązany układ komunikacyjny i niezabudowane w pełni centrum""."
Przełomowy dla Tarnawskich okazał się konkurs na zabudowę dawnego pl. Młodzieżowego przy ul. Świdnickiej, w zespole razem z Włodzimierzem Czerechowskim, Ryszardem Jędrakiem i Ryszardem Natusiewiczem. Zaprojektowany budynek zachowywał cechy tradycyjnej architektury, jak nawiązanie układem przestrzennym do historycznej pierzei, wyodrębnienie przyziemia i skośne dachy. W czasie projektowania w kraju doszło do zmian politycznych, tzw. odwilży; nastąpiło zdyskredytowanie socrealizmu i dopuszczenie modernizmu do praktyk polskich architektów. Projekt pl. Młodzieżowego był na ostatnią chwilę „unowocześniany” – zrezygnowano z historyzujących detali, a ulicę Świdnicką poszerzono. Wnętrza lokali w przyziemiu oraz detale plastyczne projektowane były we współpracy z artystą plastykiem Arkadiuszem Włodarczykiem. Propozycja Tarnawskich zwyciężyła w konkursie, a jej realizacja stała się pierwszym powojennym budynkiem o nowej architekturze na terenie staromiejskim Wrocławia.
Zabudowa przy placu Nowy Targ.
W zespole z Czerechowskim i Natusiewiczem Tarnawscy zaprojektowali założenie zabudowy mieszkalnej przy pl. Nowy Targ we Wrocławiu. Było ono realizowane przy użyciu nowoczesnych materiałów i prefabrykacji, przez co budynki miały powstawać tanio i szybko. Wymusiło to powtarzalną i segmentową kompozycję architektoniczną, którą Tarnawscy usiłowali uatrakcyjnić, pogłębiając walory światłocieniowe elewacji. Modernistyczne bloki mieszkalne, bardziej horyzontalne, miały kontrastować z wertykalnymi pobliskimi kościołami gotyckimi. Owa różnica była wówczas postrzegana pozytywnie, miała bowiem wydobywać wartości dwóch zupełnie odmiennych styli. Powstałe osiedle odznaczało się niemalże wzorowym wprowadzeniem zasad modernistycznych. Bloki mieszkalne osadzone zostały w zieleni, dając mieszkańcom dostęp do światła i powietrza. Równocześnie układ ten przerwał kilka wiekowych, staromiejskich ulic, które miejscami zredukowane zostały do formy chodników, jak w przypadku ul. Łaciarskiej.
Wstępem do realizacji Nowego Targu był tzw. „budynek eksperymentalny” przy ul. Szewskiej 29-31. Przyszli lokatorzy bloku mieli okazję uczestniczyć w projektowaniu wnętrz mieszkalnych. Dopuszczenie użytkowników do procesu projektowania w takim stopniu było rozwiązaniem awangardowym i być może pierwszym w Europie. Przypominało też popularne w tamtym czasie teorie Oskara Hansena, zwłaszcza teorię formy otwartej. Na podstawie najczęściej powtarzanych wariantów zaprojektowano później mieszkania w całym rejonie pl. Nowy Targ. W efekcie powstały mieszkania posiadające – jak na tamte czasy – wiele pomieszczeń o niewielkim metrażu.
Osiedle wyposażone zostało w żłobek przy ul. Krowiej i przedszkole przy ul. Nożowniczej, o formach parterowych pawilonów z kwadratowymi patio. Przy ul. Kraińskiego powstał budynek szkoły z podciętymi piętrami i wolnymi parterami, o elewacji z pasów szkła i jasnego tynku. Projekty te wykazują inspirację realizacjami modernizmu zwłaszcza z okresu przedwojennego.
Nie zrealizowano wszystkich postulatów projektantów – nie powstały kolorowe elewacje ani dwupoziomowe mieszkania, zastosowano tańsze materiały, nie wzniesiono fontanny na środku placu oraz punktowca z pawilonem kina, który miał stanowić dominantę placu. Wiele z tych elementów zostało uznanych przez decydentów za niepotrzebne „zachodnie nowalijki”.
Realizacja okazała się dużym sukcesem, o czym świadczy nagrodzenie zespołu Tarnawskich nagrodą III stopnia Komisji ds. Architektury i Urbanistyki w 1963 roku. Budynek przy ul. Wita Stwosza 37-44, tzw. "Uskokowiec", w 1962 roku został wyróżniony nagrodą "Mistera Wrocławia" za najlepszy budynek mieszkalny. W późniejszych latach Tarnawskich proszono o zaprojektowanie nowych, analogicznych w stosunku do pl. Nowy Targ budynków w rejonie ul. Kuźniczej, oraz osiedli na południu Wrocławia, a także w innych miastach Dolnego Śląska – w Jeleniej Górze, Oleśnicy i Oławie. W dużej mierze uległy one jednak ograniczeniom ekonomicznym, co odbiło się na jakości architektury. Do 1970 roku zespół wykonał 69 projektów.
Architektura dla komputerów – projekt ZETO Wrocław.
Projekty przy pl. Nowy Targ uczyniły Tarnawskich rozpoznawalnymi, co przyczyniło się do przyznania im kolejnego projektu od Zakładów „Elwro”. Rozwijający się przemysł komputerowy we Wrocławiu potrzebował własnego kampusu. Tarnawscy zaprojektowali osadzone w zieleni budynki; kontrastujące ze sobą wertykalne punktowce z bardziej horyzontalnymi pawilonami z kwadratowymi patio w środku. Planów w większości nie zreazlizowano, ale powiązały one architektów ze środowiskiem naukowców zajmujących się najnowszymi technologiami.
W 1964 dyrektorzy wrocławskich Zakładów Elektronicznej Techniki Obliczeniowej (ZETO), Jerzy Trybulski i Ryszard Terebus, powierzyli Tarnawskim zadanie stworzenia biurowca do obsługi elektronicznych maszyn cyfrowych (późniejszych komputerów). Architekci zaprojektowali trzykondygnacyjny budynek na planie prostokąta z kwadratowym patio i prześwitem od południowej strony. Elewacje z pasów szkła i czarno-białej ceramiki nadawały mu abstrakcyjnego charakteru, przybliżając do dzieł popularnego wówczas op-artu, który był stosowany w architekturze tamtego czasu m.in. przez Jerzego Sołtana.
Sale dla komputerów były jako jedne z pierwszych w Polsce wyposażone w klimatyzację. W tym celu zastosowano specjalne rozsuwane podłogi i podwieszane sufity. Przewidując szybki rozwój informatyki, wnętrza zaprojektowano ze szklanych i lekkich ścianek, które dawały możliwość szybkiego i wygodnego zaaranżowania wnętrza. Było to znaczącym rozwinięciem pomysłu z wcześniejszego "budynku eksperymentalnego" przy ul. Szewskiej. Wnętrza zaprojektowane zostały przy współpracy z Józefem Chierowskim i wyposażone w jego fotele modelu 366.
ZETO Wrocław budowany był w latach 1966–1969, zaś w trakcie budowy doszło do zmian osobowych w zespole Tarnawskich: Czerechowskiego, który wyjechał do Londynu, zastąpił Edmund Frąckiewicz. Jak na warunki PRL-u obiekt powstał zaskakująco szybko i realizacja nie odbiegała zbytnio od projektu. Pomimo kontrowersyjnej lokalizacji, budynek zyskał pozytywne opinie. W 1970 Tarnawscy zostali uhonorowani Nagrodą Wrocławia w dziedzinie architektury, zaś w 1971 budynek ZETO wygrał coroczny plebiscyt „Słowa Polskiego” na najlepszy budynek użyteczności publicznej. W marcu 2022 budynek został wpisany do rejestru zabytków.
Architektura high-tech i Dolmed.
Ogromny sukces budynku ZETO sprawił, że w Miastoprojekcie wyodrębniono osobny zespół w skład którego weszli Tarnawscy i Frąckiewicz, zajmujący się wyłącznie projektowaniem obiektów dla Elektronicznej Techniki Obliczeniowej. Pracownia współpracowała m.in. z Mostostalem, „Elwro” i ZETO.
Biuro Generalnych Dostaw „Elwro” zleciło Tarnawskim zaprojektowanie modelu typowego ośrodka obliczeniowego, którego podstawą była najmniejsza jednostka elektronicznej maszyny cyfrowej. Projekt zdobył nagrodę Polskiego Komitetu Automatycznego Przetwarzania Informacji.
W latach 70. Tarnawscy zaprojektowali około 20 ośrodków obliczeniowych, m.in. w Krakowie, Lubinie i Jelczu-Laskowicach. Część była uproszczonymi kopiami budynku ZETO we Wrocławiu, pozostałe jednak znacząco się różniły. W architekturze Tarnawskich lat 70. zaszły zmiany: wcześniejsze projekty delikatnych, poziomych pawilonów osadzonych w zieleni, zaczęły ewoluować w coraz większe budowle złożone na zasadzie addycyjnych brył, akcentując bardziej pionowe podziały. Zmienił się także materiał – wykorzystywano mniej wolnego tynku, a więcej hartowanego szkła i aluminium. Większość z tych projektów pozostała niezrealizowana w związku z pogarszającą się kondycją gospodarki państwa w drugiej połowie lat 70. Na papierze pozostał projekt monumentalnego ZETO-II przy pl. Społecznym we Wrocławiu o formie dwóch, zespolonych wieżowców, w ramach przygotowań do którego kierownictwo „Elwro” wysłało Annę Tarnawską do Londynu, by obejrzała podobne obiekty ICL – zagranicznego partnera wrocławskich zakładów.
Realizacji doczekało się nowoczesne centrum diagnostyczne Dolmed przy ul. Legnickiej, wykorzystujące komputery i nowatorski system diagnostyki. Przed jego zaprojektowaniem Tarnawscy udali się wraz ze specjalistami „Elwro” do Japonii, gdzie oglądali centra diagnostyczne związane z Toshibą, zwracając uwagę przede wszystkim na rozwiązania technologiczne. Budynek o formie odwróconego stożka ze ściętym wierzchołkiem przypominał wcześniejszy budynek ZETO pod względem pasowej kompozycji elewacji, w tym przypadku użyto jednak łamaczy światła by uchronić wnętrza przed zbytnim nagrzaniem. Zamiast kwadratowego patio zaplanowano o wiele większą przestrzeń wokół budynku, projektując m.in. fontannę z rzeźbami łabędzi Jerzego Boronia. Wnętrza, przy których ponownie pomagał Jerzy Chierowski, były bardziej przytulne i łagodne, dzięki użyciu dywanów i drewna.
Na otwarcie Dolmedu w maju 1977 przyjechał I sekretarz KC PZPR Edward Gierek wraz z sekretarzem Stanisławem Kanią, I sekretarz wrocławskiego KW Ludwik Dróżdż oraz Minister Zdrowia Marian Śliwiński. Edward Gierek osobiście odznaczył architektów, nadając Annie Srebrny Krzyż Zasługi, a Jerzemu – Krzyż Kawalerski Orderu Odrodzenia Polski. Tarnawskim ponownie przyznano nagrodę Polskiego Komitetu Automatycznego Przetwarzania Informacji. Sam projekt otrzymał nagrodę "Mister Wrocławia" za „Najlepszy budynek użyteczności publicznej” za lata 1975–1976.
Ze względu na charakterystyczną i futurystyczną bryłę, Dolmed wykorzystano w fabularnym filmie fantastycznonaukowym "Test pilota Pirxa" z 1978. Podobne centrum miało powstać w Bytomiu dla kopalni węgla kamiennego „Dymitrów”. Jednak kryzys gospodarczy i polityczny lat 80., a zwłaszcza wprowadzenie stanu wojennego, zahamowały większość inwestycji, a sami Tarnawscy w poszukiwaniu zleceń wyjechali do Algierii.
W 1989 Dolmed odwiedził minister ochrony zdrowia ZSRR Jewgienij Czazow, który zaproponował Tarnawskim przygotowanie podobnego centrum w Mikołajewce koło Doniecka. Projekt nie doszedł do realizacji wskutek rozpadu ZSRR.
Recepcja architektury Tarnawskich.
Realizacje Tarnawskich przyjmowane były przeważnie entuzjastycznie i z uznaniem. Świadczą o tym liczne nagrody, zarówno szczebla lokalnego, jak i krajowego. Wątpliwości ówczesnego konserwatora Wrocławia, Olgierda Czernera, budziły decyzje o przerywaniu średniowiecznego układu ulic, ostatecznie były one jednak przez niego akceptowane. Odważne eksperymentowanie z nowoczesnymi formami na terenie staromiejskim nie było wówczas postrzegane negatywnie przez większość środowiska architektów. Historyzujące formy zostały zdyskredytowane przez narzucony wcześniej socrealizm, zaś obowiązujące wytyczne konserwatorskie Karty Weneckiej zabraniały rekonstrukcji i zachęcały do „szczerego wyrazu architektury”, kontrastowania obiektów najnowszych z historycznymi.
Na poziom ogólnopolski Tarnawscy przebili się realizacją budynku ZETO, zgłoszoną do nagrody Ministerstwa Budownictwa i Materiałów Budowlanych i recenzowaną przez architekta Andrzeja Frydeckiego:
"ZETO jest bardzo udatnym tworem współczesnej polskiej architektury i niewątpliwie zasługującym na wyróżnienie osiągnięciem utalentowanej małżeńskiej pary autorskiej Anny i Jerzego Tarnawskich. Niewątpliwie będzie mógł być wzorem dla następnie podejmowanych realizacji tego rodzaju ośrodków w Polsce."
Projekt wygrał również plebiscyt „Słowa Polskiego” w kategorii „najlepszy budynek użyteczności publicznej”, pokonując m.in. punktowiec Wydziału Chemii Uniwersytetu Wrocławskiego proj. Krystyny i Mariana Barskich.
Następna znana realizacja Tarnawskich – Dolmed, otwierana była już z większymi uroczystościami i z obecnością I sekretarza Edwarda Gierka. Na tym etapie władze komunistyczne doceniły propagandowe możliwości nowoczesnej technologii i architektury Tarnawskich, co było dość znamienne dla tzw. „gierkowskiej dekady luksusu”. Wrocławska dziennikarka Krystyna Tyszkowska komentowała budynek Dolmedu:
"Komfort jest tak widoczny, że aż onieśmiela, aż budzi pytanie, czy nas na to stać, gdy gdzie indziej bywa ciasno i skromnie""?"
Zmiany postrzegania realizacji Tarnawskich wiązały się ze zmianą w całym polskim środowisku architektonicznym, w którym w latach 80. zaczęto krytykować modernizm i zapoznawać się z wartościami postmodernistycznymi. Wzorem Starego Miasta w Dreźnie czy w Elblągu, znów zaczęto dopuszczać rekonstrukcję, krytykowano zaś modernistyczne obiekty w staromiejskich dzielnicach. Zmiany konserwatorskie zbiegły się również z transformacją ustrojową w Polsce i resentymentem względem dokonań PRL-u, w tym jego architektury. Nie inaczej było we Wrocławiu, gdzie zaczęto krytykować zabudowę pl. Nowy Targ czy ZETO, pojawiły się również głosy nawołujące do ich wyburzenia. Dawniej chwalony kontrast nowoczesnych obiektów z historycznymi został zdyskredytowany, w związku z czym w 2006 w Biurze Rozwoju Wrocławia pojawiły się pierwsze pomysły rozbiórki budynków przy pl. Nowy Targ.
W obronie architektury Tarnawskich wystąpili historycy architektury z Uniwersytetu Wrocławskiego, jak dr hab. Agnieszka Zabłocka-Kos czy dr Agata Gabiś, oraz Politechniki Wrocławskiej, jak dr hab. Agnieszka Tomaszewicz. Zabłocka-Kos zwracała uwagę m.in. na wartość historyczną zabudowy pl. Nowy Targ, oraz na zły stan techniczny budynków, wpływający na ich ocenę:
"Nowy Targ to świadek historii, innego, modernistycznego myślenia o zabudowie staromiejskiej. To niezła architektura, tylko w złym stanie""."
Zabłocka-Kos zainicjowała "Listę Dóbr Kultury Współczesnej dla Wrocławia", na której widnieją projekty Tarnawskich, m.in. ZETO i Dolmed. Wrocławski architekt współczesny, Zbigniew Maćków, wymienia ZETO wraz z Mezonetowcem proj. Jadwigi Grabowskiej-Hawrylak jako jedne z najlepszych budynków Wrocławia z lat 60. Towarzystwo Upiększania Miasta Wrocławia zaproponowało koncepcję odnowy zabudowy pl. Nowy Targ, zaś na przełomie 2016 i 2017 roku wrocławska pracownia "VROA" odremontowała segment jednego z bloków z poszanowaniem oryginalnej koncepcji.
W 2012 Tarnawscy zostali odznaczeni Honorową Nagrodą SARP Oddziału Wrocławskiego.

</doc>
<doc id="4793624" url="https://pl.wikipedia.org/wiki?curid=4793624" title="Pomnik Józefa Piłsudskiego w Forcie Winiary w Poznaniu">
Pomnik Józefa Piłsudskiego w Forcie Winiary w Poznaniu

Pomnik Józefa Piłsudskiego w Forcie Winiary – niezachowany pomnik Józefa Piłsudskiego, który był usytuowany na terenie Fortu Winiary (współcześnie Park Cytadela) na Winogradach w Poznaniu.
Historia.
Inicjatorem budowy pomnika był podpułkownik Alfred Wallner, dowódca 7 Baonu Telegraficznego, a współorganizatorem budowy major Mieczysław Nitecki, dowódca 7 Baonu Administracyjnego w Poznaniu, .
Pomnik został odsłonięty 28 lipca 1930 roku na dziedzińcu Fortu Winiary (Cytadela) w Poznaniu. Podczas uroczystości z ramienia rządu obecny był generał Gustaw Orlicz-Dreszer, który dokonał aktu odsłonięcia monumentu. Obecni byli także: dowódca Okręgu Korpusu Nr VII, generał dywizji Kazimierz Dzierżanowski; zastępca dowódcy O. K. Nr VII, pułkownik dyplomowany Erwin Więckowski; komendant garnizonu, generał Anatol Kędzierski i delegacje wyłonione z pułków garnizonu poznańskiego oraz cały korpus oficerów rezerwy batalionu.
Władze cywilne reprezentował wicewojewoda poznański Wawrzyniec Typrowicz, prezydent miasta Poznania Cyryl Ratajski, prezes Dyrekcji Kolei inż. Stanisław Ruciński, prezes Wielkopolskiej Izby Skarbowej Mieczysław Naruszewicz i prezes Dyrekcji Poczt i Telegrafów w Poznaniu, Tadeusz Kazimierski.
W trakcie ceremonii odsłonięcia dowódca 7. Baonu (Batalionu) Administracyjnego w Poznaniu, major Mieczysław Nitecki odczytał akt erekcyjny budowy pomnika. Odsłonięciu pomnika towarzyszyła salwa armatnia złożona z 21 wystrzałów. Następnie odprawiono mszę polową, celebrowaną przez księdza prałata Juliana Wilkansa, dziekana Okręgu Korpusu Nr VII Wojska Polskiego. Wypuszczając 3 tysiące gołębi pocztowych, wysłano depesze hołdujące do prezydenta Rzeczypospolitej Ignacego Mościckiego i marszałka Józefa Piłsudskiego. Po uroczystościach urządzono zawody sportowe oraz festyn.
Opis.
Na 5-metrowej wysokości cokole, umieszczono wykonane z brązu, popiersie marszałka Piłsudskiego, którego autorem był rzeźbiarz Władysław Marcinkowski, ówczesny dyrektor Wielkopolskiego Muzeum Wojska. Po bokach cokołu, po jednej jego stronie wyryto odznaki baonów telegraficznego i administracyjnego, a po drugiej fundatorów monumentu: 7. Baonu Telegraficznego, 7. Baonu Administracyjnego i 7. Szwadronu Taborów oraz nazwiska budowniczych pomnika.
Na frontowej stronie monumentu umieszczono napis:

</doc>
<doc id="4793625" url="https://pl.wikipedia.org/wiki?curid=4793625" title="Ritva Valkama">
Ritva Valkama

 
Ritva Valkama wł. Ritva Valkama-Palo (ur. 13 listopada 1932 w Jyväskylä, zm. 8 maja 2020) – fińska aktorka filmowa, teatralna i telewizyjna.
Biografia.
Ritva Valkama była znana ze swoich komicznych ról i występowała zarówno w teatrach, filmach i telewizji.
Serial telewizyjny "Parempi myöhään ..." (1979–1980) sprawił, że Valkama stała się znana w Finlandii. Wystąpiła w serialu z aktorem Pentti Siimes i często mylono ich jako małżeństwo. była także aktywa w filmach i serialach od 1954 roku.
Ojciec Ritvy Valkamy był także aktorem, Reino Valkama. Była żoną aktora Perttiego Palo od 1957 roku aż do jego śmierci w 2010 roku, mieli razem trzy córki.

</doc>
<doc id="4793626" url="https://pl.wikipedia.org/wiki?curid=4793626" title="Danuta Rago">
Danuta Rago

Danuta Rago (ur. 17 sierpnia 1934 w Dobrem, zm. 19 grudnia 2000 w Piasecznie) – fotoreporterka w prasie polskiej, dziennikarka, artystka fotografka; specjalizowała się w fotografii portretowej.
Życiorys.
Po maturze w 1952 r. została zatrudniona w pracowni fotograficznej Zarządu Ochrony Zabytków w Ministerstwie Kultury i Sztuki, jednak po roku rozpoczęła studia na Wydziale Aktorskim Państwowej Wyższej Szkoły Teatralnej w Warszawie. W tym czasie poślubiła Lecha Grabowskiego – krytyka sztuki, autora tekstów z zakresu krytyki i historii fotografii. Po urodzeniu syna przerwała studia aktorskie i znalazła zatrudnienie w Ośrodku Dokumentacji Zabytków PAN w Warszawie. Naukę kontynuowała na Wydziale Historycznym Uniwersytetu Warszawskiego w trybie eksternistycznym.
W 1995 r. działała w Studenckim Teatrem Satyryków w Warszawie. Wówczas spotkała Grzegorza Lasotę, redaktora „Sztandaru Młodych”, który stworzył jej możliwość publikacji pierwszych zdjęć. W tym czasie wyszła za mąż za Wiesława Nowakowskiego.
Działalność fotograficzna.
Od 1955 r. współpracowała z pismami i agencjami prasowymi jako fotoreporterka, a fotografia stała się nie tylko jej pasją, ale także zawodem. Zdjęcia Danuty Rago publikowano w „Walce Młodych”, „Sztandarze Młodych”, pracowała także dla Agencji Robotniczej oraz tygodnika „Świat” (1956-1969), a od 1966 r. związana była z Centralną Agencją Fotograficzną. Po powstaniu tygodnika „Perspektywy” (1969-1990) zaproponowano jej współpracę, początkowo w dziale fotoreporterskim. W 1977 r. awansowała na szefa działu, zastąpiła Renarda Dudleya. Funkcję tę pełniła do emerytury, w tym samym czasie pismo przestało istnieć.
Danuta Rago uczestniczyła w wystawach fotograficznych, zasiadała w jury konkursów fotografii (od 1975 r. w konkursie Interpress Foto w Berlinie). Cztery razy wyróżniano ją podczas World Press Foto.
Od 1959 r. była członkinią zarządu Klubu Fotografii Prasowej Stowarzyszenia Dziennikarzy Polskich. Od 1976 należała do Związku Polskich Artystów Fotografików. W latach 1990–1995 pełniła funkcję prezeski (największego) Okręgu Warszawskiego Związku Polskich Artystów Fotografików. Angażowała się w organizację wystaw. Wśród nich były wystawy historyczne, międzynarodowe, m.in.: "Jubileusz Warszawski" (1996); wystawy związane z półwieczem ZPAF (1997) – "Gumy", "Tadeusz Wański", "W Kazimierzu nad Wisłą", "Tadeusz Cyprian" (1998), "Tadeusz Kantor i jego teatr" (1998). Dzięki niej powstało także kilka publikacji tematycznych.
Twórczość.
Tematyka jej zdjęć jest szeroka. Dokumentowała współczesne jej wydarzenia i problemy (wyjazd Mazowsza do USA, kopalnie diamentów w Jakucji, praca robotników na wielkich budowach, codzienność prowincji).
Fotografia portretowa.
W pracy reporterskiej interesował ją jednak przede wszystkim portret sytuacyjny. Fotografowała zarówno przypadkowo spotkanych ludzi, jak i znane osoby: polityków, naukowców, aktorów, muzyków, z którymi zetknęła się podczas dziennikarskiej pracy. Wśród nich byli: Robert Graves, Maria Kuncewiczowa, Ewa Demarczyk, Jan Cybis, Helena Rubinstein, Melchior Wańkowicz, Władysław Broniewski, Jadwiga Grabowska, Friedrich Dürrenmatt. Zdjęcia Rago, zwykle czarno-białe, powstały bez używania dodatkowego światła, a prezentowane na nich osoby ukazywała w naturalnym oświetleniu, co było charakterystyczne dla jej techniki.
Powstające od lat 50. portrety przedstawiano na wystawach indywidualnych. Wernisaż pierwszej – "Szkice do człowieczej struktury" – odbył się w 1971 r. Podsumowaniem jej pracy i najważniejszą manifestacją twórczą stała się ostatnia wystawa "Narodziny fotografa" w 1999 r. W ocenie Anny Duńczyk: „"Zaprezentowane portrety robione z zamysłem, odsłaniają osobowość fotografowanego, charakter i nastrój chwili. Bezpośredni i ujmujący sposób bycia zjednywał jej ludzi, nigdy nie reżyserowała sytuacji. Niemniej jednak jej wieloletnia praca reporterska miała wpływ na dziennikarski sposób interpretacji rzeczywistości”".
Wystawy indywidualne.
ze Zbyszkiem Siemaszką:

</doc>
<doc id="4793628" url="https://pl.wikipedia.org/wiki?curid=4793628" title="Helena Kurmanowicz">
Helena Kurmanowicz

Helena Teresa Kurmanowicz (ur. 26 stycznia 1933 w Blanowicach, zm. 21 sierpnia 2018 w Łodzi) – polska architektka.
Życiorys.
Helena Kurmanowicz urodziła się 26 stycznia 1933 roku w Blanowicach. W 1957 roku ukończyła studia na Wydziale Architektury Politechniki Krakowskiej (w pierwszych latach jej studiów wydział należał jeszcze do Akademii Górniczej). Jej pracą dyplomową był projekt hali sportowej o linowej konstrukcji, a promotorem Witold Cęckiewicz. Na studiach poznała i wyszła za mąż za Jerzego Kurmanowicza. Wkrótce po ukończeniu studiów para wyjechała do Łodzi. Choć małżeństwo wspólnie pracowało nad wieloma projektami oraz razem je podpisywało, rola Heleny Kurmanowicz bywała pomniejszana przez środowisko. W 1962 roku Kurmanowicz została członkinią łódzkiego oddziału Stowarzyszenia Architektów Polskich. Rok później Kurmanowiczowie zaprojektowali dwukondygnacyjny dom towarowy „Domus” o minimalistycznej, przeszklonej bryle. Jego oszczędne wnętrze było dziełem Heleny Kurmanowicz. Bryła została pozytywnie przyjęta przez specjalistów, a projekt wyróżniono nagrodą III stopnia Ministra Budownictwa i Przemysłu Materiałów Budowlanych. Małżeństwu przypisywany jest także projekt krzesła tapicerowanego nr 142, potocznie zwanego „serduszkiem”, który wygrał konkurs organizowany przez Centralę Handlu Zagranicznego „PAGED”.
Helena Kurmanowicz tworzyła projekty w Miastoprojekcie Łódź. Z początkiem drugiej połowy lat 80. wygrała konkurs na projekt hotelu w Suchumi. Razem z mężem, którego rola ograniczyła się do wsparcia, nadzorowała na miejscu budowę ośrodka rekreacyjnego nad Morzem Czarnym. Kompleks jednak nigdy nie został oddany do użytku: budowa w stanie surowym została wstrzymana w 1989 roku, a dwa lata później konflikt w Osetii Południowej przekreślił szanse na dokończenie ośrodka.
Pod koniec lat 80. Kurmanowicz rozpoczęła współpracę z architektką Iwoną Gortel. W 1992 roku ich wspólna praca utrzymana w postmodernistycznej konwencji wygrała konkurs na projekt domu handlowego „Saspol”. Budynek powstał w 1994 roku przy ulicy Piotrkowskiej 95 w Łodzi. W tym samym okresie Kurmanowicz przygotowała projekt gmachu bankowego przy placu im. Władysława Reymonta w Łodzi, którego jeden segment dostosowany był do niskiej, lokalnej zabudowy, a drugi miał być górującym nad okolicą wysokościowcem. Finalnie powstała nieco niższa budowla ze względu na wytyczne Urzędu Lotnictwa Cywilnego. W 2012 zaprojektowała nowy pawilon Muzeum Sztuki w Łodzi, który powstał na dziedzińcu Pałacu Maurycego Poznańskiego.
Kurmanowicz była członkinią zarządu Uniprojektu sp. z o.o., należała także do Łódzkiej Okręgowej Izby Architektów Rzeczypospolitej Polskiej. W 1978 roku została odznaczona Srebrną Odznaką SARP.
Zmarła 21 sierpnia 2018 w Łodzi. Jej grób znajduje się na cmentarzu Doły.

</doc>
<doc id="4793630" url="https://pl.wikipedia.org/wiki?curid=4793630" title="Organizacja Transportu Miejskiego w Atenach">
Organizacja Transportu Miejskiego w Atenach

Organizacja Transportu Miejskiego w Atenach (OASA) (grec. Οργανισμός Αστικών Συγκοινωνιών Αθηνών (ΟΑΣΑ)) – największy system komunikacji miejskiej w Grecji. Obejmuje autobusy, tramwaje, trolejbusy, kolej aglomeracyjną i metro na terenie aglomeracji Ateńskiej.
Przedsiębiorstwa składowe.
W styczniu 2011 Rząd Grecji zaproponował reorganizację systemu transportu publicznego w Atenach. Zmiana ta miała polegać na zmniejszeniu liczby oddzielnych przedsiębiorstw transportowych, powstałych by obsłużyć Letnie Igrzyska Olimpijskie w 2004 w Atenach, z pięciu do zaledwie dwóch, jednego dla tramwajów, pociągów i metra oraz jednego dla autobusów konwencjonalnych i trolejbusów. W marcu 2011 Parlament Grecji uchwalił ustawę 3920, która zezwoliła Athens Metro Operations Company (AMEL) na przejęcie miejskich kolei elektrycznych (ISAP, Athens-Piraeus Electric Railways) i spółki zarządzającej miejskimi tramwajami. Do fuzji firm doszło oficjalnie 10 czerwca 2011.
Po zakończeniu fuzji w czerwcu 2011 roku AMTS składało się z:
OASA Photography &amp; Video Competition.
AMTS regularnie przeprowadza konkursy fotografii i wideografii ulicznej, zarówno w trybie czarno-białym, jak i kolorowym, w którym biorą udział zdjęcia wykonane w środkach transportu lub na terenie stacji zarządzanych przez AMTS. Nagrodami w konkursie są darmowe przepustki na cały ateński system komunikacji miejskiej.

</doc>
<doc id="4793636" url="https://pl.wikipedia.org/wiki?curid=4793636" title="Schronisko w Grzybku">
Schronisko w Grzybku

Schronisko w Grzybku – schronisko w rezerwacie przyrody Diable Skały. Rezerwat znajduje się w szczytowych partiach wzniesienia Bukowiec (530 m), we wsi Bukowiec, w województwie małopolskim, w powiecie nowosądeckim, w gminie Korzenna. Pod względem geograficznym jest to obszar Pogórza Rożnowskiego, będący częścią Pogórza Środkowobeskidzkiego.
Schronisko znajduje się w skale Grzyb we wschodniej części rezerwatu, przy ścieżce edukacyjnej prowadzącej przez ten rezerwat. Jego otwór jest dobrze widoczny. Znajduje się pod dużym okapem na północno-zachodniej stronie ściany. Korytarzyk ma długość 2,5 m, szerokość do 1,6 przy otworze i do 2, 5 m w części środkowej. Kończy się niewielkim oknem skalnym na południowo-wschodniej ścianie Grzyba. Z korytarzyka wychodzi jeszcze jedno okno skalne na wschodnią stronę.
Schronisko utworzyła się wskutek wietrzenia w piaskowcu ciężkowickim serii śląskiej. Ma dno skaliste, we wschodniej części piaszczyste. Jest w całości widne i poddane wpływom atmosferycznym. Roślin i zwierząt nie obserwowano.
Schronisko zapewne znane było od dawna, ale w literaturze nie wzmiankowane. Pomierzył go T. Mleczek 21 lipca 2001 r. On też wykonał jego plan i opis.

</doc>
<doc id="4793639" url="https://pl.wikipedia.org/wiki?curid=4793639" title="Tik tok (ujednoznacznienie)">
Tik tok (ujednoznacznienie)



</doc>
<doc id="4793644" url="https://pl.wikipedia.org/wiki?curid=4793644" title="Parafia Wniebowzięcia Najświętszej Maryi Panny w Dulsku">
Parafia Wniebowzięcia Najświętszej Maryi Panny w Dulsku

Parafia pw. Wniebowzięcia Najświętszej Maryi Panny w Dulsku – parafia rzymskokatolicka należąca do dekanatu dobrzyńskiego nad Drwęcą, diecezji płockiej, metropolii warszawskiej. 

</doc>
<doc id="4793654" url="https://pl.wikipedia.org/wiki?curid=4793654" title="Piąty rząd Franza Vranitzkiego">
Piąty rząd Franza Vranitzkiego

Piąty rząd Franza Vranitzkiego – federalny rząd Republiki Austrii urzędujący od 1996 do 1997.
Gabinet urzędował od 12 marca 1996 do 28 stycznia 1997. Powstał po przedterminowych wyborach w 1995 do Rady Narodowej XX kadencji, które rozpisano po konflikcie w tzw. wielkiej koalicji tworzonej przez Socjaldemokratyczną Partię Austrii (SPÖ) i Austriacką Partię Ludową (ÖVP). Po wyborach obie formacje ponownie zawiązały porozumienie koalicyjne, a lider socjaldemokratów Franz Vranitzky po raz piąty objął urząd premiera. W styczniu 1997 zrezygnował jednak z funkcji, kończąc swoją karierę polityczną. 28 stycznia na czele nowego rządu stanął Viktor Klima.

</doc>
<doc id="4793655" url="https://pl.wikipedia.org/wiki?curid=4793655" title="Karabin AKM-63">
Karabin AKM-63



</doc>
<doc id="4793656" url="https://pl.wikipedia.org/wiki?curid=4793656" title="Parafia św. Jakuba Apostoła w Płonnem">
Parafia św. Jakuba Apostoła w Płonnem

Parafia pw. Świętego Jakuba Apostoła w Płonnem – parafia rzymskokatolicka należąca do dekanatu dobrzyńskiego nad Drwęcą, diecezji płockiej, metropolii warszawskiej. 

</doc>
<doc id="4793657" url="https://pl.wikipedia.org/wiki?curid=4793657" title="Dobrilești">
Dobrilești

Dobrilești – wieś w Rumunii, w okręgu Buzău, w gminie Merei. W 2011 roku liczyła 67 mieszkańców.

</doc>
<doc id="4793661" url="https://pl.wikipedia.org/wiki?curid=4793661" title="Gura Sărății">
Gura Sărății

Gura Sărății – wieś w Rumunii, w okręgu Buzău, w gminie Merei. W 2011 roku liczyła 182 mieszkańców.

</doc>
<doc id="4793662" url="https://pl.wikipedia.org/wiki?curid=4793662" title="Ross Price">
Ross Price

Ross Edward Price (ur. 19 lutego 1929) – australijski lekkoatleta, sprinter, medalista igrzysk Imperium Brytyjskiego w 1950.
Zdobył złoty medal w sztafecie 4 × 440 jardów, która biegła w składzie: Edwin Carr, George Gedge, James Humphreys i Price, na igrzyskach Imperium Brytyjskiego w 1950 w Auckland. Na tych samych igrzyskach Price zajął 5. miejsce w finale biegu na 440 jardów.
Był wicemistrzem Australii w bieguh na 440 jardów w 1949/1950 i brązowym medalistą na tym dystansie w 1956/1957.
Był rekordzistą Australii w sztafecie 4 × 440 jardów z czasem 3:17,8, osiągniętym podczas igrzysk Imperium Brytyjskiego w Auckland 11 lutego 1950.

</doc>
<doc id="4793665" url="https://pl.wikipedia.org/wiki?curid=4793665" title="Izvoru Dulce (gmina Merei)">
Izvoru Dulce (gmina Merei)

Izvoru Dulce – wieś w Rumunii, w okręgu Buzău, w gminie Merei. W 2011 roku liczyła 840 mieszkańców.

</doc>
<doc id="4793669" url="https://pl.wikipedia.org/wiki?curid=4793669" title="Lipia (okręg Buzău)">
Lipia (okręg Buzău)

Lipia – wieś w Rumunii, w okręgu Buzău, w gminie Merei. W 2011 roku liczyła 1974 mieszkańców.

</doc>
<doc id="4793670" url="https://pl.wikipedia.org/wiki?curid=4793670" title="Protesty w Algierii (od 2019)">
Protesty w Algierii (od 2019)



</doc>
<doc id="4793671" url="https://pl.wikipedia.org/wiki?curid=4793671" title="Marcus Paus">
Marcus Paus

Marcus Paus (ur. 14 października 1979 w Oslo) – norweski kompozytor. Pisze w tradycyjnym tonalnym stylu i jest kojarzony z anty-modernistyczną sztuką retrogardyzmu.

</doc>
<doc id="4793673" url="https://pl.wikipedia.org/wiki?curid=4793673" title="Merei">
Merei

Merei – wieś w Rumunii, w okręgu Buzău, w gminie Merei. W 2011 roku liczyła 717 mieszkańców.

</doc>
<doc id="4793675" url="https://pl.wikipedia.org/wiki?curid=4793675" title="Franz Hums">
Franz Hums

Franz Hums (ur. 8 września 1937 w Sommerein, zm. 1 marca 2015 w Mitterndorf an der Fischa) – austriacki polityk, działacz związkowy i samorządowiec, parlamentarzysta krajowy, w latach 1995–1997 minister.
Życiorys.
W 1955 zdał egzamin maturalny, na początku lat 60. kształcił się w instytucji edukacyjnej Sozialakademie der Kammer für Arbeiter und Angestellte w Mödling. Od 1955 zatrudniony w austriackim przedsiębiorstwie kolejowym Österreichische Bundesbahnen, początkowo jako dyspozytor, a od 1966 jako pracownik działu sprzedaży. Był też działaczem związkowym w ramach Gewerkschaft der Eisenbahner, od 1986 pełnił funkcję wiceprzewodniczącego, a w latach 1989–1997 kierował tą organizacją. Pełnił również funkcje prezesa towarzystwa ubezpieczeniowego z branży kolejowej (1984–1990) oraz wiceprezesa zarządu ÖBB (1989–1990).
Zaangażował się w działalność polityczną w ramach Socjaldemokratycznej Partii Austrii. W latach 1982–1985 zasiadał w radzie gminy Mitterndorf an der Fischa. Sprawował mandat posła do Rady Narodowej XVIII i XX kadencji (wykonując go czynnie w latach 1990–1994, 1996, 1997–1999). Od kwietnia 1995 do stycznia 1997 był ministrem pracy i spraw społecznych w dwóch ostatnich rządach Franza Vranitzkiego.
Odznaczony Wielką Złotą Odznaką Honorową z Gwiazdą za Zasługi dla Republiki Austrii.

</doc>
<doc id="4793678" url="https://pl.wikipedia.org/wiki?curid=4793678" title="Izvoru Dulce (gmina Merei), Buzău">
Izvoru Dulce (gmina Merei), Buzău



</doc>
<doc id="4793679" url="https://pl.wikipedia.org/wiki?curid=4793679" title="Lipia (Buzău)">
Lipia (Buzău)



</doc>
<doc id="4793681" url="https://pl.wikipedia.org/wiki?curid=4793681" title="Merei (wieś)">
Merei (wieś)



</doc>
<doc id="4793685" url="https://pl.wikipedia.org/wiki?curid=4793685" title="Serhij Hołubyćkyj">
Serhij Hołubyćkyj



</doc>
<doc id="4793688" url="https://pl.wikipedia.org/wiki?curid=4793688" title="Zhu Honglin">
Zhu Honglin

Zhu Honglin (, ur. 11 października 2002) – chiński skoczek narciarski. Uczestnik mistrzostw świata juniorów (2020). Medalista chińskich igrzysk zimowych.
Przebieg kariery.
Pochodzący z prowincji Henan Zhu znalazł się w grupie chińskich nastolatków, którzy w listopadzie 2018 przybyli do Finlandii, gdzie, z myślą o Zimowych Igrzyskach Olimpijskich 2022, mieli od podstaw zacząć trenować skoki narciarskie – część Chińczyków należących do tej grupy, trenowanej przez zespół fińskich trenerów pod przewodnictwem Miki Kojonkoskiego, przed przybyciem do Europy nigdy nie widziało śniegu, jednak większość z nich wcześniej uprawiała inne sporty. Mimo powszechnych wątpliwości co do możliwości osiągnięcia sukcesu w ramach tego projektu wyrażanych między innymi przez Janne Väätäinena (w tym czasie współpracującego z seniorską kadrą Chin) część grupy zaczęła czynić szybkie postępy.
Zhu w styczniu 2019 zaczął startować w lokalnych zawodach w Finlandii rozgrywanych na dziecięcych skoczniach, już w marcu 2019 brał udział w konkursie, w którym startowali członkowie reprezentacji Finlandii, a w listopadzie 2019 wystartował w mistrzostwach Finlandii seniorów na skoczni normalnej. Na początku stycznia 2020 z drużyną regionu Sinciang zdobył brązowy medal Chińskich Igrzysk Zimowych 2020 w konkursie drużynowym na skoczni normalnej, a podczas imprezy tej uczestniczył też już w rywalizacji na skoczni dużej. Pod koniec tego miesiąca zadebiutował w oficjalnych zawodach międzynarodowych rozgrywanych pod egidą FIS, biorąc udział w konkursach FIS Cup odbywających się na Baptist-Kitzlinger-Schanze w Rastbüchl. W pierwszym starcie zajął 79. lokatę, wyprzedzając tylko swojego rodaka, Wanga Rui i Serba Nikolę Stevanovicia, jednak już dzień później był 57., pokonując 22 sklasyfikowanych rywali. W marcu 2020 w Oberwiesenthal wystąpił na mistrzostwach świata juniorów – indywidualnie był 58. (pokonał 5 sklasyfikowanych rywali), a w rywalizacji drużyn mieszanych zajął z Chińczykami przedostatnią, 14. pozycję.
W sezonie 2020/2021 nie brał udziału w żadnych zawodach międzynarodowych rozgrywanych pod egidą FIS. Do rywalizacji na tym szczeblu powrócił w sezonie letnim 2021. We wrześniu 2021 w Lahti zdobył pierwsze w karierze punkty FIS Cupu, w słabo obsadzonych konkursach (w obu wystąpiło niespełna 30 skoczków) dwukrotnie plasując się pod koniec stawki (pokonał odpowiednio: dwóch i jednego rywala). W grudniu 2021 w Zhangjiakou zadebiutował w Pucharze Kontynentalnym, w pierwszym starcie zajmując ostatnie, 33. miejsce.

</doc>
<doc id="4793690" url="https://pl.wikipedia.org/wiki?curid=4793690" title="Ałbazin">
Ałbazin



</doc>
<doc id="4793692" url="https://pl.wikipedia.org/wiki?curid=4793692" title="Układ plasma focus">
Układ plasma focus

Układ plasma focus – rodzaj eksperymentalnego zespołu urządzeń służących w fizyce plazmy do koncentrowania i podgrzewania plazmy. Umożliwiają przeprowadzanie mikrosyntezy termojądrowej w warunkach laboratoryjnych.
Układ plasma focus pozwala na skupienie plazmy w ognisku o wielkości rzędu pojedynczych milimetrów, które to ognisko jest podgrzewane przez skoncentrowanie na nim wiązek laserowych. Umożliwia to podgrzanie plazmy do temperatur na poziomie 20-30 milionów °C, przy gęstości rzędu 1019 cząstek/cm³.
W Polsce pierwsze takie układy, PF-20, powstały w latach 60. XX wieku w Instytucie Problemów Jądrowych. Jego następca, PF-150, o energii 150 kJ, powstał na początku lat 70. XX wieku. Zbudowany przez Instytut Badań Jądrowych i uruchomiony w zakładzie fizyki jądrowej Wojskowej Akademii Technicznej. Przeprowadzono na nim w 1973 pierwszą w Polsce reakcję mikrosyntezy termojądrowej. Wspólne badania IBJ i WAT kontynuował, powstały w 1976, Instytut Fizyki Plazmy i Laserowej Mikrosyntezy.

</doc>
<doc id="4793696" url="https://pl.wikipedia.org/wiki?curid=4793696" title="Parafia św. Jana Ewangelisty i Opatrzności Bożej w Bartągu">
Parafia św. Jana Ewangelisty i Opatrzności Bożej w Bartągu

Parafia św. Jana Ewangelisty i Opatrzności Bożej w Bartągu – rzymskokatolicka parafia w Bartągu, należąca do archidiecezji warmińskiej i dekanatu Olsztyn IV – Jaroty. Kościół parafialny została utworzona w drugiej połowie XIV wieku. Zasięgiem obejmuje Bartąg, Ruś, Gągławki, Zazdrość, Binduga i Muchorowo oraz tzw. "Osiedle Zacisze" w Olsztynie. Parafię prowadzą księża diecezjalni.
Historia.
Pierwszym proboszczem był Dietmar (wymieniony w dokumentach w 1348 roku). Kościół w Bartągu "pw. św. Jana Apostoła" powstał w 1363 roku. W 1681 roku uległ spaleniu. Ponownie konsekrowany w 1724 roku przez sufragana Jana Franciszka Kurdwanowsiego. Wyposażenie gotyckie, cenny ołtarz główny wykonano w 1695 roku w warsztacie królewieckiego snycerza Izaaka Riga, polichromie stropu pochodzą z 1724 roku. W 1800 roku dostawiono nową wieżę na planie prostokąta, hełm czterospadowo-cebulowy. W połowie XIX wieku świątynię regotyzowano, a w 1934 roku przebudowano i powiększono. W latach 1873–1886 wikariuszem był ks. J. Jabłoński, współzałożyciel i redaktor pisma „Warmiak”. 
Cmentarz.
Niecałe 200 m od kościoła parafialnego znajduje się cmentarz parafialny.
Gazetka.
Przy parafii funkcjonuje miesięcznik „Głos Parafii”. Wydano już 89 numerów (stan na styczeń 2020).

</doc>
<doc id="4793697" url="https://pl.wikipedia.org/wiki?curid=4793697" title="Ludwik Gomolec">
Ludwik Gomolec



</doc>
<doc id="4793698" url="https://pl.wikipedia.org/wiki?curid=4793698" title="Religia w Egipcie">
Religia w Egipcie

Religia w Egipcie przenika wiele aspektów życia społecznego. Zdominowana jest przez islam, a według "World Christian Database" (2015) muzułmanie stanowią 88,4% mieszkańców tego kraju. 10,9% to chrześcijanie, w zdecydowanej większości należący do Koptyjskiego Kościoła Ortodoksyjnego. 0,6% populacji nie wyznaje żadnej religii. 
Zdecydowana większość muzułmanów to sunnici. Społeczność szyicką szacuje się na 1 milion (1% populacji). Inne większe grupy chrześcijańskie to protestanci ewangelikalni (439 tys.), prawosławni (300 tys.) i katolicy (194 tys.). 
Wolność religijna.
Konstytucja zapewnia wolność wyznania i praktykowania religii abrahamowych (islam, chrześcijaństwo i judaizm), ale ustanawia również islam religią państwową a prawo szariatu jako główne źródło prawodawstwa. Konstytucja zabrania działalności politycznej lub tworzenie partii politycznych opartych na religii. Ani konstytucja, ani kodeksy cywilne nie zabraniają działalności misyjnej i apostazji od islamu. 
Egipt w 2020 roku znalazł się na 16 miejscu w Światowym Indeksie Prześladowań organizacji Open Doors, w rankingu krajów, w których chrześcijanie są najbardziej prześladowani. W roku 2019 odnotowano incydenty, w wyniku których zginęło 23 chrześcijan, a 124 osoby odniosły obrażenia.
W listopadzie 2017 miał miejsce zamach w Bir al-Abd przeprowadzony przez ISIS na meczet suficki, w którym zginęło ponad 300 osób. W przypadku zamachów na kościoły koptyjskie w Kairze, Aleksandrii i Tancie, w latach 2016-2017, 36 osób uznanych za winnych zostało skazanych na śmierć. 
Historia.
Od około 3000 roku p.n.e. aż do pierwszej połowy I tysiąclecia naszej ery w starożytnym Egipcie dominowała politeistyczna religia egipska. Później stopniowo była wyparta przez chrześcijaństwo. Poczynając od VI wieku p.n.e., Egipt był ważnym ośrodkiem diaspory żydowskiej. 
Od II wieku n.e. rozpoczął się proces kurczenia wpływu cywilizacji, pisma i religii egipskiej na rzecz nowej kultury koptyjskiej, nowego pisma i nowej religii chrześcijańskiej. Proces ten uległ wielkiemu przyśpieszeniu w IV wieku n.e. gdy chrześcijaństwo edyktem mediolańskim zostało uznane w imperium rzymskim. 
W latach 640–642 Arabowie podbili Egipt, co otworzyło drogę arabizacji i islamizacji Afryki Północnej. Pod panowaniem arabskim na innowierców zostały nałożone podatki dżizja i charadż. Szczególnym okrucieństwem wobec mnichów egipskich charakteryzowały się rządy Marwana II. W latach 725-773 odnotowano 6 poważnych powstań koptyjskich spowodowanych obciążeniami podatkowymi. Powstania były brutalnie tłumione, a konwersja na islam otworzyła możliwość włączenia się w uprzywilejowaną klasę muzułmańską i uniknięcia wysokich opłat. Do IX wieku większość Egipcjan przeszła na islam.
Po względnej tolerancji, jaka panowała pod kalifatami Tulunidów (868–905), Ihshididów (935–960) i Fatymidów (969–1171), szczyt represji innowierców miał miejsce w latach 1008-1015, pod panowaniem szyitów. Początkowo tylko sunnici byli prześladowani, a następnie represyjna polityka rozprzestrzeniła się na chrześcijan i żydów. Panowanie Al-Hākima było punktem zwrotnym w historii Egiptu i początkiem masowego przyjmowania islamu przez chrześcijan. Zniszczono wtedy liczne kościoły.
W XIX wieku reformy Muhammada Aliego sprawiły, że Koptowie zostali zwolnieni z obowiązku płacenia dżizji, a także otworzyły drogę dla misji chrześcijańskich w Egipcie.
XX-XXI wiek.
Od lat 70. XX wieku, a zwłaszcza po rewolucji, która obaliła Husniego Mubaraka, egipska społeczność chrześcijan — Koptów — pozostaje obiektem przemocy i dyskryminacji. Konsekwencją narastających konfliktów na tle religijnym w Egipcie po rewolucji związanej z powstaniem politycznego islamu była rosnąca liczba chrześcijańskich Egipcjan, którzy opuścili kraj. Szacuje się, że tylko w ciągu dwóch lat po rewolucji w 2011 roku, z kraju wyjechało około 100 tysięcy chrześcijan.
Inne religie.
Inne religie w Egipcie to: bahaizm (2,2 tys.), hinduizm (1,5 tys.), świadkowie Jehowy (1-1,5 tys.), buddyzm (890), mormoni (150) i judaizm (100).

</doc>
<doc id="4793699" url="https://pl.wikipedia.org/wiki?curid=4793699" title="Rycheza von Northeim">
Rycheza von Northeim



</doc>
<doc id="4793701" url="https://pl.wikipedia.org/wiki?curid=4793701" title="Nenciulești (okręg Buzău)">
Nenciulești (okręg Buzău)

Nenciulești – wieś w Rumunii, w okręgu Buzău, w gminie Merei. W 2011 roku liczyła 328 mieszkańców.

</doc>
<doc id="4793702" url="https://pl.wikipedia.org/wiki?curid=4793702" title="Ogrăzile">
Ogrăzile

Ogrăzile – wieś w Rumunii, w okręgu Buzău, w gminie Merei. W 2011 roku liczyła 707 mieszkańców.

</doc>
<doc id="4793704" url="https://pl.wikipedia.org/wiki?curid=4793704" title="Sărata-Monteoru">
Sărata-Monteoru

Sărata-Monteoru – wieś w Rumunii, w okręgu Buzău, w gminie Merei. W 2011 roku liczyła 839 mieszkańców.

</doc>
<doc id="4793707" url="https://pl.wikipedia.org/wiki?curid=4793707" title="Valea Puțului Merei">
Valea Puțului Merei

Valea Puțului Merei – wieś w Rumunii, w okręgu Buzău, w gminie Merei. W 2011 roku liczyła 185 mieszkańców.

</doc>
<doc id="4793708" url="https://pl.wikipedia.org/wiki?curid=4793708" title="Mihăilești (gmina)">
Mihăilești (gmina)

Mihăilești – gmina w Rumunii, w okręgu Buzău. Obejmuje miejscowości Colțăneni, Mărgineanu, Mihăilești i Satu Nou. W 2011 roku liczyła 2084 mieszkańców.

</doc>
<doc id="4793710" url="https://pl.wikipedia.org/wiki?curid=4793710" title="Henryk Gruby">
Henryk Gruby

Henryk Gruby (ur. ok. 1055 lub 1060, zm. 1101) – hrabia Rittgau i Eichsfeld od 1083, margrabia Fryzji od 1099.
Życiorys.
Henryk był synem hrabiego Northeimu Ottona II i Rychezy, być może córki księcia Szwabii Ottona II. Odziedziczone po ojcu ziemie uczyniły go jednym z najbardziej wpływowych władców saskich. W 1086 dzięki małżeństwu poszerzył swoje władztwo o ziemie Brunonidów i hrabiów Katlenburga.
W 1077 stanął w wojnie domowej po stronie antykróla Rudolfa z Rheinfelden, a po jego śmierci w bitwie nad Elsterą wsparł kolejnego antykróla Hermana z Salm. W 1086 Henryk i jego bracia zmienili strony, zostając stronnikami cesarza Henryka IV.
W 1090, po śmierci swojego szwagra Ekberta II, Henryk wysunął roszczenia do jego dziedzictwa we Fryzji. Ziemie te były jednak od 1089 pod zarządem biskupa Utrechtu Konrada. Dopiero po śmierci biskupa, w 1099, cesarz przekazał je we władanie Henrykowi.
Niekorzystna polityka gospodarcza Henryka we Fryzji (m.in. odebranie przywilejów miastu Stavoren) doprowadziła do spisku duchownych i mieszczan przeciw niemu. Gdy dostrzegł on zagrożenie, podjął próbę ucieczki łodzią, jednak został zaatakowany na morzu i zabity. Pochowano go 10 kwietnia 1101 w ufundowanym przez niego w 1093 klasztorze Bursfelde.
Rodzina.
W 1086 poślubił Gertrudę, córkę margrabiego Miśni Ekberta I i wdowę po hrabim Katlenburga Dytryku II. Ze związku pochodziło czworo dzieci:

</doc>
<doc id="4793712" url="https://pl.wikipedia.org/wiki?curid=4793712" title="Colțăneni">
Colțăneni

Colțăneni – wieś w Rumunii, w okręgu Buzău, w gminie Mihăilești. W 2011 roku liczyła 540 mieszkańców.

</doc>
<doc id="4793713" url="https://pl.wikipedia.org/wiki?curid=4793713" title="Mărgineanu">
Mărgineanu

Mărgineanu – wieś w Rumunii, w okręgu Buzău, w gminie Mihăilești. W 2011 roku liczyła 822 mieszkańców.

</doc>
<doc id="4793714" url="https://pl.wikipedia.org/wiki?curid=4793714" title="Mihăilești (okręg Buzău)">
Mihăilești (okręg Buzău)

Mihăilești – wieś w Rumunii, w okręgu Buzău, w gminie Mihăilești. W 2011 roku liczyła 540 mieszkańców.

</doc>
<doc id="4793715" url="https://pl.wikipedia.org/wiki?curid=4793715" title="Satu Nou (gmina Mihăilești)">
Satu Nou (gmina Mihăilești)

Satu Nou – wieś w Rumunii, w okręgu Buzău, w gminie Mihăilești. W 2011 roku liczyła 482 mieszkańców.

</doc>
<doc id="4793722" url="https://pl.wikipedia.org/wiki?curid=4793722" title="Magdalena Świerczek-Gryboś">
Magdalena Świerczek-Gryboś

Magdalena Świerczek-Gryboś (ur. 4 sierpnia 1990 w Olkuszu) – polska pisarka fantastyki, poetka, redaktorka. Badaczka twórczości Stanisława Lema.
Życiorys.
W latach szkolnych osiągała pierwsze sukcesy w konkursach poetyckich. Tworzyć fantastykę uczyła się na portalu fantastyka.pl podległym redakcji czasopisma „Nowa Fantastyka”. Szczególne zainteresowanie gatunkiem wzięło się u niej ze spuścizny intelektualnej ojca i zamiłowania do alternatywnych światów.
Skończyła kilka kierunków i specjalizacji na Uniwersytecie Pedagogicznym w Krakowie, w tym filozofię i etykę. Opiekun pracy magisterskiej z etyki, profesor Tadeusz Gadacz, zainteresował ją postacią Stanisława Lema. Poświęciła twórczości fantastycznonaukowej Lema – jej wymiarom etycznym i filozoficznym – pracę magisterską, część wystąpień na konferencjach naukowych, artykułów i własnej twórczości. Po obronie pracy zaproponowano jej studia doktoranckie z filozofii, na których zajmowała się fantastyką i mniej znanymi nurtami feminizmu. Po trzech latach, niezainteresowana karierą akademicką, zrezygnowała z doktoratu (jak sama przyznała na okładce powieści "Dzieci Burzy") „na rzecz redagowania fantastyki”. Od kilku lat związana jest jako redaktorka z Grupą Wydawniczą Fantazmaty, współpracuje z licznymi wydawcami (m.in. SQN, czasopismem Urania, Empikiem).
W 2021 roku zdiagnozowana jako osoba z Zespołem Aspergera. Diagnozą podzieliła się publicznie i zaczęła pisać o swoich doświadczeniach oraz objawach dotyczących kobiet, które mogą różnić się od tych charakterystycznych dla mężczyzn.
Od 2022 roku mieszka w Gdańsku.
Twórczość.
W 2019 roku opublikowano jej dwie powieści: "Openminder" oraz "Dzieci Burzy".
"Openminder" to socjologiczna SF z motywami postapo i cyberpunku. Opowiada o świecie w 2076 roku podzielonym ideologicznie na Wschód i Zachód, w którym obywatele Zachodu zostali zaszczepieni przeciwko złu. Akcja w większości dzieje się na terenie zniszczonego wojną i skażonego Krakowa. Tytułowi openminderzy to „wojownicy umysłu”, nowy rodzaj żołnierzy pilotujących mechy w częściowo wirtualnej rzeczywistości. Redaktor Michał Cetnarowski w posłowiu określił "Openmindera" mianem „patchwork science fiction” i stwierdził, że jest to powieść „po komiksowemu przerysowana, bezczelna jak teledysk, a jednocześnie pisana na poważnie i zaangażowana”, a Świerczek-Gryboś to jedna z pierwszych autorek w Polsce, które piszą w podobny sposób.
"Dzieci Burzy" to powieść science-fantasy ukazująca losy multiwersum (w którym nasz świat stanowi tylko jeden wymiar) znajdującego się na skraju zagłady. W plebiscycie Granice.pl została uznana za najlepszą książkę na zimę 2019 z gatunku fantastyki.
W 2020 roku pojawiła się kolejna powieść autorki, "Trupokupcy", pod redakcją Ewy Białołęckiej. To historia o świecie odmienionym przez nierozważną walkę z ociepleniem klimatu, w następstwie czego z głębi ziemi budzą się stare duchy. Akcja toczy się głównie na śląskiej wsi. Utwór łączy postapo, mity słowiańskie, steampunk i rural fantasy.
W 2021 roku premierę miały "Puste diabły", powieść obyczajowa z domieszką kryminału i realizmu magicznego, czytana przez Anetę Todorczuk. Młoda pisarka – niedopasowana społecznie dawna narkomanka, dręczona przez przeszłe demony – próbuje odnaleźć swoje miejsce w nękanej suszą, popandemicznej Polsce.
"Lew i stalker z grzywą" (2022) to pierwszy samodzielny zbiór opowiadań autorki, zapowiadający powieść "Nieświat". Uniwersum nieświata ukazuje perypetie bohaterów na Ziemi pożeranej przez kosmicznego pasożyta, odradzającym się Marsie i starej stacji kosmicznej. Bohaterowie to osoby w każdym wieku, również neuroróżnorodne; zbiór dedykowany jest młodzieży i dorosłym. Autorka zrzekła się dochodów z książki na rzecz fundacji ekologicznej.
Publikacji doczekały się także liczne opowiadania autorki.
W 2019 roku jeden z jej wierszy uhonorował trzy koncerty jubileuszowe z okazji czterdziestolecia Zespołu Pieśni i Tańca „Wolbromiacy”, odznaczonego Brązowym Medalem „Zasłużony Kulturze Gloria Artis”.
W 2020 roku Świerczek-Gryboś została nominowana do nagród Nowej Fantastyki w kategorii Nagroda im. Macieja Parowskiego (dawniej Reflektor), a jej dwie powieści nominowano do Nagrody Fandomu Polskiego im. Janusza A. Zajdla.
W 2021 roku ponownie nominowano ją do Nagrody im. Macieja Parowskiego.
Książki:
Opowiadania opublikowane drukiem:
Opowiadania w e-zinach i e-antologiach i inne:
Działalność literacka.
Pisarka jest organizatorką ogólnopolskich konkursów literackich. Odpowiada za konkurs „Jestem legendą”, którego zwieńczeniem jest jedna z najobszerniejszych antologii fantastycznych w Polsce "Ja, legenda" (Fantazmaty), za antologię "Nowoświaty" na Rok Lema (SQN), współodpowiada za "Niezwyciężone. Antologia opowiadań science fiction" (EmpikGo), jak również zainicjowała Wolbromską Jesień Poetycką. W swojej działalności podkreśla wagę wspierania debiutantów, a także wagę researchu naukowego jako niezbędnego elementu tworzenia literatury science fiction. Znalazła się w Zarządzie Polskiej Fundacji Fantastyki Naukowej, była komisarzem pierwszej edycji konkursu PFFN na opowiadanie fantastycznonaukowe, jest jedną z redaktorek pierwszej antologii PFFN "Ku gwiazdom. Antologia polskiej fantastyki naukowej 2021" i współorganizatorką Kongresu Futurologicznego 2021.
Podczas obchodów stulecia urodzin Stanisława Lema pisarka była jedną z osób inaugurujących festiwal Bomba Megabitowa w Centrum Kongresowym ICE w Krakowie. Koordynowała również blok programowy „Fantastyka i Futurologia” na Międzynarodowych Targach Książki w Krakowie, z pokazem najlepszego w Europie łazika marsjańskiego Kalman.

</doc>
<doc id="4793744" url="https://pl.wikipedia.org/wiki?curid=4793744" title="Barbara Grabowska-Olszewska">
Barbara Grabowska-Olszewska

Barbara Grabowska-Olszewska (ur. 11 stycznia 1933 w Suchcicach) – polska geolog, dr hab., prof.
Życiorys.
Obroniła pracę doktorską, następnie uzyskała stopień doktora habilitowanego. Otrzymała nominację profesorską. Pracowała w Instytucie Hydrogeologii i Geologii Inżynierskiej na Wydziale Geologii Uniwersytetu Warszawskiego.

</doc>
<doc id="4793751" url="https://pl.wikipedia.org/wiki?curid=4793751" title="Barbara Olszewska">
Barbara Olszewska

Barbara Janina Olszewska (ur. 1945) – polska inżynier, dr hab. nauk ekonomicznych, profesor zwyczajny Katedry Ekonomii Międzynarodowej Wydziału Ekonomii i Zarządzania Uniwersytetu Zielonogórskiego i Instytutu Nauk Ekonomicznych Wydziału Inżynieryjnego i Ekonomicznego Uniwersytetu Ekonomicznego we Wrocławiu.
Życiorys.
Obroniła pracę doktorską, w 1991 habilitowała się na podstawie pracy zatytułowanej "Skłonność do eksportu przedsiębiorstw przemysłowych". 20 sierpnia 2002 nadano jej tytuł profesora w zakresie nauk ekonomicznych. Pracowała w Wyższej Szkole Handlowej we Wrocławiu.
Objęła funkcję profesora zwyczajnego Katedry Ekonomii Międzynarodowej Wydziału Ekonomii i Zarządzania Uniwersytetu Zielonogórskiego i Instytutu Nauk Ekonomicznych Wydziału Inżynieryjnego i Ekonomicznego Uniwersytetu Ekonomicznego we Wrocławiu.
Była kierownikiem w Katedrze Zarządzania Przedsiębiorstwem na Wydziale Inżynieryjnym i Ekonomicznym Akademii Ekonomicznej im. Oskara Langego we Wrocławiu.

</doc>
<doc id="4793752" url="https://pl.wikipedia.org/wiki?curid=4793752" title="Kościół św. Geroncjusza i Wniebowzięcia Najświętszej Maryi Panny w Sławnie">
Kościół św. Geroncjusza i Wniebowzięcia Najświętszej Maryi Panny w Sławnie

Kościół świętego Geroncjusza i Wniebowzięcia Najświętszej Maryi Panny − rzymskokatolicki kościół parafialny należący do parafii pod tym samym wezwaniem (dekanat żarnowski diecezji radomskiej).
Jest to świątynia wybudowana w 1852 roku dzięki staraniom księdza Józefa Jopkiewicza przy współudziale właściciela wsi Ignacego Bogusławskiego i parafian. Konsekrowana została w dniu 24 maja 1888 roku przez biskupa Antoniego Franciszka Sotkiewicza. Budowla została wzniesiona na planie krzyża, jest orientowana, składa się z jednej nawy, zbudowana została z piaskowca.
We wnętrzu kościoła można zobaczyć obraz Matki Boskiej z Dzieciątkiem namalowany w XVII wieku oraz późnogotycką rzeźbę św. Jana Ewangelisty wykonaną około 1500 roku.

</doc>
<doc id="4793756" url="https://pl.wikipedia.org/wiki?curid=4793756" title="Goworowo-Probostwo">
Goworowo-Probostwo

Goworowo-Probostwo – niestandaryzowana nazwa, obecnie na terenie wsi Goworowo w Polsce położona w województwie mazowieckim, w powiecie ostrołęckim, w gminie Goworowo
Historia.
W latach 1921–1939 ówczesna wieś leżała w województwie białostockim, w powiecie ostrołęckim, w gminie Goworowo. 
Według Powszechnego Spisu Ludności z 1921 roku wieś zamieszkiwało 507 osób, 413 było wyznania rzymskokatolickiego, 1 greckokatolickiego a 93 mojżeszowego. Jednocześnie 446 mieszkańców zadeklarowało polską przynależność narodową a 61 żydowską. Były tu 72 budynki mieszkalne. Miejscowość należała do parafii rzymskokatolickiej w Goworowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Goworowie.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład dystryktu warszawskiego.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4793787" url="https://pl.wikipedia.org/wiki?curid=4793787" title="Mistrzostwa Świata we Wspinaczce Sportowej 2019 – bouldering mężczyzn">
Mistrzostwa Świata we Wspinaczce Sportowej 2019 – bouldering mężczyzn

Bouldering – jedna z ekstremalnych konkurencji sportowych rozgrywana przez mężczyzn na 16. Mistrzostwach Świata we Wspinaczce Sportowej w ramach wspinaczki sportowej podczas mistrzostw świata w Esforta Arena w japońskim mieście Hachiōji w dniach 11–13 sierpnia 2019. Mistrzem świata w konkurencji boulderingu został Japończyk Tomoa Narasaki, srebrny medal przypadł Austriakowi Jakobowi Schubertowi, a brązowy zdobył Niemiec Yannick Flohé.
Terminarz.
Konkurencja rozpoczęła się eliminacjami w dniu 11 sierpnia o godzinie 10:00 "(czasu miejscowego)". Finał rozegrano w dniu 13 o godz 12:00. 
Uczestnicy.
Do zawodów zgłoszonych zostało 104 wspinaczy sportowych. Polskę reprezentował Marcin Dzieński, który zajął 85 miejsce w boulderingu.
Wyniki.
Eliminacje.
104 zawodników wystartowało w eliminacjach mistrzostw świata, do fazy półfinałowej zakwalifikowało się 20 wspinaczy z najlepszymi wynikami, którzy następnie walczyli o występ w finale. W finale o medale wałczyło 6 zawodników.

</doc>
<doc id="4793790" url="https://pl.wikipedia.org/wiki?curid=4793790" title="Arthur Garfield Dove">
Arthur Garfield Dove



</doc>
<doc id="4793792" url="https://pl.wikipedia.org/wiki?curid=4793792" title="Gudele (Białoruś)">
Gudele (Białoruś)

Gudele (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4793795" url="https://pl.wikipedia.org/wiki?curid=4793795" title="Żylance">
Żylance

Żylance (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4793796" url="https://pl.wikipedia.org/wiki?curid=4793796" title="Rolfstorp">
Rolfstorp

Rolfstorp – miejscowość (tätort) w Szwecji, w regionie administracyjnym ("län") Halland, w gminie Varberg.
Według danych Szwedzkiego Urzędu Statystycznego liczba ludności wyniosła: 537 (31 grudnia 2015), 573 (31 grudnia 2018) i 582 (31 grudnia 2019).

</doc>
<doc id="4793799" url="https://pl.wikipedia.org/wiki?curid=4793799" title="Łowiec jasny">
Łowiec jasny

Łowiec jasny ("Halcyon senegalensis") – gatunek średniej wielkości ptaka z rodziny zimorodkowatych (Alcedinidae). W trzech podgatunkach występuje w Afryce Subsaharyjskiej. Część populacji jest wędrowna. Gatunek nie jest zagrożony wyginięciem. 
Taksonomia.
Po raz pierwszy zgodnie z zasadami nazewnictwa binominalnego gatunek ten opisał Karol Linneusz w 1766 w 12. edycji "Systema Naturae". Holotyp pochodził z Senegalu. Autor nadał nowemu gatunkowi nazwę "Alcedo senegalensis". Obecnie (2022) Międzynarodowy Komitet Ornitologiczny (IOC) umieszcza łowca jasnego w rodzaju "Halcyon". Wyróżnia 3 podgatunki, podobnie jak autorzy HBW. Łowiec jasny jest blisko spokrewniony z łowcem namorzynowym ("H. senegaloides").
W kladzie złożonym z łowca jasnego, kameruńskiego ("H. malimbica") i czekoladowego ("H. badia") dwa pierwsze gatunki tworzą grupę siostrzaną, zaś łowiec czekoladowy reprezentuje klad bazalny.
IOC oraz autorzy HBW uznają trzy podgatunki: 
Opisano również nieuznawane podgatunki. "H. s. superflua" (C.H.B. Grant, 1914) zsynonimizowano z łowcem modrogłowym. "H. s. cinereicapillus" (Mearns, 1915) zsynonimizowano z podgatunkiem nominatywnym.
"H. s. fuscopileus" bywał włączany do podgatunku nominatywnego. Łowiec modrogłowy ("H. s. cyanoleuca"), podgatunek z południowej części zasięgu występowania gatunku, bywał dawniej uznawany za odrębny gatunek. Tak też opisał go początkowo Louis Jean Pierre Vieillot w 1818.
Morfologia.
Długość ciała wynosi około 23 cm. Masa ciała samców osiąga 41–60 g, samic – 55–64 g, a osobników z południowej Afryki (bez określonej płci) – 60–81 g.
Dalszy opis dotyczy przedstawicieli podgatunku nominatywnego, jeżeli nie zaznaczono inaczej. Ciemię szarawe, kantarek czarny. Tył szyi, wierzch ciała i sterówki są niebieskie. Skrzydła czarne, wyróżniają się niebieskie nasady lotek. Spód ciała jasnoszary. Górna szczęka czerwona, żuchwa – czarna. Tęczówka ciemnobrązowa. Nogi i stopy czerwonawo-czarne. Osobniki młodociane mają z przodu głowy i na spodzie ciała płowy nalot i czarne prążki.
Łowce jasne od kameruńskich odróżnić można dzięki niebieskiemu grzbietowi, a od namorzynowego – czarnej żuchwie.
Przedstawiciele podgatunku "H. s. fuscopileus" cechują się mniejszymi rozmiarami ciała, do tego mają ciemniejsze upierzenie z ciemnym szarobrązowym ciemieniem oraz bardziej szarą piersią i płaszczem. Łowce modrogłowe są większe od ptaków podgatunku nominatywnego, mają również jaśniejsze ciemię i czarną klinowatą plamę za okiem. U niektórych osobników z Malawi na żuchwie obecne są czerwone plamy.
Zasięg występowania.
"H. s. fuscopileus".
Przedstawiciele "H. s. fuscopileus" występują na obszarze od Sierra Leone przez południową Nigerię i wyspę Bioko (administracyjnie należącą do Gwinei Równikowej), na której jednak nie potwierdzono gniazdowania, po Kotlinę Konga – do Demokratycznej Republiki Konga i północnej Angoli. Północna granica zasięgu przechodzi przez Mauretanię (do równoleżnika 17°N) i Sudan (do równoleżnika 16°N).
Łowiec jasny.
Zasięg występowania łowców jasnych ("H. s. senegalensis") rozciąga się od Senegalu i Gambii na wschód po Etiopię i Erytreę i na południe po zachodnią Kenię, północno-zachodnią Tanzanię, Rwandę i Burundi. W Kenii wschodnią granicę zasięgu wyznaczają Wielkie Rowy Afrykańskie; łowce jasne występują tam tylko na jeziorze Baringo. Osobniki z populacji z północnej części zasięgu zimą wędrują na południe. Łowce jasne mają inne preferencje środowiskowe niż przedstawiciele "H. s. fuscopileus"; współwystępują z nimi tam, gdzie sawanny przeplatają się z terenami leśnymi.
Łowiec modrogłowy.
Łowce modrogłowe ("H. s. cyanoleuca") gniazdują na obszarze od zachodniej Tanzanii na południe po Angolę, północną Namibię, północną i wschodnią Botswanę oraz północno-wschodnią Południową Afrykę. Zimowiska położone są w strefie równikowej na północ po Sudan Południowy. W północno-zachodniej Tanzanii łowce modrogłowe współwystępują z łowcami jasnymi.
Ekologia i zachowanie.
Środowiskiem życia łowców jasnych są zadrzewienia, nadrzeczne lasy, zadrzewione obszary wokół siedlisk ludzkich, przecinki leśne i ich skraje. Na sawannach unikają zwartej roślinności. W południowej części Afryki szczególnie pospolite są w nadrzecznych zadrzewieniach, na których trawiasty podszyt podlega intensywnemu wypasowi. Wybierają dość różnorodne sawanny i zadrzewienia, konieczna jest jedynie bliskość strumieni, rzek lub jezior. Pojawiają się również w środowiskach pochodzenia antropogenicznego, jak parki, ogrody i tereny upraw, w tym plantacji mango.
Łowce jasne występują na obszarach położonych poniżej 2000 m n.p.m., przeważnie do 1500 m n.p.m. W Rogu Afryki ogółem odnotowywano je między 400 a 1500 m n.p.m., jednak zakres podawany tylko dla Etiopii i Erytrei jest dokładniejszy – od 380 do 1530 m n.p.m. W południowej części Afryki zasięg łowców jasnych oraz łowców brązowogłowych nachodzi się i często występują one w tych samych miejscach.
Łowce jasne wiele czasu spędzają przesiadując w półcieniu. Czasem kiwają głową lub ogonem, wypatrując pożywienia. Zwykle przebywają samotnie albo w parach. Wędrują nocą, samotnie lub w luźnych grupach.
Pożywienie.
Łowce jasne żywią się głównie owadami. W większości są to prostoskrzydłe (Orthoptera), w tym szarańczowate (Acrididae), chrząszcze (bogatkowate, Buprestidae; biegaczowate, Carabidae (w tym podrodzina trzyszczowatych, Cicindelinae); kózkowate, Cerambycidae; kruszczycowate, Cetoniinae; podrodzina poświętnikowatych, [Scarabaeidae] i czarnuchowate, Tenebrionidae); do tego zjadają również ważki (Odonata), piewikowate (Cicadidae), karaczany (Blattodea), modliszki (Mantodea), ćmy i motyle dzienne (Lepidoptera), mrówkowate (Formicidae) i termity (Isoptera). Zjadają również inne stawonogi, w tym skorpiony (Scorpiones), pareczniki (Chilopoda), dwuparce (Diplopoda) oraz kraby i krewetki. Prócz tego w diecie łowców jasnych stwierdzono ryby, płazy bezogonowe, jaszczurki (agamowate, Agamidae), węże, myszowate (Muridae) oraz niewielkie ptaki wróblowe. Byli to przedstawiciele rodzajów "Lonchura", "Quelea" (a dokładniej ich pisklęta), wąsale obrożne ("Lybius torquatus"), brodaczniki białouche ("Stactolaema leucotis"), krętogłowy afrykańskie ("Jynx ruficollis") i mniszki srokate ("Spermestes cucullata").
Łowce jasne wypatrują zdobyczy z wysoko położonego miejsca, a po wypatrzeniu jej zlatują spiralnym lotem i około 3 m nad ziemią rzucają się na ofiarę. Czasem też zaczynają lecieć poziomo i przed zanurkowaniem po zdobycz lekko się wznoszą. Podczas łapania ryb nurkują w płytkiej wodzie. Większą zdobycz trzymają w poprzek dzioba, a przed zjedzeniem uderzają nią o żerdź. Termity w locie łapią w powietrzu.
Lęgi.
W północnej strefie tropikalnej zniesienia przypadają na okres od marca (na szerokości 7°N) do września (na szerokości około 15°N) i na grudzień, a prawdopodobnie również na październik. W Demokratycznej Republice Konga okres składania jaj trwa od sierpnia do lutego, w Rwandzie – od listopada do lutego, w Zambii – od listopada do grudnia, w Malawi – od grudnia do stycznia, w Zimbabwe i Mozambiku – od listopada do stycznia, a w Południowej Afryce – od października do marca (przy czym najczęściej od grudnia do stycznia, przynajmniej w północno-wschodnim RPA). Według informacji z lat 60. XX wieku w Namibii lęgi stwierdzano w maju, a w Ugandzie – od marca do lipca oraz od grudnia do listopada. Czasami łowce jasne wyprowadzają w roku dwa lęgi.
Gniazdo umieszczone jest na wysokości 1,2–9 m (zwykle 3–5 m) nad podłożem. Przeważnie ulokowane jest w dziupli, często w starym gnieździe brodacza, dzięcioła, szpaka lub łowca brązowogłowego ("H. albiventris"). Czasami łowce jasne wykorzystują również budki lęgowe, przestrzeń pod okapami dachów, nadrzewne gniazda termitów lub gniazda jerzyków małych ("Apus affinis"). Rzadko samodzielnie wydrążają dziuplę poprzez lecenie w kierunku pnia drzewa i uderzanie go dziobem. Dziupla ma 15–40 cm głębokości, przeważnie 20–25 cm, wejście – 4–6 cm szerokości, zwykle od 4,5 (według jednego ze źródeł minimalna średnica) do 5 cm. Brak wyściółki; w niektórych dziuplach nagromadzona jest warstwa chitynowych pancerzyków owadów pozostała po ptakach uprzednio w nich gniazdujących. Poszczególne dziuple są używane do 4 lat (według innego źródła – do 6). Łowce jasne gniazdują samotnie – poszczególne pary swe gniazda mają co najmniej 300 m od siebie.
Samica składa od 2 do 4 jaj, przeważnie 3, znacznie rzadziej 4. Składane są w jednodniowych odstępach. Przeciętne wymiary jaj z Południowej Afryki: 28 na 24 mm. Czasami w razie utraty pierwszego zniesienia składane jest kolejne. Inkubacja trwa 13–14 dni (według innego źródła – około 17 dni). W wysiadywaniu biorą udział obydwoje rodzice. Zmieniają się co około 40 minut, jednak samica wysiaduje wyłącznie nocą. Młode karmione są przez obydwa ptaki z pary, najczęściej wcześnie rano i w środku popołudnia. Gniazdo opuszczają po 15–24 dniach życia. Osobniki młodociane pozostają z rodzicami do 5 tygodni po opierzeniu.
Status i zagrożenia.
IUCN uznaje łowca jasnego za gatunek najmniejszej troski (LC, "Least Concern") nieprzerwanie od 1988 roku (stan w 2022). Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za prawdopodobnie stabilny. Jest to gatunek szeroko rozprzestrzeniony i pospolity w wielu częściach zasięgu. Gniazduje również na terenach poddanych wcześniej wycince, o ile pozostały tam duże drzewa. Ptaki podczas wędrówek nocą często zderzają się z szybami.
Udało się z powodzeniem rozmnożyć łowce jasne w niewoli.

</doc>
<doc id="4793801" url="https://pl.wikipedia.org/wiki?curid=4793801" title="Rydöbruk">
Rydöbruk

Rydöbruk – miejscowość (tätort) w Szwecji, w regionie administracyjnym ("län") Halland, w gminie Hylte.
Według danych Szwedzkiego Urzędu Statystycznego liczba ludności wyniosła: 367 (31 grudnia 2015), 393 (31 grudnia 2018) i 387 (31 grudnia 2019).

</doc>
<doc id="4793802" url="https://pl.wikipedia.org/wiki?curid=4793802" title="Roy Uwe Ludwig Horn">
Roy Uwe Ludwig Horn



</doc>
<doc id="4793803" url="https://pl.wikipedia.org/wiki?curid=4793803" title="Roy Horn">
Roy Horn



</doc>
<doc id="4793808" url="https://pl.wikipedia.org/wiki?curid=4793808" title="Sätinge">
Sätinge

Sätinge – miejscowość (tätort) w Szwecji, w regionie administracyjnym ("län") Halland, w gminie Kungsbacka.
Według danych Szwedzkiego Urzędu Statystycznego liczba ludności wyniosła: 338 (31 grudnia 2015), 365 (31 grudnia 2018) i 361 (31 grudnia 2019).

</doc>
<doc id="4793812" url="https://pl.wikipedia.org/wiki?curid=4793812" title="Vallées-d'Antraigues-Asperjoc">
Vallées-d'Antraigues-Asperjoc



</doc>
<doc id="4793813" url="https://pl.wikipedia.org/wiki?curid=4793813" title="Saint-Laurent-les-Bains-Laval-d'Aurelle">
Saint-Laurent-les-Bains-Laval-d'Aurelle



</doc>
<doc id="4793815" url="https://pl.wikipedia.org/wiki?curid=4793815" title="Sennan (Szwecja)">
Sennan (Szwecja)

Sennan – miejscowość (tätort) w Szwecji, w regionie administracyjnym ("län") Halland, w gminie Halmstad.
Według danych Szwedzkiego Urzędu Statystycznego liczba ludności wyniosła: 398 (31 grudnia 2015), 377 (31 grudnia 2018) i 381 (31 grudnia 2019).

</doc>
<doc id="4793818" url="https://pl.wikipedia.org/wiki?curid=4793818" title="Haidbrunn Wacker Wiener Neustadt">
Haidbrunn Wacker Wiener Neustadt

ESV Haidbrunn Wacker Wiener Neustadt – austriacki klub piłkarski, mający siedzibę w mieście Wiener Neustadt, w północno-wschodniej części kraju. Obecnie gra w 2. Klasse Steinfeld.
Historia.
Chronologia nazw:
Klub sportowy ESK Wacker Wiener Neustadt został założony w miejscowości Wiener Neustadt w 1919 roku. Początkowo zespół w barwach czarno-białych grał w niższych klasach mistrzostw swojego stanu. Klub piłkarski świętował swój największy sukces, zdobywając tytuł mistrza kraju Niederdonau w sezonie 1937/38 i historyczny awans do najwyższej ligi. Wskutek aneksji Austrii przez Rzeszą Niemiecką 12 marca 1938 roku rozgrywki w Austrii były organizowane jako część mistrzostw Niemiec. Austriackie kluby walczyli w Gaulidze, a zwycięzca potem uczestniczył w rozgrywkach pucharowych o tytuł mistrza Niemiec. Aby występować w Gaulidze, klub był zmuszony pod naciskiem narodowych socjalistów zmienić nazwę na RB Wacker Wiener Neustadt. Debiutowy sezon 1938/39 w Gauliga zakończył na ostatnim dziesiątym miejscu i wrócił do "ligi Niederdonau". Po spadku klub połączył się z innymi lokalnymi klubami kolejowymi, tworząc RSG Wiener Neustadt. W sezonie 1942/43 dotarł do finału mistrzostw "ligi Niederdonau". W następnym sezonie 1943/44 zajął drugie miejsce w "lidze Niederdonau".
Po zakończeniu II wojny światowej klub wrócił do nazwy ESV Wacker Wiener Neustadt. Potem występował w niższych ligach regionalnych mistrzostw Dolnej Austrii. W 1972 roku klub połączył się z lokalnym rywalem "ASV 1927 Haidbrunn", tworząc ESV Haidbrunn-Wacker Wiener Neustadt i zmienił barwy na czerwono-białe. Po fuzji połączony klub w 1972 awansował do "1. Klasse Süd", w której występował do sezonu 1989/90. Dzięki sponsoringu firmy Lanzenkirchen krótko grał w "2. Landesliga" w 1993 roku. Po rozwiązaniu współpracy klub spadał coraz niżej w hierarchii ligowej. Obecnie gra na ósmym poziomie w "2. Klasse Steinfeld".
Barwy klubowe, strój.
Klub ma barwy czerwono-białe. Zawodnicy swoje domowe spotkania zazwyczaj grają w pasiastych pionowo czerwono-białych koszulkach, czerwonych spodenkach oraz czerwonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Sportanlage Haidbrunnplatz w Wiener Neustadt o pojemności 1000 widzów.
Inne sekcje.
Klub prowadzi drużyny dla dzieci i młodzieży w każdym wieku.

</doc>
<doc id="4793819" url="https://pl.wikipedia.org/wiki?curid=4793819" title="RB Wacker Wiener Neustadt">
RB Wacker Wiener Neustadt



</doc>
<doc id="4793820" url="https://pl.wikipedia.org/wiki?curid=4793820" title="Wacker Wiener Neustadt">
Wacker Wiener Neustadt



</doc>
<doc id="4793821" url="https://pl.wikipedia.org/wiki?curid=4793821" title="Simlångsdalen">
Simlångsdalen

Simlångsdalen – miejscowość (tätort) w Szwecji, w regionie administracyjnym ("län") Halland, w gminie Halmstad.
Według danych Szwedzkiego Urzędu Statystycznego liczba ludności wyniosła: 648 (31 grudnia 2015), 661 (31 grudnia 2018) i 658 (31 grudnia 2019).

</doc>
<doc id="4793825" url="https://pl.wikipedia.org/wiki?curid=4793825" title="Nebo SVU">
Nebo SVU

Nebo SVU – typ radaru używany w rosyjskich siłach obrony powietrznej. Jest to część rodziny radarów Nebo.

</doc>
<doc id="4793826" url="https://pl.wikipedia.org/wiki?curid=4793826" title="Skällinge">
Skällinge

Skällinge – miejscowość (tätort) w Szwecji, w regionie administracyjnym ("län") Halland, w gminie Varberg.
Według danych Szwedzkiego Urzędu Statystycznego liczba ludności wyniosła: 636 (31 grudnia 2015), 640 (31 grudnia 2018) i 646 (31 grudnia 2019).

</doc>
<doc id="4793831" url="https://pl.wikipedia.org/wiki?curid=4793831" title="Skedala">
Skedala

Skedala – miejscowość (tätort) w Szwecji, w regionie administracyjnym ("län") Halland, w gminie Halmstad.
Według danych Szwedzkiego Urzędu Statystycznego liczba ludności wyniosła: 359 (31 grudnia 2015), 372 (31 grudnia 2018) i 370 (31 grudnia 2019).

</doc>
<doc id="4793835" url="https://pl.wikipedia.org/wiki?curid=4793835" title="Skottorp">
Skottorp

Skottorp – miejscowość (tätort) w Szwecji, w regionie administracyjnym ("län") Halland, w gminie Laholm.
Według danych Szwedzkiego Urzędu Statystycznego liczba ludności wyniosła: 512 (31 grudnia 2015), 549 (31 grudnia 2018) i 561 (31 grudnia 2019).

</doc>
<doc id="4793840" url="https://pl.wikipedia.org/wiki?curid=4793840" title="Sobór św. Mikołaja i Zaśnięcia Matki Bożej w Kołomyi">
Sobór św. Mikołaja i Zaśnięcia Matki Bożej w Kołomyi

Sobór św. Mikołaja i Zaśnięcia Matki Bożej – prawosławna cerkiew parafialna w Kołomyi, w eparchii perejasławskiej i wiszniewskiej Kościoła Prawosławnego Ukrainy.
Obiekt znajduje się przy bulwarze Łesi Ukrainki 2A.
Sobór został zaprojektowany przez miejscowego architekta Wiktora Macaja. Budowa miała miejsce w latach 1992–1997. Do 13 stycznia 2019 r. świątynia należała do eparchii iwano-frankiwskiej Ukraińskiego Kościoła Prawosławnego Patriarchatu Moskiewskiego.
Wnętrze soboru zdobią polichromie autorstwa Iwana Hołoszyna z Tarnopola. Z wyposażenia wnętrza na uwagę zasługuje wysoki, wielorzędowy, pozłacany w dolnej części ikonostas.

</doc>
<doc id="4793846" url="https://pl.wikipedia.org/wiki?curid=4793846" title="Slöinge">
Slöinge

Slöinge – miejscowość (tätort) w Szwecji, w regionie administracyjnym ("län") Halland, w gminie Falkenberg.
Według danych Szwedzkiego Urzędu Statystycznego liczba ludności wyniosła: 991 (31 grudnia 2015), 1030 (31 grudnia 2018) i 1074 (31 grudnia 2019).

</doc>
<doc id="4793855" url="https://pl.wikipedia.org/wiki?curid=4793855" title="Tångaberg">
Tångaberg

Tångaberg – miejscowość (tätort) w Szwecji, w regionie administracyjnym ("län") Halland, w gminie Varberg.
Według danych Szwedzkiego Urzędu Statystycznego liczba ludności wyniosła: 965 (31 grudnia 2015), 1027 (31 grudnia 2018) i 1052 (31 grudnia 2019).

</doc>
<doc id="4793864" url="https://pl.wikipedia.org/wiki?curid=4793864" title="Trönninge">
Trönninge

Trönninge – miejscowość (tätort) w Szwecji, w regionie administracyjnym ("län") Halland, w gminie Halmstad.
Według danych Szwedzkiego Urzędu Statystycznego liczba ludności wyniosła: 1569 (31 grudnia 2015), 1633 (31 grudnia 2018) i 1657 (31 grudnia 2019).

</doc>
<doc id="4793867" url="https://pl.wikipedia.org/wiki?curid=4793867" title="Tvååker">
Tvååker

Tvååker – miejscowość (tätort) w Szwecji, w regionie administracyjnym ("län") Halland, w gminie Varberg.
Według danych Szwedzkiego Urzędu Statystycznego liczba ludności wyniosła: 2640 (31 grudnia 2015), 2886 (31 grudnia 2018) i 2917 (31 grudnia 2019).

</doc>
<doc id="4793870" url="https://pl.wikipedia.org/wiki?curid=4793870" title="Unnaryd">
Unnaryd

Unnaryd – miejscowość (tätort) w Szwecji, w regionie administracyjnym ("län") Halland, w gminie Hylte.
Według danych Szwedzkiego Urzędu Statystycznego liczba ludności wyniosła: 823 (31 grudnia 2015), 875 (31 grudnia 2018) i 841 (31 grudnia 2019).

</doc>
<doc id="4793872" url="https://pl.wikipedia.org/wiki?curid=4793872" title="FORATOM">
FORATOM

FORATOM (ang. "European Atomic Forum", fr. "Forum Atomique European") – handlowa organizacja pozarządowa i non-profit zrzeszająca europejskie podmioty związane z energetyką jądrową i przemysłem jądrowym, z siedzibą w Brukseli. Do organizacji przynależy 15 krajowych stowarzyszeń atomowych (z Belgii, Bułgarii, Czech, Finlandii, Francji, Hiszpanii, Holandii, Niemiec, Rumunii, Słowacji, Słowenii, Szwajcarii, Szwecji, Węgier, Wielkiej Brytanii i Włoch) zrzeszających prawie 3 000 przedsiębiorstw, oraz 3 członków korporacyjnych (czeski ČEZ, estońska Fermi Energia, i polska PGE EJ 1).
Organizacja promuje pokojowe wykorzystanie energii jądrowej. Jest pośrednikiem między europejskim przemysłem jądrowym a instytucjami takimi jak Parlament Europejski czy Komisja Europejska. Służy jako doradca techniczny i ekonomiczny, dzieląc się wiedzą ekspercką z zakresu energetyki jądrowej.
Organizacja lobbuje za energetyką jądrową w strukturach Unii Europejskiej. Według portalu Lobbyfacts, firma przeznacza na ten cel rocznie ok. 300-400 tysięcy euro. Zatrudnia 8 osób w charakterze lobbystów, zatrudnionych łącznie na 4 pełne etaty. Siedem z nich posiada przepustki na teren Parlamentu Europejskiego.

</doc>
<doc id="4793874" url="https://pl.wikipedia.org/wiki?curid=4793874" title="Valinge">
Valinge

Valinge – miejscowość (tätort) w Szwecji, w regionie administracyjnym ("län") Halland, w gminie Varberg.
Według danych Szwedzkiego Urzędu Statystycznego liczba ludności wyniosła: 280 (31 grudnia 2015), 281 (31 grudnia 2018) i 287 (31 grudnia 2019).

</doc>
<doc id="4793878" url="https://pl.wikipedia.org/wiki?curid=4793878" title="Keeley Hawes">
Keeley Hawes

Keeley Clare Julia Hawes (ur. 10 lutego 1976 w Londynie) – brytyjska aktorka telewizyjna, filmowa, teatralna i dubbingowa, była modelka. Trzykrotnie nominowana do Nagród Telewizyjnych Akademii Brytyjskiej (BAFTA), znana m.in. z ról w serialach "Tajniacy", "Powstać z popiołów", "Line of Duty", "Trafny wybór" i "Bodyguard". Od 2006 r. użycza głosu Larze Croft w angielskiej wersji językowej gier wideo z cyklu "Tomb Raider". W 2018 r. została zaliczona do 100 najważniejszych postaci brytyjskiej telewizji w zestawieniu branżowego tygodnika "Radio Times".
Życiorys.
Kariera zawodowa.
Wychowywała się w mieszkaniu komunalnym w londyńskiej dzielnicy Marylebone. Jako nastolatka pracowała jako modelka, po tym jak została zauważona na Oxford Street przez pracownika jednej z agencji modelek. Następnie uczyła się w szkole aktorskiej Sylvia Young Theatre School, gdzie nawiązała bliską przyjaźń z wokalistką Emmą Bunton. 
W drugiej połowie lat 90. zaczęła regularnie otrzymywać role telewizyjne, początkowo specjalizując się w kostiumowych ekranizacjach klasycznych dzieł literackich. W 1998 zagrała w miniserialu na podstawie powieści "Our Mutual Friend" Charlesa Dickensa, a rok później w "Wives and Daughers" na podstawie prozy Elizabeth Gaskell. W 2002 wystąpiła w ekranizacji "Tipping the Velvet" Sarah Waters"," będącej współczesną powieścią historyczną, zaś w 2003 w ekranizacji "Opowieści kanterberyjskich". 
W 2002 otrzymała jedną z głównych ról w serialu sensacyjnym "Tajniacy", gdzie występowała przez dwie i pół serii. Na przełomie lat 2006-2007 występowała gościnnie w popularnym serialu komediowym "Pastor na obcasach". W latach 2008-2010 występowała w roli głównej w serialu "Powstać z popiołów", gdzie wcielała się we współczesną, londyńską policjantkę przeniesioną do wczesnych lat 80. W 2009 zagrała główną rolę w sześcioodcinkowym serialu kryminalnym "Identity""." W kwietniu 2011 roku wystąpiła w głosowej roli narratorki oficjalnego filmu dokumentalnego BBC, poprzedzającego ślub księcia Williama. 
W 2014 r. zagrała główną rolę w drugiej serii serialu kryminalnego "Line of Duty", gdzie wcielała się w postać policjantki zamieszanej w morderstwo innych funkcjonariuszy. Otrzymała za tę rolę swoją pierwszą nominację do Nagrody Telewizyjnej BAFTA, zaś dziennik "The Daily Telegraph" uznał jej kreację za najlepszą rolę roku w brytyjskiej telewizji. W tym samym roku wystąpiła gościnnie w ósmej (po wznowieniu) serii "Doctora Who". W 2016 wystąpiła w serii drugiej serialu "Zaginiony". W latach 2016-2019 występowała w opartym na autobiograficznych książkach Geralda Durrella serialu "The Durrels", gdzie wcielała się w postać matki pisarza. 
W 2018 r. zagrała dwie role, nagrodzone dwiema niezależnymi nominacjami do Nagród Telewizyjnych BAFTA. Pierwszą była postać fikcyjnej minister spraw wewnętrznych Wielkiej Brytanii w serialu "Bodyguard". Drugą nominację przyznano jej za zrealizowany w tym samym roku miniserial "Mrs. Wilson." W 2019 wystąpiła w miniserialu "Traitors".
Działalność charytatywna.
Od 2012 r. Hawes współpracuje z brytyjskim oddziałem UNICEF-u, w 2016 r. został jej przyznany tytuł ambasadorki tej organizacji. Jej działalność charytatywna koncentruje się na pomocy dzieciom, które ucierpiały w wyniku wojny w Syrii. 
Życie prywatne.
W latach 2001-2004 jej mężem był DJ Stephen McCallum, z którym ma syna. W listopadzie 2004 r. wyszła za mąż za aktora Matthew Macfadyena, z którym występowała m.in. w serialu "Tajniacy". Ma z nim dwoje dzieci. 

</doc>
<doc id="4793879" url="https://pl.wikipedia.org/wiki?curid=4793879" title="Vallberga">
Vallberga

Vallberga – miejscowość (tätort) w Szwecji, w regionie administracyjnym ("län") Halland, w gminie Laholm.
Według danych Szwedzkiego Urzędu Statystycznego liczba ludności wyniosła: 655 (31 grudnia 2015), 716 (31 grudnia 2018) i 732 (31 grudnia 2019).

</doc>
<doc id="4793880" url="https://pl.wikipedia.org/wiki?curid=4793880" title="Mistrzostwa Świata we Wspinaczce Sportowej 2018 – bouldering mężczyzn">
Mistrzostwa Świata we Wspinaczce Sportowej 2018 – bouldering mężczyzn

Bouldering – jedna z ekstremalnych konkurencji sportowych rozgrywana przez mężczyzn na 15. Mistrzostwach Świata we Wspinaczce Sportowej w ramach wspinaczki sportowej podczas mistrzostw świata w Olympiahalle w austriackim mieście Innsbruck w dniach 12–15 września 2018. Mistrzem świata w konkurencji boulderingu został Japończyk Kai Harada, srebrny medal przypadł Koreańczykowi Chon Jong-won, a brązowy zdobył Słoweniec Gregor Vezonik.
Terminarz.
Konkurencja rozpoczęła się eliminacjami w dniu 12 sierpnia o godzinie 10:00 "(czasu miejscowego)". Finał rozegrano w dniu 15 o godz 12:00. 
Uczestnicy.
Do zawodów zgłoszonych zostało 150 wspinaczy sportowych. Polskę w boulderingu reprezentowali; Maciej Dobrzański, który zajął 141 miejsce, a Marcin Dzieński był 146.
Wyniki.
Eliminacje.
150 zawodników wystartowało w eliminacjach mistrzostw świata, do fazy półfinałowej zakwalifikowało się 20 wspinaczy z najlepszymi wynikami, którzy następnie walczyli o występ w finale. W finale o medale wałczyło 6 zawodników.

</doc>
<doc id="4793882" url="https://pl.wikipedia.org/wiki?curid=4793882" title="Vallda">
Vallda

Vallda – miejscowość (tätort) w Szwecji, w regionie administracyjnym ("län") Halland, w gminie Kungsbacka.
Według danych Szwedzkiego Urzędu Statystycznego liczba ludności wyniosła: 3929 (31 grudnia 2015), 3996 (31 grudnia 2018) i 3978 (31 grudnia 2019).

</doc>
<doc id="4793886" url="https://pl.wikipedia.org/wiki?curid=4793886" title="Väröbacka">
Väröbacka

Väröbacka – miejscowość (tätort) w Szwecji, w regionie administracyjnym ("län") Halland, w gminie Varberg.
Według danych Szwedzkiego Urzędu Statystycznego liczba ludności wyniosła: 765 (31 grudnia 2015), 854 (31 grudnia 2018) i 878 (31 grudnia 2019).

</doc>
<doc id="4793889" url="https://pl.wikipedia.org/wiki?curid=4793889" title="Västra Hagen">
Västra Hagen

Västra Hagen – miejscowość (tätort) w Szwecji, w regionie administracyjnym ("län") Halland, w gminie Kungsbacka.
Według danych Szwedzkiego Urzędu Statystycznego liczba ludności wyniosła: 1319 (31 grudnia 2015), 1359 (31 grudnia 2018) i 1349 (31 grudnia 2019).

</doc>
<doc id="4793891" url="https://pl.wikipedia.org/wiki?curid=4793891" title="Våxtorp">
Våxtorp

Våxtorp – miejscowość (tätort) w Szwecji, w regionie administracyjnym ("län") Halland, w gminie Laholm.
Według danych Szwedzkiego Urzędu Statystycznego liczba ludności wyniosła: 987 (31 grudnia 2015), 1004 (31 grudnia 2018) i 1009 (31 grudnia 2019).

</doc>
<doc id="4793896" url="https://pl.wikipedia.org/wiki?curid=4793896" title="Philips Records">
Philips Records

Philips Records – holenderska wytwórnia płytowa, założona w 1946 roku, wydająca płyty od 1950 roku. W 1998 roku, po wcześniejszych przekształceniach organizacyjnych, została częścią Universal Music Group.
Historia.
Philips Records była wytwórnią płytową założona przez holenderską firmę elektroniczną Koninklijke Philips B.V. w 1950 roku. Wydawała licencjonowane produkty amerykańskiej wytwórni Columbia Records. W 1958 roku firma Philips utworzyła spółkę zależną Fontana Records powierzając kierownictwo nad nią Jackowi Baverstockowi. Pierwsze wydane przez nią single były odtwarzane z prędkością 78 obr./min. Wśród artystów znalazły się takie nazwiska jak: Jimmy Jaques (nr kat. TF100), Tommy Reilly, Al Saxon, oraz kilka nagrań Columbii, w tym takich artystów jak: Frank Sinatra, Johnny Mathis, Marty Robbins i Screamin’ Jay Hawkins. W 1961 roku Philips Records wspierał Columbię Records w utworzeniu CBS Records. W 1962 roku Philips Records i Deutsche Grammophon utworzyły spółkę joint venture Gramophon-Philips Group.
Ostatnie swoje single i albumy na rynku amerykańskim wytwórnia Philips wydała w marcu 1962 roku, później jej repertuar przejęła CBS Records. Amerykańska filia Philipsa w II połowie lat 60. odegrała znaczącą rolę w promowaniu rocka garażowego i rocka psychodelicznego, a jej największym sukcesem było spopularyzowanie zespołu Blue Cheer.
W 1972 roku Philips, Fontana, Philips Records oraz nowo powstały Vertigo Records zostały połączone w nową firmę o nazwie Phonogram Records. W 1980 roku Phonogram i Polydor Records postanowiły połączyć się w PolyGram Records. W ramach nowej firmy PolyGram postanowił zaprzestać działalności Philipsa jako wytwórni pop i rock w Wielkiej Brytanii i w większej części Europy, choć nadal często wydawał płyty pod marką Philipsa we Francji i Azji Południowo-Wschodniej.
W 1984 roku rozpoczęto wydawanie na płytach CD klasycznego katalogu Philipsa jako: Digital Classics, Legendary Classics, Silver Line Classics i Concert Classics, uszeregowanych zgodnie ze strukturą cen detalicznych – od najdroższych, Digital Classics (typ nagrań DDD), do najtańszych, Concert Classics (typ nagrań ADD). W 1999 roku Philips Classics został wchłonięty przez Decca Music Group, a działalność nagraniowa i masteringowa Philipsa w Holandii została zamknięta. Byli pracownicy kupili Philips Recording Center w Baarn w Holandii i założyli firmę nagrywającą i masteringową Polyhymnia International oraz Pentatone Records, która specjalizuje się w wydawnictwach SACD. Wiele klasycznych nagrań Philipsa zostało ponownie wydanych pod szyldem Eloquence.
W 1998 roku Philips Records stał się częścią Universal Music Group.

</doc>
<doc id="4793899" url="https://pl.wikipedia.org/wiki?curid=4793899" title="Vessigebro">
Vessigebro

Vessigebro – miejscowość (tätort) w Szwecji, w regionie administracyjnym ("län") Halland, w gminie Falkenberg.
Według danych Szwedzkiego Urzędu Statystycznego liczba ludności wyniosła: 773 (31 grudnia 2015), 859 (31 grudnia 2018) i 853 (31 grudnia 2019).

</doc>
<doc id="4793909" url="https://pl.wikipedia.org/wiki?curid=4793909" title="Villshärad">
Villshärad

Villshärad – miejscowość (tätort) w Szwecji, w regionie administracyjnym ("län") Halland, w gminie Halmstad.
Według danych Szwedzkiego Urzędu Statystycznego liczba ludności wyniosła: 778 (31 grudnia 2015), 750 (31 grudnia 2018) i 742 (31 grudnia 2019).

</doc>
<doc id="4793913" url="https://pl.wikipedia.org/wiki?curid=4793913" title="Vinberg">
Vinberg

Vinberg – miejscowość (tätort) w Szwecji, w regionie administracyjnym ("län") Halland, w gminie Falkenberg.
Według danych Szwedzkiego Urzędu Statystycznego liczba ludności wyniosła: 606 (31 grudnia 2015), 675 (31 grudnia 2018) i 651 (31 grudnia 2019).

</doc>
<doc id="4793915" url="https://pl.wikipedia.org/wiki?curid=4793915" title="Ysby">
Ysby

Ysby – miejscowość (tätort) w Szwecji, w regionie administracyjnym ("län") Halland, w gminie Laholm.
Według danych Szwedzkiego Urzędu Statystycznego liczba ludności wyniosła: 245 (31 grudnia 2015), 258 (31 grudnia 2018) i 253 (31 grudnia 2019).

</doc>
<doc id="4793921" url="https://pl.wikipedia.org/wiki?curid=4793921" title="Ulica Xawerego Dunikowskiego w Krakowie">
Ulica Xawerego Dunikowskiego w Krakowie

Ulica Xawerego Dunikowskiego – ulica w Krakowie, położona w całości w Dzielnicy XVI Bieńczyce.
Przebieg.
Ulica rozpoczyna swój bieg na skrzyżowaniu z aleją gen. Władysława Andersa i ulicą Braci Schindlerów, gdzie staje się fizycznym przedłużeniem tej drugiej. Z tego miejsca biegnie w kierunku północnym z lekkim odchyleniem w kierunku północno-wschodnim. 40 metrów od skrzyżowania z aleją gen. Andersa znajduje się skrzyżowanie z drogami osiedlowymi: ulicą Tomasza Janiszewskiego (po lewej stronie) i gen. Witolda Urbanowicza (po prawej). Następnie, po lewej stronie znajduje się wjazd na parking. Około połowy swojej długości ulica przecina park Planty Bieńczyckie. Dalej na trasie ulicy znajdują się dwa skrzyżowania z drogami osiedlowymi: pierwsze, z dochodzącą od lewej strony ulicą Świętej Rodziny i drugie, z dochodzącą od prawej ulicą Urszulki. Ulica kończy bieg na skrzyżowaniu bez lewoskrętów z ulicą Stanisława Mikołajczyka.
Historia.
Ulica powstała w latach 60. XX wieku, równolegle z budową osiedli wśród których się znajduje, będących częścią zrealizowanego w latach 1962–1979, według projektu konkursowego z 1959 roku autorstwa Jadwigi Guzickiej, zespołu architektoniczno-urbanistycznego Bieńczyce Nowe.
W czerwcu 2006 roku zakończyła się generalna przebudowa ulicy Dunikowskiego. W ramach prac remontowych wykonano nową nawierzchnię asfaltową na jezdni, nawierzchnię betonową w zatokach na przystankach autobusowych, a także przebudowano miejsca parkingowe dla samochodów. Chodniki, perony na przystankach autobusowych, wjazdy i dojścia zostały wykonane z kostki brukowej. Zakres prac budowlanych obejmował również wykonanie nowego odwodnienia oraz montaż nowego oświetlenia.
Infrastruktura.
Ulica Dunikowskiego stanowi drogę dwupasmową, po jednym pasie ruchu w każdym z kierunków. W ciągu ulicy znajdują się dwa zespoły przystanków autobusowych Komunikacji Miejskiej w Krakowie – „Os. Na Lotnisku” (peron za skrzyżowaniami z aleją gen. Andersa i ulicami Janiszewskiego i gen. Urbanowicza na początku ulicy) i „Dunikowskiego” (para przystanków w obie strony przed skrzyżowaniem z ulicą Mikołajczyka). W bezpośrednim otoczeniu ulicy znajdują się m.in. Kościół św. Józefa Oblubieńca Najświętszej Maryi Panny na osiedlu Kalinowym 5, zespół pawilonów handlowo-usługowych (mieszczący m.in. Urząd Pocztowy, Filię 51 Biblioteki Kraków, siedzibę Rady i Zarządu Dzielnicy XVI Bieńczyce oraz inne punkty handlowe i usługowe) na osiedlu Kalinowym 4, pawilon handlowo-usługowy (mieszczący m.in. sklep sieci „Lewiatan”) na osiedlu Wysokim 19, Szkoła Podstawowa nr 104 im. Jana Matejki na osiedlu Wysokim 7 oraz Przedszkole Samorządowe nr 117 na osiedlu Na Lotnisku 15.
Ulicę otaczają osiedla na początkowym fragmencie do Plant Bieńczyckich Strusia od zachodu i Na Lotnisku od wschodu. Na dalszym odcinku osiedla od zachodu Kalinowe i od wschodu Wysokie.
Komunikacja.
Ulicą Dunikowskiego kursują 2 linie MPK Kraków. Są to:

</doc>
<doc id="4793922" url="https://pl.wikipedia.org/wiki?curid=4793922" title="Willa Edwarda Herbsta">
Willa Edwarda Herbsta



</doc>
<doc id="4793926" url="https://pl.wikipedia.org/wiki?curid=4793926" title="Kaczka Dworska">
Kaczka Dworska



</doc>
<doc id="4793930" url="https://pl.wikipedia.org/wiki?curid=4793930" title="Armenian Review">
Armenian Review

The Armenian Review – amerykańskie czasopismo społeczno-polityczne wydawane od 1948 roku, poświęcone zagadnieniom związanym z Armenią i Ormianami.
Opis.
The Armenian Review jest anglojęzycznym periodykiem wydawanym od 1948 roku w Watertown w hrabstwie Middlesex stanu Massachusetts. Pierwszy numer ukazał się zimą 1948 roku. Początkowo wydawane było cztery razy w roku. Obecnie publikowane jest dwa razy w roku: w maju i listopadzie. Pismo poświęcone jest zagadnieniom związanych z Armenią i Ormianami, publikowane są artykuły badawcze, wywiady, recenzje książek oraz transkrypcję armeńskiej literatury.
Redakcja.
W latach 2008–2018 redaktorem naczelnym był Asbed Kotchikian. Kolejnym redaktorem naczelnym został Khatchig Mouradian, wykładowca studiów Bliskiego Wschodu, Azji Południowej i Afryki (MESAAS) na Uniwersytecie Columbia, doktor nauk historycznych w Strassler Center for Holocaust and Genocide Studies na Clark University.
Skład redakcji tworzą naukowcy i wykładowcy akademiccy:

</doc>
<doc id="4793935" url="https://pl.wikipedia.org/wiki?curid=4793935" title="Myrosława Kot">
Myrosława Kot

Myrosława Petriwna Kot z domu Buha (ur. 5 października 1933 w Warszawie, zm. 29 grudnia 2014 w Drohobyczu) – ukraińska hafciarka.
Życiorys.
Myrosława Kot urodziła się w 1933 roku w Warszawie w rodzinie bojkowsko-łemkowskiej. Ojciec Petro Buha pochodził z Ropczyc, a matka Rozalіja Marіja Jadczyszyn z łemkowskiej wioski koło Sanoka. W 1943 roku jej rodzice wyjechali do Drohobycza. Tam ukończyła szkołę i instytut dla nauczycieli. Pracowała w wiejskich szkołach studiując równocześnie na Wydziale Fizyki i Matematyki Drohobyckiego Instytuty Pedagogicznego. Od 1962 roku pracowała na swojej macierzystej uczelni na Wydziale Analizy Matematycznej. Wyszła za mąż za Mychajła Kota. Mieli dwóch synów.
Twórczość.
Haftem interesowała się od dziecka. W 1982 roku była inicjatorka powstania Wydziału Sztuk Dekoracyjnych i Stosowanych na Uniwersytecie Pedagogicznym. Od 1991 roku kierowała pierwszą na Ukrainie Katedrą metodologii i historii sztuki ludowej i rzemiosła. Zbierała informacji o hafcie w zbiorach muzealnych, prywatnych i archiwach. Napisała kilka książek o hafcie ukraińskim. Wychowała ponad 500 studentów zapoznając ich z haftami z różnych części Ukrainy i ich techniką. Przyczyniła się do popularyzacji haftu ukraińskiego na całym świecie, w szczególności w USA. W projektach koszul wykorzystywała stare wzory.
Wystawy.
Myrosława Kot na ponad 50 wystawach prezentowała prace swoje i studentów. Wystawy indywidualne:

</doc>
<doc id="4793938" url="https://pl.wikipedia.org/wiki?curid=4793938" title="Kolonia Kaczka">
Kolonia Kaczka

Kolonia Kaczka – kolonia wsi Kaczka w Polsce położona w województwie mazowieckim, w powiecie ostrołęckim, w gminie Goworowo; niestandaryzowana nazewniczo.
Dawniej Kaczka Włościańska.
Historia.
W latach 1921–1939 ówczesna wieś leżała w województwie białostockim, w powiecie ostrołęckim, w gminie Goworowo.
Według Powszechnego Spisu Ludności z 1921 roku zamieszkiwało tu 195 osób w 28 budynkach mieszkalnych. Miejscowość należała do parafii rzymskokatolickiej w Goworowie. Podlegały pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Goworowie.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład dystryktu warszawskiego.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4793939" url="https://pl.wikipedia.org/wiki?curid=4793939" title="Kaczka Włościańska">
Kaczka Włościańska



</doc>
<doc id="4793940" url="https://pl.wikipedia.org/wiki?curid=4793940" title="C/2020 F8 (SWAN)">
C/2020 F8 (SWAN)

C/2020 F8 (SWAN) – kometa jednopojawieniowa, którą odkryto 10 kwietnia 2020 roku.
Odkrycie komety.
Kometa ta została odkryta na ogólnodostępnych w internecie zdjęciach z kamery SWAN sondy-obserwatorium SOHO z 25 marca 2020 roku.
Orbita komety.
Minor Planet Center początkowo oceniło, że mimośród jej orbity jest e&lt;1. Natomiast Jet Propulsion Laboratory na podstawie obserwacji wykonanych w okresie 18 dni podało, że C/2020 F8 (SWAN) porusza się po orbicie w kształcie hiperboli o mimośrodzie 1,00096 ± 0,00113. Dalsze obserwacje pozwoliły ustalić, że jest to obiekt jednopojawieniowy, o orbicie zbliżonej do paraboli, prawdopodobnie kometa okresowa o okresie ok. 500 tysięcy lat z aphelium w odległości rzędu 10000 j.a. od Słońca. Nachylenie jej orbity do ekliptyki wynosi 110,8˚.
12 maja 2020 r. kometa minęła Ziemię w odległości około 0,5555 j.a. (83,1 mln km). Przez peryhelium kometa przeszła 27 maja 2020 roku w odległości 0,43 j.a. od Słońca.
Właściwości fizyczne i możliwość obserwacji.
Kometa C/2020 F8 (SWAN) wykazuje dużą aktywność. Ma rozległy, zielonkawo-błękitny warkocz jonowy, a kolor ten związany jest z zawartością w nim tlenku węgla oraz atomów węgla. Pod koniec kwietnia 2020 osiągnęła jasność obserwowaną około 5,1, więc w bardzo sprzyjających okolicznościach, na bardzo ciemnym niebie, była możliwa do obserwacji gołym okiem.
Kometa SWAN nieco zmniejszyła swoją jasność po 3 maja, ale wciąż była na granicy widoczności gołym okiem. Jednak blask zmierzchu, światło zodiakalne, ekstynkcja atmosferyczna i Księżyc bliski pełni raczej uniemożliwiały obserwacje gołym okiem. Początkowo była najlepiej widoczna z południowej półkuli Ziemi, a niemożliwa do obserwacji na północ od 30° N. W połowie kwietnia przewidywano, że osiągnie w maju jasność 3, ale obserwacje będą utrudnione ze względu na blasku zmierzchu. Jednak jasność komety w maju znacznie spadła poniżej tych przewidywań. Kometa przeszła przez równik niebieski 7 maja i skierowała się na północ. W drugiej połowie maja była widoczna na półkuli północnej, początkowo tylko przed świtem, a 20 maja w pobliżu gwiazdy Algol o jasności 2. Na półkuli północnej najlepiej miała być widoczna pod koniec maja 2020, przemieszczając się w pobliżu gwiazdy Kapella, ale jasność jej szybko malała.

</doc>
<doc id="4793948" url="https://pl.wikipedia.org/wiki?curid=4793948" title="George Kosinski">
George Kosinski

George Kosinski (ur. 11 września 1952 w Ballachulish w Szkocji) – brytyjski malarz polskiego pochodzenia.
Życiorys.
Syn polskich emigrantów, wychowywał się w Millom, w hrabstwie Kumbria. Od 1971 do 1979 studiował architekturę na University of Manchester, a następnie powrócił w rodzinne strony. Mieszkał w Ulverston i specjalizował się w projektach budynków realizowanych na terenach objętych ochroną środowiska. W 1991 postanowił poświęcić się malarstwu, wyjechał do Izraela i zamieszkał w Jerozolimie. W poszukiwaniu plenerów malarskich podróżował po Izraelu, Palestynie, Libanie, Syrii, Jordanii, Synaju i Egipcie. W 2000 przeprowadził się do Santa Fe w Nowym Meksyku, założył tam studio, a wspólnie z żoną Rebekah galerię sztuki. W tym okresie malował krajobrazy pustynne i widoki chmur monsunowych. Dwa lata później przeniósł się w okolice Blue Ridge Mountains w Karolinie Północnej, gdzie studiował tworzenie krajobrazów górskich, malowanie potoków i rzek. Od 2012 przez rok mieszkał w rezydencji artystów Hobcaw Barony na wybrzeżu Karoliny Południowej w pobliżu Pawleys Island. W 2014 powrócił do Karoliny Północnej, zamieszkał w hrabstwie Ashe u podnóża Blue Ridge Mountains, przeszedł wówczas udar mózgu. Od 2015 tworzy pejzaże gór Lost Province, stosuje technikę olejną i akwarelową.

</doc>
<doc id="4793958" url="https://pl.wikipedia.org/wiki?curid=4793958" title="Kolonia Jemieliste">
Kolonia Jemieliste

Kolonia Jemieliste – niestandaryzowana nazwa kolonii wsi w Polsce położona w województwie mazowieckim, w powiecie ostrołęckim, w gminie Goworowo.
Historia.
Dawniej folwark.
W latach 1921–1939 ówczesny folwark leżał w województwie białostockim, w powiecie ostrołęckim, w gminie Goworowo.
Według Powszechnego Spisu Ludności z 1921 roku folwark zamieszkiwały 73 osoby w 3 budynkach mieszkalnych. W latach międzywojennych majątek ziemski posiadał Ludwik Górski (468 mórg) i Z. Górski (235). Miejscowość należała do parafii rzymskokatolickiej w Goworowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Goworowie.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Generalnego Gubernatorstwa.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4793968" url="https://pl.wikipedia.org/wiki?curid=4793968" title="Lista zabytków w Fontanie (Gozo)">
Lista zabytków w Fontanie (Gozo)

To jest lista zabytków w Fontanie na wyspie Gozo na Malcie, które są umieszczone na liście National Inventory of the Cultural Property of the Maltese Islands.

</doc>
<doc id="4793970" url="https://pl.wikipedia.org/wiki?curid=4793970" title="Fletcher Henderson">
Fletcher Henderson

Fletcher Henderson, "James Fletcher Hamilton Henderson" (ur. 18 grudnia 1897 w Cuthbert, zm. 29 grudnia 1952 w Nowym Jorku) – amerykański pianista jazzowy, aranżer i kompozytor.
Życiorys.
W 1920 roku współpracował z wydawnictwem muzycznym Pace-Hady. Rok później wziął udział w trasie koncertowej, występując z Ethel Waters. W 1922, będąc wówczas w Nowym Orleanie poznał Louisa Amstronga, zaczynającego karierę jako kornecista. W 1923 spotkał się z kilkoma innymi muzykami na przesłuchaniu, z którymi to założył zespół. Na współpracę zgodził się również Louis Armstrong.
Początkowo Henderson był w zespole jedynie pianistą, jednak w 1927 orkiestra straciła aranżera, a Henderson postanowił zająć jego miejsce. Wtedy właśnie ujawnił się jego wyjątkowy talent do aranżacji.
Jeszcze przed odejściem aranżera, Fletcher Henderson Orchestra opuścił Armstrong. W zespole przez lata grało wielu muzyków, którzy z czasem zaczęli budować własne kariery solowe, jak Coleman Hawkins czy Don Redman.
W 1934 Henderson współpracował z Bennym Goodmanem, który zakładając nowy big-band potrzebował aranży. Goodman zwrócił się z tym właśnie do Hendersona. Zagrał on nawet z zespołem Benny'ego w sierpniu 1935 serię koncertów. Wykonano na nich aranże Hendersona. Później wszedł on w stały skład orkiestry, tworząc dla niej kolejne aranże. Poskutkowało to również rozpadem Fletcher Henderson Orchestra. 
Z Goodmanem współpracował niemal do śmierci w 1952 roku.
Pod koniec życia założył również sekstet.

</doc>
<doc id="4793971" url="https://pl.wikipedia.org/wiki?curid=4793971" title="Zygmunt Hołobut">
Zygmunt Hołobut

Zygmunt Teodor Hołobut ps. „Bogusław” (ur. 27 października 1873 we Lwowie, zm. ?) – podpułkownik piechoty Wojska Polskiego, doktor praw, sędzia, prokurator.
Życiorys.
Urodził się 27 października 1873 we Lwowie, w rodzinie Michała i Marii z Duszyńskich-Duszak. Kształcił się w C. K. IV Gimnazjum we Lwowie, gdzie w 1892 lub w 1893 zdał egzamin dojrzałości. W tym czasie podjął działalność w działał w tajnych organizacjach niepodległościowych. Jako gimnazjalista od 1890 był zaangażowany w Organizacji Narodowej. Prowadził wówczas kółko dla młodszych o dwa lata kolegów szkolnych. Wraz z innymi organizował obchód rocznicy Konstytucji 3 Maja, uroczystość ku czci Adama Mickiewicza. Współtworzył dwutygodnik „Życie”.
Ukończył studia prawnicze i w okresie zaboru austriackiego w ramach autonomii galicyjskiej wstąpił do c. k. służby sądowniczej. Od ok. 1900 był auskultantem przy C. K. Sądzie Krajowym we Lwowie. Następnie ok. 1903/1904 był auskultantem w C. K. Sądzie Obwodowym w Złoczowie. Po uzyskaniu stopnia doktora praw od ok. 1904 był adjunktem w C. K. Sądzie Powiatowym w Żurawnie. Od ok. 1907 był adjunktem w C. K. Sądzie Powiatowym w Komarnie, a od ok. 1909 sędzią tamże. Od ok. 1911 był zastępcą prokuratora w C. K. Prokuratorii Państwa w Tarnopolu, a od ok. 1912 do 1918 był zastępcą prokuratora w C. K. Prokuratorii Państwa we Lwowie.
W C. K. Armii w rezerwie piechoty został mianowany kadetem z dniem 1 stycznia 1899, później awansowany na podporucznika z dniem 1 stycznia 1901. Był oficerem rezerwowym 95 Galicyjskiego pułku piechoty w Stanisławowie (ok. 1899–1904). Następnie został zweryfikowany w C. K. Obronie Krajowej w stopniu podporucznika piechoty w grupie nieaktywnych z dniem 1 stycznia 1901. Był przydzielony do 33 pułku piechoty Obrony Krajowej w Stryju (ok. 1904–1906).
Po zakończeniu I wojny światowej, jako były oficer armii austriackiej został przyjęty do Wojska Polskiego i zatwierdzony w stopniu majora. W trakcie wojny polsko-ukraińskiej pełnił stanowisko referenta sprawiedliwości w dowództwie Frontu Galicyjsko-Wołyńskiego. Dekretem z 22 maja 1920 został zatwierdzony w stopniu podpułkownika w korpusie sądowym z dniem 1 kwietnia 1920. Następnie został referentem sądowo-prawnym 6 Armii, a 10 sierpnia 1920 powierzono mu czasowe pełnienie obowiązków referenta sądowo-prawnego Frontu Południowego.
1 czerwca 1921 pełnił służbę w Dowództwie Okręgu Generalnego Warszawa, a jego oddziałem macierzystym był 40 Pułk Piechoty. 3 maja 1922 został zweryfikowany w stopniu podpułkownika ze starszeństwem z dniem 1 czerwca 1919 i 232. lokatą w korpusie oficerów piechoty. Od 19 sierpnia do 26 grudnia 1922 sprawował stanowisko dowódcy 40 pułku piechoty we Lwowie. Około 1923 pełnił funkcję zastępcy dowódcy 26 pułku piechoty we Lwowie, a następnie pozostawał oficerem tej jednostki, a w 1925 ponownie był zastępcą dowódcy, przeniesionym służbowo do Oddziału V Sztabu Generalnego. W lipcu 1925 został przeniesiony do 30 pułku piechoty w Warszawie na stanowisko zastępcy dowódcy pułku. Z dniem 1 marca 1927 został mu udzielony dwumiesięczny urlop z zachowaniem uposażenia, a z dniem 30 kwietnia 1927 został przeniesiony w stan spoczynku. W 1934, jako oficer stanu spoczynku pozostawał w ewidencji Powiatowej Komendy Uzupełnień Lwów Miasto. Posiadał przydział do Oficerskiej Kadry Okręgowej Nr X. Był wówczas w grupie oficerów „w dyspozycji dowódcy Okręgu Korpusu Nr X”.
28 kwietnia 1927 został ze stanowiska oficera 30 pp. został mianowany sędzią cywilnego Sądu Okręgowego w Samborze, gdzie pracował w kolejnych latach, a od ok. 1930 do ok. 1934 był wiceprezesem tegoż. Jako wiceprezes SO był wybieramy przewodniczącym okręgowej komisji wyborczej w Samborze w grudniu 1927, we wrześniu 1930.
Był żonaty z Wandą Joanną z Grzymalskich, a ich dziećmi były Wanda Stojałowska (1905–1995), biolog, parazytolog, profesor Akademii Medycznej w Lublinie i Wiesław Hołobut (1907–1988), profesor fizjologii, rektor Akademii Medycznej w Lublinie – oboje pochowani na cmentarzu prawosławnym w Lublinie.

</doc>
<doc id="4793973" url="https://pl.wikipedia.org/wiki?curid=4793973" title="Nadleśnictwo Gościeradów">
Nadleśnictwo Gościeradów

Nadleśnictwo Gościeradów – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Gościeradowie-Folwarku, w powiecie kraśnickim, w województwie lubelskim.
Nadleśnictwo obejmuje część powiatów kraśnickiego w województwie lubelskim oraz stalowowolskiego w województwie podkarpackim.
Historia.
Nadleśnictwo Gościeradów powstało 12 grudnia 1944 na mocy dekretu Polskiego Komitetu Wyzwolenia Narodowego. Objęło ono część przedwojennych lasów państwowych nadleśnictwa Dzierzkowice oraz znacjonalizowane przez komunistów lasy prywatne, w tym lasy Warszawskiego Towarzystwa Dobroczynności.
Po II wojnie światowej powstały również nadleśnictwa:
Ponadto lasy dzisiejszego nadleśnictwo Gościeradów wchodziły także w skład nadleśnictw Dzierzkowice oraz Kraśnik.
W 1973 nadleśnictwa Dzierzkowice i Gościeradów uległy likwidacji. Zarządzane przez nie lasy przyłączono do nadleśnictwa Kraśnik. Nadleśnictwo Radomyśl (wraz z wcześniej włączonym do niego nadleśnictwem Lipa) stało się częścią nadleśnictwa Janów Lubelski.
W 1984 ponownie utworzono nadleśnictwo Gościeradów, w skład którego weszły trzy obręby: Gościeradów, Radomyśl i Zaklików. W 2016 połączono obręby Radomyśl i Zaklików, tworząc obręb Poligon.
Ochrona przyrody.
Na terenie nadleśnictwa znajdują się dwa rezerwaty przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi 250 m3/ha, a przeciętny wiek 61 lat.

</doc>
<doc id="4793975" url="https://pl.wikipedia.org/wiki?curid=4793975" title="Kościół św. Franciszka z Asyżu w Bronikowie">
Kościół św. Franciszka z Asyżu w Bronikowie

Kościół św. Franciszka z Asyżu w Bronikowie – drewniany rzymskokatolicki kościół parafialny zlokalizowany w centrum wsi Bronikowo (powiat kościański, województwo wielkopolskie). Miejsce kultu parafii św. Franciszka z Asyżu. 25 listopada 1932 został wpisany do rejestru zabytków pod numerem 23. Kościół jest jednym z najciekawszych przykładów drewnianej architektury sakralnej w rejonie Śmigla – zachował m.in. oryginalne wyposażenie w stylu barokowym.
Historia.
Drewniany kościół ufundowany został na początku XV wieku przez Bronikowskich, w 1423 wspomniany jest już proboszcz, Wacław. Podczas reformacji pierwszą świątynię przejęli protestanci, a katolicy odzyskali ją w 1599 (według innych źródeł koło 1590). Drugi kościół (także drewniany) ufundował Franciszek Zbyszewski w czwartej ćwierci XVII wieku. W 1738 pożar zniszczył prezbiterium, zakrystię, kaplice oraz wschodnią część nawy, ale jeszcze w tym samym roku, z inicjatywy Apolonii z Raczyńskich Jaraczewskiej oraz Ignacego Koźmińskiego z Radomicka podjęto prace w celu odbudowy kościoła. Ukończono je w 1739. Wnętrze kościoła na nowo pokryto dekoracją malarską. Około 1780 częściowo rozebrano wieżę, którą w 1786 odbudowano. W 1849 odnowiono wnętrze. W 1870 cieśla Franciszek Theinert wykonał remont konstrukcji kościoła (m.in. założył lisice oraz oszalował zakrystię). W latach 1927–1928 wyremontowano wieżę i dach. Z inicjatywy ks. Jana Jazdończyka i przy wsparciu Ottona Frotera w 1936 dobudowano dwie boczne kaplice z drewna modrzewiowego według projektu budowniczego Łukomskiego. Od tego momentu budowla uzyskała plan krzyża. Ściany wewnątrz nawy i kasetonowy strop oszalowano deseczkami modrzewiowymi w 1939. Podczas II wojny światowej świątynia była jedną z dwóch w powiecie kościańskim, których okupant niemiecki nie zamknął dla celów kultowych. Po II wojnie odbyły się trzy remonty: w 1965 (odchylająca się wieża), 1970 (wnętrze i wyposażenie) oraz 1982 (konserwacja od zewnątrz).
Architektura.
Obiekt jest jednonawowy, orientowany, wzniesiony na podmurówce z kamienia polnego i cegły. Kościół o zdwojonej konstrukcji ścian (ze szkieletem okalającym zrąb), pierwotnie oszalowany. Prezbiterium odbudowano po pożarze w 1738 jako zrębowe. Zakrystia wykonana w konstrukcji sumikowo-łątkowej. Wieża, dostawiona do nawy od strony zachodniej – słupowo-ramowa, oszalowana. Prezbiterium jest węższe od nawy i niższe od niej, zamknięte trójbocznie. Dach jest dwuspadowy, a nad kaplicami trójspadowy. Wieża ma dwie kondygnacje i jest nakryta dachem czteropołaciowym z baniastym hełmem z latarnią zwieńczoną chorągiewką z datą 1786. Wnętrze jest nakryte stropami z listwową kratownicą. Prezbiterium nakrywa strop kasetonowy. Na ścianie prezbiterium od strony zewnętrznej wisi drewniany krzyż z około 1700 z tabliczką upamiętniającą Misje święte w 1919.
Wnętrze.
Cenny jest architektoniczny ołtarz główny pochodzący z około 1700 (być może z 1662). Jest on ujęty dwiema kolumnami oraz ozdobiony rzeźbami św. Akwiliniusza, Piotra z Werony, Norberta, Placyda i figurkami aniołów. W głównym polu umieszczono obraz maryjny podobny do typu Matki Boskiej Śnieżnej (druga połowa XVII wieku). Ma on opinię cudownego i jest zasłaniany zasuwą z wizerunkiem Trójcy Świętej. Ołtarze boczne są barokowe. Zawierają obrazy: św. Franciszka (prawy, 1698) i Adorację Pięciu Ran Chrystusa przez świętych Franciszka i Katarzynę Sieneńską (lewy, 1704, typ barokowego czarnego ołtarza). Chrystus w tym ołtarzu ma srebrny płaszcz (1720–1730), a obok wisi około dwadzieścia wotów (XVII–XIX wiek). Ambona jest barokowa (pierwsza połowa XVIII wieku). Chrzcielnica, chór muzyczny, a także prospekt organowy pochodzą z około 1700 (prospekt został uzupełniony w XX wieku).
Otoczenie.
Teren przykościelny otoczony jest drewnianym ogrodzeniem (słupki murowane). Od strony wschodniej znajduje się plebania otoczona ogrodem. Lipy rosnące przy świątyni mają obwody do około 330 cm.

</doc>
<doc id="4793976" url="https://pl.wikipedia.org/wiki?curid=4793976" title="Jan Kubis">
Jan Kubis



</doc>
<doc id="4793977" url="https://pl.wikipedia.org/wiki?curid=4793977" title="Antea Cement">
Antea Cement

ANTEA Cement Sh.a – albańskie przedsiębiorstwo przemysłowe specjalizujące się w produkcji cementu.
Przedsiębiorstwo jest spółką zależną greckiego producenta cementu Titan Cement. Decyzję o budowie cementowni w północnej Albanii ogłoszono w 2007 roku. Titan Cement poinformował wówczas, że planuje zainwestować 170 mln € w wytwórnię o docelowych zdolnościach produkcyjnych 1,5 mln ton cementu rocznie. Środki na sfinansowanie inwestycji zostały pozyskane z Europejskiego Banku Odbudowy i Rozwoju oraz Międzynarodowej Korporacji Finansowej, które objęły po 20% akcji w albańskiej spółce. 
Budowę rozpoczęto w lipcu 2008 po uzyskaniu praw do wydobycia surowców, zakończono w lutym 2010. Pierwszą partię klinkieru wyprodukowano w marcu 2010, choć oficjalna inauguracja działania wytwórni miała miejsce we wrześniu tego roku. 

</doc>
<doc id="4793978" url="https://pl.wikipedia.org/wiki?curid=4793978" title="Mimi Keene">
Mimi Keene

Mimi Keene (ur. 5 sierpnia 1998) – angielska aktorka, która wystąpiła m.in. w serialu "Sex Education" i filmie "Tolkien".

</doc>
<doc id="4793980" url="https://pl.wikipedia.org/wiki?curid=4793980" title="Górki (powiat ostrołęcki)">
Górki (powiat ostrołęcki)

Górki – nieoficjalny przysiółek wsi Pokrzywnica w Polsce położony w województwie mazowieckim, w powiecie ostrołęckim, w gminie Goworowo.
Historia.
Dawniej folwark Pokrzywnica.
W latach 1921–1939 ówczesny folwark leżał w województwie białostockim, w powiecie ostrołęckim, w gminie Goworowo.
Według Powszechnego Spisu Ludności z 1921 roku folwark zamieszkiwało 25 osób w 2 budynkach mieszkalnych. Miejscowość należała do parafii rzymskokatolickiej w Goworowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Goworowie.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Generalnego Gubernatorstwa.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4793997" url="https://pl.wikipedia.org/wiki?curid=4793997" title="Biurokrata">
Biurokrata

Biurokrata – urzędnik załatwiający sprawy biurokratycznie, tj. sztywno trzymający się przepisów i bezdusznie traktujący ludzkie sprawy.

</doc>
<doc id="4794002" url="https://pl.wikipedia.org/wiki?curid=4794002" title="Moneybagg Yo">
Moneybagg Yo

Moneybagg Yo, właściwie Demario DeWayne White, Jr (ur. 22 września 1991 w Memphis) – amerykański raper i autor tekstów. Współpracował m.in. z takimi wykonawcami jak Lil Baby, J. Cole, Future, Offset, YG, Yo Gotti.

</doc>
<doc id="4794016" url="https://pl.wikipedia.org/wiki?curid=4794016" title="Hieronim Jan Puzyna">
Hieronim Jan Puzyna

Hieronim Jan Puzyna herbu Brama (zm. 7 maja 1702 roku) – podkomorzy upicki w latach 1694–1698, starosta upicki w latach 1698–1701.
Poseł sejmiku upickiego na sejm 1690 roku, sejm 1695 roku.
Deputat powiatu upickiego do rady stanu rycerskiego rokoszu łowickiego w 1697 roku.

</doc>
<doc id="4794018" url="https://pl.wikipedia.org/wiki?curid=4794018" title="Marcin Łukasz Mazur">
Marcin Łukasz Mazur

Marcin Łukasz Mazur (ur. 7 kwietnia 1963 w Warszawie) – polski dyrygent chóralny, pedagog i kompozytor. Ukończył Akademię Muzyczną im. Fr. Chopina w Warszawie (1988), doktoryzował się w Akademii Muzycznej im. St. Moniuszki w Gdańsku (2009).
Działalność dyrygencka.
Działalność dyrygencką rozpoczął w 1985 r. Prowadził m.in.: chóry Towarzystwa Śpiewaczego LUTNIA w Warszawie (1985-1996), Orkiestrę im. A. Corellego w Bielsku Białej, chór i orkiestrę PPSM im. K. Szymanowskiego w Warszawie, Chór Filharmonii Gran Canarii w Las Palmas – Hiszpania (1998-2000). Od 2000 pracuje z Grodziskim Chórem Bogorya. 
Z chórami LUTNI i z Grodziskim Chórem Bogorya występował wielokrotnie w Polsce i za granicą, zdobywając około pięćdziesięciu nagród na konkursach chóralnych i dokonując prawykonań dzieł współczesnych kompozytorów muzyki chóralnej (Kurt Bikkembergs, Krzysztof Dzierma, Andrzej Hundziak, Andrzej Koszewski, Marian Sawa, Wilbur Skeels, Romuald Twardowski). 
Z chórem Filharmonii Gran Canarii przygotował kilka wielkich form wokalno-instrumentalnych, m.in. Bacha (Pasję wg św. Jana i Magnificat), Lloyda-Webbera (Jesus Christ Superstar), Menottiego (operę Amahl i nocni goście), Mozarta (operę Don Giovanni), Schuberta (Mszę Es-dur) oraz operę dziecięcą Brundibar Hansa Krasy. 
Występował w Austrii, Belgii, Czechach, Danii, Francji, Hiszpanii, Holandii, na Litwie, w Niemczech, Portugalii, Słowenii, na Słowacji, w Szwecji, na Węgrzech i we Włoszech. 
Kompozycje i opracowania.
Aktywność twórcza Marcina Łukasza Mazura związana jest z chóralistyką. Skomponował dotychczas ponad 40 utworów na różne rodzaje chórów oraz opracował na chór ponad 100 pieśni, głównie kolęd. Większość jego utworów i opracowań ukazała się drukiem w polskich i zagranicznych wydawnictwach muzycznych:
Inne publikacje.
Marcin Łukasz Mazur jest autorem szeregu publikacji dotyczących muzyki chóralnej i metodyki prowadzenia chórów. 

</doc>
<doc id="4794020" url="https://pl.wikipedia.org/wiki?curid=4794020" title="Mistrzostwa Łotwy w piłce siatkowej mężczyzn">
Mistrzostwa Łotwy w piłce siatkowej mężczyzn

Mistrzostwa Łotwy w piłce siatkowej mężczyzn (łot. Latvijas čempionāts volejbolā vīriešiem) – rozgrywki mające na celu wyłonienie najlepszej klubowej drużyny siatkarskiej na Łotwie. Po raz pierwszy zorganizowane zostały w 1926 roku. W latach 1946–1990 odbywały się w ramach Łotewskiej SRR.
Najlepsze drużyny z Łotwy występują także w lidze bałtyckiej.
Historia.
Lata 1920-1945.
Na Łotwę piłka siatkowa trafiła za pośrednictwem Związku Chrześcijańskiej Młodzieży Męskiej (YMCA) w latach 20. XX wieku. W 1923 roku YMCA założył Związek Młodzieży Chrześcijańskiej ("Jaunekļu kristīgā savienība", JKS), w ramach którego uprawiano siatkówkę. W późniejszych latach w siatkówkę zaczęto grać także w Łotewskim Stowarzyszeniu Sportowym ("Latvijas Sporta biedrība", LSB), klubie "“Union”" oraz w Uniwersytecie Łotewskim ("Latvijas Universitāte").
W 1926 roku JKS zorganizował pierwsze mistrzostwa Łotwy w piłce siatkowej, a od 1930 roku rolę organizatora mistrzostw przejął Łotewski Związek Koszykówki ("Latvijas Basketbola savienība", LBS). Od drugiej połowy lat trzydziestych zaczęły być organizowane również rozgrywki na niższych szczeblach. W 1937 roku we wszystkich poziomach rozgrywkowych uczestniczyły 44 męskie drużyny.
W pierwszy latach w rozgrywkach dominował JKS. Zdobył on mistrzostwo Łotwy w latach 1926–1931 oraz 1933–1934. W skład drużyny JKS wchodzili m.in. Vilis Samtiņš, Andrejs Bērziņš, Jānis un Pēteris Augusti, Augusts Raubēns, Ādolfs Grasis, Aleksandrs Mālmeistars, Eižens Dupurs, Nikolajs Šenbruns, Jāzeps Šadeiko, Georgs Raudzeps, Valdemārs Baumanis, Jānis Dumpis, Jānis Kļaviņš, Kārlis Sātiņš oraz Gustavs Siliņš.
W okresie międzywojennym mistrzem Łotwy w latach 1933 i 1935 został także klub "Universitātes sports" (US) oraz w latach 1936–1939 – LSB.
W 1940 roku mistrzostwa nie odbyły się ze względu na agresję ZSRR. Ponownie mistrzostwa zorganizowano w 1941 roku, a ich triumfatorem został klub Spartaks. W okresie II wojny światowej mistrzostwa Łotwy zorganizowano jeszcze w latach 1942–1943. W obu sezonach zwyciężył US.
Lata 1945-1992.
W 1945 roku kwestie związane z siatkówką powierzono sekcji siatkówki Komitetu Kultury Fizycznej i Sportu Łotewskiej Socjalistycznej Republiki Radzieckiej. W 1946 roku po raz pierwszy po wojnie odbyły się łotewskie mistrzostwa. Uczestniczyło w nich sześć drużyn. Zwycięzcą został Spartaks.
W pierwszych latach po wojnie rozgrywki koncentrowały się wokół zespołów z Rygi. W późniejszych latach siatkarskie rozgrywki zaczęły być organizowane w kolejnych ośrodkach, m.in. w Jełgawie, Lipawie, Valmierze i Dyneburgu.

</doc>
<doc id="4794022" url="https://pl.wikipedia.org/wiki?curid=4794022" title="Movila Banului (gmina)">
Movila Banului (gmina)

Movila Banului – gmina w Rumunii, w okręgu Buzău. Obejmuje miejscowości Cioranca, Movila Banului i Limpeziș. W 2011 roku liczyła 2726 mieszkańców.

</doc>
<doc id="4794023" url="https://pl.wikipedia.org/wiki?curid=4794023" title="Franciszek Antoni Zapolski">
Franciszek Antoni Zapolski

Franciszek Antoni Zapolski herbu Pobóg – kasztelan sieradzki w latach 1703-1707, kasztelan wieluński w latach 1697-1703, stolnik brzeskokujawski w latach 1686-1697.
Poseł sejmiku sieradzkiego na sejm nadzwyczajny 1688/1689 roku, sejm nadzwyczajny 1693 roku.
Deputat województwa sieradzkiego do rady stanu rycerskiego rokoszu łowickiego w 1697 roku.

</doc>
<doc id="4794025" url="https://pl.wikipedia.org/wiki?curid=4794025" title="Kościół Najświętszej Maryi Panny Wniebowziętej - Gwiazda Morza w Sopocie">
Kościół Najświętszej Maryi Panny Wniebowziętej - Gwiazda Morza w Sopocie



</doc>
<doc id="4794028" url="https://pl.wikipedia.org/wiki?curid=4794028" title="Parafia Najświętszej Maryi Panny Wniebowziętej - Gwiazda Morza w Sopocie">
Parafia Najświętszej Maryi Panny Wniebowziętej - Gwiazda Morza w Sopocie



</doc>
<doc id="4794030" url="https://pl.wikipedia.org/wiki?curid=4794030" title="Córa Syjonu">
Córa Syjonu

Córa Syjonu. Maryja w refleksji Kościoła (niem. "Die Tochter Zion. Betrachtungen über den Marienglaube der Kirche") – publikacja autorstwa Josepha Ratzingera wydana po raz pierwszy przez Johannes Verlag w Einsiedeln w 1977.
Publikacja jest odtworzeniem trzech wykładów wygłoszonych przez autora w 1975 w Puchberg koło Linzu, w okresie, jak to określił Ratzinger, "cofania się" kultu maryjnego w Kościele katolickim. Według autora zaszła wówczas potrzeba "jasnej orientacji, co właściwie pozostało z maryjnego "Credo" i co pozostać powinno". Ratzinger stworzył w związku z tym stosowne wprowadzenie nakreślające perspektywę pozwalającą właściwie zrozumieć zarówno całość, jak i poszczególne elementy tego "Credo". Świadomie zachował niedoskonałości językowe oraz elementy improwizacyjne, które wynikają wprost z wykładowego stylu dzieła. Dla mariologii Ratzingera jest sprawą zasadniczą, że Matka Boża nie jest postrzegana w sposób wyizolowany, ale w całości chrześcijańskiej tajemnicy wiary. Autor przedstawia Maryję jako "Kościół u swego początku". W Maryi Kościół uzyskuje osobowe centrum z wszelkimi tego konsekwencjami. Maryjna dogmatyka Ratzingera jest zatem zbudowana na jego własnej biblijno-teologicznej podbudowie, której struktura cechuje się szczególnym uwzględnieniem rozstrzygnięć dokonanych w trakcie najnowszej historii Kościoła. Przed drukiem publikację przejrzał i przygotował formalnie Hans Urs von Balthasar.

</doc>
<doc id="4794032" url="https://pl.wikipedia.org/wiki?curid=4794032" title="Cioranca">
Cioranca

Cioranca – wieś w Rumunii, w okręgu Buzău, w gminie Movila Banului. W 2011 roku liczyła 257 mieszkańców.

</doc>
<doc id="4794033" url="https://pl.wikipedia.org/wiki?curid=4794033" title="Movila Banului">
Movila Banului

Movila Banului – wieś w Rumunii, w okręgu Buzău, w gminie Movila Banului. W 2011 roku liczyła 1367 mieszkańców.

</doc>
<doc id="4794034" url="https://pl.wikipedia.org/wiki?curid=4794034" title="Limpeziș">
Limpeziș

Limpeziș – wieś w Rumunii, w okręgu Buzău, w gminie Movila Banului. W 2011 roku liczyła 1102 mieszkańców.

</doc>
<doc id="4794036" url="https://pl.wikipedia.org/wiki?curid=4794036" title="Henryk Langerman">
Henryk Langerman

Henryk (Chaim) Langerman (ur. 21 stycznia 1896 w Drohobyczu, zm. 1944 we Lwowie) – polsko-ukraiński malarz pochodzenia żydowskiego. 
Życiorys.
Studiował malarstwo w Monachium, od 1918 do 1923 mieszkał i studiował w Wiedniu. Debiutował w 1919 we Lwowie, w 1920 jego prace uczestniczyły w I Wystawie Sztuki Żydowskiej również we Lwowie. W latach 1924-1933 mieszkał i tworzył w Paryżu, był związany z École de Paris, a następnie powrócił do Lwowa. Mieszkał przy ul. Tarnowskiego 27, należał utworzonego w 1932 Lwowskiego Zawodowego Związku Artystów Plastyków (L.Z.Z.A.P.), który skupiał artystów należących do różnych grup twórczych. Zmarł w 1944 w getcie lwowskim podczas okupacji niemieckiej. 
Henryk Langerman malował głównie sceny z życia miejskiego, życia miejskiej biedoty, wizerunki dzieci i sceny z cyrku. Wiele jego prac zostało zniszczonych podczas wojny. Niektóre z zachowanych obrazów są przechowywane we Lwowskiej Galerii Sztuk, inne prace znajdują się w prywatnych kolekcjach.

</doc>
<doc id="4794037" url="https://pl.wikipedia.org/wiki?curid=4794037" title="Izydor Wołosiański">
Izydor Wołosiański

Izydor Wołosiański (ur. 16 lutego 1908 w Drohobyczu, zm. 15 lipca 1971 we Wrocławiu) – polski inżynier, Sprawiedliwy Wśród Narodów Świata, wraz z żoną uratował 39 Żydów.
Życiorys.
Urodził się 16 lutego 1908 r. w Drohobyczu, gdzie jego ojciec współprowadził warsztat rzemieślniczy. W czasie okupacji niemieckiej w Drohobyczu był kierownikiem warsztatów mechanicznych. Wtedy też poznał swoją przyszłą żonę, Jarosławę Wołosiańską. Mieli wspólnych przyjaciół żydowskich, którym udzielali doraźnej pomocy od 1941 roku. Rok później zdecydowali się ukryć dwie córki znajomej rodziny Stocków w specjalnie do tego przygotowanej dwupoziomowej kryjówce w piwnicy domu przy ul. Szaszkiewicza 9 w Drohobyczu. Gdy w styczniu 1943 para zawarła związek małżeński i zamieszkała w tym budynku, w skrytce chroniło się kilkanaście osób. W tym czasie nad Wołosiańskimi mieszkał Niemiec. Jego obecność ograniczała rewizje i podejrzenia, ale jednocześnie wymuszała wysoką ostrożność. W czasie likwidacji drohobyckiego getta do piwnicy małżeństwa Wołosiańskich zeszła większość z łącznie 39 ukrywanych osób. Niektórzy z nich spędzili w kryjówce 22 miesiące, do ponownego zajęcia Drohobycza przez Armię Czerwoną 4 sierpnia 1944.
W 1946 Izydor razem z żoną Jarosławą i córką przeprowadził się do Wrocławia. Ocaleni przez nią Żydzi wyemigrowali do Stanów Zjednoczonych, Kanady, Australii i Izraela.
Dzięki staraniom Tovy Stock i Zofii Hendel, 24 stycznia 1967 Izydor Wołosiański został odznaczony medalem Sprawiedliwy wśród Narodów Świata. Medal został również przyznany jego żonie. Ze względu na wybuch wojny sześciodniowej i zerwane stosunki dyplomatyczne Polski z Izraelem nie było możliwe osobiste odebranie odznaczenia. Izydor Wołosiański zmarł w 1971 r., nie doczekawszy ponownego spotkania z ludźmi, których uratował przed Zagładą.
Małżeństwu Wołosiańskich została poświęcona wystawa "Wrocławianie, o których chcemy pamiętać" w Domu Edyty Stein we Wrocławiu w 2010. Wystawa została zorganizowana przez Towarzystwo im. Edyty Stein, program Muzeum Historii Żydów Polskich „Polscy Sprawiedliwi – Przywracanie pamięci” oraz projekt „Miejsce Pamięci Cichych Bohaterów” przy Fundacji Miejsce Pamięci Niemieckiego Ruchu Oporu w Berlinie. Wydarzenie było elementem programu UE "Europa dla Obywateli".
Izydor jest ojcem Anny urodzonej w 1943 r.

</doc>
<doc id="4794040" url="https://pl.wikipedia.org/wiki?curid=4794040" title="James E. Rogan">
James E. Rogan

James Edward Rogan (ur. 21 sierpnia 1957 w San Francisco) – amerykański polityk, członek Partii Republikańskiej.
Działalność polityczna.
Od 1994 zasiadał w California State Assembly. Następnie w okresie od 3 stycznia 1997 do 3 stycznia 2001 przez dwie kadencje był przedstawicielem 27. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4794042" url="https://pl.wikipedia.org/wiki?curid=4794042" title="S-III (szybowiec)">
S-III (szybowiec)

S-III – polski szybowiec amatorski zbudowany w dwudziestoleciu międzywojennym.
Historia.
Komitet Wojewódzki Ligi Obrony Powietrznej i Przeciwgazowej w Poznaniu zlecił inżynierowi Józefowi Wallisowi opracowanie szybowca przeznaczonego do udziału w II Wszechpolskim Konkursie Szybowcowym. 
Konstruktor wzorował się na dwumiejscowym dwupłatowym szybowcu Fokker FG.2, na którym w 1922 roku ustanowiono światowy rekord długotrwałości lotu. Szybowiec zbudowano w Wielkopolskiej Wytwórni Samolotów „Samolot” z wykorzystaniem dostępnych tam elementów konstrukcyjnych. Konstruktor wykorzystał m.in. płat samolotu Hanriot H.28. Szybowiec został zgłoszony do udziału w konkursie i otrzymał numer konkursowy 19. Miał go pilotować Jerzy Kossowski.
Szybowiec został przetransportowany na miejsce zawodów w Oksywiu. Po zmontowaniu komisja techniczna nie dopuściła go do udziału w lotach z uwagi na złe wyważenie konstrukcji. Dalsze jego losy nie są znane.
Konstrukcja.
Dwumiejscowy szybowiec w układzie dwupłata.
Kadłub podłużnicowy. Pierwsze miejsce przebaczone dla pilota, drugie dla pasażera. 
Płat dwudźwigarowy o obrysie prostokątnym, o jednakowej rozpiętości i cięciwie (istniała możliwość wymiennego stosowania płatów), kryty w całości płótnem. Płat dolny dwudzielny, płat górny trójdzielny z centralnym baldachimem. Lotki znajdowały się na obu płatach. Komora płatów połączona była czterema parami międzyskrzydłowych zastrzałów równoległych i usztywniona krzyżowymi naciągami z drutu. 
Usterzenie klasyczne w układzie dolnokrzyżowym. Statecznik poziomy jednoczęściowy. Napęd sterów linkowy.
Podwozie główne złożone z dwóch równoległych płóz oraz płozy ogonowej.

</doc>
<doc id="4794051" url="https://pl.wikipedia.org/wiki?curid=4794051" title="Adam Schiff">
Adam Schiff

Adam Bennett Schiff (ur. 22 czerwca 1960 w Framingham) – amerykański polityk, członek Partii Demokratycznej.
Działalność polityczna.
Od 1996 zasiadał w stanowym Senacie Kalifornii. Następnie od 3 stycznia 2001 do 3 stycznia 2003 przez jedną kadencję był przedstawicielem 27. okręgu, następnie do 3 stycznia 2013 przez pięć kadencji przedstawicielem 29. okręgu, a od 3 stycznia 2013 jest przedstawicielem 28. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4794052" url="https://pl.wikipedia.org/wiki?curid=4794052" title="Piotr Leszczyński">
Piotr Leszczyński

Piotr Leszczyński (zm. 15 maja 1943 we wsi Poręba-Kocęby) – polski rolnik niosący pomoc Żydom w czasie II wojny światowej, zamordowany przez nazistowskich Niemców, uhonorowany w ramach projektu „Zawołani po imieniu”.
Życiorys.
Piotr Leszczyński razem z rodziną mieszkał na skraju wsi Poręba-Kocęby, bezpośrednio blisko miejsc, gdzie swoją kryjówką w lesie mieli Żydzi. Piotr razem z sąsiadem Antonim Prusińskim wielokrotnie udzielał pomocy ukrywającym się. 15 maja 1943 r. o godzinie 4:00 nad ranem żandarmeria niemiecka oraz Gestapo rozpoczęli obławę lasu w poszukiwaniu ukrywających się. Jednocześnie otoczyli Poręby tak, aby nikt nie mógł wydostać się z wioski aż do kolejnego dnia. W wyniku obławy pojmano nieznaną z nazwiska ukrywającą się osobę. Piotr Leszczyński został pobity i zamordowany za niesienie pomocy Żydom. Razem z nim zginął Antoni Prusiński oraz ukrywany Żyd.
9 czerwca 2019 Piotr Leszczyński wraz z Antonim Prusińskim zostali upamiętnieni tablicą umieszczoną na kamieniu w ramach projektu „Zawołani po imieniu” Instytutu Pileckiego. Uroczystość w Porębie-Kocębach zgromadziła kilkaset osób, obecni byli m.in. przedstawiciele władz samorządowych oraz podsekretarz stanu Magdalena Gawin. Organizatorami upamiętnienia byli dr Wojciech Kozłowski, dyrektor Instytutu Pileckiego, Jerzy Żukowski, starosta powiatu wyszkowskiego, oraz prof. Wiesław Przybylski, wójt gminy Brańszczyk.

</doc>
<doc id="4794063" url="https://pl.wikipedia.org/wiki?curid=4794063" title="Asbarez">
Asbarez

Asbarez () – amerykańska gazeta społeczno-polityczna wydawana od 1908 roku w języku ormiańskim i angielskim, poświęcona zagadnieniom związanym z Armenią i Ormianami. 
Opis.
Pierwszy numer gazety "„Asbarez”" ukazał się w sierpniu 1908 roku we Fresno. Początkowo była wydawana jako tygodnik. Na początku lat 70. XX w., po kilku udanych dekadach, biura i siedziba wydawnicza przeniosły się do Los Angeles. Pismo skierowane jest głównie do społeczności armeńsko-amerykańskiej w zachodnich Stanach Zjednoczonych. Jest to jedyna dwujęzyczna gazeta codzienna w kraju, publikująca pięć razy w tygodniu od wtorku do soboty, a drukowana sekcja w języku angielskim znajduje się w sobotnim wydaniu. 1 maja 1970 roku "„Asbarez”" zaczął publikować swoją angielską sekcję. Od stycznia 1993 roku sekcja ta stała się codzienną publikacją i jest głosem społeczności ormiańskiej, źródłem informacji w salach Kongresu, w bibliotekach w całym kraju i newsroomach najważniejszych mediów.
W ciągu lat działalności "„Asbarez”" opisywał tragedię ludobójstwa Ormian, triumf pierwszej niepodległej republiki, problemy społeczności ormiańskiej, katastrofalne trzęsienie ziemi w 1988 roku, upadek Związku Radzieckiego, walkę o wyzwolenie Arcach (Górski Karabach), powstanie niepodległej Republiki Arcach i zmieniającą się rzeczywistość mieszkańców Dżawachetii w południowej Gruzji. Od ponad wieku "„Asbarez”" nie tylko kształtuje opinię społeczną, dostarcza wiadomości i informacji, ale także mobilizuje społeczności do współpracy z Armenian National Committee of America, przeciwdziałania tureckiemu zaprzeczaniu ludobójstwa na Ormianach.
21 października 2018 roku gazeta obchodziła 110 lecie w Bagramian Hall w Holy Cross Cathedral w Montebello. Z tej okazji redakcja uhonorowała szesnastu redaktorów i współpracowników. 25 sierpnia 2019 roku, podczas gali w Renaissance Banquet Hall w Glendale, Armenian National Committee of America uhonorowało gazetę "„Asbarez”" nagrodą Hye Tahd. 
Redakcja.
Ara Khachatourian – redaktor anglojęzycznej sekcji "„Asbarez”"
Ormiański zespół redakcyjny:
Współpracownicy:

</doc>
<doc id="4794066" url="https://pl.wikipedia.org/wiki?curid=4794066" title="Motyl (szybowiec)">
Motyl (szybowiec)

Motyl – polski szybowiec amatorski zbudowany w dwudziestoleciu międzywojennym.
Historia.
Koło Lotnicze Szkoły Budowy Maszyn w poznańskiej firmie „Korona” zleciło inżynierowi Michałowi Bohatyrewowi skonstruowanie szybowca przeznaczonego do udziału w II Wszechpolskim Konkursie Szybowcowym. Szybowiec został zgłoszony do udziału w konkursie i otrzymał numer konkursowy 20. Miał go pilotować H. Gorzke.
Szybowiec został przetransportowany na miejsce zawodów w Oksywiu. Komisja techniczna nie dopuściła go do udziału w lotach z uwagi na niewykończenie konstrukcji. Dalsze jego losy nie są znane.
Konstrukcja.
Jednomiejscowy szybowiec w układzie górnopłata.
Kadłub podłużnicowy o przekroju prostokątnym. Kabina pilota otwarta
Płat jednodźwigarowy o obrysie prostokątnym, kryty w całości sklejką. Podparty zastrzałami, usztywniony naciągami z drutu mocowanymi do piramidki na grzbiecie kadłuba.
Usterzenie klasyczne w układzie dolnokrzyżowym. Statecznik poziomy dwudzielny.
Podwozie główne złożone z dwóch równoległych płóz oraz płozy ogonowej.

</doc>
<doc id="4794067" url="https://pl.wikipedia.org/wiki?curid=4794067" title="Aleksandr Czerwien-Wodali">
Aleksandr Czerwien-Wodali

Aleksandr Czerwien-Wodali (ur. 1872 r., zm. 23 czerwca 1920 r. w Omsku) – rosyjski polityk związany z partią kadetów, członek białego Rządu Rosyjskiego działającego na terenach opanowanych przez wojska adm. Aleksandra Kołczaka.
Życiorys.
Pochodził z zamożnej rodziny właścicieli ziemskich z Besarabii. Ukończył studia na wydziałach prawa oraz matematyki i fizyki Uniwersytetu Petersburskiego w 1900 r. Następnie przez rok był nauczycielem jednego z gimnazjów w Petersburgu, zaś w 1902 r. otworzył w Twerze praktykę notarialną. W 1905 r. wstąpił do partii konstytucyjnych demokratów. Od maja 1906 r. przewodził strukturom partyjnym w Twerze, zasiadał w Dumie miejskiej, kierując wieloma jej komisjami. W 1912 r. uzyskał mandat do Dumy Państwowej IV kadencji. Podczas I wojny światowej był przewodniczącym miejskiego komitetu wojskowo-przemysłowego oraz twerskiego oddziału Wszechrosyjskiego Związku Miast. Po upadku caratu i powstaniu Rządu Tymczasowego był jego komisarzem w guberni twerskiej. Następnie był komisarzem ds. dobroczynności w Moskwie, nadal działając we Wszechrosyjskim Związku Miast. Po rewolucji październikowej zasiadał w zarządzie Wszechrosyjskiego związku handlu i przemysłu.
Wiosną 1918 r. zaczął działać w tworzącym się kontrrewolucyjnym ruchu białych. Jesienią 1918 r. wyjechał do Kijowa, a stamtąd do Jekaterynodaru, oddając się do dyspozycji dowódców Armii Ochotniczej. W marcu 1919 r. został skierowany do wojsk admirała Kołczaka na Syberii, jako jeden z kandydatów do stanowiska ministerialnego w białym rządzie. 
25 listopada 1919 r. został zastępcą ministra spraw wewnętrznych w rządzie Kołczaka. W grudniu 1919 r., w schyłkowym okresie rządów Kołczaka na Syberii, po utracie Omska, stał się jednym z "triumwiratu" faktycznie kierującego rządem, razem z Aleksiejem Łarionowem i Michaiłem Chanżynem. 
19 grudnia mienszewicko-eserowskie Centrum Polityczne wszczęło antykołczakowskie powstanie w zagłębiu węglowym w rejonie Czeriemchowa, a następnie kolejne zbrojne wystąpienia przeciwko białym, w tym 24 grudnia w Irkucku. 26 i 27 grudnia Czerwen-Wodali spotkał się w imieniu kołczakowskiego rządu z delegacją Centrum Politycznego, by wynegocjować zawieszenie broni i zgodę na odjazd przebywających w mieście jednostek wiernych admirałowi. Domagał się zgody na odjazd Kołczaka na Zabajkale razem ze zdobytymi wcześniej zapasami złota, a także, by Centrum Polityczne zobowiązało się do kontynuowania walki z bolszewikami. Eserowcy odrzucili te warunki, nie wierząc przedstawicielowi Kołczaka, który w 1918 r. dowiódł swojej wrogości wobec wszelkich socjalistów. Następnie Czerwen-Wodali razem z Chanżynem i Łarionowem bezskutecznie prosili obecnych na Syberii przedstawicieli Ententy o umożliwienie odjazdu na Zabajkale Kołczakowi, jego ministrom i żołnierzom. Ostatecznie po ponad tygodniu walk i po negocjacjach z przedstawicielami kołczakowskiego rządu 4-5 stycznia Centrum Polityczne przejęło władzę w Irkucku. 4 stycznia adm. Kołczak podpisał w pociągu, na stacji w Niżnieudinsku, akt zrzeczenia się władzy na Syberii na rzecz dowódcy Sił Zbrojnych Południa Rosji gen. Antona Denikina, co było gestem czysto symbolicznym, i na Dalekim Wschodzie na rzecz atamana Grigorija Siemionowa. Tego samego dnia Czerwien-Wodali oddał się w ręce Centrum Politycznego i został aresztowany. 
W kwietniu 1920 r. został przewieziony do Omska, gdzie postawiono go przed syberyjskim trybunałem rewolucyjnym i skazano na śmierć. Razem z Aleksandrem Czerwen-Wodalim sądzeni byli inni czołowi przywódcy syberyjskich białych, którzy w styczniu 1920 r. nie zdołali zbiec z Irkucka (m.in. drugi z "triumwirów" Aleksiej Łarionow, Chanżyn wydostał się za granicę). Postawiono im zarzuty nawoływania do buntu przeciwko władzy radzieckiej, doprowadzenia do morderstw i rabunków na ludności cywilnej, przekazania majątku Republiki Rosyjskiej w ręce obcych państw i podżegania ich do prowadzenia wojny przeciwko Rosji. Siedemnastu sądzonych w procesie otrzymało kary więzienia, siedmiu, w tym Czerwen-Wodali, zostało rozstrzelanych 23 czerwca 1920.

</doc>
<doc id="4794073" url="https://pl.wikipedia.org/wiki?curid=4794073" title="Randall Leal">
Randall Leal

Randall Enrique Leal Arley (ur. 14 stycznia 1997 w San José) – kostarykański piłkarz grający na pozycji skrzydłowego lub ofensywnego pomocnika w amerykańskim Nashville SC i reprezentacji Kostaryki.
Kariera.
Jest wychowankiem Belén FC. W 2015 roku trafił do belgijskiego KV Mechelen. Po trzech latach powrócił do Kostaryki. Występował w Deportivo Saprissa. W 2020 roku przeniósł się do nowo powstałego amerykańskiego klubu Nashville SC.
W dorosłej reprezentacji Kostaryki zadebiutował 7 września 2018 roku w meczu z Koreą Południową. Znalazł się w kadrze na Złoty Puchar CONCACAF 2019.

</doc>
<doc id="4794076" url="https://pl.wikipedia.org/wiki?curid=4794076" title="Africa (piosenka Toto)">
Africa (piosenka Toto)

Africa – utwór nagrany przez amerykański zespół rockowy Toto w 1981 r. Na czwarty studyjny album "Toto IV", wydany jako trzeci singiel albumu 30 września 1982 r. przez studio Columbia Records. Piosenkę napisali członkowie zespołu David Paich i Jeff Porcaro.
Powstanie utworu.
Początkowy pomysł i tekst piosenki pochodzą od Davida Paicha. Paich bawił się nową klawiaturą CS-80 i odkrył dźwięk w typie trąbki, który stał się początkowym riffem. Ukończył melodię i teksty refrenu w około dziesięć minut, ku swojemu zaskoczeniu. Paich twierdzi, że udoskonalał teksty przez sześć miesięcy, po czym pokazał je reszcie zespołu.
W 2015 roku Paich wyjaśnił, że piosenka jest o miłości do kontynentu, Afryki, bardziej niż tylko o romansie. Oparł teksty na nocnym filmie dokumentalnym przedstawiającym afrykańską sytuację i cierpienie. Oglądanie wywarło trwały wpływ na Paicha: „Poruszyło mnie to i przeraziło, a zdjęcia po prostu nie opuściły mojej głowy. Próbowałem sobie wyobrazić, jak bym się z tym czuł, gdybym tam był i co bym zrobił”. Jeff Porcaro wyjaśnia dalej: „Biały chłopiec próbuje napisać piosenkę o Afryce, ale ponieważ nigdy tam nie był, może powiedzieć tylko to, co widział w telewizji lub pamięta z przeszłości”.
Niektóre dodatkowe teksty dotyczą osoby przylatującej na spotkanie z samotnym misjonarzem, jak to opisał Paich w 2018 roku. Jako dziecko Paich uczęszczał do szkoły katolickiej; kilku jego nauczycieli wykonało pracę misjonarską w Afryce. Ich misjonarska praca stała się inspiracją dla wersu: „Błogosławię deszcze w Afryce”. Paich, który w tym czasie nigdy nie postawił stopy w Afryce, oparł opisy krajobrazowe piosenki na artykułach z "National Geographic".
Podczas występu w stacji radiowej KROQ-FM Steve Porcaro i Steve Lukather opisali utwór jako „głupi” i „eksperyment”, a niektóre teksty jako „głupkowate”, które były tylko tekstami zastępczymi, szczególnie wers o Serengeti. Inżynier Al Schmitt stwierdził, że „Africa” to druga piosenka napisana dla "Toto IV," nad którą intensywnie pracowano w studiu. Według Steve’a Porcaro była to ostatnia piosenka, którą nagrali i ledwo udało się ją złożyć. W pewnym momencie Jeff Porcaro rozważał pozostawienie „Afryki” na solowy album, ponieważ niektórzy członkowie nie sądzili, że piosenka brzmi jak Toto. Zespół był bardziej skupiony na głównym singlu albumu „Rosanna”.
Kompozycja.
Muzycznie, stworzenie piosenki zajęło trochę czasu. Steve Porcaro, grający w zespole na syntezatorach, przedstawił Paichowi Yamahę CS-80, polifoniczny syntezator analogowy i poinstruował go, aby napisał piosenkę specjalnie z myślą o tym instrumencie. Paich skłaniał się ku dźwiękowi mosiężnego fletu, który uważał za wyjątkową alternatywę dla fortepianu. Porcaro zaprogramował sześć ścieżek GS 1, aby emulować dźwięk kalimby. Każda ścieżka zawierała jedno-trzy dźwiękowe wyrażenie gamelan o różnych parametrach muzycznych. Brat Steve’a Porcaro, Jeff, grał swoje fragmenty na żywo.
Jeff Porcaro przyznał również, że wpływ na niego miały dźwięki innych muzyków sesyjnych z Los Angeles, Milta Hollanda i Emila Richardsa. Opisał także znaczenie perkusistów z afrykańskiego pawilonu podczas nowojorskich targów światowych w 1964 r. oraz "National Geographic" Special. Aby odtworzyć te dźwięki, on i jego ojciec Joe Porcaro wykonali pętle perkusyjne odpowiednio na kapslach i marimbach.
Miałem około 11 lat, kiedy odbyły się Światowe Targi w Nowym Jorku, i wraz z rodziną pojechałem do afrykańskiego pawilonu. Widziałem prawdziwą rzecz... To był pierwszy raz, gdy byłem świadkiem, jak ktoś gra jeden rytm i nie odchodzi od niego, jak religijne doświadczenie, gdzie robi się głośno i wszyscy wpadają w trans.
Odbiór.
Krytycy chwalili kompozycję i wykonanie Toto. W lutym 1983 piosenka osiągnęła pierwsze miejsce na "liście Billboard" Hot 100 w Stanach Zjednoczonych i jest jedynym numer jeden zespołu na liście "Billboard". Piosenka pozostała na szczycie przez jeden tydzień (5 lutego 1983 r.). „Africa” znalazła się również w pierwszej dziesiątce w Wielkiej Brytanii, Kanadzie, Irlandii, Holandii, Nowej Zelandii i Szwajcarii.
W 2012 r. „Africa” znalazła się na 32. miejscu listy „50 Most Explosive Choruses” magazynu muzycznego "NME".
Piosenka została wykorzystana w wielu memach internetowych, pojawiła się w programach telewizyjnych, takich jak "Stranger Things", "Family Guy", "Chuck" i "South Park", i została wykorzystana przez CBS podczas relacji z pogrzebu byłego prezydenta RPA Nelsona Mandela, choć nie bez kontrowersji.
Kalendarium certyfikatów RIAA:
Teledysk.
W teledysku wyreżyserowanym przez Steve’a Barrona (który wcześniej współpracował z grupą nad klipem „Rosanna”), wykorzystano wersję "radio edit". 
Akcja filmu dzieje się gdzieś w Afryce. Badacz (grany przez członka zespołu Davida Paicha) przeszukuje bibliotekę próbując dopasować fragment rysunku afrykańskiej tarczy do książki, z której został wyrwany. W czasie gdy mężczyzna jest pochłonięty przez poszukiwania, pracująca (m.in. stempluje czyjś amerykański paszport) przy pobliskim biurku kobieta (w tej roli piosenkarka Jenny Douglas-McRae) od czasu do czasu uważnie mu się przygląda. W tym samym czasie tubylec z tarczą podobną do tej na ilustracji zbliża się do biblioteki. Kiedy badacz znajduje książkę zatytułowaną "Afryka," tubylec rzuca włócznią w jeden z regałów, przewracając stos książek, które z kolei przewracają zapaloną lampę naftową. Upuszczona na podłogę "Afryka" otwiera się na stronie, z której wyrwano fragment, ale spada na nią wspomniana lampa i podpala ją. Sceny są przerywane m.in. ujęciami wirującego globusa i zespołu występującego na stosie gigantycznych książek, na szczycie którego znajduje się egzemplarz "Afryki".
W tym klipie Mike Porcaro, na basie, zastąpił Davida Hungate, który opuścił zespół jeszcze przed powstaniem wideo. Lenny Castro pojawia się w teledysku grając na instrumentach perkusyjnych.
Wideoklip wyemitowano po raz pierwszy w październiku 1982. Opublikowany 22 maja 2013 w YouTube miał 15 czerwca 2022 prawie 773 miliony wyświetleń.
Instalacja w Namibii.
W styczniu 2019 r. Uruchomiono instalację dźwiękową w nieujawnionym miejscu na pustyni Namibia, aby odtwarzać piosenkę w zapętleniu. Instalacja jest zasilana bateriami słonecznymi, co pozwala na odtwarzanie piosenki w nieskończoność.
Skład.
Muzycy gościnni:

</doc>
<doc id="4794082" url="https://pl.wikipedia.org/wiki?curid=4794082" title="Judy Chu">
Judy Chu

Judy May Chu (ur. 7 lipca 1953 w Los Angeles) – amerykańska polityk, członkini Partii Demokratycznej.
Działalność polityczna.
Od 2001 do 2007 zasiadała w California State Assembly. W okresie od 14 lipca 2009 do 3 stycznia 2013 przez dwie kadencje była przedstawicielką 32. okręgu, a od 3 stycznia 2013 jest przedstawicielką 27. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4794091" url="https://pl.wikipedia.org/wiki?curid=4794091" title="Włoska rodzina (serial telewizyjny)">
Włoska rodzina (serial telewizyjny)

Włoska rodzina (wł. "Una grande famiglia") – włoski serial telewizyjny, wyprodukowany przez Rai Fiction oraz Cross Productions, premierowo nadawany w latach 2012-2015. W Polsce serial zadebiutował jako "Rodzina Manzoni" na kanale AXN White, która od 4 października 2013 roku emitowała pierwszą serię, a w późniejszej emisji zmieniła tytuł na "Rodzina Rengoni". Pod takim tytułem serial był wyświetlany na kanale AXN Spin. Od 4 maja 2020 serial nadawany jest pod nowym tytułem na kanale TVP1. Stacja zapowiedziała wyemitowanie wszystkich odcinków.

</doc>
<doc id="4794095" url="https://pl.wikipedia.org/wiki?curid=4794095" title="Śpiesz się powoli (szybowiec)">
Śpiesz się powoli (szybowiec)

Śpiesz się powoli – polski szybowiec amatorski zbudowany w dwudziestoleciu międzywojennym. Zajął drugie miejsce w II Wszechpolskim Konkursie Szybowcowym.
Historia.
Jerzy Czechowski z Morskiego Dywizjonu Lotniczego w Pucku w warsztatach dywizjonu skonstruował szybowiec przeznaczony do udziału w II Wszechpolskim Konkursie Szybowcowym. Szybowiec został przetransportowany na Oksywie koło Gdyni, gdzie z numerem 11 wziął udział w konkursie. 
Loty wykonywał na nim ppor. Adolf Stempkowski, szybowiec został uszkodzony podczas zawodów. Za uzyskane wyniki pilot zdobył trzy drugie nagrody (kryształowy puchar od firmy Winkelhausen oraz dwie nagrody pieniężne w wysokości 1500 zł) za czas lotu (48 sekund), za wysokość ponad miejsce startu (19 metrów) oraz za łączny czas lotów (7 minut 6 sekund w 13 lotach). Jerzy Czechowski, jako konstruktora szybowca, otrzymał nagrody finansowe w wysokości 2200 złotych ufundowane przez LOPP miasta Suwałki, starostwo puckie i Komitet Wojewódzki LOPP Poznań oraz puchar Tarkowskiego.
Konstrukcja.
Jednomiejscowy szybowiec w układzie górnopłata.
Kadłub podłużnicowy, zbudowany z dwóch krat usztywnionych wewnętrznie naciągami linkowymi. Miejsce pilota wyposażone w siodełko, drążek sterowy i orczyk.
Płat dwudźwigarowy o obrysie prostokątnym, kryty w całości płótnem. 
Usterzenie poziome umieszczone pomiędzy kratami ogonowymi. Statecznik pionowy podwójny. Napęd sterów linkowy.
Podwozie główne złożone z dwóch równoległych płóz oraz płozy ogonowej.

</doc>
<doc id="4794102" url="https://pl.wikipedia.org/wiki?curid=4794102" title="NHK Trophy 2004">
NHK Trophy 2004

NHK Trophy 2004 – trzecie w kolejności zawody łyżwiarstwa figurowego z cyklu Grand Prix 2004/2005. Zawody odbyły się od 4 do 7 listopada 2004 roku w hali Rainbow Ice Arena w Nagoi.
W konkurencji solistów zwyciężył Amerykanin Johnny Weir, zaś wśród solistek Japonka Shizuka Arakawa. W parach sportowych triumfowali Rosjanie Marija Pietrowa i Aleksiej Tichonow, zaś w parach tanecznych reprezentanci Bułgarii Ałbena Denkowa i Maksim Stawiski.

</doc>
<doc id="4794113" url="https://pl.wikipedia.org/wiki?curid=4794113" title="Movila Banului (okręg Buzău)">
Movila Banului (okręg Buzău)



</doc>
<doc id="4794121" url="https://pl.wikipedia.org/wiki?curid=4794121" title="Mirosława Kot">
Mirosława Kot



</doc>
<doc id="4794139" url="https://pl.wikipedia.org/wiki?curid=4794139" title="Kijuciowce">
Kijuciowce



</doc>
<doc id="4794146" url="https://pl.wikipedia.org/wiki?curid=4794146" title="Maria Rajewska-Iwanowa">
Maria Rajewska-Iwanowa



</doc>
<doc id="4794152" url="https://pl.wikipedia.org/wiki?curid=4794152" title="Świątkówka">
Świątkówka



</doc>
<doc id="4794155" url="https://pl.wikipedia.org/wiki?curid=4794155" title="Zagórna (ujednoznacznienie)">
Zagórna (ujednoznacznienie)



</doc>
<doc id="4794227" url="https://pl.wikipedia.org/wiki?curid=4794227" title="Schronisko Tymoteusza">
Schronisko Tymoteusza

Schronisko Tymoteusza – schronisko w rezerwacie przyrody Diable Skały. Rezerwat znajduje się w szczytowych partiach wzniesienia Bukowiec (530 m), we wsi Bukowiec, w województwie małopolskim, w powiecie nowosądeckim, w gminie Korzenna. Pod względem geograficznym jest to obszar Pogórza Rożnowskiego, będący częścią Pogórza Środkowobeskidzkiego.
Schronisko znajduje się w skale w zachodniej części rezerwatu, przy ścieżce edukacyjnej prowadzącej przez ten rezerwat. Jego otwór znajduje się na północnej stronie ściany za wielkim głazem leżącym u jej podstawy. Ma postać sporej nyży pod okapem u podstawy skały. Okap ma szerokość 2 m i wysokość około 0,7 m, otwór nyży ma szerokość 4 m i wysokość około 0,7 m.
Schronisko utworzyła się wskutek wietrzenia w piaskowcu ciężkowickim serii śląskiej. Ma dno skalisto-piaszczyste. Jest w całości widne i poddane wpływom atmosferycznym. Roślin i zwierząt nie obserwowano.
Schronisko zapewne znane było od dawna, ale w literaturze nie wzmiankowane. Pomierzył go T. Mleczek 13 maja 1998 r. On też wykonał jego plan i opis.

</doc>
<doc id="4794238" url="https://pl.wikipedia.org/wiki?curid=4794238" title="Schronisko w Omszałej Skale">
Schronisko w Omszałej Skale

Schronisko w Omszałej Skale – schronisko w rezerwacie przyrody Diable Skały. Rezerwat znajduje się w szczytowych partiach wzniesienia Bukowiec (530 m), we wsi Bukowiec, w województwie małopolskim, w powiecie nowosądeckim, w gminie Korzenna. Pod względem geograficznym jest to obszar Pogórza Rożnowskiego, będący częścią Pogórza Środkowobeskidzkiego.
Schronisko znajduje się w Samotnej Skale w środkowej części rezerwatu, przy ścieżce edukacyjnej prowadzącej przez ten rezerwat. Na zasłoniętej drzewami półce skalnej znajduje się otwór o wysokości do 0,4 m i szerokości do 1 m. Za nim jest korytarzyk o wysokości 0,5 m i długości 2 m. Na jego końcu jest próg o wysokości 1 m, za którym znajduje się prostopadła szczelina o szerokości 0,5 m i wysokości 1,5 m.
Schronisko utworzyła się wskutek wietrzenia w piaskowcu ciężkowickim serii śląskiej. W początkowej jego części dno zawalone jest liśćmi, głębiej gruzem skalnym. Jest widne jedynie w części przyotworowej. Roślin brak, licznie natomiast występują ćmy i pająki.
Schronisko zostało pomierzone i zinwentaryzowane w październiku 1993 r. przez grotołazów ze Speleoklubu Dębickiego. Plan sporządził T. Mleczek.

</doc>
<doc id="4794241" url="https://pl.wikipedia.org/wiki?curid=4794241" title="Afromimus">
Afromimus

Afromimus – wymarły rodzaj dinozaura, teropoda z grupy ornitomimozaurów.
Skamieniałości nieznanego wcześniej dinozaura, obejmujące pozostałości prawej kończyny dolnej i ogona, znaleziono na pustyni Ténéré w Nigrze w 1997 (miejsce typowe 16° 22’ N, 9° 1’ E, Gadoufaoua). Znajdowały się pośród skał tworzących formację El Rhaz, którą datuje się na apt-alb w kredzie wczesnej. Sereno zwrócił w nich uwagę na szerokie, kształtem przypominające orzecha ziemnego powierzchnie stawowe trzonów środkowych kręgów ogona, na parastrzałkowe doły kontaktujące się z parapofyzami poprzedzającego kręgu, a także na uniesione, prawie trójkątne w kształcie platformy na paliczkach stopy. Cechy te uznał za zaawansowane ewolucyjnie cechy ornitomimozaurów. Jak na przedstawiciela tej grupy "Afromimus" osiągał średnie rozmiary. Wcześniej z terenów afrykańskich znany był spośród ornitomimozaurów "Nqwebasaurus", który jednak wydaje się bazalnym przedstawicielem tej grupy. Jak zauważa Sereno, ornitomimozaury żyły raczej na kontynentach północnych, czego przykład może stanowić odkryty przez polskich paleontologów na pustyni Gobi gallimim, a znaleziska początkowo brane za ornitomimozaury z półkuli południowej bywały uznawane za przedstawicieli innych grup. Choćby tanzański elafrozaur, opisany jako członek ornitomimozaurów, figuruje dziś jako pierwotny ceratozaur. Odwrotna sytuacja miała miejsce, kiedy południowoafrykański "Nqwebasaurus", opisany jako pierwotny celurozaur, został w 2001 zaliczony do ornitomimozaurów przez Sereno. O ile jednak uznano go za bazalnego przedstawicieola tej grupy, "Afromimus" wydaje się bardziej odeń zaawansowany ewolucyjnie i nieco wcześniejszy. Sereno nazwał opisany przez siebie rodzaj, łącząc ze sobą "Afro" od Afryki i "mimus" oznaczający naśladowcę. Jako monotypowy rodzaj też obejmuje pojedynczy gatunek, nazwany od miejsca znalezienia "A. tenerensis".
Cerroni i współpracownicy (2019), uznając "A. tenerensis" za ważny takson, jednocześnie nie zgodzili się z opinią Sereno co do pozycji filogenetycznej tego gatunku w obrębie teropodów. Analizując anatomię kręgów ogonowych, szewronów i kości kończyn tylnych "A. tenerensis", autorzy stwierdzili, że cechy budowy wskazywane przez Sereno jako dowody jego przynależności do ornitomimozaurów w rzeczywistości występują również u teropodów z grupy ceratozaurów. Cerroni i współpracownicy zwrócili też uwagę na różnice anatomiczne występujące pomiędzy "Afromimus" a ornitomimozaurami, m.in. występowanie na kręgach ogonowych "A. tenerensis" krótkich i zakrzywionych wyrostków stawowych przednich ("prezygapophysis"), które u ornitomimozaurów są wydłużone i nie mają większych zakrzywień (jednocześnie autorzy zwrócili uwagę na występowanie krótkich i zakrzywionych wyrostków stawowych przednich u niektórych ceratozaurów, w tym "Ceratosaurus" i "Viavenator"); duży, eliptyczny ślad przyczepu na trzonie kości piszczelowej "A. tenerensis", niemający odpowiednika na kościach piszczelowych ornitomimozaurów, ale podobny do śladów przyczepu na kościach piszczelowych niektórych ceratozaurów; nieco zakrzywiony trzon kości piszczelowej u "Afromimus", bardziej przypominający kości piszczelowe "Masiakasaurus" i "Velocisaurus" niż proste kości piszczelowe ornitomimozaurów; wydłużony grzebień strzałkowy kości piszczelowej, sięgający aż do końca bliższego kości piszczelowej – inaczej niż u tetanurów (w tym ornitomimozaurów), u których grzebień strzałkowy kości piszczelowej jest oddzielony od końca bliższego kości wgłębieniem, a podobnie jak u teropodów nienależących do tetanurów; stosunkowo niski wyrostek wstępujący ("ascending process") kości skokowej, będący cechą plezjomorficzną występującą u wielu grup teropodów, w tym abelizauroidów, ale niewystępującą u ornitomimozaurów, u których ten wyrostek jest wysoki i szeroki; częściowy zrost kości skokowej i piętowej z kością piszczelową, występujący też u niektórych abelizauroidów, ale nieznany u ornitomimozaurów; duży krętarz kości strzałkowej będący miejscem przyczepu mięśnia biodrowo-strzałkowego (jak u ceratozaurów; u ornitomimozaurów niewielki), oddalony od grzebienia piszczelowego kości strzałkowej (jak u abelizauroidów; u ornitomimów te struktury zrastają się); oraz rozszerzony koniec dalszy kości strzałkowej (inaczej niż u celurozaurów, w tym w szczególności ornitomimozaurów, ale podobnie jak u abelizauroidów), przykrywający i stykający się z wyrostkiem wstępującym kości skokowej (cecha plezjomorficzna, występująca też u ceratozaurów i celofyzoidów).
Według Cerroniego i współpracowników (2019) określenie dokładnej pozycji filogenetycznej "A. tenerensis" utrudnia niekompletność jego materiału kopalnego, jednak wszystkie przeprowadzone przez autorów analizy filogenetyczne wykazują jego przynależność do ceratozaurów. Z analizy przeprowadzonej w oparciu o macierz danych z analizy Carrano i współpracowników (2012) wynika, że "Afromimus" był abelizauroidem pozostającym w nierozwikłanej politomii z pozostałymi przedstawicielami tej grupy. Z analizy opartej o macierz danych z analizy Pola i Rauhuta (2012) zmodyfikowanej przez Brissóna Egliego, Agnolína i Novasa (2016) wynika, że "Afromimus" był noazaurem pozostającym w nierozwikłanej politomii z pozostałymi przedstawicielami tej rodziny. Z kolei z analizy opartej o macierz danych z analizy Choiniere'a i współpracowników (2012) wynika, że "Afromimus" był taksonem siostrzanym do rodzaju "Masiakasaurus"; zaliczenie go do ornitomimozaurów wymagałoby wydłużenia drzewa filogenetycznego o 4 stopnie. Zdaniem Cerroniego i współpracowników w związku z prawdopodobną przynależnością "Afromimus" do abelizauroidów i niepewnością co do pozycji filogenetycznej "Nqwebasaurus" nie ma niebudzących wątpliwości dowodów występowania ornitomimozaurów na obszarze Gondwany. Cerroni i współpracownicy zgadzają się z Sereno co do tego, że "Afromimus" był smukłym teropodem o długich kończynach, wskazując przy tym, że podobną budowę ciała miały też takie abelizauroidy jak "Elaphrosaurus" czy noazaury. Odkrycie "A. tenerensis" dowodzi zdaniem autorów, że abelizauroidy o takiej budowie ciała były bardziej zróżnicowane, niż pierwotnie zakładano.

</doc>
<doc id="4794243" url="https://pl.wikipedia.org/wiki?curid=4794243" title="Edmund Kręcki">
Edmund Kręcki

Edmund Kręcki (ur. 30 października 1880 w Sławęcinie, zm. 3 kwietnia 1958 w Raciążu) – polski działacz niepodległościowy, działacz społeczny, wójt, samorządowiec.
Życiorys.
Urodził się 30 października 1880 roku w Sławęcinie w rodzinie drobnoszlacheckiej herbu Bończa Odmienna Franciszka Kręckiego i Marianny z domu Nitzler. Pochodził z rodziny patriotycznej, jego ojciec Franciszek Kręcki był pierwszym wójtem w Raciążu po odzyskaniu niepodległości i inicjatorem strajku dzieci w 1906 roku w Raciążu, zabronił swoim dzieciom odpowiadać po niemiecku na pytania nauczyciela na lekcjach religii. Edmunda Kręckiego dziadka braćmi byli Kazimierz Kręcki i Jan Walenty Kręcki. Od najmłodszych lat działał na rzecz odzyskania niepodległości, należał do czołowych działaczy niepodległościowych i samorządowych na Pomorzu. Odznaczony Medalem Niepodległości, Brązowym Krzyżem Zasługi i Brązowym Medalem za długoletnią służbę. Prowadził bardzo duże gospodarstwo rolne w Raciążu i mieszkał przy ulicy Kasztelańskiej, gdzie do tej pory stoi jego dom. 14 lipca 1925 roku został powołany na wójta w Raciążu, funkcję tę pełnił aż do wybuchu II wojny światowej. W okresie międzywojennym był też samorządowcem i ławnikiem. W latach 30. XX wieku sprzeciwiał się propagandzie hitlerowskiej, był przewodniczącym Ligi Morskiej i Kolonialnej w rejonie Raciąża. W czasie okupacji ukrywał swoich krewnych, którym groziło niebezpieczeństwo. Jego syn Józef poległ pod Monte Cassino w 1944 roku. Po wojnie został sołtysem w Raciążu. Zmarł 3 kwietnia 1958 roku w Raciążu.

</doc>
<doc id="4794259" url="https://pl.wikipedia.org/wiki?curid=4794259" title="Čardak">
Čardak



</doc>
<doc id="4794261" url="https://pl.wikipedia.org/wiki?curid=4794261" title="Cerovac">
Cerovac



</doc>
<doc id="4794270" url="https://pl.wikipedia.org/wiki?curid=4794270" title="Čifluk">
Čifluk



</doc>
<doc id="4794273" url="https://pl.wikipedia.org/wiki?curid=4794273" title="Cikote">
Cikote



</doc>
<doc id="4794276" url="https://pl.wikipedia.org/wiki?curid=4794276" title="Thiago Veloso">
Thiago Veloso

Thiago „Thiaguinho” Pontes Veloso (ur. 15 sierpnia 1993 w João Pessoa) – brazylijski siatkarz, grający na pozycji rozgrywającego, reprezentant Brazylii. 
Sukcesy klubowe.
Liga brazylijska:
Superpuchar Francji:
Sukcesy reprezentacyjne.
Mistrzostwa Ameryki Południowej Kadetów:
Puchar Panamerykański Kadetów:
Mistrzostwa Ameryki Południowej Juniorów:
Puchar Panamerykański U-23:
Mistrzostwa Świata Juniorów:
Mistrzostwa Świata U-23:
Mistrzostwa Ameryki Południowej U-23:
Igrzyska Panamerykańskie:
Puchar Panamerykański:

</doc>
<doc id="4794281" url="https://pl.wikipedia.org/wiki?curid=4794281" title="Crkvine">
Crkvine



</doc>
<doc id="4794283" url="https://pl.wikipedia.org/wiki?curid=4794283" title="Crna Bara">
Crna Bara



</doc>
<doc id="4794284" url="https://pl.wikipedia.org/wiki?curid=4794284" title="Crnac">
Crnac



</doc>
<doc id="4794290" url="https://pl.wikipedia.org/wiki?curid=4794290" title="Crnča">
Crnča



</doc>
<doc id="4794294" url="https://pl.wikipedia.org/wiki?curid=4794294" title="Karol (książę Luksemburga ur. 2020)">
Karol (książę Luksemburga ur. 2020)

Karol z Luksemburga ("Charles Jean Philippe Joseph Maria Guillaume", ur. 10 maja 2020 w Luksemburgu) – książę Luksemburga z dynastii Burbon-Parmeńskiej, syn Wilhelma, dziedzicznego wielkiego księcia Luksemburga i jego małżonki, Stefanii, dziedzicznej wielkiej księżnej Luksemburga, wnuk Henryka, wielkiego księcia Luksemburga; zajmuje drugie miejsce w linii sukcesji luksemburskiego tronu.
Rodzina i edukacja.
6 grudnia 2019 marszałek dworu luksemburskiego poinformował, że po ponad siedmiu latach małżeństwa książę Wilhelm i księżna Stefania spodziewają się narodzin swojego pierwszego dziecka i przyszłego następcy tronu.
Książę Karol urodził się 10 maja 2020 o godzinie 5:13 w Grand Duchess Charlotte Maternity Hospital w Luksemburgu.
Jego rodzicami są Wilhelm, dziedziczny wielki książę Luksemburga, następca tronu i jego żona, Stefania, belgijska arystokratka, pochodząca z rodziny hrabiów de Lannoy.
Jego dziadkami są ze strony ojca Henryk, wielki książę Luksemburga, władający państwem od 2000 roku i jego żona, Maria Teresa, mająca kubańskie pochodzenie; natomiast ze strony matki hrabia Filip de Lannoy (zm. 2019) i hrabina Alix de Lannoy (zm. 2012), arystokraci belgijscy.
Ma młodego brata, księcia Franciszka.
Otrzymał imiona: Karol (na cześć księcia Karola, zmarłego w 1977), Jan (na cześć pradziadka, wielkiego księcia Jana, zmarłego w 2019), Filip (na cześć dziadka ze strony matki), Józef (imię wspólne z ojcem), Maria (tradycyjne imię w obu rodzinach) i Wilhelm (na cześć ojca i stryja ojca).
Z okazji narodzin księcia wystrzelono w Luksemburgu dwadzieścia jeden salw armatnich i było to odstępstwo od wielowiekowej tradycji – dotychczas przyjście na świat księcia Luksemburga oznaczało wystrzelenie stu jeden salw, podczas gdy dwadzieścia jeden salw zarezerwowane było dla narodzin księżniczki. Rodzice poprosili, aby osoby chętne wsparły wszelkie luksemburskie fundacje charytatywne, działające na rzecz dzieci.
Książę przyszedł na świat w czasie trwania pandemii COVID-19, a jego wizerunek po raz pierwszy zaprezentowano 10 maja podczas telekonferencji, w czasie której książę Wilhelm przedstawił syna swoim rodzicom. 13 maja rodzina wielkoksiążęca opublikowała fotografie noworodka, zrobione na oddziale szpitalnym. Tego samego dnia księżna opuściła klinikę w towarzystwie męża i rodzina pozowała do kolejnego zdjęcia.
Został ochrzczony 19 września 2020 w opactwie benedyktynów w Clervaux w Luksemburgu, a jego rodzicami chrzestnymi zostali hrabina Gaëlle de Lannoy (siostra matki) i książę Ludwik z Luksemburga (brat ojca).
Mieszka na Zamku Fischbach w Luksemburgu.
Członek rodziny książęcej.
Książę Karol urodził się w czasie panowania w Luksemburgu swojego dziadka, wielkiego księcia Henryka. Zajął drugie miejsce w linii sukcesji luksemburskiego tronu, za ojcem. Książę ma szanse objąć w przyszłości władzę w państwie i nie może zostać wyprzedzony przez narodziny żadnego kolejnego potomka księcia Wilhelma. Od urodzenia nosi tytuł Jego Królewskiej Wysokości Księcia z Luksemburga.
Genealogia.
W linii męskiej książę Karol należy do dynastii Burbonów parmeńskich, bocznej linii Burbonów, która jest boczną linią dynastii Kapetyngów. Wśród jego przodków znajdują się m. in. wielcy książęta Luksemburga, królowie Szwecji, Danii, Belgów, Portugalii. Poprzez swojego przodka, Johana Wilhelma Friso, spokrewniony jest ze wszystkimi panującymi rodzinami królewskimi i książęcymi w Europie.
Ze strony matki jest potomkiem hrabiowskiej rodziny de Lannoy, arystokratów belgijskich. W tej linii jego przodkami są między innymi belgijscy książęta Ligne.
Rodzice księcia Karola są ze sobą spokrewnieni poprzez wspólne pochodzenie od Karola Marii Raymond, 5. księcia Arenbergu, żyjącego w latach 1721-1778.

</doc>
<doc id="4794302" url="https://pl.wikipedia.org/wiki?curid=4794302" title="Salpa (ujednoznacznienie)">
Salpa (ujednoznacznienie)



</doc>
<doc id="4794318" url="https://pl.wikipedia.org/wiki?curid=4794318" title="Crni Lug">
Crni Lug



</doc>
<doc id="4794320" url="https://pl.wikipedia.org/wiki?curid=4794320" title="Samuel Pacholski">
Samuel Pacholski

Samuel Pacholski (właściwie Paweł Pacholski; ur. 31 maja 1972 we Wrześni) – polski duchowny rzymskokatolicki, prezbiter, zakonnik Zakonu Świętego Pawła Pierwszego Pustelnika (paulinów), duszpasterz, pierwszy przeor i proboszcz parafii św. Józefa Oblubieńca w Świdnicy (2012–2018), od 2020 przeor klasztoru na Jasnej Górze.
Życiorys.
Paweł Pacholski pochodzi z Wielkopolski, gdzie się urodził we Wrześni (archidiecezja gnieźnieńska). Po ukończeniu szkół, już jako dwudziestolatek zdecydował się na wybór drogi życia konsekrowanego wstępując do zakonu paulinów. Po rocznym nowicjacie w Żarkach-Leśniowie złożył na Jasnej Górze pierwszą profesję zakonną obierając imię zakonne Samuel. Studiował na Skałce w Wyższym Seminarium Duchownym Zakonu Paulinów w Krakowie. Sakrament święceń przyjął na Jasnej Górze z rąk abp. Stanisława Nowaka.
Studiował również w Jerozolimie i na Uniwersytecie Kardynała Stefana Wyszyńskiego w Warszawie, po których posiada tytuł mgr. lic. teologii biblijnej i pastoralnej. Po otrzymaniu prezbiteratu przełożeni skierowali go do parafii Zesłania Ducha Świętego w Wieruszowie (diecezja kaliska), gdzie przez rok pełnił posługę katechety. Następnie w okresie od do przebywał na Jasnej Górze, będąc pracownikiem Radia Jasna Góra, po czym wyjechał do Izraela (Jerozolima) na roczne stypendium naukowe. Po powrocie z Ziemi Świętej został na krótko skierowany w czasie od do do pomocy w paulińskiej placówce duszpasterskiej w parafii Najświętszej Maryi Panny Królowej Polski w Łukęcinie (archidiecezja szczecińsko-kamieńska). Mając już doświadczenie w pracy duszpasterskiej przełożeni skierowali go następnie do parafii Najświętszej Maryi Panny Częstochowskiej w Toruniu, gdzie od do , pełnił różne funkcje (był m.in.: podprzeorem, duszpasterzem młodzieży, prezbiterem wspólnoty neokatechumenalnej, prowadził duszpasterstwo pielgrzymkowe, lektorów, studenckie zespoły muzyczne oraz redagował parafialny serwis internetowy). Ponadto wyjeżdżał na rekolekcje i misje do wielu parafii w Polsce (m.in. do: Brdowa, Płońska, Krosna, Leszna, Pułtuska, Gdańska, Wąbrzeźna, Łukęcina czy Tarnowa). Następnie przebywał w klasztorze paulinów przy kościele Świętego Ducha w Warszawie przy ulicy Długiej, po czym skierowano go na Dolny Śląsk. W okresie od do był pierwszym paulińskim przeorem i proboszczem w parafii św. Józefa Oblubieńca w Świdnicy. Ponadto prowadził tu wspólnotę neokatechumenalną i był: animatorem w organizacji o nazwie „Spotkania małżeńskie”, spowiednikiem w Wyższym Seminarium Duchownym w Świdnicy, duszpasterzem osób chorych, prowadził kancelarię parafialną, wyjeżdżał na prowadzenie rekolekcji. W 2018 powrócił na Jasną Górę, gdzie m.in. w okresie od 1 lipca do 25 sierpnia 2019 był promotorem i koordynatorem wolontariuszy Ruchu Czystych Serc.
Zajmował się problemami lustracji w kościele. W czasopiśmie „Warszawskie Studia Pastoralne” nr 10 z 2009 opublikował artykuł zatytułowany: „Lustracja w Kościele jako problem pastoralny”. Ponadto prowadził prace badawcze na temat inwigilacji Jasnej Góry w czasach istnienia Polskiej Rzeczypospolitej Ludowej (1944–1989). Od 2014 jest członkiem Komisji ds. duszpasterstwa w zakonie paulinów, a od listopada 2018 był dyrektorem Wydawnictwa Paulinianum na Jasnej Górze, gdzie pełnił również funkcję opiekuna dzieł duchowych prowadzonych przez Jasnogórskie Centrum Modlitwy Zawierzenia. decyzją generała zakonu o. Arnolda Chrapkowskiego OSPPE został powołany na stanowisko przeora klasztoru na Jasnej Górze, w miejsce ustępującego po dwóch kadencjach o. Mariana Waligóry OSPPE. 26 maja tegoż roku złożył uroczyste ślubowanie na Biblię, przejął pieczęcie klasztoru oraz oficjalnie rozpoczął posługę jasnogórskiego przeora. 
Poza duszpasterstwem – rekreacyjnie – zajmuje się: żeglarstwem, narciarstwem zjazdowym i turystyką rowerową.

</doc>
<doc id="4794325" url="https://pl.wikipedia.org/wiki?curid=4794325" title="Mocarze (ujednoznacznienie)">
Mocarze (ujednoznacznienie)



</doc>
<doc id="4794329" url="https://pl.wikipedia.org/wiki?curid=4794329" title="Jantina">
Jantina

„Jantina” – nazwa noszona na przestrzeni dziejów przez okręty Regia Marina:

</doc>
<doc id="4794330" url="https://pl.wikipedia.org/wiki?curid=4794330" title="Jantina (1912)">
Jantina (1912)

Jantina – włoski okręt podwodny z początku XX wieku, jedna z ośmiu jednostek typu "Medusa". Okręt został zwodowany 29 listopada 1912 roku w stoczni Cantieri Navali del Tirreno Riuniti w Muggiano, a w skład Regia Marina wszedł 14 maja 1913 roku. Pełnił służbę na Morzu Śródziemnym, biorąc udział w I wojnie światowej. W końcu 1917 roku jednostka trafiła do rezerwy, a z listy floty została skreślona we wrześniu 1918 roku.
Projekt i budowa.
„Jantina” i jej siostrzane jednostki zostały zaprojektowane przez inż. Cesarego Laurentiego jako rozwinięcie poprzednich projektów tego konstruktora ("Glauco" i „Foca”). Po wybuchu oparów benzyny na „Foce” zrezygnowano ostatecznie z montażu na okrętach podwodnych silników benzynowych i do napędu nowych jednostek użyto po raz pierwszy silników wysokoprężnych. Nowatorski napęd spowodował opóźnienia we wprowadzeniu okrętów do służby ze względu na przeprowadzane testy, wypadki i przeróbki. Ostatecznie jednak powstały udane jednostki charakteryzujące się wysoką manewrowością i stabilnością w położeniu podwodnym.
„Jantina” zbudowana została w stoczni CNR w Muggiano. Stępkę okrętu położono 18 sierpnia 1910 roku, a zwodowany został 29 listopada 1912 roku. Był pierwszym okrętem we włoskiej flocie noszącym to imię.
Dane taktyczno-techniczne.
„Jantina” była niewielkim, przybrzeżnym dwukadłubowym okrętem podwodnym. Długość całkowita wynosiła 45,15 metra, szerokość 4,2 metra i zanurzenie 3 metry. Wyporność normalna w położeniu nawodnym wynosiła 248–252 tony, a w zanurzeniu 305 ton. Okręt napędzany był na powierzchni przez dwa silniki wysokoprężne FIAT o łącznej mocy 650 KM. Napęd podwodny zapewniały dwa silniki elektryczne Savigliano o łącznej mocy 300 KM. Dwuśrubowy układ napędowy pozwalał osiągnąć prędkość 12 węzłów na powierzchni i 8 węzłów w zanurzeniu. Zasięg wynosił 1200 Mm przy prędkości 8 węzłów w położeniu nawodnym oraz 54 Mm przy prędkości 6 węzłów w zanurzeniu (lub 670 Mm przy 12 węzłach na powierzchni i 24 Mm przy 8 węzłach w zanurzeniu). Dopuszczalna głębokość zanurzenia wynosiła 40 metrów.
Okręt wyposażony był w dwie stałe dziobowe wyrzutnie torped kalibru 450 mm, z łącznym zapasem czterech torped.
Załoga okrętu składała się z 2 oficerów oraz 19 podoficerów i marynarzy.
Służba.
„Jantina” weszła do służby w Regia Marina 14 maja 1913 roku. W początkowym okresie załoga okrętu przechodziła szkolenie na wodach Morza Tyrreńskiego i odbywała krótki rejsy głównie w rejon Sardynii. W momencie przystąpienia Włoch do I wojny światowej okręt wchodził w skład 1. dywizjonu okrętów podwodnych w Wenecji (wraz z siostrzanymi jednostkami „Medusa”, „Jalea”, „Salpa” i „Zoea” oraz „Atropo”). W pierwszych dwóch latach wojny okręt wychodził na ofensywne patrole pod nieprzyjacielskie wybrzeże. Od końca 1916 roku „Jantina” była używana głównie do ochrony własnych baz, a pod koniec 1917 roku trafiła do rezerwy i została rozbrojona. Okręt został skreślony z listy floty 26 września 1918 roku.

</doc>
<doc id="4794349" url="https://pl.wikipedia.org/wiki?curid=4794349" title="Halowe Mistrzostwa Europy w Lekkoatletyce 1981 – bieg na 50 m mężczyzn">
Halowe Mistrzostwa Europy w Lekkoatletyce 1981 – bieg na 50 m mężczyzn

Bieg na 50 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w Palais des Sports w Grenoble. Eliminacje, półfinały i bieg finałowy zostały rozegrane 21 lutego 1981. Zwyciężył reprezentant Polski Marian Woronin, który tym samym obronił tytuł zdobyty na poprzednich mistrzostwach.
Rezultaty.
Eliminacje.
Rozegrano 3 biegi eliminacyjne, do których przystąpiło 16 biegaczy. Awans do półfinału dawało zajęcie jednego z pierwszych trzech miejsc w swoim biegu (Q). Skład półfinałów uzupełniło trzech zawodników z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Półfinały.
Rozegrano 2 biegi półfinałowe, w których wystartowało 12 biegaczy. Awans do finału dawało zajęcie jednego z trzech pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="4794355" url="https://pl.wikipedia.org/wiki?curid=4794355" title="Władysław Bernadzikiewicz">
Władysław Bernadzikiewicz

Władysław Bernadzikiewicz (ur. w 1871, zm. w 1946) – polski inżynier mechanik, konstruktor obrabiarek i pierwszego polskiego silnika odrzutowego.
Życiorys.
Ukończył studia inżynierskie na Politechnice w Zurychu. Od 1903 r. pracował jako dyrektor fabryki maszyn w Białymstoku. Specjalizował się początkowo w obrabiarkach, będąc autorem kilku typów obrabiarek wdrożonych do produkcji. W okresie I wojny światowej kierował fabryką obrabiarek w Kowronie w głębi Rosji, a po powrocie w 1919 r. do Polski został dyrektorem technicznym w fabryce Robur. W 1930 r. rozpoczął we własnym warsztacie przy ul. Żelaznej 54 w Warszawie pracę nad silnikiem odrzutowym i w 1932 r. zaprezentował jego wersję demonstracyjną, uzyskując na niego patenty. Zainteresowanie konstrukcją wyraziły Państwowe Zakłady Inżynierii w Ursusie. Dalszych prac nad modelem zaniechano, gdy Bernadzikiewicz wyczerpał prywatne oszczędności, gdyż nie otrzymał na swoje badania dotacji państwowych. Wyniki badań omówił w referacie podczas VII Zjazdu Inżynierów Mechaników Polskich w 1933 r. w Warszawie.
Ożenił się ze Stefanią Wieczorek (~1883–1928), był ojcem Tadeusza i Stefana

</doc>
<doc id="4794363" url="https://pl.wikipedia.org/wiki?curid=4794363" title="Stadion Charczowyk w Czortkowie">
Stadion Charczowyk w Czortkowie

Stadion Charczowyk – stadion sportowy w Czortkowie, na Ukrainie. Obiekt może pomieścić 3000 widzów. Swoje spotkania rozgrywają na nim piłkarze klubu Krystał Czortków (w latach 1992–1997 zespół ten występował w ukraińskiej pierwszej lidze (drugi poziom rozgrywkowy)).

</doc>
<doc id="4794368" url="https://pl.wikipedia.org/wiki?curid=4794368" title="Fisalia">
Fisalia

„Fisalia” – nazwa noszona na przestrzeni dziejów przez okręty Regia Marina:

</doc>
<doc id="4794369" url="https://pl.wikipedia.org/wiki?curid=4794369" title="Bachus (rezerwat przyrody)">
Bachus (rezerwat przyrody)



</doc>
<doc id="4794370" url="https://pl.wikipedia.org/wiki?curid=4794370" title="Fisalia (1912)">
Fisalia (1912)

Fisalia – włoski okręt podwodny z początku XX wieku, jedna z ośmiu jednostek typu "Medusa". Okręt został zwodowany 25 lutego 1912 roku w stoczni Cantiere navale fratelli Orlando w Livorno, a w skład Regia Marina wszedł 13 września 1912 roku. Pełnił służbę na Morzu Śródziemnym, biorąc udział w I wojnie światowej. W końcu 1917 roku jednostka trafiła do rezerwy, a z listy floty została skreślona we wrześniu 1918 roku.
Projekt i budowa.
„Fisalia” i jej siostrzane jednostki zostały zaprojektowane przez inż. Cesarego Laurentiego jako rozwinięcie poprzednich projektów tego konstruktora ("Glauco" i „Foca”). Po wybuchu oparów benzyny na „Foce” zrezygnowano ostatecznie z montażu na okrętach podwodnych silników benzynowych i do napędu nowych jednostek użyto po raz pierwszy silników wysokoprężnych. Nowatorski napęd spowodował opóźnienia we wprowadzeniu okrętów do służby ze względu na przeprowadzane testy, wypadki i przeróbki. Ostatecznie jednak powstały udane jednostki charakteryzujące się wysoką manewrowością i stabilnością w położeniu podwodnym.
„Fisalia” zbudowana została w stoczni OTO w Livorno. Stępkę okrętu położono 3 października 1910 roku, a zwodowany został 25 lutego 1912 roku. Był pierwszym okrętem we włoskiej flocie noszącym to imię.
Dane taktyczno-techniczne.
„Fisalia” była niewielkim, przybrzeżnym dwukadłubowym okrętem podwodnym. Długość całkowita wynosiła 45,15 metra, szerokość 4,2 metra i zanurzenie 3 metry. Wyporność normalna w położeniu nawodnym wynosiła 248–252 tony, a w zanurzeniu 305 ton. Okręt napędzany był na powierzchni przez dwa silniki wysokoprężne FIAT o łącznej mocy 650 KM. Napęd podwodny zapewniały dwa silniki elektryczne Savigliano o łącznej mocy 300 KM. Dwuśrubowy układ napędowy pozwalał osiągnąć prędkość 12 węzłów na powierzchni i 8 węzłów w zanurzeniu. Zasięg wynosił 1200 Mm przy prędkości 8 węzłów w położeniu nawodnym oraz 54 Mm przy prędkości 6 węzłów w zanurzeniu (lub 670 Mm przy 12 węzłach na powierzchni i 24 Mm przy 8 węzłach w zanurzeniu). Dopuszczalna głębokość zanurzenia wynosiła 40 metrów.
Okręt wyposażony był w dwie stałe dziobowe wyrzutnie torped kalibru 450 mm, z łącznym zapasem czterech torped.
Załoga okrętu składała się z 2 oficerów oraz 19 podoficerów i marynarzy.
Służba.
„Fisalia” weszła do służby w Regia Marina 13 września 1912 roku. W początkowym okresie załoga okrętu przechodziła szkolenie na wodach Morza Tyrreńskiego i odbywała krótki rejsy głównie w rejon Sardynii. W momencie przystąpienia Włoch do I wojny światowej okręt wchodził w skład 2. dywizjonu okrętów podwodnych w Wenecji (wraz z siostrzanym „Argo” oraz „Giacinto Pullino”). W pierwszych dwóch latach wojny okręt wychodził na ofensywne patrole pod nieprzyjacielskie wybrzeże.
Od końca 1916 roku „Fisalia” była używana głównie do ochrony własnych baz, a pod koniec 1917 roku trafiła do rezerwy i została rozbrojona. 31 grudnia 1917 roku jednostka nadal stacjonowała w Wenecji. Okręt został skreślony z listy floty 26 września 1918 roku.

</doc>
<doc id="4794372" url="https://pl.wikipedia.org/wiki?curid=4794372" title="Kamień Mickiewicza">
Kamień Mickiewicza

Kamień Mickiewicza – kamień z sentencją "Ewa raj utraciła, Tyś go wskrzesiła" i autografem Adama Mickiewicza.
Kamień był opisany w pamiętnikach z epoki. Mickiewicz przebywając w Studzionkach dokonał takiego wpisu w albumie goszczącej go gospodyni, a potem na pamiątkę jego pobytu napis uwieczniono na kamieniu. Kamień długo uważany był za zaginiony, w 2020 r. odnaleziono go wmurowany w ścianę budynku gospodarskiego w Studzionkach.

</doc>
<doc id="4794374" url="https://pl.wikipedia.org/wiki?curid=4794374" title="Rabędy (gmina Goworowo)">
Rabędy (gmina Goworowo)

Rabędy – niestandaryzowana nazwa przysiółka wsi Kobylin w Polsce położona w województwie mazowieckim, w powiecie ostrołęckim, w gminie Goworowo.
Historia.
W latach 1921–1939 wieś leżała w województwie białostockim, w powiecie ostrołęckim, w gminie Goworowo.
Według Powszechnego Spisu Ludności z 1921 roku zamieszkiwały tu 22 osoby w 3 budynkach mieszkalnych. Miejscowość należała do parafii rzymskokatolickiej w Goworowie. Podlegały pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Goworowie.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład dystryktu warszawskiego.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4794377" url="https://pl.wikipedia.org/wiki?curid=4794377" title="Spinulum">
Spinulum

 
Spinulum – rodzaj roślin należący do rodziny widłakowatych. Takson podniesiony został do rangi rodzaju w 2003. Wcześniej stanowił sekcję "Annotina" w obrębie rodzaju widłak "Lycopodium". Odrębny rodzaj uznany został w systemie PPG I z 2016. Wciąż jednak w części baz taksonomicznych należące tu rośliny utrzymywane są w rodzaju "Lycopodium". Rodzaj o zasięgu cyrkumborealnym – rośnie w Ameryce Północnej, w Europie i Azji, na południu w górach. Do polskiej flory należy gatunek typowy rodzaju – widłak jałowcowaty "Spinulum annotinum" (="Lycopodium annotinum").
Morfologia.
Rośliny o pędach głównych płożących się. Liście niezróżnicowane, zebrane w okółkach po 4–5, bez włosowatego wyrostka lub błoniastego obrzeżenia na końcach blaszki. Kłos zarodnionośny nie osadzony na szypule, lecz stojący na szczycie wzniesionych, ulistnionych, rozgałęziających się tylko u nasady końcowych odcinków pędów. Pędy na przekroju zaokrąglone. Gametofit kształtu dyskowatego. 
Systematyka.
Rodzaj wyróżniany jest w rodzinie rodziny widłakowatych "Lycopodiaceae" w systemie PPG I z 2016 jako jeden z 9 należących do podrodziny "Lycopodioideae" W systemach ujmujących szerzej rodzaj widłak "Lycopodium" grupa ta wyróżniana jest w jego obrębie jako sekcja "Annotina" .
Podział na gatunki jest wciąż przedmiotem dyskusji. System PPG I uznaje przynależność tu trzech gatunków. Dwa z nich ("Spinulum subarcticum" i "Spinulum canadense" traktowane są też jako podgatunek widłaka jałowcowatego "Spinulum annotinum" ssp. "alpestre" . Z kolei w 2017 przeklasyfikowano rosnący w Chinach "Lycopodium neopungens" do tego rodzaju jako "Spinulum lioui". W efekcie w obrębie rodzaju wymieniane są dwa gatunki:
Niejasny status ma opisany z tego rodzaju: 

</doc>
<doc id="4794381" url="https://pl.wikipedia.org/wiki?curid=4794381" title="Nadleśnictwo Chełm">
Nadleśnictwo Chełm

Nadleśnictwo Chełm – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Chełmie, w województwie lubelskim.
Nadleśnictwo obejmuje część powiatów chełmskiego, krasnostawskiego i łęczyńskiego oraz miasto Chełm. Część wschodniej granicy nadleśnictwa stanowi granica państwowa z Ukrainą.
Historia.
Na początku XIX w. tutejsze lasy były własnością prywatną. W ramach represji po powstaniach listopadowym i styczniowym częściowo zostały one odebrane przez rząd carski, a następnie rozdysponowane pomiędzy osoby zasłużone dla caratu oraz Cerkiew prawosławną.
Nadleśnictwo Państwowe Chełm powstało w 1918. W 1929 uległo ono likwidacji, a w jego miejsce powstały nadleśnictwa Pobołowice i Stańków. Tutejsze lasy znacznie ucierpiały w czasie II wojny światowej, na skutek rabunkowej gospodarki prowadzonej przez Niemców.
W 1944 zreorganizowano podział tutejszych lasów. Powstały wówczas nadleśnictwa Chełm, Pobołowice i Rejowiec, które w późniejszych latach zostały scalane w nadleśnictwo Chełm.
Ochrona przyrody.
Na terenie nadleśnictwa znajduje się siedem rezerwatów przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi &gt;232 m3/ha, a przeciętny wiek 56 lat.

</doc>
<doc id="4794385" url="https://pl.wikipedia.org/wiki?curid=4794385" title="Łódka starego Jacka">
Łódka starego Jacka

Łódka starego Jacka () – brytyjski serial animowany, w Polsce emitowany na kanale CBeebies od 2 września 2013 roku. 
Fabuła.
Stary rybak Jack opowiada swoim przyjaciołom niesamowite historie z czasów, gdy pływał on po morzu na swoim kutrze.
Wersja polska.
W roli głównej wystąpił:
W pozostałych rolach:
i inni
Dialogi:
Nagrania: Karolina Kinder
Realizacja dźwięku: Marcin Kalinowski
Kierownictwo produkcji: Paweł Żwan
Opracowanie wersji polskiej: Studio Tercja Gdańsk dla Hippeis Media
Lektor tytułu i tyłówki: Tomasz Przysiężny

</doc>
<doc id="4794386" url="https://pl.wikipedia.org/wiki?curid=4794386" title="Halowe Mistrzostwa Europy w Lekkoatletyce 1981 – bieg na 50 m przez płotki mężczyzn">
Halowe Mistrzostwa Europy w Lekkoatletyce 1981 – bieg na 50 m przez płotki mężczyzn

Bieg na 50 metrów przez płotki mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w Palais des Sports w Grenoble. Eliminacje, półfinały i bieg finałowy zostały rozegrane 22 lutego 1981. Zwyciężył reprezentant Finlandii Arto Bryggare. Tytułu zdobytego na poprzednich mistrzostwach nie obronił Jurij Czerwaniow ze Związku Radzieckiego, który tym razem zajął 5. miejsce.
Rezultaty.
Eliminacje.
Rozegrano 3 biegi eliminacyjne, do których przystąpiło 16 biegaczy. Awans do półfinału dawało zajęcie jednego z pierwszych trzech miejsc w swoim biegu (Q). Skład półfinałów uzupełniło trzech zawodników z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Półfinały.
Rozegrano 2 biegi półfinałowe, w których wystartowało 12 biegaczy. Awans do finału dawało zajęcie jednego z trzech pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="4794390" url="https://pl.wikipedia.org/wiki?curid=4794390" title="Änge">
Änge

Änge – miejscowość (tätort) w Szwecji, w regionie administracyjnym ("län") Jämtland, w gminie Krokom.
Według danych Szwedzkiego Urzędu Statystycznego liczba ludności wyniosła: 322 (31 grudnia 2015), 340 (31 grudnia 2018) i 338 (31 grudnia 2019).

</doc>
<doc id="4794392" url="https://pl.wikipedia.org/wiki?curid=4794392" title="Wojciech Jan Zboiński">
Wojciech Jan Zboiński

Wojciech (Albert) Jan Zboiński herbu Ogończyk (zm. w 1703 roku) – podkomorzy dobrzyński w latach 1690-1702, podczaszy dobrzyński w latach 1678-1702, miecznik dobrzyński w latach 1676-1677, starosta lipnowski od 1690 roku.
Był synem Jakuba, żonaty z Teresą z Ubyszów. 
Marszałek sejmiku dobrzyńskiego 15 października 1668 roku w Bobrownikach. Dziewięciokrotny poseł na sejmy latach 1669-1702. Poseł sejmiku dobrzyńskiego na sejm 1678/1679 roku, sejm 1690 roku. Poseł sejmiku ziemi dobrzyńskiej i województwa chełmińskiego na sejm konwokacyjny 1696 roku. Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. Deputat ziemi dobrzyńskiej do rady stanu rycerskiego rokoszu łowickiego w 1697 roku. W 1697 roku był elektorem Augusta II Mocnego z ziemi dobrzyńskiej. Poseł na sejm 1701 roku i sejm z limity 1701-1702 roku z ziemi dobrzyńskiej. 
Był właścicielem Osówki, którą odziedziczył po ojcu. W 1685 roku wszedł posiadanie domeny kikolskiej: działu Orłowskich z Lubinem, Lubinkiem z Konotopiem i królewszczyznami. 

</doc>
<doc id="4794403" url="https://pl.wikipedia.org/wiki?curid=4794403" title="Ås (Jämtland)">
Ås (Jämtland)

Ås – miejscowość (tätort) w Szwecji, w regionie administracyjnym ("län") Jämtland, w gminie Krokom.
Według danych Szwedzkiego Urzędu Statystycznego liczba ludności wyniosła: 1572 (31 grudnia 2015), 1482 (31 grudnia 2018) i 1490 (31 grudnia 2019).

</doc>
<doc id="4794406" url="https://pl.wikipedia.org/wiki?curid=4794406" title="Wilki (Głotowo)">
Wilki (Głotowo)

Wilki – część wsi Głotowo w Polsce, położona w województwie warmińsko-mazurskim, w powiecie olsztyńskim, w gminie Dobre Miasto, w dolinie rzeki Kwieli. Wchodzi w skład sołectwa Głotowo.
W latach 1975–1998 Wilki administracyjnie należały do województwa olsztyńskiego.

</doc>
<doc id="4794410" url="https://pl.wikipedia.org/wiki?curid=4794410" title="Åsarna">
Åsarna

Åsarna – miejscowość (tätort) w Szwecji, w regionie administracyjnym ("län") Jämtland, w gminie Berg.
Według danych Szwedzkiego Urzędu Statystycznego liczba ludności wyniosła: 280 (31 grudnia 2015), 237 (31 grudnia 2018) i 243 (31 grudnia 2019).

</doc>
<doc id="4794413" url="https://pl.wikipedia.org/wiki?curid=4794413" title="Ozdobnik grzywiasty">
Ozdobnik grzywiasty

Ozdobnik grzywiasty ("Lophorina superba niedda") – podgatunek ozdobnika lirogłowego, ptaka z rodziny cudowronek (Paradisaeidae), występujący na półwyspie Ptasia Głowa na Nowej Gwinei. Takson o niepewnej pozycji systematycznej, przez część systematyków podnoszony do rangi gatunku.
Historycznie ozdobnik lirogłowy ("L. superba") zwykle uznawany był za jedynego przedstawiciela rodzaju "Lophorina", a ozdobnika grzywiastego uznawano za jeden z kilku jego podgatunków (których najczęściej wyróżniano pięć). W 2016 r. metodami analizy DNA dokonano analizy pokrewieństwa pomiędzy populacjami, uznając za zasadne wyróżnienie trzech gatunków w obrębie rodzaju "Lophorina", przy czym za "Lophorina niedda" uznano populację na półwyspie Ptasia Głowa (z podgatunkami "L. niedda niedda" i "L. niedda inopinata"). Jako trzeci gatunek wyróżniono populację ze wschodu wyspy jako "L. minor" (ozdobnik krótkoskrzydły). Stało się to przyczyną wyprawy badawczej do Nowej Gwinei przeprowadzonej w 2016 r. Na ich podstawie gatunek "Lophorina niedda" opisali w 2018 r. Edwin Scholes i Timothy Laman. Nie wszyscy systematycy popierają jednak wydzielanie tego taksonu jako odrębnego gatunku, obecnie (2020) Międzynarodowa Unia Ochrony Przyrody (IUCN) także go nie uznaje. Z kolei ozdobnik krótkoskrzydły ("L. minor") zyskał powszechną akceptację jako odrębny gatunek.
Ozdobnik grzywiasty odróżnia się od żyjącego w lasach deszczowych Nowej Gwinei gatunku ozdobnika lirogłowego rytuałem tańca godowego, śpiewem i wyglądem osobników obu płci. Oba gatunki posiadają kruczoczarne pióra, pochłaniające niemal całe promieniowanie świetlne (jedno z najczarniejszych ubarwień na Ziemi), i jaskrawe, turkusowe ubarwienie podgardla. Gatunki różnią się m.in. tym, że w czasie tańca godowego samce nowego gatunku układają pióra w kształt półksiężyca, a nie owalu, różni się także kształt, w jaki układają się błękitne pióra z klatki piersiowej. Ponadto samiec "Lophorina niedda" w trakcie tańca nie podskakuje, a jedynie porusza się po półokręgu. Jednocześnie oba gatunki prezentują się samicy w ten sposób, że widoczne są jedynie błękitne elementy upierzenia na klatce piersiowej i wokół oczu na tle ciemnoczarnego upierzenia. Co więcej, ozdobniki lirogłowe mają głośny i skrzekliwy śpiew, a "Lophorina niedda" wydają dźwięczny głos i tę ostatnią różnicę zaobserwowano po raz pierwszy jeszcze w 2009 r., jednak szczegółowo opisano dopiero w 2018 r.""
Spośród trzech gatunków tego rodzaju "Lophorina niedda" jest najbardziej fenotypowo odrębny i w czasie badań nad gatunkiem w 2016 r. potwierdzono, że różnice w upierzeniu wpływają na odmienności w zachowaniach godowych. Jednocześnie najbardziej odrębny genetycznie jest gatunek "L. minor".

</doc>
<doc id="4794416" url="https://pl.wikipedia.org/wiki?curid=4794416" title="Maria Łomnicka">
Maria Łomnicka

Maria Łomnicka z domu Szczucka (ur. 1850, zm. 15 maja 1930) – polska działaczka społeczna i niepodległościowa.
Życiorys.
Urodziła się w 1850 w rodzinie Szczuckich. Wychowywała się w tradycjach powstania styczniowego w 1863. 
Została żoną przyrodnika Mariana Łomnickiego. Zamieszkiwali we Lwowie przy ulicy Mikołaja Kopernika na rogu Ossolińskich. W ich mieszkaniu pomoc moralną i materialną otrzymywała młodzież polska. Maria Łomnicka w swoim domu gromadziła młodych działaczy skupionych w tajnym ruchu narodowym, organizując spotkania. Tam został zorganizowane Towarzystwo Teatru Ludowego (wzorem Towarzystwa Szkoły Ludowej, w którym działała). Podczas lwowskiej Wystawy Krajowej w 1894 organizowano wycieczki uczniów do tego miejsca. Ponadto w mieszkaniu Łomnickich organizowano Zjazd Włościan. W 1894 mieszkanie Łomnickich zostało poddane rewizji (prawdopodobnie podczas śledztwa tzw. sprawy tarnopolskiej, w której oskarżony był m.in. Wacław Borzemski). Staraniem Marii Łomnickiej została zbudowana lwowska bursa szkolna dla dziewcząt im. Felicji Boberskiej. Wspierała także budowę świątyń. Udzielała się w instytucjach charytatywnych.
Zmarła 15 maja 1930 w wieku 80 lat. Została pochowana na Cmentarzu Łyczakowskim we Lwowie.

</doc>
<doc id="4794417" url="https://pl.wikipedia.org/wiki?curid=4794417" title="Bitwa pod Brodnicą">
Bitwa pod Brodnicą



</doc>
<doc id="4794419" url="https://pl.wikipedia.org/wiki?curid=4794419" title="Dmitrij Szarafutdinow">
Dmitrij Szarafutdinow

Dmitrij Rafailewicz Szarafutdinow (; ur. 16 września 1986 w Korkinie) – rosyjski wspinacz sportowy. Specjalizował się w boulderingu, prowadzeniu oraz we wspinaczce klasycznej. Trzykrotny mistrz świata we wspinaczce sportowej w konkurencji boulderingu w latach; 2007, 2011 oraz w 2012.
Kariera sportowa.
W zawodach wspinaczkowych, które odbyły się w hiszpańskim Avilés w 2007 wywalczył złoty medal mistrzostw świata. W mistrzostwach świata 2009 nie wziął udziału. Na kolejnych mistrzostwach bronił złotego medalu skutecznie; w 2011 w Arco, a także w 2012 w Paryżu. 
Wielokrotny uczestnik, medalista prestiżowych zawodów Rock Master we włoskim Arco gdzie w boulderingu zdobył złoty medal w roku 2012 oraz srebrny w 2013.
Uczestnik zimowych igrzysk wojskowych w 2017 w Soczi, startował w konkurencjach; boulderingu, prowadzenia oraz we wspinaczce klasycznej. 

</doc>
<doc id="4794423" url="https://pl.wikipedia.org/wiki?curid=4794423" title="Pontiac LeMans (1962)">
Pontiac LeMans (1962)

Pontiac LeMans – samochód osobowy klasy średniej, a następnie klasy wyższej produkowany pod amerykańską marką Pontiac w latach 1962 – 1981.
Pierwsza generacja.
Pontiac LeMans I został zaprezentowany po raz pierwszy w 1962 roku.
Początkowo w latach 1960-1962 nazwa "LeMans" stosowana była jako topowy wariant wyposażenia modelu Tempest, stanowiąc część jego gamy modelowej. Zmieniło się to jesienią 1962 roku, kiedy to Pontiac zdecydował się utworzyć odrębną linię modelową.
Pierwsza generacja modelu LeMans charakteryzowała się dwoma dostępnymi wariantami nadwoziowymi, jako 2-drzwiowe coupe oraz 2-drzwiowy kabriolet, a także dwukolorowym malowaniem nadwozia. Charakterystyczną cechą wyglądu była podwójna atrapa chłodnicy o elipsoidalnym kształcie.
Druga generacja.
Pontiac LeMans II został zaprezentowany po raz pierwszy w 1964 roku.
Druga generacja modelu LeMans, tym razem opracowana już od początku jako niezależna linia modelowa gamy Pontiaka, utrzymana została w kierunku stylistycznym typowym dla innych, podobnej wielkości modelu z lat 60. XX wieku.
Pas przedni w pierwszych latach produkcji zdobiły podwójne, szeroko rozstawiony okrągłe reflektory, a także duża dwuczęściowa atrapa chłodnicy.
Restylizacje.
Podczas 4 lat produkcji, Pontiac LeMans drugiej generacji przeszedł z każdym rokiem produkcji kolejne zmiany stylistyczne, z czego największe przeprowadzono z 1965 rokiem. Podobnie do pokrewnych konstrukcji z tego okresu na czele z modelem Tempest, z przodu pojawiły się pionowo umieszczone podwójne, okrągłe reflektory.
Trzecia generacja.
Pontiac LeMans III został zaprezentowany po raz pierwszy w 1968 roku.
Trzecia generacja linii modelowej LeMans zyskała bardziej muskulare proporcje nadwozia, z obłymi błotnikami i dużą, chromowaną obwódką pasa przedniego. Charakterystycznym elementem stylistyki w pierwszych latach produkcji była szpiczasta atrapa chłodnicy z trójkątnym wybrzuszeniem.
Restylizacje.
Podczas cyklu produkcyjnego trzeciej generacji Pontiaka LeMans, samochód ten przeszedł dwie obszerne modernizacje. W ramach tej z 1970 roku, zmienił się wygląd pasa przedniego, z innym układem atrapy chłodnicy i reflektorów. Rok później, ponownie zmodyfikowano kształt atrapy chłodnicy.
Czwarta generacja.
Pontiac LeMans IV został zaprezentowany po raz pierwszy w 1973 roku.
Opracowując czwartą generację modelu LeMans, Pontiac nadał temu modelowi smuklejsze i płynniejsze linie nadwozia. Na masce znalazło się podłużne wybrzuszenie, z kolei tylne nadkola zyskały charakterystyczne łukowe przetłoczenia. Pas przedni dalej zdobiła podwójna atrapa chłodnicy.
Restylizacje.
W latach 1975 oraz 1976 czwarta generacja Pontiaka LeMans przeszła dwie modernizacje, z czego pierwsza przyniosła najrozleglejsze zmiany. Pas przedni stał się bardziej kanciasty, zyskując bardziej prostokątne reflektory i kanciastą atrapę chłodnicy. Zmienił się również kształt zderzaków, a także w mniejszym stopniu - tylnej części nadwozia.
Can Am.
W styczniu 1977 Pontiac przedstawił opracowany na bazie LeMans czwartej generacji sportowy, topowy wariant o nazwie Can Am. Wyróżniał się on innym malowaniem nadwozia, a także 200-konnym silnikiem V8 o pojemności 4-litrów. Produkcja tego wariantu trwała niespełna rok.
Piąta generacja.
Pontiac LeMans V został zaprezentowany po raz pierwszy w 1978 roku.
Piąta i ostatnia generacja modelu LeMans w ramach tzw. "downsizingu" zyskała mniejsze nadwozie, które straciło przede wszystkim na rozstawie osi. Z przodu pojawiły się bardziej kanciaste kształty, z kwadratowymi reflektorami i szerzej rozstawioną atrapą chłodnicy z wyraźnie zaznaczonym logo producenta.
Restylizacje.
Podczas trwającej 3 lata produkcji, Pontiac LeMans piątej generacji przeszedł dwie restylizacje, z czego najobszerniejsza przypadła na 1980 rok. Pas przedni ponownie zmienił kształt, zyskując bardziej prostokątne reflektory i większą atrapę chłodncy.
Koniec produkcji i następca.
W 1981 roku produkcja linii modelowej LeMans została zakończona na rzecz następcy, który w ramach zmiany polityki nazewniczej Pontiaka otrzymała inny emblemat - 6000.

</doc>
<doc id="4794424" url="https://pl.wikipedia.org/wiki?curid=4794424" title="Aspås">
Aspås

Aspås – miejscowość (tätort) w Szwecji, w regionie administracyjnym ("län") Jämtland, w gminie Krokom.
Według danych Szwedzkiego Urzędu Statystycznego liczba ludności wyniosła: 474 (31 grudnia 2015), 482 (31 grudnia 2018) i 484 (31 grudnia 2019).

</doc>
<doc id="4794429" url="https://pl.wikipedia.org/wiki?curid=4794429" title="Halowe Mistrzostwa Europy w Lekkoatletyce 1981 – bieg na 50 m kobiet">
Halowe Mistrzostwa Europy w Lekkoatletyce 1981 – bieg na 50 m kobiet

Bieg na 50 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w Palais des Sports w Grenoble. Eliminacje, półfinały i bieg finałowy zostały rozegrane 22 lutego 1981. Zwyciężyła reprezentantka Bułgarii Sofka Popowa, który tym samym obroniła tytuł zdobyty na poprzednich mistrzostwach.
Rezultaty.
Eliminacje.
Rozegrano 4 biegi eliminacyjne, do których przystąpiło 20 biegaczek. Awans do półfinału dawało zajęcie jednego z pierwszych dwóch miejsc w swoim biegu (Q). Skład półfinałów uzupełniły cztery zawodniczki z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Bieg 4
Półfinały.
Rozegrano 2 biegi półfinałowe, w których wystartowało 12 biegaczek. Awans do finału dawało zajęcie jednego z trzech pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="4794430" url="https://pl.wikipedia.org/wiki?curid=4794430" title="Backe">
Backe

Backe – miejscowość (tätort) w Szwecji, w regionie administracyjnym ("län") Jämtland, w gminie Strömsund.
Według danych Szwedzkiego Urzędu Statystycznego liczba ludności wyniosła: 535 (31 grudnia 2015), 543 (31 grudnia 2018) i 511 (31 grudnia 2019).

</doc>
<doc id="4794432" url="https://pl.wikipedia.org/wiki?curid=4794432" title="Crvica">
Crvica



</doc>
<doc id="4794433" url="https://pl.wikipedia.org/wiki?curid=4794433" title="Đakovići">
Đakovići



</doc>
<doc id="4794434" url="https://pl.wikipedia.org/wiki?curid=4794434" title="Björnänge">
Björnänge

Björnänge – miejscowość (tätort) w Szwecji, w regionie administracyjnym ("län") Jämtland, w gminie Åre.
Według danych Szwedzkiego Urzędu Statystycznego liczba ludności wyniosła: 630 (31 grudnia 2015), 752 (31 grudnia 2018) i 784 (31 grudnia 2019).

</doc>
<doc id="4794436" url="https://pl.wikipedia.org/wiki?curid=4794436" title="Złota rączka">
Złota rączka

Złota rączka – osoba zajmująca się różnego rodzaju naprawami lub pracami remontowymi.
Etymologia.
Przymiotnik "złoty" jest pochlebstwem. Czasem odnosi się do człowieka lub jego części (np. "Złoty" "człowiek", "złote" "serce"). Może oznaczać "zdolny" lub "dobry". Czyli "złota rączka" odnosi się do zdolnych rąk osoby, wykonującej ten zawód. Zdrobnienie słowa "rączka" jest z kolei wyrazem sympatii i wdzięczności.
Historia.
Zawód złotej rączki narodził się w Stanach Zjednoczonych i prawdopodobnie ukształtował się w okresie wojny secesyjnej. Wywodzi się od domokrążców, czyli osób zajmujących się odwiedzaniem wsi i małych miasteczek, w celu przekonania okolicznych mieszkańców do zakupu różnorakich produktów. Z czasem, w razie gdyby nie udało im się niczego sprzedać, domokrążcy coraz częściej pytali odwiedzane osoby czy nie potrzebują kogoś do wykonania drobnej pracy w obrębie ich własności. Osoby, które korzystały z tych usług, zwykle zlecali naprawę sprzętu domowego, ogrodzenia lub elementów domu jednorodzinnego. W związku z tym domokrążcy zaczęli pozyskiwać umiejętności potrzebne do wykonywania tych zadań. Z czasem takie osoby zaczęły być nazywane "handyman" od angielskich słów "handy" (pl. zręczny) i man (pl. mężczyzna).

</doc>
<doc id="4794437" url="https://pl.wikipedia.org/wiki?curid=4794437" title="Olof Kajbjer">
Olof Kajbjer

Olof Kajbjer, ps. „olofmeister” (ur. 31 stycznia 1992) – szwedzki zawodowy gracz , grający dla Faze Clanu (po przerwie od gry wrócił do głównego składu po transferze NiKo do G2. Wcześniej reprezentował takie formacje jak H2K, Absolute Legends, LGB eSports, Fnatic. Olofmeister uważany jest za jednego z najlepszych graczy w historii Counter-Strike’a. Wygrał dwa turnieje rangi Major (ESL One Katowice 2015 i ESL One Colone 2015).
Wczesne życie.
Olof dorastał w Tyresö. Ma brata Markusa i siostrę Lindę. W wieku czterech lat zainteresował się piłką nożną i pozostał aktywny w tym sporcie do czasu, gdy w wieku 15 lat doznał kontuzji kolana. Przez kontuzję zaczął więcej grać w Counter-Strike’a i zaczął poważnie traktować tę grę.
Kariera.
2012-2013.
Szwed rozpoczął karierę w Absolute Legends i H2k. W czerwcu 2013 roku dołączył do LGB eSports, gdzie zaczął zdobywać coraz większe uznanie. Największy sukces odnieśli na ESL One Katowice 2014, gdzie zajęli 3/4 miejsce po przegranej z Virtus.pro.
2014.
Wraz z kolegą z drużyny, Freddy’m „KRIMZ” Johanssonem, Kajbjer opuścił LGB i dołączył do Fnatic w czerwcu 2014 roku. Drużyna po tej zmianie nabrała rozpędu, zajmując drugie miejsce na ESL One Cologne 2014. Podczas jednego z meczów w tym turnieju, gdy podejmowali Dignitas, na mapie de_overpass, Olof zyskał popularność, rozbrajając bombę na milisekundy, zanim zabił go koktajl Mołotowa. Następnie na mapie pojawiło się pamiątkowe graffiti, które upamiętniło tą akcję. W kolejnych miesiącach Fnatic wspięło się na wyżyny, wygrywając DreamHack Winter 2014. W trakcie trwania tego turnieju, podczas pojedynku z LDLC, Olofmeister znalazł się w centrum kontrowersji, po tym jak użył tzw. pixelboostingu, czyli zakazanej pozycji. Dzięki temu błędu, Fnatic powróciło do meczu i ostatecznie go zwyciężyło. LDLC złożyło skargę do organizatora, w której stwierdzono, że mecz musi zostać powtórzony. Organizator orzekł, że należy powtórzyć pojedynek, jednak Fnatic zrezygnowało z gry i wycofało się z turnieju.
Po tym wydarzeniu, Olofmeister i KRIMZ rozważali opuszczenie Fnatic, jednak nie dokonali tego, bowiem wygrali ESEA Invite Season 17 Global Finals.
2015.
W lutym Fnatic wygrało turniej iOS Pantamera, gdzie pokonali Titan eSports w wielkim finale. W marcu Szwedzi sięgnęli po puchar ESL One Katowice 2015. W sierpniu Fnatic zostało pierwszą drużyną, która dwa razy z rzędu wygrała turniej rangi Major. Na kolejnym Majorze, jakim był DreamHack Open Cluj-Napoca 2015, Fnatic zajęło 5/8 miejsce.
12 listopada 2015 roku nastąpiły zmiany we Fnatic. Markus „pronax” Wallsten opuścił drużynę, a zastąpił go Dennis „dennis” Edman. Po tej zmianie Fnatic sięgnęło po triumf na DreamHack Winter 2015, Fragbite Masters Season 5 i finałach 2 sezonu ESL ESEA Pro League.
Olofmeister został uznany najlepszym graczem CS:GO 2015 roku według serwisu HLTV.
2016.
W styczniu Olof wraz ze swoją drużyną wygrał SLTV StarSeries XIV, pokonując Natus Vincere. 5 marca Fnatic wygrało IEM Katowice World Championship 2016, pokonując w finale Luminosity Gaming 3-0. Na początku kwietnia Szwedzi zajęli 5/8 miejsce na MLG Major Championship Columbus. Niedługo potem, 8 kwietnia ogłoszono, że Olofmeister będzie miał przerwę od gry z powodu kontuzji ręki i został tymczasowo zastąpiony przez Niclasa „PlesseNa” Plessena.
2017-2020.
20 sierpnia 2017 roku Olofmeister dołączył do FaZe Clan, kończąc trzyletnią przygodę z Fnatic. Od momentu dołączenia do FaZe wygrał 10 turniejów, w tym ESL One New York 2017, EPICENTER 2018 i BLAST Pro Series Copenhagen 2019. W 2018 roku Olofmeister wraz z kolegami doszli do wielkiego finału ELEAGUE Major: Boston, gdzie zostali pokonani przez Cloud9.
2021.
14 lutego 2021 roku Olofmeister opuścił szeregi Faze Clanu.

</doc>
<doc id="4794440" url="https://pl.wikipedia.org/wiki?curid=4794440" title="Diklići">
Diklići



</doc>
<doc id="4794442" url="https://pl.wikipedia.org/wiki?curid=4794442" title="Bruksvallarna">
Bruksvallarna

Bruksvallarna – miejscowość (tätort) w Szwecji, w regionie administracyjnym ("län") Jämtland, w gminie Härjedalen.
Według danych Szwedzkiego Urzędu Statystycznego liczba ludności wyniosła: 210 (31 grudnia 2018) i 220 (31 grudnia 2019).

</doc>
<doc id="4794445" url="https://pl.wikipedia.org/wiki?curid=4794445" title="Dvärsätt">
Dvärsätt

Dvärsätt – miejscowość (tätort) w Szwecji, w regionie administracyjnym ("län") Jämtland, w gminie Krokom.
Według danych Szwedzkiego Urzędu Statystycznego liczba ludności wyniosła: 745 (31 grudnia 2015), 754 (31 grudnia 2018) i 768 (31 grudnia 2019).

</doc>
<doc id="4794446" url="https://pl.wikipedia.org/wiki?curid=4794446" title="Dobra Voda">
Dobra Voda



</doc>
<doc id="4794463" url="https://pl.wikipedia.org/wiki?curid=4794463" title="Ołeksij Pryhorow">
Ołeksij Pryhorow

Ołeksij Wiktorowycz Pryhorow, ukr. Олексій Вікторович Пригоров (ur. 25 czerwca 1987) – ukraiński skoczek do wody, brązowy medalista z Igrzysk Olimpijskich 2008 w Pekinie. 
Zawody w 2008 były jego pierwszymi igrzyskami olimpijskimi. Medal zdobył w skokach z 3 m platformy par synchronicznie. Jego partnerem był Ilja Kwasza. W tej konkurencji zdobyli złoto mistrzostw Europy (pływackich) w 2010 i brąz tej imprezy w 2012. W 2009 triumfowali w tej konkurencji na mistrzostwach Europy w skokach i byli drudzy na uniwersjadzie. W 2012 ponownie brał udział w igrzyskach olimpijskich (czwarte miejsce ponownie wspólnie z Kwaszą).

</doc>
<doc id="4794466" url="https://pl.wikipedia.org/wiki?curid=4794466" title="Ołeksij Prigorow">
Ołeksij Prigorow



</doc>
<doc id="4794467" url="https://pl.wikipedia.org/wiki?curid=4794467" title="Ołeksij Prygorow">
Ołeksij Prygorow



</doc>
<doc id="4794468" url="https://pl.wikipedia.org/wiki?curid=4794468" title="Oleksij Pryhorow">
Oleksij Pryhorow



</doc>
<doc id="4794470" url="https://pl.wikipedia.org/wiki?curid=4794470" title="Robert Prescott (aktor)">
Robert Prescott (aktor)

Robert Trout Prescott (ur. 17 maja 1957 w Detroit) – amerykański aktor filmowy, telewizyjny, teatralny i głosowy.
Życiorys.
Wczesne lata.
Urodził się w Detroit, w Michigan jako syn Robin Balch Prescott i Johna Sherwina Prescotta Juniora. Jego ojciec pracował w zarządzie redakcji czasopism miejskich w Detroit, Baltimore, Miami, Charlotte, Filadelfii i Waszyngtonie. Jego matka była doktorem mowy i audiologii, nauczyła i wykonywała przełomowe prace w dziedzinie mowy. Dorastał z dwiema starszymi siostrami i starszym bratem. Uczęszczał do Martin Luther King High School w Detroit i trenował koszykówkę w Madison Square Garden. Często zmieniał szkoły. Ukończył studia na Uniwersytecie Pensylwanii na wydziale języka angielskiego. Następnie przeniósł się do Nowego Jorku i studiował aktorstwo pod kierunkiem Freda Karemana. Kontynuował naukę w Bill Esper Studio i Joanne Baron Studio.
Kariera.
Był członkiem założycielem dwóch grup teatralnych – JamCenter i Whitefire Theatre. Zadebiutował na ekranie w komedii romantycznej Marthy Coolidge "Szkoła seksu" ("Joy of Sex", 1984) u boku Erniego Hudsona i Christophera Lloyda. Grał potem w komedii "Wieczór kawalerski" ("Bachelor Party", 1984) z Tomem Hanksem, komedii romantycznej Marthy Coolidge "Prawdziwy geniusz" ("Real Genius", 1985) z Valem Kilmerem i komedii fantastycznonaukowej Mela Brooksa "Kosmiczne jaja" ("Spaceballs", 1987), a także w serialach takich jak "Posterunek przy Hill Street" (1984), "Jeden plus dziesięć" (1984) i "Detektyw w sutannie" (1987). Wystąpił też w teledysku Davida Fostera „Love Theme from St. Elmo’s Fire” (1985). Jednak zniechęcony i niezadowolony ze swojego życia w Los Angeles, Prescott postanowił wrócić do Nowego Jorku i był trenerem koszykówki w Martin Luther King High School na Manhattanie. Zajmował się barem w Lower East Side i pracował jako robotnik budowlany w Ground Zero w miesiącach po zamachu z 11 września 2001.
Życie prywatne.
24 sierpnia 1996 poślubił Valerie Duff Pacifico. Mają jedno dziecko.

</doc>
<doc id="4794473" url="https://pl.wikipedia.org/wiki?curid=4794473" title="Fåker">
Fåker

Fåker – miejscowość (tätort) w Szwecji, w regionie administracyjnym ("län") Jämtland, w gminie Östersund.
Według danych Szwedzkiego Urzędu Statystycznego liczba ludności wyniosła: 241 (31 grudnia 2015), 256 (31 grudnia 2018) i 250 (31 grudnia 2019).

</doc>
<doc id="4794482" url="https://pl.wikipedia.org/wiki?curid=4794482" title="Pałac Georgium">
Pałac Georgium



</doc>
<doc id="4794483" url="https://pl.wikipedia.org/wiki?curid=4794483" title="Klasztor w Petersbergu">
Klasztor w Petersbergu



</doc>
<doc id="4794484" url="https://pl.wikipedia.org/wiki?curid=4794484" title="Janina Wołoszyn">
Janina Wołoszyn

Janina Wołoszyn – polska inżynier, dr hab. nauk rolniczych, profesor zwyczajny Katedry Technologii Żywności i Żywienia Wydziału Inżynierii Produkcji Uniwersytetu Ekonomicznego we Wrocławiu.
Życiorys.
13 grudnia 1979 obroniła pracę doktorską "Badania nad przydatnością technologiczną mięsa ryb roślinożernych na przykładzie amura", 18 czerwca 2002 habilitowała się na podstawie pracy zatytułowanej "Charakterystyka fizykochemiczna i technologiczna mięśni kaczek tuczonych przymusowo". 18 kwietnia 2013 nadano jej tytuł profesora w zakresie nauk rolniczych. Objęła funkcję profesora w Katedrze Technologii Żywności Pochodzenia Zwierzęcego na Wydziale Inżynieryjnym i Ekonomicznym Akademii Ekonomicznej im. Oskara Langego we Wrocławiu.
Piastowała stanowisko profesora nadzwyczajnego w Instytucie Chemii i Technologii Żywności na Wydziale Inżynierii Produkcji Uniwersytetu Ekonomicznego we Wrocławiu.
Jest profesorem zwyczajnym Katedry Technologii Żywności i Żywienia Wydziału Inżynierii Produkcji Uniwersytetu Ekonomicznego we Wrocławiu.
Była kierownikiem w Katedrze Technologii Żywności Pochodzenia Zwierzęcego na Wydziale Inżynieryjnym i Ekonomicznym Akademii Ekonomicznej im. Oskara Langego we Wrocławiu.

</doc>
<doc id="4794486" url="https://pl.wikipedia.org/wiki?curid=4794486" title="Pałac Haus Rüschhaus">
Pałac Haus Rüschhaus



</doc>
<doc id="4794490" url="https://pl.wikipedia.org/wiki?curid=4794490" title="Zambrzyce (powiat ostrołęcki)">
Zambrzyce (powiat ostrołęcki)

Zambrzyce – kolonia wsi Wólka Brzezińska w Polsce położona w województwie mazowieckim, w powiecie ostrołęckim, w gminie Goworowo.
Dawniej folwark.
Historia.
W latach 1921–1939 folwark leżał w województwie białostockim, w powiecie ostrołęckim, w gminie Goworowo.
Według Powszechnego Spisu Ludności z 1921 roku zamieszkiwało tu 21 osób w 1 budynku mieszkalnym. Miejscowość należała do parafii rzymskokatolickiej w Goworowie. Podlegały pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Goworowie.
W wyniku agresji niemieckiej we wrześniu 1939 folwark znalazł się pod okupacją niemiecką. Od 1939 do wyzwolenia w 1945 włączony w skład dystryktu warszawskiego.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4794492" url="https://pl.wikipedia.org/wiki?curid=4794492" title="Ilja Kwasza">
Ilja Kwasza



</doc>
<doc id="4794494" url="https://pl.wikipedia.org/wiki?curid=4794494" title="Stadion Junactwa w Osipowiczach">
Stadion Junactwa w Osipowiczach

Stadion Junactwa – stadion piłkarski w Osipowiczach, na Białorusi. Obiekt może pomieścić 1300 widzów. Swoje spotkania rozgrywają na nim piłkarze klubu FK Osipowicze (w sezonie 1999 obiekt gościł rozgrywki białoruskiej ekstraklasy z udziałem tego zespołu).

</doc>
<doc id="4794495" url="https://pl.wikipedia.org/wiki?curid=4794495" title="Żerań 3471">
Żerań 3471

Żerań 3471 – pierwszy polski radioodbiornik samochodowy ze wzmacniaczem, produkowany w Zakładach Radiowych im. Marcina Kasprzaka w Warszawie. Przystosowany konstrukcyjnie do montażu w samochodzie Warszawa M-20.
Charakterystyka.
Umożliwia odbiór stacji na falach długich, średnich, a po zastosowaniu przystawki również na falach krótkich. Układ odbiornika (superheterodynowy) zawiera 6 lamp elektronowych: ECH81 (2 sztuki), EF89 (2 sztuki), EBF89, EL84.

</doc>
<doc id="4794497" url="https://pl.wikipedia.org/wiki?curid=4794497" title="Niccolò Manucci">
Niccolò Manucci

Niccolò Manucci (ur. 1638, zm. 1717) – włoski pisarz i podróżnik. Urodzony w Wenecji w rodzinie Pasqualino and Rosa Bellinich. W wieku 14 lat wyjechał do wujka, kupca mieszkającego na Korfu, gdzie wkradł się na statek płynący do Smyrny w Turcji. Dzięki wstawiennictwu Henry'ego Barda, wicehrabiego Bellomont uniknął wyrzucenia z okrętu na pełnym morzu. Po dotarciu do Smyrny dołączył do Henry'ego Barda, z którym dotarł do Indii. 
Do miasta Surat przybył w 1656 roku w wieku zaledwie 18 lat, gdzie ze względu na swoje europejskie pochodzenia zdołał zdobyć zaufanie Dary Szikoha, najstarszego syna cesarza Indii Szahdżahana i jego najukochańszej żony Mumtaz Mahal. Dostęp do cesarskiego dworu i haremu (podając się za lekarza miał tam dostęp) umożliwił mu zdobycie wielu informacji, które zebrał w swoich wspomnieniach - Storia do Mogor.
Zmarł w 1717 roku w Monte Grande, w pobliżu dzisiejszego Puducherry w południowych Indiach.

</doc>
<doc id="4794498" url="https://pl.wikipedia.org/wiki?curid=4794498" title="Pontiac LeMans (1988)">
Pontiac LeMans (1988)

Pontiac LeMans – samochód osobowy klasy kompaktowej produkowany pod amerykańską marką Pontiac w latach 1988 – 1993. 
Historia i opis modelu.
W 1988 roku General Motors zdecydowało się uzupełnić ofertę marki Pontiac w Stanach Zjednoczonych o tani kompaktowy model, który w dotychczasowej ofercie miał zastąpić leciwy pojazd 1000. Otrzymał on stosowaną już dla dużego modelu klasy wyższej w latach 60. i 70. nazwę "LeMans", będąc lokalną odmianą Daewoo LeMans importowaną z Korei Południowej w ramach polityki badge engineering. 
Stylistyka.
Pod kątem wizualnym, amerykański Pontiac LeMans odróżniał się zmodyfikowanym na lokalne potrzeby oświetleniem w reflektorach, inną atrapą chłodnicy przedzieloną na pół charakterystycznym logo producenta, a także poszerzonym przednim zderzakiem. 
Duże różnice wizualne były widoczne także w tylnej części nadwozia, gdzie pojawiły się zmodyfikowane lampy, duża czarna nakładka na klapie bagażnika z wyeksponowanym logo, a także umieszczona na zderzaku tablica rejestracyjna.
Sprzedaż.
Pontiac LeMans był sprzedawany między 1988 a 1993 rokiem jako pojazd przeznaczony wyłącznie na rynek Stanów Zjednoczonych. W sąsiedniej Kanadzie pojazd importowano z Korei Południowej pod innymi, lokalnymi markami - najpierw w latach 1988–1991 pod marką Passport jako Passport Optima, a ostatecznie w latach 1991–1993 z logo marki Asüna jako Asüna GT i SE.
Nowa Zelandia.
Poza Stanami Zjednoczonymi, Pontiac LeMans od 1989 roku był oferowany także w Nowej Zelandii, będąc pierwszym modelem tej marki sprzedawanym poza Ameryką Północną od lat 60. XX wieku. 
Tutejsza odmiana LeMans w obszernym zakresie różniła się wizualnie od północnoamerykańskiego odpowiednika. Inne były reflektory, identyczne względem koreańskiego LeMans, a także zderzaki. Duże różnice widoczne były też z tyłu, gdzie tablicę rejestracyjną umieszczono na klapie bagażnika. 
W sąsiedniej Australii, samochód oferowano pod oryginalną marką Daewoo jako Daewoo 1.5l.

</doc>
<doc id="4794500" url="https://pl.wikipedia.org/wiki?curid=4794500" title="Nadleśnictwo Parczew">
Nadleśnictwo Parczew

Nadleśnictwo Parczew – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Sosnowicy, powiecie parczewskim, w województwie lubelskim.
Nadleśnictwo obejmuje część powiatów parczewskiego, lubartowskiego, łęczyńskiego i włodawskiego. Graniczy z Poleskim Parkiem Narodowym.
Historia.
Za czasów Królestwa Polskiego duża część tutejszych lasów była własnością królewską. W I połowie XIX w. zostały one częściowo rozdysponowane przez rząd carski pomiędzy osoby zasłużone dla caratu. Dla zarządu lasami pozostałymi własnością skarbową utworzono leśnictwo Parczew. W kolejnych dziesięcioleciach lasy rządowe uległy powiększeniu drogą wymiany i wykupu.
Nadleśnictwo Parczew powstało w 1918. Po II wojnie światowej uległo ono powiększeniu o znacjonalizowane przez komunistów lasy prywatne. Powstały wówczas nadleśnictwa Kołacze i w 1960 Sosnowica, które w późniejszych latach zostały przyłączone do nadleśnictwa Parczew. 1 maja 1990 częściowo z nadleśnictwa Parczew wydzielono Poleski Park Narodowy.
Ochrona przyrody.
Na terenie nadleśnictwa znajduje się pięć rezerwatów przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi 269 m3/ha, a przeciętny wiek 63 lata.

</doc>
<doc id="4794506" url="https://pl.wikipedia.org/wiki?curid=4794506" title="DataWalk">
DataWalk

DataWalk S.A. (dawniej PiLab S.A.) – polskie, notowane na GPW przedsiębiorstwo informatyczne z siedzibą we Wrocławiu, specjalizujące się w tworzeniu oprogramowania do analizy dużych ilości danych (big data). Autorska platforma technologiczna DataWalk znajduje zastosowanie w takich obszarach jak wykrywanie nadużyć, zwalczanie przestępczości czy zarządzanie epidemiologiczne. Klientami spółki są m.in. Departament Sprawiedliwości Stanów Zjednoczonych czy polskie Ministerstwo Finansów.

</doc>
<doc id="4794507" url="https://pl.wikipedia.org/wiki?curid=4794507" title="Admira Wiener Neustadt">
Admira Wiener Neustadt

SV Admira Wiener Neustadt – austriacki klub piłkarski, mający siedzibę w mieście Wiener Neustadt, w północno-wschodniej części kraju. Obecnie gra w 2. Klasse Steinfeld.
Historia.
Chronologia nazw:
Klub sportowy ASK Admira Wiener Neustadt został założony w miejscowości Wiener Neustadt w 1919 roku, chociaż już od 1915 fani piłki nożnej, którzy zarejestrowali klub, grali w futbol w dzielnicy miasta "Josefstadt". Początkowo zespół grał w niższych klasach mistrzostw Dolnej Austrii. W sezonie 1922/23 młoda drużyna zdobyła swój pierwszy sukces, wygrywając tytuł mistrza "4. Klasse Wechsel". W 1930 roku klub był bliski rozpadu, ale wkrótce awansował do "1. Klasse Süd". Z powodu zawirowań politycznych w Austrii w 1934 roku klub robotników został zmuszony do zawieszenia gry, a już w 1935 ponownie rozgrywał mecze.
Po zakończeniu II wojny światowej Admira była pierwszym klubem piłkarskim w Dolnej Austrii, który wznowił grę. Klub przeniósł się z "Wacker Platz" do dzisiejszej Admira-platz. Nazwa klubu zmieniła się dzięki wsparciu sponsora Raxwerke na ASK Raxwerke Admira Wiener Neustadt. Niedługo potem klub połączył się z "FC Josefstadt" i występował jako SV Raxwerke Admira-Josefstadt w ciągu następnych kilku dekad. Po zakończeniu sezonu 1951/52 klub spadł z 1. Klasse do 2. Klasse Süd, ale w 1955 roku wrócił do 2. Niederösterreichische Liga (D4). W sezonie 1957/58 klub świętował tytuł mistrza ligi i awans do ligi krajowej trzeciego stopnia. W pierwszym sezonie w Landesliga Niederösterreich zajął 11.miejsce, a w następnym 1959/60 już był piątym. Po ośmiu latach w lidze krajowej klub spadł do "2. Niederösterreichische Liga" w 1966 roku, a rok później do "2. Klasse Süd" (D5). W 1968 roku po zatrudnieniu trenera Hansa Besenlehnera rozpoczęła złota era Admiry. W 1969 awansował z Unterliga Süd-Südost do Landesliga Niederösterreich (D3), a w 1971 do Regionalliga Ost. W 1972 zwyciężył w drugiej lidze i zdobył historyczny awans do Nationalligi. Aby okazać większą solidarność z rodzinnym miastem klub zmienił nazwę na SV Admira Wiener Neustadt. Debiutowy sezon 1972/73 na najwyższym poziomie zakończył na ostatnim 16.miejscu i wrócił do "Regionalliga Ost". W 1974 po reorganizacji systemu lig status ligi został obniżony do III poziomu. W 1976 klub został zdegradowany do Landesliga Niederösterreich (D4). Potem spadał coraz niżej w hierarchii ligowej. W 1983 roku zdobył mistrzostwo "2. Klasse Steinfeld", a po trzech latach został mistrzem w "1. Klasse Süd". Jednak po roku spadł z powrotem do "2. Klasse Steinfeld", w której nadal gra do dziś.
Barwy klubowe, strój.
Klub ma barwy niebiesko-czarne. Zawodnicy swoje domowe spotkania zazwyczaj grają w czarnych koszulkach, białych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Admira-Sportanlage w Wiener Neustadt o pojemności 1000 widzów.
Inne sekcje.
Klub prowadzi drużyny dla dzieci i młodzieży w każdym wieku. Funkcjonuje również sekcja piłkarska dziewcząt.

</doc>
<doc id="4794509" url="https://pl.wikipedia.org/wiki?curid=4794509" title="Föllinge">
Föllinge

Föllinge – miejscowość (tätort) w Szwecji, w regionie administracyjnym ("län") Jämtland, w gminie Krokom.
Według danych Szwedzkiego Urzędu Statystycznego liczba ludności wyniosła: 511 (31 grudnia 2015), 472 (31 grudnia 2018) i 481 (31 grudnia 2019).

</doc>
<doc id="4794516" url="https://pl.wikipedia.org/wiki?curid=4794516" title="Oh My Girl Japan Debut Album">
Oh My Girl Japan Debut Album

Oh My Girl Japan Debut Album – pierwszy japoński album studyjny południowokoreańskiej grupy Oh My Girl, wydany 9 stycznia 2019 roku przez wytwórnię Ariola Japan. Zawierał siedem pierwszych głównych singli z dyskografii zespołu w wersji japońskiej.
Ukazał się w trzech edycjach: regularnej (CD) i dwóch limitowanych. Album osiągnął 2 pozycję w rankingu Oricon i pozostał na liście przez 2 tygodnie, sprzedał się w nakładzie ponad egzemplarzy w Japonii (wg Billboard Japan).

</doc>
<doc id="4794520" url="https://pl.wikipedia.org/wiki?curid=4794520" title="Niccolo Manucci">
Niccolo Manucci



</doc>
<doc id="4794523" url="https://pl.wikipedia.org/wiki?curid=4794523" title="Asiatic–Pacific Campaign Medal">
Asiatic–Pacific Campaign Medal



</doc>
<doc id="4794524" url="https://pl.wikipedia.org/wiki?curid=4794524" title="American Campaign Medal">
American Campaign Medal



</doc>
<doc id="4794526" url="https://pl.wikipedia.org/wiki?curid=4794526" title="Amunicja odłamkowa">
Amunicja odłamkowa



</doc>
<doc id="4794527" url="https://pl.wikipedia.org/wiki?curid=4794527" title="Amunicja burząca">
Amunicja burząca



</doc>
<doc id="4794531" url="https://pl.wikipedia.org/wiki?curid=4794531" title="Kamienica Pod Złotym Gronem we Wrocławiu">
Kamienica Pod Złotym Gronem we Wrocławiu

Kamienica Pod Złotym Gronem – zabytkowa kamienica narożna na wrocławskim Rynku, we wschodniej pierzei tretu u wylotu ulicy Sukiennice.
Historia kamienicy.
Pierwsza zabudowa we wschodniej części sukiennic została wzniesiona w XIII wieku i były to komory o konstrukcji drewnianej. Komory te nie były podpiwniczone i miały tylko jedną kondygnację. W kolejnych latach drewniane ściany zastępowano murowanymi a pod komorami budowano piwnice i zakrywano je kolebkowymi sklepieniami. Pierwszy w pełni murowany budynek został wzniesiony w XVI wieku. W 1515 w budynku przy obecnej ulicy Sukiennice 15 otworzono urząd cła, dotychczasowa krajalnia została przeniesiona do Kamienicy Pod Błogosławionym Jakubem. Na początku XVI wieku sukiennice zostały przebudowane, a w 1549 roku wymieniono dach. Budynki miały już dwa piętra i dwukondygnacyjne poddasza. Wschodni wylot Sukiennic, czyli miejsce, gdzie znajdowała się późniejsza kamienica Pod Złotym Gronem, zakończono dwoma ostrołucznymi bramami, nad którym ustawiono krenelaż; w 1574 zostały one pokryte dekoracją malarską. W 1821 roku Sukiennice zostały rozebrane, a kamienice zostały przebudowane w stylu późnoklasycystycznym według projektu Langhansa lub jego kręgu.
Po 1945.
Działania wojenne w 1945 roku nie uszkodziły znacznie budynku, a forma budynku nie została zmieniona. Tak jak przed 1945 rokiem jest to budynek trzykondygnacyjny, trzyosiowy od strony wschodniej, dwuosiowy od strony południowej i pięcioosiowy od strony ulicy Sukiennice. Część parterowa jest boniowana, a w każdej osi znajduje się wysokie okno zakończone dodatkowo boniowanym łukiem. W osi zewnętrznej południowej znajduje się wejście do budynku, w którym przez wiele lat znajdowała się siedziba Muzeum Miejskiego. We wschodniej, środkowej osi nad parterowym oknem znajduje się głowa św. Jana Chrzciciela na misie, na elewacji południowej herb Wrocławia, a od strony północnej rzeźba grona, od którego kamienica nosi swoje miano.

</doc>
<doc id="4794533" url="https://pl.wikipedia.org/wiki?curid=4794533" title="Nadleśnictwo Włodawa">
Nadleśnictwo Włodawa

Nadleśnictwo Włodawa – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Susznie, powiecie włodawskim, w województwie lubelskim.
Nadleśnictwo obejmuje część powiatów włodawskiego, bialskiego i parczewskiego. Graniczy z Poleskim Parkiem Narodowym. Wschodnią granicę nadleśnictwa stanowi granica państwowa z Białorusią.
Historia.
Nadleśnictwo Włodawa powstało w lipcu 1944 i objęło znacjonalizowane przez komunistów lasy prywatne. W 1948 powstały nadleśnictwa Wisznice i Kołacze, które w 1974 wraz z częścią nadleśnictwa Dubeczno zostały częściowo przyłączone do nadleśnictwa Włodawa.
Ochrona przyrody.
Na terenie nadleśnictwa znajduje się jeden rezerwat przyrody - Warzewo.
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi 246 m3/ha, a przeciętny wiek 59 lat.

</doc>
<doc id="4794539" url="https://pl.wikipedia.org/wiki?curid=4794539" title="Jonathan Swedberg">
Jonathan Swedberg

Jonathan Swedberg (ur. 23 sierpnia 2002) – szwedzki skoczek narciarski, zawodnik klubu Sollentuna BHK. Uczestnik mistrzostw świata juniorów (2020). Medalista mistrzostw kraju.
Przebieg kariery.
Swedberg okazjonalnie występuje w zawodach krajowych w Norwegii, jednak plasuje się na odległych pozycjach w najsłabszej grupie zawodników. W styczniu 2020 wziął udział w rozgrywanych w Falun mistrzostwach krajów nordyckich juniorów – indywidualnie był 10., wyprzedzając tylko 2 swoich rodaków, a w konkursie drużynowym ze szwedzkim zespołem uplasował się na ostatnim, 5. miejscu. Jako jedyny reprezentant Szwecji w skokach narciarskich w rywalizacji mężczyzn znalazł się w składzie na Mistrzostwa Świata Juniorów w Narciarstwie Klasycznym 2020. W marcu 2020 w Oberwiesenthal w zmaganiach tych zadebiutował w oficjalnych zawodach międzynarodowych rozgrywanych pod egidą FIS – wystąpił w konkursie indywidualnym, zajmując ostatnią, 63. lokatę – za skok na odległość 60 metrów (krócej, o metr, skoczył tylko Gruzin Alan Gobozowi) uzyskał notę 5,6 punktu.
Swedberg jest wielokrotnym medalistą mistrzostw Szwecji – indywidualnie na skoczni normalnej zdobył złoto zimą 2020 oraz srebro latem 2018 i latem 2019. Stawał także na podium mistrzostw kraju w rywalizacji drużynowej, juniorów i juniorów młodszych. W październiku 2019 skokiem na odległość 38,5 metra ustanowił rekord skoczni K36 w kompleksie Sollenkollen w Sollentunie.

</doc>
<doc id="4794548" url="https://pl.wikipedia.org/wiki?curid=4794548" title="Medal Zasługi Miklósa Toldiego">
Medal Zasługi Miklósa Toldiego

 (węg. "Toldi Miklós Érdemérem") – odznaczenie cywilne z czasów regencji Królestwa Węgier, nadawane w latach 1936–1946 za zasługi w dziedzinie sportu i wychowania fizycznego. Jego patronem był XIV-wieczny legendarny siłacz Miklós Toldi, znany z trylogii Jánosa Arany'ego.
Przyznawany był w trzech stopniach: złotym, srebrnym lub brązowym, którymi wyróżniono odpowiednio 32, 50 i 30 osób. 

</doc>
<doc id="4794554" url="https://pl.wikipedia.org/wiki?curid=4794554" title="Ole Vig Jensen">
Ole Vig Jensen

Ole Vig Jensen (ur. 17 maja 1936 we Frederikssundzie, zm. 22 marca 2016 w Holbæk) – duński polityk, nauczyciel i samorządowiec, parlamentarzysta, minister w rządach Poula Schlütera i Poula Nyrupa Rasmussena.
Życiorys.
W latach 1958–1962 kształcił się w szkole nauczycielskiej. Pracował jako nauczyciel, pełnił funkcję wicedyrektora szkoły podstawowej. Był działaczem socjalliberalnej partii Det Radikale Venstre, kierował jej strukturami w Zelandii Zachodniej. Od 1968 do 1980 zasiadał w radzie gminy Tølløse. W latach 1971–1973 i 1978–1998 sprawował mandat posła do Folketingetu.
Od czerwca 1988 do grudnia 1990 sprawował urząd ministra kultury w rządzie Poula Schlütera. Od stycznia 1993 do marca 1998 był ministrem edukacji w trzech pierwszych gabinetach Poula Nyrupa Rasmussena. W ostatnim z nich od grudnia 1996 odpowiadał dodatkowo za sprawy kościelne. W latach 1998–2007 kierował Dansk Oplysnings Forbund, stowarzyszeniem skupiającym szkoły wieczorowe. Od 1999 do 2007 przewodniczył radzie państwowej szkoły Statens Pædagogiske Forsøgscenter.

</doc>
<doc id="4794559" url="https://pl.wikipedia.org/wiki?curid=4794559" title="Bjørn Westh">
Bjørn Westh

Bjørn Westh (ur. 2 lutego 1944 w Overlade) – duński polityk, parlamentarzysta, minister w rządach Ankera Jørgensena i Poula Nyrupa Rasmussena.
Życiorys.
Kształcił się w szkole weterynaryjnej Den Kongelige Veterinær- og Landbohøjskole. Pracował w zawodzie mierniczego. Zaangażował się w działalność polityczną w ramach Socialdemokraterne. W latach 1970–1977 zasiadał w radzie gminy Møldrup. Od 1977 do 1998 sprawował mandat posła do Folketingetu.
Od stycznia 1981 do września 1982 pełnił funkcję ministra rolnictwa. Od stycznia 1993 do września 1994 był ministrem rolnictwa i rybołówstwa. Następnie do grudnia 1996 zajmował stanowisko ministra sprawiedliwości. Przeszedł później do resortu transportu, którym kierował do marca 1998.
W latach 1999–2002 z ramienia Unii Europejskiej doradzał litewskiemu ministrowi rolnictwa. Od 2002 do 2006 działał w samorządzie gminy Viborg.

</doc>
<doc id="4794562" url="https://pl.wikipedia.org/wiki?curid=4794562" title="Halowe Mistrzostwa Europy w Lekkoatletyce 1981 – bieg na 50 m przez płotki kobiet">
Halowe Mistrzostwa Europy w Lekkoatletyce 1981 – bieg na 50 m przez płotki kobiet

Bieg na 50 metrów przez płotki kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w Palais des Sports w Grenoble. Eliminacje, półfinały i bieg finałowy zostały rozegrane 21 lutego 1981. Zwyciężyła reprezentantka Polski Zofia Bielczyk, który tym samym obroniła tytuł zdobyty na poprzednich mistrzostwach. Bielczyk w finale wyrównała wynikiem 6,74 s nieoficjalny halowy rekord świata, który od 1973 należał do Annelie Ehrhardt z Niemieckiej Republiki Demokratycznej.
Rezultaty.
Eliminacje.
Rozegrano 3 biegi eliminacyjne, do których przystąpiło 17 biegaczek. Awans do półfinału dawało zajęcie jednego z pierwszych trzech miejsc w swoim biegu (Q). Skład półfinałów uzupełniły trzy zawodniczki z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Półfinały.
Rozegrano 2 biegi półfinałowe, w których wystartowało 12 biegaczek. Awans do finału dawało zajęcie jednego z trzech pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="4794570" url="https://pl.wikipedia.org/wiki?curid=4794570" title="Fábio Rodrigues">
Fábio Rodrigues

Fábio Capalbo Payão Rodrigues (ur. 26 lipca 1995) – brazylijski siatkarz, grający na pozycji przyjmującego. 
Sukcesy klubowe.
Mistrzostwo Brazylii:
Sukcesy reprezentacyjne.
Mistrzostwa Ameryki Południowej Kadetów:
Mistrzostwa Ameryki Południowej Juniorów:
Mistrzostwa Ameryki Południowej U-23:

</doc>
<doc id="4794574" url="https://pl.wikipedia.org/wiki?curid=4794574" title="Wilhelm Starck">
Wilhelm Starck

Wilhelm Jan Starck (ur. 23 maja 1897 we Lwowie, zm. 5 grudnia 1918 pod Laszkami Murowanymi) – kapitan piechoty Wojska Polskiego.
Życiorys.
Wilhelm Jan Starck urodził się 23 maja 1897. Był synem Christiana Starcka (1871-1927, ogrodnik we Lwowie). Był pochodzenia niemieckiego. Wywodził się z Zamarstynowa. Uczył się w C. K. II Szkole Realnej we Lwowie, gdzie w 1913 ukończył VI klasę.
Podczas I wojny światowej służył w C. K. Armii jako oficer. Wstąpił do założonych w 1918 Polskich Kadr Wojskowych. W listopadzie 1918 uczestniczył w obronie Lwowa podczas wojny polsko-ukraińskiej walcząc w stopniu podporucznika. Początkowo służył w lotnych patrolach „Sokoła”. 2 listopada odpierał ataki wroga na szkołę Sienkiewicza, po czym ścigał ich ulicą Sapiehy, gdzie ustalił się front i siły polskie połączyły się z Kopytkowe. Był komendantem odcinka ulicy Leona Sapiehy. Dokonał zajęcia placu św. Jura. Utworzył tam swoją komendę w szkole im. Konarskiego i przejściowo był tam komendantem. 5 listopada wzmocnił swoimi siłami obronę Wulki, a po odparciu ataków ruszył w pościg za Ukraińcami aż do Szkoły Kadeckiej. Dowodził oddziałem "batiarów", formując z nich doskonałą jednostkę. Dowodził kompanią karabinów maszynowych (jego adiutantem był Władysław Żymirski). 14 listopada został przerzucony z Wulki na odsiecz III dzielnicy oraz gminy Zamarstynów, który zajął wieczorem tego dnia, a także Hołosko. Wówczas objął ogólne dowództwo pododcinka nad wszystkimi oddziałami Zamarstynów-Podzamcze. Po zajęciu Gabrielówki, w nocy 17 listopada ppor. Starck dokonał zajęcia rzeźni miejskiej przy ul. Nowej Rzeźni w VI odcinku. Walki trwały do zawieszenia broni 18 listopada. Zasłynął w podstępnych sposobach walki (określane jako "fortele Kmicicowe"), np. pojawiał się na tyłach wroga skąd trąbką wydawał rozkazy zmiany pozycji. W komunikatach Naczelnej Komendy pisano, że ppor. Starck "odznaczał się duchem ofensywy".
Po oswobodzeniu Lwowa przez Polaków został awansowany na stopień kapitana. Został dowódcą kompanii w 2 pułku Strzelców Lwowskich. Jego kompania stacjonowała w Dublanach w sile 120 bagnetów. Stamtąd pod koniec listopada 1918 jego kompania zajęła Laszki Murowane. Poległ 5 grudnia 1918 pomiędzy Laszami Murowanymi a Melechowem. Według różnych wersji został pochowany na Cmentarzu Łyczakowskim we Lwowie (pole 5) lub w jego części osobnej, tj. na Cmentarzu Obrońców Lwowa (kwatera I, miejsce 12).
Następcą kpt. Starcka na stanowisku dowódcy kompani był kpt. Antoni Kurka.
We wspomnieniu mjr. Janusza Góreckiego ppor. Starck został przedstawiony jako "postać nieustraszona, żołnierz bez trwogi i skazy". Jan Gella określił Starcka mianem "jednego z najdzielniejszych obrońców Lwowa".

</doc>
<doc id="4794576" url="https://pl.wikipedia.org/wiki?curid=4794576" title="Władysław Fedorowicz (inżynier)">
Władysław Fedorowicz (inżynier)

Władysław Fedorowicz (ur. 5 czerwca 1902 w Warszawie, zm. 27 kwietnia 1983 w Słupsku) – polski inżynier, pierwszy powojenny burmistrz Słupska, działacz społeczny.
Życiorys.
Młodość i wykształcenie.
Urodził się 5 czerwca 1902 w Warszawie. Ukończył gimnazjum w Łomży, a następnie w 1923 roku Państwową Szkołę Budowy Maszyn i Elektrotechniki im. H. Wawelberga i S. Rotwanda w Warszawie. Pracę zawodową rozpoczął w Państwowej Fabryce Karabinów (później znanej jako VIS) w Warszawie; od 1925 roku pracował w Zakładach Mechanicznych „Lilpop, Rau i Loewenstei” S.A W 1920 założył Robotniczy Klub Sportowy „Znicz” w Pruszkowie, był kolejno jego sekretarzem i wiceprzewodniczącym. Członek Robotniczego Sportowego Komitetu Okręgowego w Warszawie. W 1923 roku wstąpił do Polskiej Partii Socjalistycznej.
Strajk w zakładach Lilpopa.
Zaangażował się w działalność PPS i poparł strajk robotników w zakładach Lilpopa za co został zwolniony. Znalazł pracę na południu kraju w Sanoku.
Sanok.
Objął stanowisko kierownika produkcji w zakładach Zjednoczone Fabryki Maszyn, Kotłów i Wagonów – L. Zieleniewski i Fitzner-Gamper, Spółka Akcyjna, Fabryka Sanocka (Obecnie Autosan).
Po wybuchu wojny w 1939 roku kierował ewakuacją fabryki na wschód, jednak pociąg został zbombardowany i Władysław Fedorowicz wrócił do Sanoka. W czasie wojny ukrywał się w okolicznych wsiach i w górach, gdyż groziło mu wywiezienie do obozu. Powrócił do pracy w fabryce dzięki interwencji ówczesnego dyrektora fabryki Karola Górniaka i uzyskanej gwarancji bezpieczeństwa (ze względu na strategiczną dla okupanta rolę sanockiej fabryki w czasach aktywnego frontu wschodniego) i pracował tam do 1945 roku.
Burmistrz Słupska.
Tuż po zakończeniu działań wojennych Centralny Komitet Wykonawczy PPS skierował go na ziemie odzyskane. 15 maja 1945 przybył do Słupska i założył pierwszą komórkę PPS w Słupsku. Został pierwszym po wojnie burmistrzem Słupska. Najważniejsze sprawy, którymi się zajmował, to:
W latach 1946–1948 był przewodniczącym Powiatowej Rady Narodowej w Słupsku, następnie rozpoczął pracę w MPGK gdzie dzięki jego zaangażowaniu przywrócono komunikacje tramwajowa. Następnie pracował w Słupskich Fabrykach Mebli, w Miejskim Przedsiębiorstwie Remontowo-Budowlanym, a także w Wojewódzkim Biurze Projektów Budownictwa Wiejskiego. Udzielał się także w NOT, PTTK, LOP i STSK. Był współzałożycielem Koła Pierwszych Słupszczan i jego pierwszym przewodniczącym. Zmarł 27 kwietnia 1983 w wieku 80 lat. Został pochowany na Starym Cmentarzu w Słupsku.
W Złotej Księdze Miasta Słupska dokonał wpisu:
"„Dnia 26 kwietnia 1945 roku w szóstym roku trwania wielkiej wojny światowej, otwieram nową historię prastarego grodu słowiańskiego, powracającego na zawsze do Rzeczypospolitej Polskiej. Pierwszy Burmistrz Miasta Władysław Fedorowicz"."”"
8 września 1985 roku dla uczczenia pamięci Władysława Fedorowicza została odsłonięta tablica pamiątkowa na frontonie budynku, w którym w 1945 roku mieścił się pierwszy Urząd Miasta (róg al. Wojska Polskiego i ul. S. Starzyńskiego).
Życie prywatne.
Syn Jana i Zofii Piotrowskiej. Poślubił Elżbietę Witas (1903-1974). Jego starszy syn Jerzy Fedorowicz był artystą awangardowym.

</doc>
<doc id="4794577" url="https://pl.wikipedia.org/wiki?curid=4794577" title="0 A.D. Empires Ascendant">
0 A.D. Empires Ascendant



</doc>
<doc id="4794580" url="https://pl.wikipedia.org/wiki?curid=4794580" title="Anita Bay Bundegaard">
Anita Bay Bundegaard

Anita Bay Bundegaard (ur. 31 października 1963 w m. Tejn) – duńska polityk i dziennikarka, w latach 2000–2001 minister w rządzie Poula Nyrupa Rasmussena.
Życiorys.
Studiowała filologię angielską i hiszpańską na Uniwersytecie Kopenhaskim oraz w Copenhagen Business School, nie kończąc jednak studiów. Zawodowo związana z branżą dziennikarską, pracowała w duńskim publicznym nadawcy DR i jako redaktorka czasopisma „Højskolebladet”. W latach 1998–2000 była redaktorką w dzienniku „Politiken”.
Działaczka socjalliberalnej partii Det Radikale Venstre, była jej kandydatką w różnych wyborach. Od grudnia 2000 do listopada 2001 sprawowała urząd ministra rozwoju w ostatnim z rządów Poula Nyrupa Rasmussena. W latach 2002–2006 pełniła funkcję doradczyni wysokiego komisarza Narodów Zjednoczonych do spraw uchodźców. Od 2008 przez kilka lat ponownie pracowała w „Politiken”, gdzie odpowiadała za dział kultury. W 2013 objęła dyrektorskie stanowisko w międzynarodowej organizacji Save the Children, wcześniej od 2010 kierowała jej duńskim oddziałem.
Zamężna z artystą wizualnym Christianem Bundegaardem.

</doc>
<doc id="4794587" url="https://pl.wikipedia.org/wiki?curid=4794587" title="Ihor Razorionow">
Ihor Razorionow

Ihor Anatolijowycz Razorionow (ukr. Ігор Анатолійович Разорьонов, ur. 25 marca 1970 w Łymanie) – ukraiński sztangista. Srebrny medalista olimpijski z Aten.
Zawody w 2004 były jego trzecimi igrzyskami olimpijskimi, wcześniej brał w nich udział w 1996 i 2000. Po srebro sięgnął w wadze do 105 kilogramów. Sięgnął po cztery medale mistrzostw awista: dwa złote (1995 i 1998) oraz dwa brązowe (1993 i 2001). Na mistrzostwach Europy wywalczył brązowy medal w 1994 i złoto w 2003. Podczas igrzysk w Pekinie w 2008 został przyłapany na stosowaniu środków dopingujących i zdyskwalifikowany.

</doc>
<doc id="4794588" url="https://pl.wikipedia.org/wiki?curid=4794588" title="Ihor Razoronow">
Ihor Razoronow



</doc>
<doc id="4794589" url="https://pl.wikipedia.org/wiki?curid=4794589" title="Stadion Junactwa w Kobryniu">
Stadion Junactwa w Kobryniu

Stadion Junactwa – wielofunkcyjny stadion w Kobryniu, na Białorusi. Obiekt położony jest na terenie parku im. Suworowa. Stadion może pomieścić 3280 widzów. Swoje spotkania rozgrywają na nim piłkarze klubu FK Kobryń.

</doc>
<doc id="4794593" url="https://pl.wikipedia.org/wiki?curid=4794593" title="Zygmunt Landau">
Zygmunt Landau

Zygmunt Landau (ur. 1898 w Łodzi, zm. 1962 w Tel Awiwie) – polski malarz pochodzenia żydowskiego, przedstawiciel École de Paris.
Życiorys.
Zygmunt Landau pochodził z rabinów ze Strykowa. Podstaw malarstwa uczył się w pracowni Henryka Epsteina, a kontynuował w szkole rysunku Jakuba Kacenbogena. Następnie wstąpił do Szkoły Sztuk Pięknych w Warszawie, gdzie studiował w pracowni prof. Stanisława Lentza. W wieku 18 lat zarobkował udzielając lekcji malarstwa. Debiutował w 1918 wystawiając portrety i pejzaże miejskie na Wystawie Wiosennej Stowarzyszenia Artystów i Zwolenników Sztuk Pięknych w Łodzi. W 1920 wyjechał do Paryża, zamieszkał tam w La Ruche i studiował w Académie de la Grande Chaumière i Akademii Colarossiego. Utrzymywał nadal żywe kontakty z Polską, a jego prace uczestniczyły w wystawach organizowanych w Warszawie i Łodzi. Istotny wpływ na jego twórczość w tym okresie mieli Mojżesz Kisling oraz Amedeo Modigliani, z którymi się przyjaźnił. Tworzył martwe natury, kwiaty, portrety, sceny figuralne oraz pejzaże. Został autorem ilustracji w reedycji tomiku poezji „Écoute Israël” Edmonda Flega, opublikowanej przez oficynę La Cigogne Jacquesa Kleina. Wystawiał prace w Salonie Niezależnych i w Salonie Jesiennym. Po wkroczeniu wojsk hitlerowskich do Francji wyjechał do Saint-Tropez, gdzie ukrywał się do końca II wojny światowej w mieszkaniu, zajmowanym dawniej przez brytyjskiego artystę i krytyka Rogera Fry. Pobyt w Prowansji miał ogromny wpływ na jego twórczość, a szczególnie na dobór barw i wyczucie koloru. Od tego momentu z jego obrazów emanuje spokój i pogoda, przedstawiane postacie są w rozmarzonych pozach, częstym tematem jest macierzyństwo, akty, sceny rodzinne, śpiące pary, rolnicy, żniwiarze przy pracy i kobiety przy fontannach. Widoczny jest wpływ Cézanne'a i Modiglianiego. Po zakończeniu wojny przez pewien czas mieszkał w Nicei, a następnie powrócił do Paryża. Pod koniec lat pięćdziesiątych wyjechał do Izraela, gdzie nadal tworzył, jego ostatnim dziełem było witrażowe okno kaplicy w gmachu YMCA w Tyberiadzie.
Zygmunt Landau jest ojcem francuskiego psychoanalityka, malarza i rzeźbiarza Jean-Pierre Landau, Gabrielle z Nowego Jorku, malarki Esther Franck (Lollipop) (1931-2018) i Suzanne Landau z Chicago.

</doc>
<doc id="4794594" url="https://pl.wikipedia.org/wiki?curid=4794594" title="Ada Rybaczuk">
Ada Rybaczuk

Ada Fedoriwna Rybaczuk (ur. 27 czerwca 1931 w Kijowie, zm. 21 września 2010) – ukraińska malarka, rzeźbiarka i architekt. Razem z mężem była autorką Ściany Pamięci w kijowskim krematorium, która została zniszczona przez władze.
Życiorys.
Rybaczuk urodziła się w 1931 roku w Kijowie. Wyszła za mąż za swojego partnera artystycznego Wołodymyra Melnyczenko, z którym poznała się w Państwowym Instytucie Sztuki w Kijowie, gdzie studiowała pod kierunkiem Ołeksija Szowkunenki. W 1954 roku, jeszcze jako studenci (według niektórych źródeł w 1956) wyjechali na wyspę Kołgujew, gdzie spędzili prawie rok wśród Nieńców. Powstało wtedy około 100 prac ukazujących mieszkańców wyspy, sceny z ich życia, krajobrazy i zwierzęta. Mieszkańcy nazywali ich "Risuj-Ngo-Da," co można przetłumaczyć jako ten, który rysuje"." Para podarowała muzeum krajoznawczemu w Narjan-Mar 230 prac. Pierwszych 118 przekazali jeszcze w 1959 roku. Przygotowali wtedy w muzeum stałą wystawę sztuki, która była eksponowana przez 20 kolejnych lat. W 1979 roku przekazali 33 prace. W 2000 roku przekazali 18 tablic projektu "Brązowe obrazy w przestrzeni tundry" (Bronzowyje obrazy w prostranstwie tundry), a w 2003 roku 48 ilustracji do bajek ludów świata oraz zeszyt ze szkicami z 1957 roku.
W 1959 roku "Prawda Ukrainy" opublikowała artykuł "Iskusstwo nie tierpit szumichi", w którym oskarżono Rybaczuk i Melnyczenkę o bojczukizm. Przestano ich zapraszać do wystawiania prac. W 1968 roku zostali zaproszeni przez Awraama Mileckiego do przygotowania projektu kijowskiego krematorium. Zaproponowali budowę Parku pamięci. Budynek to kompozycja siedemnastu wklęsłych skorup skierowanych w stronę nieba. Otaczała go 213-metrowa ściana oporowa wzmacniająca taras na pobliskim cmentarzu. Rybaczuk i Melnyczenko zaplanowali tam Ścianę Pamięci. Prace nad jej budową trwały siedem lat. W połowie stycznia 1982 roku teren muru został nagle ogrodzony, a rzeźby zalane betonem.
Ada Rybaczuk od 1957 roku prezentowała swoje prace na wystawach w: Zjednoczonej Republice Arabskiej (1958), Czechosłowacji (1957, 1958), Finlandii, Węgrzech (1961, 1985), Włoszech (1962), Iraku (1963), Afganistanie (1964), Mongolii (1964), Polsce (1967), USA (1977, 1995), Bułgarii (1985), NRD (1986) i Norwegii (1993). Zmarła w 2010 roku w Kijowie.
Twórczość.
Większość prac tworzyła wspólnie z mężem. Ich najważniejsze prace:

</doc>
<doc id="4794596" url="https://pl.wikipedia.org/wiki?curid=4794596" title="Teresa Skrabka-Błotnicka">
Teresa Skrabka-Błotnicka

Teresa Skrabka-Błotnicka (ur. 1933) – polska inżynier, dr hab., prof.
Życiorys.
Obroniła pracę doktorską, następnie uzyskała stopień doktora habilitowanego. 15 czerwca 1990 nadano jej tytuł profesora w zakresie nauk rolniczych. Pracowała w Katedrze Technologii Żywności Pochodzenia Zwierzęcego na Wydziale Inżynieryjnym i Ekonomicznym Akademii Ekonomicznej im. Oskara Langego we Wrocławiu. Prowadziła badania dotyczące zmian zachodzących w białkach oraz jakości i wartości odżywczej produktów drobiowych pod wpływem czynników biologicznych oraz surowców tłuszczowych i białkowych. Zajmowała się także oznaczaniem aminokwasów przy pomocy chromatografii.

</doc>
<doc id="4794609" url="https://pl.wikipedia.org/wiki?curid=4794609" title="Zoea">
Zoea

„Zoea” – nazwa noszona na przestrzeni dziejów przez okręty Regia Marina:

</doc>
<doc id="4794610" url="https://pl.wikipedia.org/wiki?curid=4794610" title="Alejandro Castillo">
Alejandro Castillo

Alejandro Rosales „Alex” Castillo (ur. 26 listopada 1998 w Arizonie) – amerykański zbieg oskarżony o zabójstwo 23-letniej kobiety i ucieczkę do Meksyku w celu uniknięcia odpowiedzialności karnej, 516. osoba umieszczona na liście 10 Najbardziej Poszukiwanych Zbiegów Federalnego Biura Śledczego.
Zabójstwo Sandy Ly Le.
Alejandro Castillo został oskarżony o zabójstwo 23-letniej Truc Quan “Sandy” Ly Le, która była jego dziewczyną. Poznali się pracując razem w restauracji w Charlotte w Karolinie Północnej i byli parą przez krótki czas przed zabójstwem. Castillo pożyczył pieniądze od Le. Wymiana wiadomości tekstowych między nimi świadczy o tym, że wspólnie ustalili spotkanie w celu spłaty długu 9 sierpnia 2016 w Charlotte. Castillo nie miał jednak zamiaru oddać pieniędzy. Na miejscu kazał Le wyjąć dużą sumę pieniędzy z bankomatu, a następnie udał się z nią do odległego zalesionego obszaru poza Charlotte. Śledczy ustalili, że miał oddać strzał z broni palnej w jej głowę, a następnie wrzucić ją do wąwozu. Następnie Castillo i jego nowa dziewczyna, również pracowniczka restauracji w Charlotte, Ahmia “Mia” Feaster, wspólnie mieli wyjechać ze stanu samochodem Le i przekroczyć amerykańską granicę do Meksyku.
Śledztwo i postępowanie karne.
Początkowo śledztwo prowadzone przez departament policji Charlotte-Mecklenburg dotyczyło zaginięcia trzech pracowników restauracji w Charlotte: Alejandra Castilla, Truc Quan “Sandy” Ly Le i Ahmii “Mii” Feaster. Najpierw odnaleziono dowód na to, że Castillo pożyczył pieniądze od Le, a z ich wymiany wiadomości tekstowych wynikało, że mieli spotkać się w sprawie ich zwrotu 9 sierpnia 2016 w Charlotte. 15 sierpnia 2016 odnaleziono pojazd należący do Le na przystanku autobusowym w Phoenix w stanie Arizona. Ciało kobiety z raną postrzałową na głowie zostało odnalezione 17 sierpnia 2016 poza Charlotte.
Nagrania z kamer przemysłowych w Nogales w stanie Arizona zarejestrowały jak Castillo, wraz z osobą towarzyszącą, przekracza granicę do Meksyku 16 sierpnia o godzinie 21:00. Według śledczych podejrzany o zabójstwo mógł zamieszkać w San Francisco de los Romo lub Pabellón de Arteaga w stanie Aguascalientes. Mógł też później przenieść się do Guanajuato lub Veracruz.
20 października 2016 Mia Feaster poddała się policji w meksykańskim stanie Aguascalientes i powróciła do Karoliny Północnej, gdzie postawiono jej zarzuty współudziału w morderstwie. 
2 listopada 2016 sąd okręgowy Hrabstwa Mecklenburg w Karolinie Północnej wydał nakaz resztowania Castilla, oskarżając go o morderstwo pierwszego stopnia. 10 lutego 2017 sąd okręgowy zachodniej części Karoliny Północnej wydał federalny nakaz aresztowania w związku z zarzutem ucieczki w celu uniknięcia odpowiedzialności karnej. 
24 października 2017 Castillo został dodany do listy 10 Najbardziej Poszukiwanych Zbiegów Federalnego Biura Śledczego. Jest 515. osobą umieszczoną na tej liście.

</doc>
<doc id="4794611" url="https://pl.wikipedia.org/wiki?curid=4794611" title="Zoea (1913)">
Zoea (1913)

Zoea – włoski okręt podwodny z początku XX wieku, jedna z ośmiu jednostek typu "Medusa". Okręt został zwodowany 2 marca 1913 roku w stoczni Cantiere navale fratelli Orlando w Livorno, a w skład Regia Marina wszedł 10 lipca 1913 roku. Pełnił służbę na Morzu Śródziemnym, biorąc udział w I wojnie światowej. W końcu 1917 roku jednostka trafiła do rezerwy, a z listy floty została skreślona we wrześniu 1918 roku.
Projekt i budowa.
„Zoea” i jej siostrzane jednostki zostały zaprojektowane przez inż. Cesarego Laurentiego jako rozwinięcie poprzednich projektów tego konstruktora ("Glauco" i „Foca”). Po wybuchu oparów benzyny na „Foce” zrezygnowano ostatecznie z montażu na okrętach podwodnych silników benzynowych i do napędu nowych jednostek użyto po raz pierwszy silników wysokoprężnych. Nowatorski napęd spowodował opóźnienia we wprowadzeniu okrętów do służby ze względu na przeprowadzane testy, wypadki i przeróbki. Ostatecznie jednak powstały udane jednostki charakteryzujące się wysoką manewrowością i stabilnością w położeniu podwodnym.
„Zoea” zbudowana została w stoczni OTO w Livorno. Stępkę okrętu położono 18 października 1910 roku, a zwodowany został 2 marca 1913 roku. Był pierwszym okrętem we włoskiej flocie noszącym to imię.
Dane taktyczno-techniczne.
„Zoea” była niewielkim, przybrzeżnym dwukadłubowym okrętem podwodnym. Długość całkowita wynosiła 45,15 metra, szerokość 4,2 metra i zanurzenie 3 metry. Wyporność normalna w położeniu nawodnym wynosiła 248–252 tony, a w zanurzeniu 305 ton. Okręt napędzany był na powierzchni przez dwa silniki wysokoprężne FIAT o łącznej mocy 650 KM. Napęd podwodny zapewniały dwa silniki elektryczne Savigliano o łącznej mocy 300 KM. Dwuśrubowy układ napędowy pozwalał osiągnąć prędkość 12 węzłów na powierzchni i 8 węzłów w zanurzeniu. Zasięg wynosił 1200 Mm przy prędkości 8 węzłów w położeniu nawodnym oraz 54 Mm przy prędkości 6 węzłów w zanurzeniu (lub 670 Mm przy 12 węzłach na powierzchni i 24 Mm przy 8 węzłach w zanurzeniu). Dopuszczalna głębokość zanurzenia wynosiła 40 metrów.
Okręt wyposażony był w dwie stałe dziobowe wyrzutnie torped kalibru 450 mm, z łącznym zapasem czterech torped.
Załoga okrętu składała się z 2 oficerów oraz 19 podoficerów i marynarzy.
Służba.
„Zoea” weszła do służby w Regia Marina 10 lipca 1913 roku. W początkowym okresie załoga okrętu przechodziła szkolenie na wodach Morza Tyrreńskiego i odbywała krótki rejsy głównie w rejon Sardynii. W momencie przystąpienia Włoch do I wojny światowej okręt wchodził w skład 1. dywizjonu okrętów podwodnych w Wenecji (wraz z siostrzanymi jednostkami „Medusa”, „Jalea”, „Jantina” i „Salpa” oraz „Atropo”). W pierwszych dwóch latach wojny okręt wychodził na ofensywne patrole pod nieprzyjacielskie wybrzeże. Od końca 1916 roku „Zoea” była używana głównie do ochrony własnych baz.
26 listopada 1917 roku płynący w sztormie okręt wszedł nieopodal Rimini na mieliznę, skąd został ściągnięty przez holownik „Ciclope” i kilka torpedowców, po czym przeholowany do Wenecji. Pod koniec 1917 roku „Zoea” trafiła do rezerwy i została rozbrojona. 31 grudnia 1917 roku jednostka nadal stacjonowała w Wenecji. Okręt został skreślony z listy floty 26 września 1918 roku.

</doc>
<doc id="4794612" url="https://pl.wikipedia.org/wiki?curid=4794612" title="Elżbieta Kociołek-Balawejder">
Elżbieta Kociołek-Balawejder

Elżbieta Aleksandra Kociołek-Balawejder – polska inżynier, dr hab. nauk technicznych, profesor nadzwyczajny i były kierownik Katedry Technologii Chemicznej Wydziału Inżynierii Produkcji Uniwersytetu Ekonomicznego we Wrocławiu.
Życiorys.
W 1977 ukończyła studia ekonomiki i organizacji przemysłu chemicznego w Akademii Ekonomicznej im. Oskara Langego we Wrocławiu, 12 czerwca 1986 obroniła pracę doktorską "Synteza, badanie i modyfikacja kationitów styrenowo-diwinylobenzenowych zawierających siarkę w grupie funkcyjnej", 5 listopada 2003 habilitowała się na podstawie pracy zatytułowanej "Usuwanie cyjanków, tiocyjanianów i siarczków z rozcieńczonych wodnych roztworów za pomocą N-halogenosulfonamidowych pochodnych kopolimeru styren/diwinylobenzen".
Piastuje stanowisko profesora nadzwyczajnego w Katedrze Technologii Chemicznej na Wydziale Inżynierii Produkcji Uniwersytetu Ekonomicznego we Wrocławiu.

</doc>
<doc id="4794621" url="https://pl.wikipedia.org/wiki?curid=4794621" title="Dobrić">
Dobrić



</doc>
<doc id="4794627" url="https://pl.wikipedia.org/wiki?curid=4794627" title="Katarzyna Maria Szołtysek">
Katarzyna Maria Szołtysek

Katarzyna Maria Szołtysek – polska inżynier, dr hab., profesor nadzwyczajny Instytutu Chemii i Technologii Żywności Wydziału Inżynierii Produkcji Uniwersytetu Ekonomicznego we Wrocławiu.
Życiorys.
Obroniła pracę doktorską, następnie uzyskała stopień doktora habilitowanego. Została zatrudniona na stanowisku profesora w Katedrze Analizy Jakości na Wydziale Inżynieryjnym i Ekonomicznym Akademii Ekonomicznej im. Oskara Langego we Wrocławiu.
Piastowała stanowisko profesora nadzwyczajnego w Instytucie Chemii i Technologii Żywności na Wydziale Inżynieryjnym i Ekonomicznym Uniwersytetu Ekonomicznego we Wrocławiu.
Była kierownikiem w Katedrze Analizy Jakości na Wydziale Inżynieryjnym i Ekonomicznym Akademii Ekonomicznej im. Oskara Langego we Wrocławiu, oraz członkiem Komitetu Nauk o Finansach na I Wydziale Nauk Humanistycznych i Społecznych Polskiej Akademii Nauk.

</doc>
<doc id="4794634" url="https://pl.wikipedia.org/wiki?curid=4794634" title="Prele">
Prele



</doc>
<doc id="4794636" url="https://pl.wikipedia.org/wiki?curid=4794636" title="Otby">
Otby

Otby – osada w Anglii, w hrabstwie Lincolnshire, w dystrykcie West Lindsey, w civil parish Walesby. Leży 5 km od miasta Market Rasen. W 1870-72 osada liczyła 44 mieszkańców. Otby jest wspomniana w Domesday Book (1086) jako "Ote(s)bi".

</doc>
<doc id="4794642" url="https://pl.wikipedia.org/wiki?curid=4794642" title="Waldemar Podgórski (inżynier)">
Waldemar Podgórski (inżynier)

Waldemar Podgórski – polski inżynier, dr hab. nauk rolniczych, profesor nadzwyczajny Katedry Biotechnologii i Analizy Żywności Wydziału Inżynierii Produkcji Uniwersytetu Ekonomicznego we Wrocławiu.
Życiorys.
1 lutego 1984 obronił pracę doktorską "Sterowanie cytrynową fermentacją wgłębną na podłożu melasowym", 23 maja 2002 habilitował się na podstawie pracy zatytułowanej "Kształtowanie aktywności oddechowej i kwasotwórczej Aspergillus niger podczas produkcji kwasu cytrynowego w podłożach z melasą trzcinową". Został zatrudniony na stanowisku profesora w Katedrze Biotechnologii Żywności na Wydziale Inżynieryjnym i Ekonomicznym Akademii Ekonomicznej im. Oskara Langego we Wrocławiu.
Piastuje stanowisko profesora nadzwyczajnego Katedry Biotechnologii i Analizy Żywności Wydziału Inżynierii Produkcji Uniwersytetu Ekonomicznego we Wrocławiu.
Był dyrektorem w Katedrze Bioutylizacji Odpadów Rolno-Spożywczych na Wydziale Inżynieryjnym i Ekonomicznym Akademii Ekonomicznej im. Oskara Langego we Wrocławiu.

</doc>
<doc id="4794644" url="https://pl.wikipedia.org/wiki?curid=4794644" title="Waldemar Podgórski">
Waldemar Podgórski



</doc>
<doc id="4794646" url="https://pl.wikipedia.org/wiki?curid=4794646" title="Mistrzostwa Europy w Piłce Nożnej 1976/Finał">
Mistrzostwa Europy w Piłce Nożnej 1976/Finał

Finał Mistrzostw Europy w Piłce Nożnej 1976 odbył się 20 czerwca na stadionie Crvena zvezda w Belgradzie, pomiędzy reprezentacją Czechosłowacji a reprezentacją Republiki Federalnej Niemiec. Po regulaminowym czasie gry i trzydziestominutowej dogrywce wynik był remisowy (2–2) i o zwycięstwie musiała zdecydować seria rzutów karnych, w której bohaterem okazał się ofensywny pomocnik reprezentacji Czechosłowacji Antonín Panenka, który strzelił decydującą „jedenastkę” w niezwykły sposób. Panenka wziął długi rozbieg, zasymulował silne uderzenie, czym zmylił niemieckiego bramkarza Seppa Maiera, po czym lekkim, technicznym strzałem posłał piłkę w środek bramki, ustalając wynik serii rzutów karnych na 5–3. Czechosłowacy po raz pierwszy i jedyny w swojej historii zdobyli mistrzostwo Europy w piłce nożnej.
Uczestnicy.
 vs 
Raport i składy.
----MISTRZ EUROPY 1976
CZECHOSŁOWACJA
PIERWSZY TYTUŁ
Linki zewnętrzne.
 

</doc>
<doc id="4794647" url="https://pl.wikipedia.org/wiki?curid=4794647" title="Ruby Ridge">
Ruby Ridge

Ruby Ridge było miejscem 11-dniowego oblężenia w 1992 roku w północno-zachodnich Stanach Zjednoczonych w hrabstwie Boundary w stanie Idaho, niedaleko Naples.
Geografia.
Ruby Ridge jest najbardziej wysuniętym na południe z czterech grzbietów, które rozciągają się na wschód od pasma górskiego Bottleneck / Roman Nose w kierunku rzeki Kootenai.
Przyczyny.
W 1983 roku Randy Weaver zamieszkał z rodziną w odludnym miejscu w okolicach Ruby Ridge. Przez pierwsze lata rodzina żyła w prawie całkowitym odosobnieniu. Randy Weaver popadł w konflikt z Terrym Kinnisonem dotyczący kontraktu na zakup ziemi. Weaver wygrał spór w sądzie, a Kinnison w ramach zemsty napisał list do FBI, w którym oskarżał Weavera o chęć zabójstwa papieża, prezydenta Stanów Zjednoczonych oraz gubernatora Idaho. Po tym wydarzeniu Randy i jego żona Vicky byli przesłuchiwani przez agentów FBI i Secret Service. W wyniku śledztwa służby dowiedziały się o kontaktach Weavera z Frankiem Kumnickiem, który był jednym z członków neofaszystowskiej organizacji Aryan Nations. Dodatkowo podejrzewano, że rodzina gromadzi nielegalnie broń. Randy Weaver zaczął uczestniczyć w spotkaniach Aryan Nations, choć nie był ich członkiem. Mężczyzna w organizacji poznał członka federalnej agencji Bureau of Alcohol, Tobacco Firearms and Explosives (ATF), który w tajemnicy infiltrował Aryan Nations. Randy sprzedał agentowi nielegalnie posiadaną broń, co w konsekwencji doprowadziło do przesłuchania przez agentów ATF. Federalna agencja zaproponowała mężczyźnie współpracę, jednak Randy odmówił. Mężczyzna został aresztowany i oskarżony o nielegalne posiadanie broni. Randy Weaver wyszedł za kaucją. Datę rozprawy wyznaczono na 20 lutego 1991 roku, ale urzędnik przez pomyłkę wpisał w liście do Weavera datę 20 marca 1991 roku (według innej wersji Weaver znał dokładną datę rozprawy, ale ją zignorował). Po niestawieniu się w sądzie Weavera wydano federalny nakaz jego aresztowania. Randy Weaver obawiał się zbrojnego ataku służb na swój dom, więc rozpoczął kupować broń i fortyfikować posiadłość. Agenci U.S. Marshalls Service i FBI zaczęli planować aresztowanie Weavera.
Przebieg oblężenia.
Po obserwacji rodziny służby bezpieczeństwa uznały, że rodzina może stawiać zbrojny opór, więc postanowiono dokonać nocnego ataku na dom Weavera. 21 sierpnia 1992 roku pies Weavera zauważył grupę agentów federalnych. Jeden z agentów zabił zwierzę. Wystrzał zwabił Weavera, jego syna Sammy’ego oraz przyjaciela rodziny Kevina Harrisa. Rozpoczęła się strzelanina, w której zginął 14-letni Sammy oraz jeden z agentów federalnych. Harris i Randy z żoną i dwiema córkami zabarykadowali się w swoim domu. Do Ruby Ridge wysłano oddział Hostage Rescue Team, który specjalizował się w sprawach związanych z uwalnianiem zakładników (mimo że w domu nie było żadnych zakładników). Dzień później snajper Lon Horiuchi zauważył, że z domu wyszli Randy i Harris. Horiuchi uznał, że mężczyźni chcą ostrzelać helikopter FBI, więc zaczął strzelać w ich kierunku. Pierwszy strzał trafił w ramię Weavera. Mężczyźni zaczęli uciekać do domu. Snajper oddał drugi strzał, który przebił się przez drzwi wejściowe i trafił w twarz Vicky trzymającą na rękach swoją kilkumiesięczną córkę. W wyniku trafienia żona Weavera zmarła po kilku minutach. Przez następne dni nie dochodziło do zbrojnych starć. Po rozmowach z negocjatorami Randy i Harris oddali się w ręce policji. Oblężenie trwało 11 dni.
Skutki.
Po aresztowaniu Weavera i Harrisa postawiono im wiele zarzutów m.in. morderstwo oraz spisek kryminalny. W czasie procesu uznano, że mężczyźni działali w ramach samoobrony. Kevin Harris został uniewinniony, a Randy Weaver został skazany jedynie za niestawienie się w terminie w sądzie na karę 18 miesięcy pozbawienia wolności i 10 tysięcy dolarów grzywny. Departament Sprawiedliwości wszczął śledztwo, które wykazało wiele błędów służb w czasie oblężenia. Nie dokonano odpowiedniego rozpoznania taktycznego, Weaverowie nie zostali wezwani do poddania się, a strzał po którym zginęła Vicky został oddany w czasie, gdy Harris i Weaver uciekali do domu będąc odwróconymi plecami do snajpera i nie stanowili zagrożenia. Snajper Lon Horiuchi nie został ukarany za śmiertelne postrzelenie Vicky. W 1995 roku rodzina Weavera zaczęła domagać się odszkodowania za wyrządzone krzywdy. Po wytoczeniu procesu władzom federalnym rząd postanowił zapłacić każdej z córek Randy’ego po milion dolarów, a mężczyźnie 100 tysięcy dolarów w ramach rekompensaty za wyrządzone krzywdy. Kevin Harris również domagał się odszkodowania, jednak rząd nie chciał się na to zgodzić, ponieważ to on zastrzelił agenta federalnego. Kevin Harris po wielu odwołaniach otrzymał odszkodowanie w wysokości 380 tysięcy dolarów. Aktualnie rodzina Weaverów mieszka w Montanie. Córka Randy’ego oświadczyła, że przebaczyła agentom, którzy zabili jej brata i matkę. Po oblężeniu w Ruby Ridge żaden z Weaverów nie popadł w konflikt z prawem. Rodzina nadal posiada ziemię, na której stał dom, po którym zostały już tylko fundamenty. W 1995 roku przyjęto przepisy dotyczące używania „środków śmiertelnej przemocy” przez wszystkie agencje federalne. Przepisy precyzują w jakich sytuacjach służby mogą używać broni palnej.

</doc>
<doc id="4794648" url="https://pl.wikipedia.org/wiki?curid=4794648" title="Dobrinje">
Dobrinje



</doc>
<doc id="4794649" url="https://pl.wikipedia.org/wiki?curid=4794649" title="Halowe Mistrzostwa Europy w Lekkoatletyce 1981 – bieg na 400 m mężczyzn">
Halowe Mistrzostwa Europy w Lekkoatletyce 1981 – bieg na 400 m mężczyzn

Bieg na 400 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w Palais des Sports w Grenoble. Eliminacje i półfinały zostały rozegrane 21 lutego, a bieg finałowy 22 lutego 1981. Zwyciężył reprezentant Niemieckiej Republiki Demokratycznej Andreas Knebel. Tytułu zdobytego na poprzednich mistrzostwach nie bronił Nikołaj Czerniecki ze Związku Radzieckiego.
Rezultaty.
Eliminacje.
Rozegrano 4 biegi eliminacyjne, do których przystąpiło 13 biegaczy. Awans do półfinału dawało zajęcie jednego z pierwszych dwóch miejsc w swoim biegu (Q). Opracowano na podstawie materiału źródłowego.
Bieg 1
Bieg 2
Bieg 3
Bieg 4
Półfinały.
Rozegrano 2 biegi półfinałowe, w których wystartowało 8 biegaczy. Awans do finału dawało zajęcie jednego z dwóch pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="4794651" url="https://pl.wikipedia.org/wiki?curid=4794651" title="Dobro Selo">
Dobro Selo



</doc>
<doc id="4794657" url="https://pl.wikipedia.org/wiki?curid=4794657" title="Dolac">
Dolac



</doc>
<doc id="4794668" url="https://pl.wikipedia.org/wiki?curid=4794668" title="Tadeusz Miśkiewicz">
Tadeusz Miśkiewicz

Tadeusz Miśkiewicz – polski inżynier, dr hab., profesor zwyczajny i dyrektor Instytutu Chemii i Technologii Żywności Wydziale Inżynieryjnym i Ekonomicznym Uniwersytetu Ekonomicznego we Wrocławiu.
Życiorys.
Absolwent Technikum Chemicznego w Kielcach. Ukończył Wyższą Szkołę Ekonomiczną we Wrocławiu (1970). W 1976 obronił pracę doktorską pt. "Niektóre możliwości intensyfikacji hodowli drożdży piekarskich", następnie w 1986 na Wydziale Chemii Spożywczej Politechniki Łódzkiej uzyskał stopień doktora habilitowanego na podstawie pracy "Sterowanie hodowlą drożdży piekarskich za pomocą komputera". 16 marca 2004 nadano mu tytuł profesora w zakresie nauk rolniczych. Objął funkcję profesora zwyczajnego i dyrektora w Instytucie Chemii i Technologii Żywności na Wydziale Inżynieryjnym i Ekonomicznym Uniwersytetu Ekonomicznego we Wrocławiu.
Był kierownikiem Instytutu Chemii i Technologii Żywności Wydziału Inżynieryjnego i Ekonomicznego Akademii Ekonomicznej im. Oskara Langego we Wrocławiu i członkiem Komitetu Nauk o Żywności na II Wydziale Nauk Biologicznych i Rolniczych Polskiej Akademii Nauk.

</doc>
<doc id="4794672" url="https://pl.wikipedia.org/wiki?curid=4794672" title="Browary (Myszyniec)">
Browary (Myszyniec)

Browary – niestandaryzowana nazwa części miasta Myszyniec w Polsce położona w województwie mazowieckim, w powiecie ostrołęckim.
Dawniej wieś.
Historia.
W latach 1921–1939 wieś leżała w województwie białostockim, w powiecie ostrołęckim, w gminie Myszyniec..
Według Powszechnego Spisu Ludności z 1921 roku wieś zamieszkiwały 32 osoby w 6 budynkach mieszkalnych. Miejscowość należała do parafii rzymskokatolickiej w Myszyńcu. Podlegała pod Sąd Grodzki w Myszyńcu i Okręgowy w Łomży; właściwy urząd pocztowy mieścił się w Myszyńcu.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Landkreis Scharfenwiese, rejencji ciechanowskiej Prus Wschodnich III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4794674" url="https://pl.wikipedia.org/wiki?curid=4794674" title="Halowe Mistrzostwa Europy w Lekkoatletyce 1981 – bieg na 400 m kobiet">
Halowe Mistrzostwa Europy w Lekkoatletyce 1981 – bieg na 400 m kobiet

Bieg na 400 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w Palais des Sports w Grenoble. Eliminacje i półfinały zostały rozegrane 21 lutego, a bieg finałowy 22 lutego 1981. Zwyciężyła reprezentantka Czechosłowacji Jarmila Kratochvílová. Tytułu zdobytego na poprzednich mistrzostwach nie broniła Elke Decker z Republiki Federalnej Niemiec.
Rezultaty.
Eliminacje.
Rozegrano 3 biegi eliminacyjne, do których przystąpiło 10 biegaczek. Awans do półfinału dawało zajęcie jednego z pierwszych dwóch miejsc w swoim biegu (Q). Skład półfinałów uzupełniły dwie zawodniczki z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Bieg 3
Półfinały.
Rozegrano 2 biegi półfinałowe, w których wystartowało 8 biegaczek. Awans do finału dawało zajęcie jednego z dwóch pierwszych miejsc w swoim biegu (Q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="4794679" url="https://pl.wikipedia.org/wiki?curid=4794679" title="Dimitris Kremastinos">
Dimitris Kremastinos

Dimitris Kremastinos (gr. Δημήτρης Κρεμαστινός; ur. 1 maja 1942 w Atenach, zm. 8 maja 2020 tamże) – grecki lekarz, kardiolog, polityk, minister zdrowia i opieki społecznej Grecji. Profesor kardiologii na Narodowym Uniwersytecie Kapodistryjskim w Atenach i członkiem Europejskiej Akademii Nauk. Pełnił funkcję Ministra zdrowia, opieki Społecznej i zabezpieczenia społecznego, oraz przewodniczącego stałej komisji spraw społecznych Parlamentu Greckiego, a w 2015 roku został wybrany wiceprzewodniczącym Parlamentu Greckiego. Został wybrany na posła do Dodekanezu wraz z PASOK i Demokratycznym Dostosowaniem. Był osobistym lekarzem Andreasa Papandreu.
26 marca 2020 roku został przyjęty do szpitala Evangelismos w Atenach z powodu ciężkiej infekcji COVID-19. Zmarł w szpitalu na tę chorobę 8 maja 2020 roku w wieku 78 lat.

</doc>
<doc id="4794680" url="https://pl.wikipedia.org/wiki?curid=4794680" title="Dolovi">
Dolovi



</doc>
<doc id="4794681" url="https://pl.wikipedia.org/wiki?curid=4794681" title="Jednolity Egzamin Państwowy">
Jednolity Egzamin Państwowy

Jednolity Egzamin Państwowy (JeGE) (ros. Единый государственный экзамен, ЕГЭ, Jedinyj gosudarstwiennyj ekzamien, EGE) – egzamin państwowy przeprowadzany w Rosji od 2001 roku wśród absolwentów szkół średnich. Od 2009 roku JeGE jest jedyną formą egzaminów dyplomowych w szkołach i główną formą egzaminów wstępnych na uniwersytetach.
Przedmioty podlegające egzaminowaniu.
Student może podejść do JeGE z:
JeGE z języka rosyjskiego i matematyki są obowiązkowe; oznacza to, że każdy uczeń musi z powodzeniem podejść do tych egzaminów, aby uzyskać dyplom ukończenia szkoły średniej i móc aplikować na uczelnie wyższe.
Historia.
JeGE został wprowadzony w Rosji w 2001 roku jako eksperyment edukacyjny. Początkowo był przeprowadzony tylko w kilku regionach Rosji: Czuwaszji, Mari El, Jakucji, a także w obwodach Samary i Rostowa. W 2002 roku do egzaminu przystąpili uczniowie z 16 regionów Rosji, w 2003 roku z 47 regionów, a następnie w 2006 roku ponad 950 tysięcy absolwentów przystąpiło do testu w całej Rosji.
Struktura egzaminu.
Każdy egzamin JeGE składa się z dwóch części (z wyjątkiem egzaminu z matematyki i literatury, które zawierają tylko część II):
Część I – zawiera zadania, w odpowiedzi na które uczeń musi udzielić krótkiej pisemnej odpowiedzi, zwykle kilku liter lub słów, lub wybrać poprawną odpowiedź z podanych pod zadaniem. Odpowiedzi udziela się na specjalnym arkuszu, który jest sprawdzany przez komputer.
Część II – zawiera jedno lub kilka zadań, w których uczeń musi wykorzystać swoją wiedzę i kreatywność, aby je wykonać. W tej części egzaminu mogą znajdować się otwarte zadania z matematyki, rozprawka do napisania na wybrany temat lub pytanie, na które należy odpowiedzieć w sposób argumentacyjny. Ta część jest sprawdzana przez trzech ekspertów z danej dziedziny z regionalnej komisji egzaminacyjnej.
Arkusze egzaminacyjne.
W trakcie każdego egzaminu JeGE stosowane są cztery papierowe formularze:
Zasady wypełniania formularzy i arkuszy w trakcie JeGE są dość surowe i są opisane w specjalnej instrukcji (podobnie jak w przypadku egzaminu maturalnego). Nieprzestrzeganie wytycznych podczas wypełniania formularzy może skutkować niezaliczeniem odpowiedzi lub unieważnieniem egzaminu.

</doc>
<doc id="4794682" url="https://pl.wikipedia.org/wiki?curid=4794682" title="Stefan Wrzosek">
Stefan Wrzosek

Stefan Michał Wrzosek (ur. 1948) – polski inżynier, dr hab. nauk ekonomicznych, profesor zwyczajny Katedry Pracy, Kapitału i Innowacji Wydziału Zarządzania Uniwersytetu Ekonomicznego we Wrocławiu oraz Katedry Finansów Wydziału Zarządzania Społecznej Wyższej Szkoły Przedsiębiorczości i Zarządzania w Łodzi.
Życiorys.
W 1972 ukończył studia ekonomiczne w Wyższej Szkole Ekonomicznej we Wrocławiu, 15 marca 1977 obronił pracę doktorską, 1 czerwca 1989 habilitował się na podstawie pracy . 10 maja 1995 nadano mu tytuł profesora w zakresie nauk ekonomicznych. Objął funkcję profesora zwyczajnego Katedry Pracy, Kapitału i Innowacji Wydziału Zarządzania Uniwersytetu Ekonomicznego we Wrocławiu oraz Katedry Finansów Wydziału Zarządzania Społecznej Wyższej Szkoły Przedsiębiorczości i Zarządzania w Łodzi.
Był kierownikiem w Katedrze Analizy i Diagnostyki Ekonomicznej na Wydziale Inżynieryjnym i Ekonomicznym Akademii Ekonomicznej im. Oskara Langego we Wrocławiu, a także w Katedrze Ekonomii i Finansów na Wydziale Zamiejscowym w Ostrowie Wielkopolskim Społecznej Akademii Nauk w Łodzi.
Był prorektorem na Uniwersytecie Ekonomicznym we Wrocławiu, dyrektorem Instytutu Nauk Ekonomicznych Wydziału Inżynieryjnego i Ekonomicznego Uniwersytetu Ekonomicznego we Wrocławiu i członkiem Zespołu Nauk Społecznych w zakresie Nauk Ekonomicznych Polskiej Komisji Akredytacyjnej.

</doc>
<doc id="4794685" url="https://pl.wikipedia.org/wiki?curid=4794685" title="Christian Core">
Christian Core

Christian Core (ur. 5 października 1974 w Savonie) – włoski wspinacz sportowy. Specjalizował się w boulderingu, w prowadzeniu oraz we wspinaczce klasycznej. Złoty medalista mistrzostw świata z 2003 w Chamonix. Mistrz Europy z 2002.
Kariera sportowa.
W 2003 w francuskim Chamonix wywalczył tytuł mistrza świata we wspinaczce sportowej, w konkurencji boulderingu, w finale pokonał Francuza Jérôme Meyer oraz Polaka Tomasza Oleksego. W szwajcarskim Winterthurze w 2001 zdobył brązowy medal.
W 2002 w Chamonix na mistrzostwach Europy wywalczył złoty medal w konkurencji boulderingu.
Wielokrotny uczestnik, prestiżowych, elitarnych zawodów wspinaczkowych Rock Master we włoskim Arco.

</doc>
<doc id="4794688" url="https://pl.wikipedia.org/wiki?curid=4794688" title="Medal Pamiątkowy Wojny">
Medal Pamiątkowy Wojny



</doc>
<doc id="4794690" url="https://pl.wikipedia.org/wiki?curid=4794690" title="Halowe Mistrzostwa Europy w Lekkoatletyce 1981 – bieg na 800 m mężczyzn">
Halowe Mistrzostwa Europy w Lekkoatletyce 1981 – bieg na 800 m mężczyzn

Bieg na 800 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w Palais des Sports w Grenoble. Eliminacje zostały rozegrane 21 lutego, a bieg finałowy 22 lutego 1981. Zwyciężył reprezentant Republiki Federalnej Niemiec Herbert Wursthorn. Tytułu zdobytego na poprzednich mistrzostwach nie bronił Roger Milhau z Francji.
Rezultaty.
Eliminacje.
Rozegrano 2 biegi eliminacyjne, do których przystąpiło 11 biegaczy. Awans do finału dawało zajęcie jednego z pierwszych dwóch miejsc w swoim biegu (Q). Skład finału uzupełniło dwóch zawodników z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="4794693" url="https://pl.wikipedia.org/wiki?curid=4794693" title="Nadleśnictwo Biała Podlaska">
Nadleśnictwo Biała Podlaska

Nadleśnictwo Biała Podlaska – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Białej Podlaskiej, w województwie lubelskim.
Nadleśnictwo obejmuje miasto Biała Podlaska oraz część powiatu bialskiego. Północną granicę nadleśnictwa stanowi granica państwowa z Białorusią.
Historia.
Za czasów Rzeczypospolitej Obojga Narodów duża część tutejszych lasów była własnością królewską. W czasach zaborów byłe królewszczyzny stały się lasami rządowymi. W 1811 na tych terenach utworzono pierwsze leśnictwa. W 1900 powstało nadleśnictwo Kijowiec, które istniało także w niepodległej Polsce.
Na mocy dekretu Polskiego Komitetu Wyzwolenia Narodowego w 1944 nadleśnictwo Kijowiec powiększyło się o znacjonalizowane przez komunistów lasy prywatne. Nadleśnictwo Biała Podlaska powstało w 1972 w wyniku połączenia nadleśnictw Kijowiec i Chotyłów. W 1993 uzyskało ono obecne granice w wyniku wydzielenia nadleśnictwa Chotyłów i przyłączenia części nadleśnictwa Międzyrzec.
Ochrona przyrody.
Na terenie nadleśnictwa znajdują się trzy rezerwaty przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):

</doc>
<doc id="4794697" url="https://pl.wikipedia.org/wiki?curid=4794697" title="Ulica gen. Ludomiła Rayskiego w Szczecinie">
Ulica gen. Ludomiła Rayskiego w Szczecinie



</doc>
<doc id="4794700" url="https://pl.wikipedia.org/wiki?curid=4794700" title="Ołeksandr Motuzenko">
Ołeksandr Motuzenko

Ołeksandr Ołeksijowycz Motuzenko (ukr. Олександр Олексійович Мотузенко; ur. 11 lipca 1967) – ukraiński kajakarz. W barwach ZSRR srebrny medalista olimpijski z Seulu.
Zawody w 1988 były jego jedynymi igrzyskami olimpijskimi. Zdobył srebrny medal w kajakowej czwórce na dystansie 1000 metrów. Na mistrzostwach siata zdobył sześć medali: trzy złote, dwa srebrne i jeden brązowy.

</doc>
<doc id="4794704" url="https://pl.wikipedia.org/wiki?curid=4794704" title="Halowe Mistrzostwa Europy w Lekkoatletyce 1981 – bieg na 800 m kobiet">
Halowe Mistrzostwa Europy w Lekkoatletyce 1981 – bieg na 800 m kobiet

Bieg na 800 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w Palais des Sports w Grenoble. Eliminacje zostały rozegrane 21 lutego, a bieg finałowy 22 lutego 1981. Zwyciężyła reprezentantka Niemieckiej Republiki Demokratycznej Hildegard Ullrich. Tytułu zdobytego na poprzednich mistrzostwach nie broniła Jolanta Januchta z Polski.
Rezultaty.
Eliminacje.
Rozegrano 2 biegi eliminacyjne, do których przystąpiło 10 biegaczek. Awans do finału dawało zajęcie jednego z pierwszych dwóch miejsc w swoim biegu (Q). Skład finału uzupełniły dwie zawodniczki z najlepszym czasem wśród przegranych (q).Opracowano na podstawie materiału źródłowego.
Bieg 1
Bieg 2
Finał.
Opracowano na podstawie materiału źródłowego.

</doc>
<doc id="4794706" url="https://pl.wikipedia.org/wiki?curid=4794706" title="Takyry">
Takyry

Takyry – słone, ciężkie, nieurodzajne gleby obszarów suchych centralnej Azji, powstające w dnach obszarów epizodycznie zalewanych wodą. Charakteryzują się kilkucentymetrową skorupą z siecią wielobocznych spękań na powierzchni i prawie całkowitym brakiem roślinności.
Nazwa takyr (takir) pochodzi z języków tureckich używanych w Środkowej Azji, gdzie tak nazywano gleby występujące w obszarach również nazywanych takyrami. Są to płaskie obniżenia o popękanej, ilasto-mułowej powierzchni będące dnem wyschniętych jezior, jedynie okresowo zalewanych wodą, występujących na pustyniach i półpustyniach centralnej Azji. Podobne obszary w Ameryce nazywa się playa.
Gleby takyry powstają w obniżeniach terenu, w obszarach bezodpływowych epizodycznych jezior, na równinach aluwialnych lub na terenach obniżeń przedgórskich. Okresowe, krótkotrwałe zalanie wodą powoduje naniesienie najdrobniejszych frakcji iłu i pyłu, które po wyschnięciu tworzą na powierzchni jasną, twardą skorupę (pancerz) o grubości kilku cm. W trakcie wysychania tworzą się, charakterystyczne dla takyrów, wieloboczne spękania i poligony (płytki), zwykle o średnicy 8−10 cm. Materiał z którego jest zbudowany górny poziom składa się z ponad 80% z iłu i pyłu, nie zawiera lub zawiera mało soli rozpuszczalnych. Poniżej znajduje się wzbogacony w sole poziom o strukturze płytkowej lub masywnej, w którym brak spękań. 
Takyry charakteryzują się silnie zasadowym odczynem (pH 8−10) i małą pojemnością sorpcyjną. Są to gleby silnie zasolone, przy czym największe nagromadzenie soli występuje tuż pod spękaną skorupą. W kompleksie sorpcyjnym przeważają wapń, magnez i sód (sód może przekraczać 20%). Takyry zawierają mało próchnicy (ok. 0,5%), z przewagą kwasów fulwowych. Mają one niekorzystne właściwości fizyczne: ciężki skład granulometryczny, mała porowatość, mała przepuszczalność. Gleby te są prawie całkowicie pozbawione roślinności wyższej. Występują na nich w niewielkich ilościach jedynie glony, porosty i słonorośla.
Takyry są glebami śródstrefowymi tworzącymi zwykle niewielkie areały o powierzchni 1−12 km2. Występują głównie na obszarach pustynnych i półpustynnych Azji środkowej w towarzyszą strefowym glebom szaroburym. Użytkowanie rolnicze takyrów jest nieopłacalne, jedynie w przypadku najlepszych gleb takyrowych (np. sołonczaków takyrowych), po nawodnieniach, mogą one być wykorzystywane w rolnictwie.
Używana regionalnie nazwa gleb takyry została włączona do rosyjskiej / radzieckiej systematyki gleb, skąd trafiła do światowego gleboznawstwa. W używanej obecnie międzynarodowej klasyfikacji gleb WRB nie wydzielono takyrów jako odrębnej grupy gleb, wprowadzono jedynie poziom diagnostyczny takyric.

</doc>
<doc id="4794707" url="https://pl.wikipedia.org/wiki?curid=4794707" title="Nadleśnictwo Chotyłów">
Nadleśnictwo Chotyłów

Nadleśnictwo Chotyłów – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Chotyłowie, powiecie bialskim, w województwie lubelskim.
Nadleśnictwo obejmuje część powiatu bialskiego. Wschodnią i północną granicę nadleśnictwa stanowi granica państwowa z Białorusią.
Historia.
Nadleśnictwo Chotyłów powstało w 1921. Poniosło one znaczne straty podczas II wojny światowej, w wyniku rabunkowej gospodarki prowadzanej przez niemiecki zarząd. Niemcy wycięli setki hektarów lasów. Tuż po wojnie przeciętna zasobność drzewostanów nadleśnictwa wynosiła zaledwie 68 m3/ha, a przeciętny wiek jedynie 37 lat.
W 1944 nadleśnictwo Chotyłów powiększyło się o znacjonalizowane przez komunistów lasy prywatne. Istniało ono do 1972. 1 stycznia 1973 połączono je z nadleśnictwem Kijowiec tworząc nadleśnictwo Biała Podlaska. W 1993 reaktywowano nadleśnictwo Chotyłów.
Ochrona przyrody.
Na terenie nadleśnictwa znajdują się trzy rezerwaty przyrody:
Drzewostany.
Dominującymi typami siedliskowymi lasów nadleśnictwa są bór mieszany świeży i las mieszany świeży.
Głównym gatunkiem lasotwórczym lasów nadleśnictwa jest sosna (72% powierzchni drzewostanów). W większej liczbie występują także brzoza, olsza i dąb
Przeciętna zasobność drzewostanów nadleśnictwa wynosi 240 m3/ha, a przeciętny wiek 52 lata.

</doc>
<doc id="4794708" url="https://pl.wikipedia.org/wiki?curid=4794708" title="Kombinacja norweska na Mistrzostwach Świata w Narciarstwie Klasycznym 2019 – Sprint drużynowy">
Kombinacja norweska na Mistrzostwach Świata w Narciarstwie Klasycznym 2019 – Sprint drużynowy

Sprint drużynowy HS130/2x7,5 km – jedna z konkurencji rozgrywanych w ramach kombinacji norweskiej na Mistrzostwach Świata w Narciarstwie Klasycznym 2019. Skoki na skoczni Bergisel o punkcie HS130 oraz bieg na 7,5 km odbyły się 24 lutego 2019 w austriackim Seefeld. Tytułu z poprzednich mistrzostw bronili Niemcy Eric Frenzel i Johannes Rydzek. 

</doc>
<doc id="4794709" url="https://pl.wikipedia.org/wiki?curid=4794709" title="Halowe Mistrzostwa Europy w Lekkoatletyce 1981 – bieg na 1500 m mężczyzn">
Halowe Mistrzostwa Europy w Lekkoatletyce 1981 – bieg na 1500 m mężczyzn

Bieg na 1500 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w Palais des Sports w Grenoble. Rozegrano od razu bieg finałowy 22 lutego 1981. Zwyciężył reprezentant Republiki Federalnej Niemiec Thomas Wessinghage, który tym samym obronił tytuł zdobyty na poprzednich mistrzostwach.
Rezultaty.
Finał.
Rozegrano od razu bieg finałowy, w którym wzięło udział 9 biegaczy.Opracowano na podstawie materiału źródłowego.

</doc>
<doc id="4794713" url="https://pl.wikipedia.org/wiki?curid=4794713" title="Maciejowa Szyja">
Maciejowa Szyja

Maciejowa Szyja – niestandaryzowana nazwa przysiółka wsi Świdwiborek w Polsce położona w województwie mazowieckim, w powiecie ostrołęckim.
Dawniej wieś.
Historia.
W latach 1921–1939 wieś leżała w województwie białostockim, w powiecie ostrołęckim, w gminie Myszyniec..
Według Powszechnego Spisu Ludności z 1921 roku wieś zamieszkiwało 57 osób w 10 budynkach mieszkalnych. Miejscowość należała do parafii rzymskokatolickiej w Myszyńcu. Podlegała pod Sąd Grodzki w Myszyńcu i Okręgowy w Łomży; właściwy urząd pocztowy mieścił się w Myszyńcu.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Landkreis Scharfenwiese, rejencji ciechanowskiej Prus Wschodnich III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4794714" url="https://pl.wikipedia.org/wiki?curid=4794714" title="Emma Rigby">
Emma Rigby

Emma Catherine Rigby (ur. 26 września 1989 w St. Helens) – angielska aktorka, która wystąpiła m.in. w filmach "Medicus", "Adwokat" i "Miłość bez końca".

</doc>
<doc id="4794716" url="https://pl.wikipedia.org/wiki?curid=4794716" title="Andrzej Bytniewski">
Andrzej Bytniewski

Andrzej Bytniewski – polski ekonomista, dr hab. nauk ekonomicznych, profesor nadzwyczajny i kierownik Katedry Zarządzania Procesami Wydziału Zarządzania Uniwersytetu Ekonomicznego we Wrocławiu.
Życiorys.
Obronił pracę doktorską, 22 czerwca 1998 habilitował się na podstawie pracy zatytułowanej "Założenia teoretyczne robotyzacji systemu rachunkowości". Objął funkcję profesora w Katedrze Informatyki Ekonomicznej na Wydziale Inżynieryjnym i Ekonomicznym Akademii Ekonomicznej im. Oskara Langego we Wrocławiu.
Piastuje stanowisko profesora nadzwyczajnego i kierownika Katedry Zarządzania Procesami Wydziału Zarządzania Uniwersytetu Ekonomicznego we Wrocławiu.

</doc>
<doc id="4794717" url="https://pl.wikipedia.org/wiki?curid=4794717" title="Krzyż Ogniowy (Węgry)">
Krzyż Ogniowy (Węgry)

Krzyż Ogniowy (węg. "Tűzkereszt") – odznaczenie cywilne z czasów regencji Królestwa Węgier, nadawane w latach 1941–1946 za uczestnictwo w II wojnie światowej, nawiązujące do dawnych austro-węgierskich Krzyża Wojskowego Karola i Medalu Rannych. Przeznaczony był wyłącznie dla obywateli węgierskich, nie mogli go otrzymać Żydzi.
Podzielony był na trzy klasy/stopnie ("fokozata"):
I Klasę (bojową) otrzymywali żołnierze za 12 tygodni na linii frontu, cywile walczący z bronią w ręku, a także jeden najbliższy krewny osoby poległej na polu walki.
II Klasa (wojskowa) przeznaczona była dla żołnierzy, którzy przesłużyli 6 miesięcy na wrogim terytorium, ale nie byli zaangażowani w bezpośrednią walkę z nieprzyjacielem, osoby cywilne pracujące dla armii na terytorium wroga, a także jeden najbliższy krewny osoby zmarłej podczas służby.
III Klasą (cywilną) wynagradzano osoby cywilne i wojskowych wspierających działania wojenne z głębi kraju, żołnierzy tam zmobilizowanych, a także cywili zranionych tam bronią nieprzyjaciela (najrzadziej przyznawana klasa).
Krzyż ten przyznawany był na wstążce identycznej jak bojowa wersja Medalu Pamiątkowego za I Wojnę Światową, tj. białej w zielone prążki, z dwoma połączonymi paskami (czyli biało-czerwoną krawędzią). W przypadku nadania pośmiertnego wstążka była czarna.
Odniesione rany oznaczano na wstążce za pomocą wąskich, niklowych, poziomych listewek o grubości 3 mm (albo pionowych listewek na baretkach). Jeśli ran było 5 lub więcej to do wstążki mocowano nieco szerszą złoconą listewkę o grubości 5 mm z liczbą odniesionych ran. Inwalidzi wojenni otrzymywali dodatkową, pozłacaną oznakę mocowaną do listewki z ukoronowanym monogramem „HR” ("hadirokkant" – inwalida wojenny).
Rok nadania oznaczano na dolnym ramieniu krzyża na rewersie.

</doc>
<doc id="4794718" url="https://pl.wikipedia.org/wiki?curid=4794718" title="Halowe Mistrzostwa Europy w Lekkoatletyce 1981 – bieg na 1500 m kobiet">
Halowe Mistrzostwa Europy w Lekkoatletyce 1981 – bieg na 1500 m kobiet

Bieg na 1500 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw Europy w Palais des Sports w Grenoble. Rozegrano od razu bieg finałowy 22 lutego 1981. Zwyciężyła reprezentantka Włoch Agnese Possamai. Tytułu zdobytego na poprzednich mistrzostwach nie broniła Tamara Koba ze Związku Radzieckiego.
Rezultaty.
Finał.
Rozegrano od razu bieg finałowy, w którym wzięło udział 7 biegaczek.Opracowano na podstawie materiału źródłowego.

</doc>
<doc id="4794726" url="https://pl.wikipedia.org/wiki?curid=4794726" title="Bolesław Dunin-Rzuchowski">
Bolesław Dunin-Rzuchowski

Bolesław Dunin-Rzuchowski (także Bolesław Rzuchowski), herbu Łabędź (ur. ? – zm. 1885 w Radziwiłłowie na Wołyniu), ps. B. Dunin – ziemianin i tłumacz literatury niemieckiej.
Ziemianin, posiadający dobra na Wołyniu. Członek korespondent Galicyjskiego Towarzystwa Gospodarskiego (1862-1873).
Miał zainteresowania literackie. W 1855 opiekował się księgozbiorem hrabiego Feliksa Czackiego i Tadeusza Czackiego w Dubnie na Wołyniu. Znany z przekładów znanego moralisty niemieckiego i autora książek dla dzieci i młodzieży Franza Hoffmanna. Przełożył utwory tego autora: "Sierota," Brody 1874, "Przemytnik," Brody 1875, "Nie opuszczaj kraju rodzinnego," Brody 1876, "Kochaj bliźniego swego," Brody 1876, "Boże Narodzenie. Opowiadanie dla młodych moich przyjaciół," Brody 1877. Korespondował z Józefem Ignacym Kraszewskim.
Rodzina.
Urodził się w rodzinie ziemiańskiej. Syn Ignacego i Anny z Godowskich. Ożenił się w Sielcu 8 lutego 1855 z Barbarą z Duchnowskich.

</doc>
<doc id="4794729" url="https://pl.wikipedia.org/wiki?curid=4794729" title="Medal Pamiątkowy Węgierski Wojny">
Medal Pamiątkowy Węgierski Wojny



</doc>
<doc id="4794730" url="https://pl.wikipedia.org/wiki?curid=4794730" title="Halowe Mistrzostwa Europy w Lekkoatletyce 1981 – bieg na 3000 m mężczyzn">
Halowe Mistrzostwa Europy w Lekkoatletyce 1981 – bieg na 3000 m mężczyzn

Bieg na 3000 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw Europy w Palais des Sports w Grenoble. Rozegrano od razu bieg finałowy 21 lutego 1981. Wskutek pomyłki sędziów zawodnicy przebiegli o 1 okrążenie za mało, czyli dystans 2820 metrów. Uznano kolejność na mecie jako ostateczny rezultat biegu, ale nie są podawane czasy biegaczy. Zwyciężył reprezentant Francji Alexandre Gonzalez. Tytułu zdobytego na poprzednich mistrzostwach nie bronił Karl Fleschen z Republiki Federalnej Niemiec.
Rezultaty.
Finał.
Rozegrano od razu bieg finałowy, w którym wzięło udział 11 biegaczy.Opracowano na podstawie materiału źródłowego.

</doc>
<doc id="4794734" url="https://pl.wikipedia.org/wiki?curid=4794734" title="Rzepa (ujednoznacznienie)">
Rzepa (ujednoznacznienie)

W biologii:
Osoby o nazwisku Rzepa:
Zobacz też:

</doc>
<doc id="4794735" url="https://pl.wikipedia.org/wiki?curid=4794735" title="Ustrój polityczny Konga">
Ustrój polityczny Konga

Ustrój polityczny Konga (Republiki Konga) opiera się na Konstytucji Republiki Konga z 2015 roku. Kongo jest republiką pluralistyczną (wielopartyjną), w której prezydent jest głową państwa, a premier szefem rządu. Rada Ministrów jest powoływana przez Prezydenta. Władzę ustawodawczą sprawuje zarówno rząd (rada ministrów), jak i dwie izby parlamentu (Senat i Zgromadzenie Narodowe).
Konstytucja Republiki Konga.
Najważniejszy akt prawny (ustawa zasadnicza) Republiki Konga została uchwalona 6 listopada 2015 roku po przeprowadzonym 25 października tego samego roku referendum.
Składa się z preambuły i 21 rozdziałów obejmujących 246 artykułów.
Historia konstytucji.
Konstytucja z 2002 roku.
Pierwsze prace nad konstytucją rozpoczęły się po zakończeniu wojny domowej, w 1997 roku, gdy do władzy doszedł Denis Sassou-Nguesso. Nowa konstytucja została zatwierdzona w przeprowadzonym w 2002 roku referendum konstytucyjnym, według informacji rządowych, 84,26% obywateli głosowało „za”.
Konstytucja z 2002 roku wprowadzała silną funkcję prezydenta, niwelowała urząd premiera, a także osłabiała kompetencje władzy ustawodawczej. Długość kadencji prezydenta została wydłużona do siedmiu lat (z limitem dwóch kadencji) oraz wprowadzała ograniczenie maksymalnego wieku kandydata – 70 lat.
Konstytucja z 2015 roku.
Sassou Nguesso został wybrany prezydentem w 2002 oraz w 2009 roku. Pod koniec swojej drugiej kadencji przekroczył granicę wieku 70 lat, co oznaczało, że nie będzie mógł kandydować ponownie. W tym samym czasie rządząca Kongijska Partia Pracy (PCT), z którą związany był Sassou Nguesso, rozpoczęła publiczną dyskusję na temat potrzeby nowelizacji konstytucji z 2002 roku.
Protesty wobec pomysłu nowej konstytucji.
Opozycja zarzucała partii rządzącej, że nowa konstytucja zostanie wprowadzona tylko po to, by umożliwić prezydentowi możliwość ponownego kandydowania, sam Sassou Nguesso z początku nie dementował, ani nie zaprzeczał tym plotkom.
Proponowane zmiany.
Projekt zakładał konstytucję zbudowaną z 246 artykułów. Według projektu, konstytucja pozwalałaby na trzykrotne wybranie tej samej osoby na prezydenta, znosiła górną granicę wiekową 70 lat dla kandydatów, a także skracała długości kadencji prezydenckiej z siedmiu do pięciu lat. Ustanawiała również stanowisko premiera jako szefa rządu (dotychczas to prezydent pełnił jego obowiązki, a urząd premiera nie istniał).
Referendum konstytucyjne.
Okres kampanijny został zarządzony na okres między 9, a 23 października 2015 roku. Kampanię oficjalnie, swoim przemówieniem, otworzył minister spraw wewnętrznych Raymond Mboulou.
W trakcie okresu kampanijnego nastąpiły liczne protesty, natomiast głosowanie odbyło się pokojowo, nie zarejestrowano żadnych doniesień o przemocy. Za przyjęciem nowej konstytucji głosowało 92,96% osób. Nowa konstytucja została oficjalnie przyjęta przez prezydenta Sassou Nguesso 6 listopada 2015 roku.
Treść konstytucji.
Konstytucja Republiki Konga składa się z preambuły i 246 artykułów, które znajdują się w obrębie 21 rozdziałów.
Preambuła.
W preambule zwraca się uwagę na to, że Republika Konga jest narodem świeckim, a także że państwo szanuje prawa człowieka. Ponadto, podkreśla się wartości demokratyczne.
Parlament.
Parlament Republiki Konga jest głównym organem władzy ustawodawczej w Republice Konga. Ma charakter bikameralny; składa się ze Zgromadzenia Narodowego oraz Senatu.
Zgromadzenie Narodowe.
Zgromadzenie Narodowe jest izbą niższą i składa się ze 151 deputowanych. Wybierani są na pięcioletnią kadencję, w 151 jednomandatowych okręgach wyborczych.
Ostatnie wybory do Zgromadzenia Narodowego odbyły się 16 lipca 2017 roku, większość uzyskała Kongijska Partia Pracy (PCT) zdobywając 96 mandatów.
Senat.
Senat jest izbą wyższą i składa się z 72 członków (sześciu z każdego z 12 regionów Konga), wybieranych na sześcioletnią kadencję przez rady regionalne. Senat reprezentuje władze lokalne.
Ostatnie wybory do Senatu odbyły się 31 sierpnia 2017 roku, większość uzyskała Kongijska Partia Pracy (PCT) zdobywając 46 mandatów.
Rząd.
Obecny rząd został zaprzysiężony 22 sierpnia 2017 roku. Na czele rządu stoi premier, Clément Mouamba. Składa się z premiera, wicepremiera, sekretarza stanu, 32 ministrów i pełnomocnika premiera ds. decentralizacji.
Prezydent.
Głową państwa jest prezydent. Od czasu wprowadzenia konstytucji w 2015 roku, prezydent przestał być szefem rządu a stał się nim premier. Prezydent powołuje radę ministrów, jest wybierany w głosowaniu powszechnym, absolutną większością głosów, w dwóch turach, na 5-letnią kadencję (z możliwością ubiegania się o 2 kolejne kadencje).
Obecnym prezydentem, od 1997 roku, jest Denis Sassou-Nguesso.
Samorząd terytorialny.
Według artykułu 208 Konstytucji Konga "Społeczności lokalne w Republice Konga to departamenty i gminy".
Artykuł 209 Konstytucji Konga stanowi, że "Społeczności lokalne administrują się same, swobodnie, poprzez wybrane rady (...)". W następnym artykule wyrażono kompetencje społeczności lokalnych.
Kompetencje społeczności lokalnych.
Do konstytucyjnych kompetencji społeczności lokalnych należą:
Partie polityczne.
W Republice Konga funkcjonuje system partii dominującej, w ramach którego tylko jedna partia może mieć realną władzę w państwie. Obecnie partią rządzącą w Zgromadzeniu Narodowym, jak i w Senacie jest Kongijska Partia Pracy.
Partie w parlamencie.
Senat.
W skład Senatu Republiki Konga wchodzi 11 partii politycznych.
Zgromadzenie Narodowe.
W skład Zgromadzenia Narodowego Republiki Konga wchodzi 19 partii politycznych.

</doc>
<doc id="4794738" url="https://pl.wikipedia.org/wiki?curid=4794738" title="Alexandre Chabot">
Alexandre Chabot

Alexandre Chabot (ur. 27 października 1981 w Reims) – francuski wspinacz sportowy. Specjalizował się w boulderingu, w prowadzeniu oraz we wspinaczce klasycznej. Dwukrotny mistrz Europy z 2000 oraz z 2002
Kariera sportowa.
W 2000 w Monachium na mistrzostwach Europy wywalczył złoty medal w konkurencji prowadzenia, który obronił na mistrzostwach w Chamonix w 2002. Na kolejnych mistrzostwach w Lecco zdobył brązowy medal.
W 2005 w Monachium na mistrzostwach świata zdobył brązowy medal w konkurencji prowadzenia. Uczestnik World Games w Duisburgu, gdzie zdobył srebrny medal w prowadzeniu.
Wielokrotny uczestnik, prestiżowych, elitarnych zawodów wspinaczkowych Rock Master we włoskim Arco, które wygrał w kolejnych latach; 2002, 2003 oraz w 2004.

</doc>
<doc id="4794742" url="https://pl.wikipedia.org/wiki?curid=4794742" title="Laura Wyld">
Laura Wyld

Laura Lee Wyld, baronessa Wyld (ur. 1978) – brytyjska specjalistka ds. komunikacji i par dożywotni.
Ukończyła w 1996 roku Sidney Sussex College. 
W rządzie Davida Camerona pełniła funkcję szefowej zespołu ds. nominacji. Po odejściu Camerona została wskazana na para dożywotniego. 22 lipca 2017 królowa Elżbieta II nadała jej dożywotni tytuł Baronessy Wyld

</doc>
<doc id="4794758" url="https://pl.wikipedia.org/wiki?curid=4794758" title="Spartakiádní stadion">
Spartakiádní stadion

Spartakiádní stadion – nieistniejący już wielofunkcyjny stadion w Ołomuńcu, w Czechach. Obiekt został otwarty pod koniec lat 50. XX wieku i zamknięty w roku 2006. Mógł pomieścić 21 004 widzów.
Stadion został otwarty pod koniec lat 50. XX wieku. Obiekt stanął tuż obok stadionu Andrův. Przez lata na stadionie organizowane były spartakiady, zawody żużlowe, kończyły się etapy Wyścigu Pokoju, grali na nim rugbiści klubu RC Olomouc i piłkarze rezerw Sigmy Olomouc. W późniejszym okresie swego istnienia obiekt posiadał wyasfaltowany tor, częściowo wychodzący poza obręb stadionu, na którym organizowano zawody kartingowe, w tym Mistrzostwa Europy w latach 1980 i 1989 oraz Mistrzostwa Świata Formuły C w 1989 roku. Pod koniec 2006 roku rozpoczęła się rozbiórka obiektu, następnie w jego północnej części powstało centrum sportu i zdrowia OMEGA (otwarte we wrześniu 2008 roku), służące głównie do uprawiania sportów rakietowych (tenis ziemny, tenis stołowy, badminton, squash), a w jego południowej części utworzono pełnowymiarowe boisko treningowe Sigmy Olomouc.

</doc>
<doc id="4794769" url="https://pl.wikipedia.org/wiki?curid=4794769" title="France Sevens 2006">
France Sevens 2006

France Sevens 2006 – czwarta edycja wchodzącego w skład IRB Sevens World Series turnieju France Sevens przeznaczonego dla męskich reprezentacji narodowych w rugby 7. Odbyła się w dniach 27–28 maja 2006 roku na Stade Sébastien Charléty w Paryżu będąc siódmym turniejem sezonu 2005/2006.
Informacje ogólne.
Rozegrane na Stade Sébastien Charléty zawody były siódmym turniejem sezonu 2005/2006 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl". Podział na grupy oraz rozkład gier zostały opublikowane pod koniec kwietnia 2006 roku. Składy zespołów.
Do zawodów w roli faworytów przystępowały dominujące w sezonie reprezentacje Fidżi i Anglii, które przed dwoma pozostałymi do rozegrania turniejami w klasyfikacji generalnej dzieliło dziesięć punktów. Pierwszy dzień z kompletem zwycięstw zakończyły Nowa Zelandia, Samoa, Anglia i Fidżi. Niespodziewane zwycięstwo gospodarzy nad Fidżijczykami w ćwierćfinale otworzyło Anglikom szansę na odrobienie strat w klasyfikacji generalnej sezonu, jednak i oni doznali porażki na tym samym etapie. W turnieju zwyciężyli ostatecznie reprezentanci Południowej Afryki, a najlepszym graczem zawodów został uznany przedstawiciel triumfatorów, Gio Alpon.

</doc>
<doc id="4794772" url="https://pl.wikipedia.org/wiki?curid=4794772" title="Dolovo">
Dolovo



</doc>
<doc id="4794775" url="https://pl.wikipedia.org/wiki?curid=4794775" title="Halowe Mistrzostwa Europy w Lekkoatletyce 1981 – chód na 5000 m mężczyzn">
Halowe Mistrzostwa Europy w Lekkoatletyce 1981 – chód na 5000 m mężczyzn

Chód na 5000 metrów mężczyzn – jedna z konkurencji rozgrywanych podczas halowych lekkoatletycznych mistrzostw Europy w Palais des Sports w Grenoble. Odbyła się jako konkurencja pokazowa. Był to pierwszy przypadek rozgrywania chodu sportowego na halowych mistrzostwach Europy. Rozegrano od razu finał 22 lutego 1981. Zwyciężył reprezentant Niemieckiej Republiki Demokratycznej Hartwig Gauder.
Rezultaty.
Finał.
Rozegrano od razu finał, w którym wzięło udział 7 chodziarzy.Opracowano na podstawie materiału źródłowego.

</doc>
<doc id="4794777" url="https://pl.wikipedia.org/wiki?curid=4794777" title="Donja Bukovica">
Donja Bukovica



</doc>
<doc id="4794778" url="https://pl.wikipedia.org/wiki?curid=4794778" title="Opportunity">
Opportunity



</doc>
<doc id="4794784" url="https://pl.wikipedia.org/wiki?curid=4794784" title="Han Andi">
Han Andi

Liu Hu, znany jako Han Andi (; ur. 94, zm. 125) – cesarz Chin z dynastii Han między 106 a 125 rokiem. Wnuk cesarza Zhangdi.
W czasie jego panowania dochodziło do częstych najazdów Xiongnu na północno-zachodnią granicę cesarstwa.

</doc>
<doc id="4794788" url="https://pl.wikipedia.org/wiki?curid=4794788" title="Ferdynand Herok">
Ferdynand Herok

Ferdynand Herok (ur. 15 maja 1911 w Ligocie, zm. 25 listopada 1998) – polski pedagog, działacz społeczny w okresie PRL, wiceminister oświaty (1959-1965)
Życiorys.
W 1930 ukończył 3-letnie Państwowe Seminarium Nauczycielskie w Pszczynie, w 1936 Wyższy Kurs Nauczycielski w Katowicach, w 1938 3-letni Instytut Pedagogiczny w Katowicach, a w latach 1941-1945 Wydział Filozoficzny tajnego Uniwersytetu Jagiellońskiego w Krakowie.
W latach 1930-1939 pracował jako nauczyciel w Chybiu. Równolegle był w latach 1933-1936 powiatowym referentem przysposobienia rolniczego. Podczas II wojny światowej pracownik biurowy w Kolei Wschodniej (Ostbahn) w Łuczycach koło Krakowa w Generalnej Guberni. Po zakończeniu wojny pracował jako wizytator - naczelnik w szkolnictwie zawodowym przemysłu węglowego (1945-1949). Od lutego do września 1949 szef Wydziału Polityczno-Wychowawczego oraz zastępca komendanta do spraw polityczno-wychowawczych w Wojewódzkiej Komendzie Powszechnej Organizacji „Służba Polsce” w Katowicach. Następnie kierownik Wydziału Szkoleniowego i sekretarz Okręgowej Rady Związków Zawodowych w Katowicach (1949-1951) oraz kurator Okręgu Szkolnego Katowickiego (1951-1958).
W latach 1959-1965 był podsekretarzem stanu (wiceministrem) w Ministerstwie Oświaty. Przez następne 5 lat (1966-1971) był urzędującym wiceprzewodniczącym Zarządu Głównego Towarzystwa Przyjaźni Polsko-Radzieckiej (zastępował wówczas marszałka Sejmu Czesława Wycecha w bieżącym kierowaniu organizacją). W 1972 przeszedł na emeryturę.
Bezpośrednio po wojnie członek Polskiej Partii Socjalistycznej, następnie członek Polskiej Partii Robotniczej (1947-1948) oraz PZPR (od 1948). Członek Komisji Oświaty KC PZPR (od 1953). Wieloletni członek Prezydium Wojewódzkiej Rady Narodowej w Katowicach (od 1952). Kierownik Wydziału Oświaty Prezydium WRN (1952-1959).
Działał także w szeregu innych organizacji społecznych i gremiach kolegialnych, był między innymi członkiem Komitetu Nauk Pedagogicznych Polskiej Akademii Nauk (członek Prezydium od 1966), członkiem Rady ds. Ludzi Starszych, Inwalidów i Osób Niepełnosprawnych przy Radzie Ministrów (członek Prezydium od 1983), członkiem Komitetu do spraw Radia i Telewizji (od 1961), przewodniczącym Zarządu Wojewódzkiego Towarzystwa Przyjaźni Polsko-Radzieckiej w Katowicach, członkiem Zarządu Głównego Związku Nauczycielstwa Polskiego, członkiem Zarządu Głównego Polskiego Czerwonego Krzyża, członkiem Prezydium Zarządu Głównego Ligi Obrony Kraju, przewodniczącym Zarządu Głównego Polskiego Związku Emerytów, Rencistów i Inwalidów (od 1972), wiceprzewodniczącym Rady Głównej Towarzystwa Rozwoju Ziem Zachodnich, prezesem Polskiego Związku Szachowego (1960-1962), członkiem Wojewódzkiego Komitetu Frontu Jedności Narodu, przewodniczącym Komitetu do Walki z Alkoholizmem (w Katowicach), członkiem Prezydium Rady Krajowej Społecznego Funduszu Odbudowy Stolicy, członkiem Rady Ochrony Pomników Walki i Męczeństwa. 
Autor ponad 200 artykułów, głównie z zakresu problematyki pedagogicznej, opublikowanych w czasopismach krajowych, między innymi w "Trybunie Robotniczej", "Nowych Drogach", "Przeglądzie Zachodnim", "Chowannie", "Problemach Opiekuńczo-Wychowawczych", "Przyrodzie Polskiej".

</doc>
<doc id="4794789" url="https://pl.wikipedia.org/wiki?curid=4794789" title="Ołeksandr Matuzenko">
Ołeksandr Matuzenko



</doc>
<doc id="4794790" url="https://pl.wikipedia.org/wiki?curid=4794790" title="Aleja Północna w Erywaniu">
Aleja Północna w Erywaniu

Aleja Północna w Erywaniu (orm. Հյուսիսային պողոտա, "Hyusisayin poghota") – piesza promenada w centralnej części Erywania w dzielnicy Kentron. Otwarta w 2007 roku, łączy ze sobą Plac Wolności (nazywany też Placem Opery) z ulicą Abowiana wpadając w nią blisko Placu Republiki. Ma 450 metrów długości oraz 27 metrów szerokości.
Nowa aleja jest głównie miejscem drogich budynków mieszkalnych, sklepów luksusowych marek oraz usług gastronomicznych.
Ulica była planowana przez głównego architekta Erywania Aleksandra Tamaniana w 1924, jednakże nigdy nie została zrealizowana w czasach sowieckich.
28 marca 2019 roku w ciągu alei uroczyście otwarto Plac Europejski. Okazją było 70-lecie założenia Rady Europy.

</doc>
<doc id="4794802" url="https://pl.wikipedia.org/wiki?curid=4794802" title="Henryk Lewensztadt">
Henryk Lewensztadt

Henryk Zvi Lewensztadt (ur. 1893 w Lublinie, zm. 1962 w Izraelu) – polski malarz pochodzenia żydowskiego.
Życiorys.
Od 1911 studiował w warszawskiej Szkole Sztuk Pięknych, a następnie kontynuował naukę w Monachium. Po studiach powrócił do Lublina, gdzie tworzył pejzaże miejskie. Poza Lublinem przebywał często w Kazimierzu Dolnym, gdzie malował widoki miasteczka i jego okolic. Prace Henryka Lewensztadta były wystawiane w 1927 w Towarzystwie Zachęty Sztuk Pięknych w Warszawie i Towarzystwie Przyjaciół Sztuk Pięknych w Krakowie, w 1928 przebywał w Paryżu, gdzie wystawił prace na Salonie Jesiennym, a w 1929 w warszawskim Związku Polskich Artystów Plastyków i salonie Czesława Garlińskiego. Ponadto wystawiał w Żydowskim Towarzystwie Krzewienia Sztuk Pięknych oraz indywidualnie w Warszawie. W 1930 opuścił Lublin i wybrał się w podróż po południowej Europie, odwiedził wówczas Wenecję, Genuę i Mediolan, podróżując intensywnie tworzył. Zamieszkał w Paryżu, a w 1932 przeniósł się do Nicei. Rok później postanowił powrócić do Polski, zamieszkał wówczas w Zakopanem, gdzie malował pejzaże górskie i sceny rodzajowe. Po wybuchu II wojny światowej razem z żoną przedostał się do Związku Radzieckiego, mieszkali na Syberii. W 1946 powrócił do Polski, dowiedziawszy się, że z jego rodziny i rodziny żony nikt nie przeżył wojny doznał szoku i trzy miesiące później wyemigrował do Izraela. W 1960 przyjechał do Polski, odwiedził wówczas Lublin, Kazimierz Dolny i Warszawę.
Twórczość.
Lewensztadt malował stosując pastele i technikę olejną, ponadto rysował węglem i sangwiną. Malował geometryzujące pejzaże oraz szkicował rysunki przedstawiające dzielnice żydowskie, stworzył tekę grafik "Stary Lublin", której losy są nieznane. We Francji zaczął stosować przede wszystkim technikę olejną, używał żywych barw, farby kładł grubo i warstwowo. Celowo deformował formy, przez co dążył ekspresyjnej charakterystyki odtwarzanego pejzażu.

</doc>
<doc id="4794806" url="https://pl.wikipedia.org/wiki?curid=4794806" title="Luciano Chailly">
Luciano Chailly

Luciano Chailly (ur. 19 stycznia 1920 w Ferrarze, zm. 24 grudnia 2002 w Mediolanie) – włoski kompozytor.
Życiorys.
Uczył się gry na skrzypcach i wiolonczeli. W 1943 roku ukończył studia muzykologiczne na Uniwersytecie Bolońskim. Następnie studiował kompozycję u Renzo Bossiego w konserwatorium w Mediolanie, w 1945 roku uzyskując dyplom. W 1948 roku uczęszczał na kursy u Paula Hindemitha w Salzburgu. W latach 1951–1967 był dyrektorem działu muzycznego RAI. Dyrektor artystyczny mediolańskiej La Scali (1968–1971), Teatro Regio w Turynie (1972), Angelicum w Mediolanie (1973–1975), Areny w Weronie (1975–1976) i opery w Genui (1983–1985). Od 1968 do 1981 roku wykładowca konserwatorium w Mediolanie. W 1968 roku nagrodzony międzynarodową nagrodą Le Muse.
Jego synem jest Riccardo Chailly.
Twórczość.
Tworzył w idiomie neoklasycznym, nawiązując do tradycji włoskiego weryzmu. Miejscami sięgał także po elementy dodekafonii i muzyki elektronicznej.

</doc>
<doc id="4794810" url="https://pl.wikipedia.org/wiki?curid=4794810" title="Dragovac">
Dragovac



</doc>
<doc id="4794813" url="https://pl.wikipedia.org/wiki?curid=4794813" title="Dragovići">
Dragovići



</doc>
<doc id="4794815" url="https://pl.wikipedia.org/wiki?curid=4794815" title="Marcin Kaczmarski (politolog)">
Marcin Kaczmarski (politolog)

Marcin Kaczmarski (ur. 1979) – polski politolog, badacz stosunków międzynarodowych.
Życiorys.
Ukończył na Uniwersytecie Warszawskim Instytut Stosunków Międzynarodowych (2003) i Studium Bezpieczeństwa Narodowego (2003)"". W 2007 obronił doktorat nauk humanistycznych w zakresie nauki o polityce na podstawie pracy "Stosunki Federacji Rosyjskiej ze Stanami Zjednoczonymi Ameryki w latach 1991–2004 w świetle paradygmatu realistycznego" (promotor: Ryszard Zięba). Habilitował się w dziedzinie nauk społecznych w dyscyplinie nauk o polityce w 2017, przedstawiając dorobek naukowy oraz dzieło "Stosunki rosyjsko-chińskie w pokryzysowym porządku międzynarodowym".
Zainteresowania naukowe Kaczmarskiego obejmują: politykę zagraniczną i bezpieczeństwa Rosji, stosunki międzynarodowe na obszarze posowieckim, teorię stosunków międzynarodowych (zwłaszcza szkołę społeczności międzynarodowej), teorię polityki zagranicznej"".
Zawodowo związany z macierzystym instytutem. Przebywał jako profesor wizytujący na Aberystwyth University (2012–2013) i American University of Central Asia w Biszkeku oraz "visiting fellow" w Slavic-Eurasian Research Center Uniwersytetu Hokkaido (2016–2017) tudzież Aleksanteri Institute Uniwersytetu Helsiński (2017). W latach 2006–2012 pracował jako analityk w zespole rosyjskim Ośrodka Studiów Wschodnich"", zaś od 2014 jako kierownik projektu Chiny-UE. Wykładowca Uniwersytetu w Glasgow.

</doc>
<doc id="4794827" url="https://pl.wikipedia.org/wiki?curid=4794827" title="Tadeusz Pogoda">
Tadeusz Pogoda

Tadeusz Grzegorz Pogoda (ur. 12 marca 1951 w Jeżewie) – polski samorządowiec i inżynier elektryk, działacz NSZZ „Solidarność”, w latach 1990–2018 burmistrz Świecia.
Życiorys.
Wychowywał się we wsi Białe. W 1974 ukończył studia z elektrotechniki przemysłowej w Wyższej Szkole Inżynierskiej w Bydgoszczy, po czym rozpoczął pracę w Zakładach Celulozy i Papieru w Świeciu. W 1980 zaangażował się w działalność „Solidarności”, do 13 grudnia 1981 był wiceszefem jej komisji zakładowej. Po reaktywacji związku w 1989 objął funkcję szefa jego struktur w miejscu pracy.
W 1989 należał do założycieli lokalnego Komitetu Obywatelskiego „Solidarność”, przekształconego później w Obywatelskie Porozumienie Samorządowe, którym kierował i z listy którego w 1990 wybrano go do rady miejskiej. W 1991 bezskutecznie kandydował do Sejmu w okręgu bydgoskim z listy Porozumienia Obywatelskiego Centrum. Nieprzerwanie od 1990 do 2018 zajmował stanowisko burmistrza Świecia. Od 2002 wybierano go w wyborach bezpośrednich (w 2002 przewagą jednego głosu), w 2010 i 2014 wygrywał w pierwszej turze. W 2018 nie ubiegał się o reelekcję, został wybrany radnym sejmiku kujawsko-pomorskiego jako bezpartyjny z listy Koalicji Obywatelskiej. W 2019 bez powodzenia kandydował do Sejmu w okręgu bydgoskim (otrzymał 8388 głosów).
Wdowiec, ma dwóch synów. Wyróżniony „Medalem Solidarności – Zasłużony dla Rejonu Bydgoskiego” (2010) oraz miejskim odznaczeniem Unitas Durat Community Świecie (2019); został także honorowym obywatelem gminy Pieszyce.
W 2005 otrzymał Srebrny Krzyż Zasługi.

</doc>
<doc id="4794828" url="https://pl.wikipedia.org/wiki?curid=4794828" title="Hałyna Kruk">
Hałyna Kruk

Hałyna Hryhoriwna Kruk, (ur. 30 listopada 1974 we Lwowie) – ukraińska historyk literatury, poetka, pisarka, tłumaczka, autorka książek dla dzieci i młodzieży.
Życiorys.
Hałyna Hryhoriwna Kruk urodziła się 30 listopada 1974 roku we Lwowie. Studiowała filologię ukraińską na Lwowskim Uniwersytecie Narodowym im. Iwana Franki, na którym obroniła doktorat w 2001 roku i obecnie (rok 2020) wykłada literaturę powszechną.
Twórczość.
W 1997 roku ukazały się wiersze Hałyny Kruk w antologii "Prywitannia żyttia'95". W 1997 roku wydała dwa pierwsze zbiory poezji "Mandry w poszukach domu" i "Slidy na pisku". W 2005 roku opublikowała kolejny tom "Obłyczczia poza switłynoju", a w 2013 roku czwarty "Spiw/isnuwannia". Utwory poetyckie Kruk zostały przetłumaczone m.in. na rosyjski, niemiecki i polski. Napisała też książki dla dzieci: "Marko mandruje dowkoła switu" i "Ważko buty najmenszym" (2003), które zostały przetłumaczone na piętnaście języków w ramach międzynarodowego projektu literatury dziecięcej „Step by Step”. Kruk jest tłumaczką literatury polskiej, rosyjskiej i białoruskiej. Przetłumaczyła wiersze Wisławy Szymborskiej, Bohdana Zadury i Kazimierza Wierzyńskiego oraz prozę Jarosława Iwaszkiewicza, Stanisława Lema i Danuty Mostwin.
Hałyna Kruk należy do ukraińskiego oddziału PEN Clubu. W 1996 roku wygrała konkurs literacki Granosłow i Prywitannia żyttia im. B.I. Antonycza. W 2003 i 2010 roku wzięła udział w Programie Stypendialnym Ministra Kultury i Dziedzictwa Narodowego „Gaude Polonia”. W ramach otrzymanego stypendium przebywała w Polsce pół roku, w ciągu którego realizowała autorski projekt stypendialny pod opieką tutora. W 2010 roku jej tutorem był Adam Pomorski. W 2005 roku była stypendystką „Homines Urbani” w Willi Decjusza w Krakowie. Stypendia finansowane są przez Fundację Współpracy Polsko-Niemieckiej, Fundację Roberta Boscha i Szwajcarską Fundację dla Kultury Pro Helvetia. W 2007 roku była stypendystką Bałtyckiego Centrum Pisarzy i Tłumaczy na wyspie Gotland.
W Polsce wielokrotnie występowała na festiwalach i imprezach poetyckich, m.in. Ukraińska Wiosna (Poznań 2008), Złoty Środek Poezji (Kutno 2008), Poetyckie Pranie na „Strychu” (Gdynia 2008), Magnus Ducatus Poesis (Kraków 2008), Czas Poetów (Lublin 2011), Noc Kultury (Lublin 2012). Wiersze Hałyny Kruk były publikowane w pismach literackich w tłumaczeniach na język polski Anny Łazar, Michała Petryka, Magdaleny Szareckiej, Marianny Labo, Urszuli Witwickiej-Rutkowskiej, Bohdana Zadury oraz Anety Kamińskiej.
Wybrane dzieła.
w języku polskim.
Jej poezje stanowią część antologii Bohdana Zadury "100 wierszy wolnych z Ukrainy" (Biuro Literackie, Kołobrzeg 2022, ).

</doc>
<doc id="4794829" url="https://pl.wikipedia.org/wiki?curid=4794829" title="S-1 (szybowiec)">
S-1 (szybowiec)

S-1 – polski szybowiec amatorski, skonstruowany w dwudziestoleciu międzywojennym. Wziął udział w II Wszechpolskim Konkursie Szybowcowym.
Historia.
W warsztatach 3 pułku lotniczego inżynier Józef Wallis, konstruktor z Wielkopolskiej Wytwórni Samolotów „Samolot”, zbudował szybowiec przeznaczony do udziału w II Wszechpolskim Konkursie Szybowcowym. Szybowiec został przetransportowany na Oksywie koło Gdyni, gdzie z numerem 18 wziął udział w Konkursie. 
W trakcie zawodów loty na szybowcu wykonywał Władysław Szulczewski. W trakcie konkursów osiągnął najwyższą wysokość ponad start (23 metry) oraz wykonał 18 lotów o łącznym czasie 6 minut i 45 sekund. Podczas ostatniego uległ rozbiciu. Konstruktor został wyróżniony nagrodą w postaci silnika lotniczego.
Konstrukcja.
Jednomiejscowy szybowiec w układzie zastrzałowego górnopłata.
Kadłub wykonany z płaskiej kraty usztywnionej wewnętrznymi naciągami z drutu, dodatkowo usztywniony drutami mocowanymi do skrzydeł. W przedniej części kadłuba znajdowało się miejsce pilota wyposażone w siodełko oraz drążek sterowy i orczyk. 
Podwozie płozowe. Dolna część kraty kadłuba pełniła funkcję płozy głównej, z tyłu kadłuba znajdowała się amortyzowana płoza ogonowa. 
Płat o obrysie prostokątnym, dwudźwigarowy, kryty płótnem, podparty zastrzałem w kształcie V. Na końcach skrzydeł kabłąki chroniące przed uszkodzeniem płata przy lądowaniu. 
Usterzenie klasyczne, krzyżowe, kryte płótnem. Statecznik pionowy wykonany jako integralna część kadłuba, statecznik poziomy dwudzielny. Stateczniki usztywnione naciągami z drutu.

</doc>
<doc id="4794840" url="https://pl.wikipedia.org/wiki?curid=4794840" title="Wszystko, czego dziś chcę">
Wszystko, czego dziś chcę



</doc>
<doc id="4794842" url="https://pl.wikipedia.org/wiki?curid=4794842" title="Orły (powiat ostrołęcki)">
Orły (powiat ostrołęcki)

Orły – niestandaryzowana nazwa przysiółka wsi Niedźwiedź w Polsce położona w województwie mazowieckim, w powiecie ostrołęckim. Dawniej kolonia.
Historia.
W latach 1921–1939 ówczesna kolonia leżała w województwie białostockim, w powiecie ostrołęckim, w gminie Myszyniec..
Według Powszechnego Spisu Ludności z 1921 roku kolonię zamieszkiwało 25 osób w 4 budynkach mieszkalnych. Miejscowość należała do parafii rzymskokatolickiej w Myszyńcu. Podlegała pod Sąd Grodzki w Myszyńcu i Okręgowy w Łomży; właściwy urząd pocztowy mieścił się w Myszyńcu.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Landkreis Scharfenwiese, rejencji ciechanowskiej Prus Wschodnich III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4794850" url="https://pl.wikipedia.org/wiki?curid=4794850" title="Ararat Cement">
Ararat Cement

ANTEA Cement Sh.a () – armeńskie przedsiębiorstwo przemysłowe specjalizujące się w produkcji cementu.
Zakłady cementowe w pobliżu miasta Ararat powstały w 1989 roku, kiedy zrestrukturyzowano dawną radziecką cementownię i wybudowano nową linię technologiczną o wydajności 1,2 mln ton rocznie. W 1995 roku fabrykę przemianowano na Zakłady Cementowe Ararat, a w 1998 na Ararat Cement, równocześnie przekształcając ją w spółkę akcyjną. 
W 2002 roku spółka została sprywatyzowana, jej właścicielem zostało przedsiębiorstwo Multi Group, należące do Gagika Carukiana, lidera partii Kwitnąca Armenia. 
Ararat Cement jest jedną z dwóch fabryk cementu w Armenii. Aby chronić ich interesy, państwo to nałożyło cło na cement importowany z innych krajów, głównie z Iranu. Cło w wysokości 14 tys. dramów od tony cementu zostało wprowadzone w czerwcu 2019 roku. Początkowo miało obowiązywać przez rok, potem wydłużono ten okres do końca 2020. 

</doc>
<doc id="4794860" url="https://pl.wikipedia.org/wiki?curid=4794860" title="Szaki (wodospad)">
Szaki (wodospad)

Szaki () – wodospad w południowej części Armenii. Ma wysokość 18 m, co czyni go trzecim najwyższym tego typu obiektem kraju po wodospadach Kasagh i Dżermuk. Rzeką zasilającą jest Szaki. Znajduje się w pobliżu wsi Szaki, około 3 km na północny zachód od wypoczynkowego miasta Sisjan w prowincji Sjunik.
Wodospad tworzy głęboki wąwóz, na zboczach którego są jaskinie i nisze skalne. Położony jest na obszarze chronionym. W pobliżu znajdują się pozostałości osadnictwa z paleolitu.
Wodospad cieszył się popularnością wśród turystów do lat 90., kiedy to w pobliżu zbudowano małą elektrownię wodną, do której przekierowano część wody zasilającej wodospad. W 2017 rząd Armenii zadecydował, że przynajmniej w sezonie turystycznym przez większość dnia woda będzie w pełni przepływać przez wodospad. Obecnie znów jest atrakcją turystyczną i odwiedzany także przez turystów spoza Armenii.
Do wodospadu prowadzi szlak turystyczny o długości 1,8 km rozpoczynający się przy drodze krajowej H44. Maksymalna ilość wody przepływa przez wodospad w godzinach 11:00–19:00 pomiędzy 1 maja a 30 września oraz od 11:00 do 17:00 pomiędzy 15 marca a 30 kwietnia i 1 października a 15 listopada.

</doc>
<doc id="4794864" url="https://pl.wikipedia.org/wiki?curid=4794864" title="Kościół Santa Maria della Fava">
Kościół Santa Maria della Fava

Kościół Santa Maria della Fava – rzymskokatolicki kościół w Wenecji, w dzielnicy (sestiere) Castello. Administracyjnie należy do Patriarchatu Wenecji. Jest rektorskim w parafii Purificazione di Maria (potocznie Santa Maria Formosa), wchodzącej w skład dekanatu San Marco - Castello. Obecny budynek pochodzi z połowy XVIII wieku.
Historia.
Kaplica.
Początki kościoła związane są z kaplicą Santa Maria de la Consolazione w rejonie San Lio. Mieszkająca tam rodzina Amadi wystawiała na ścianach przyulicznych domów wiele świętych obrazów dla wzrostu kultu Maryi Dziewicy. Jeden z nich, przedstawiający Matkę Bożą Pocieszenia (Santa Maria de la Consolazione), zyskał wkrótce miano cudownego, co potwierdził w 1480 roku patriarcha Wenecji, Maffeo Gherardi. Wówczas jeden z przedstawicieli rodu, Luigi Amadi wraz z kilkoma innymi szlachcicami zwrócili się do patriarchy z prośbą o wzniesienie kaplicy, w której mogliby umieścić święty wizerunek. Dekretem z 10 listopada 1480 roku patriarcha wyraził zgodę na wzniesienie kaplicy, wyznaczając potomków rodziny Amadi na jego wieczystych kuratorów. W 1496 roku kaplica została ukończona. Wewnątrz, na ołtarzu, został umieszczony cudowny obraz Santa Maria de la Consolazione, chociaż wierni na jego określenie używali zawsze nazwy Santa Maria de la Fava (Najświętsza Maryja Panna od Fasoli). Nazwa ta nawiązuje do słodkich ciastek z fasoli (lub w kształcie fasoli), wypiekanych przez pobliską piekarnię i spożywanych przez mieszkańców podczas odwiedzania rodzinnych grobów w Dzień Zaduszny. Inne wyjaśnienie nazwy Fava w wezwaniu nawiązuje być może do worków z fasolą, które wyładowywano z zacumowanych w pobliżu barek. Bardziej prawdopodobne jest jednak pochodzenie tej nazwy od nazwiska rodziny Fava.
XVI wiek cechował się wzrastającym kultem obrazu. 2 lipca 1572 roku patriarcha nadał kaplicy przywilej przechowywania Eucharystii w jej tabernakulum. 12 maja 1573 roku kaplica została uroczyście poświęcona otrzymując wezwanie Matki Bożej Pocieszenia (Santa Maria de la Consolazione), z dodatkiem Nawiedzenie św. Elżbiety (Visitazione a Santa Elisabetta). W 1622 roku papież Grzegorz XV udzielił odpustu zupełnego tym, którzy w dniu Nawiedzenia Najświętszej Maryi Panny odwiedzili kaplicę. W tym samym roku kaplica przeszła w ręce oratorian, zakonu założonego przez św. Filipa Neri.
Kościół.
W 1701 roku zakon otrzymał zgodę doży na budowę kościoła. 5 sierpnia 1705 roku uroczyście wmurowano kamień węgielny, poświęcony przez patriarchę Wenecji, Giovanniego Alberta Badoera. Prace rozpoczęły się według projektu Antonio Gaspariego. W 1715 roku zostały przerwane. Gaspari miał trudności z zaakceptowaniem swojego projektu inspirowanego tradycją rzymską, z owalnym planem, kopułą i bębnem. Wnętrze miało mieć lekko zaokrąglone narożniki. Filipini nie zgodzili sie na wzniesienie wysokiej kopuły nad nawą, ani bocznych dzwonnic, flankujących fasadę. W 1725 roku zbudowano ołtarze boczne, prawdopodobnie według projektu Domenica Rossiego. W 1736 roku, gdy trwały prace przy nowym kościele i odprawiano w nim msze, dawna kaplica Santa Maria de la Fava została całkowicie wyburzona, ale dla zachowania pamięci o niej zaznaczono marmurowymi płytkami na chodniku jej obrys, który przetrwał do dzisiaj. Plac, na którym się znajdowała, otrzymał nazwę Campo de la Fava. W latach 1750–1753 ukończono budowę kościoła według projektów Giorgio Massariego, który w dużej mierze kontynuował idee Gaspariego. Massari ukończył prezbiterium z kopułą, ołtarzami i sklepieniem. 1 kwietnia 1753 roku nowy kościół został konsekrowany. Wraz z jego budową przebudowano również pierwotne filipińskie oratorium, które znajduje się obecnie za absydą kościoła.
W 1797 roku upadła Republika Wenecka. Na mocy edyktów napoleońskich zakon filipinów został zniesiony, ale w 1821 roku przywrócony. W 1912 roku filipini opuścili Wenecję. 16 czerwca tego samego roku kościół i oratorium przeszły w ręce redemptorystów.
Architektura.
Fasada.
Fasada nigdy nie została ukończona. Nad wysokimi drzwiami znajduje się duży fronton z muszlą, symbolem Matki Boskiej. Po obu stronach drzwi znajdują się duże półkoliste nisze.
Wnętrze.
Wnętrze jest jednonawowe. Po obu stronach znajdują się po trzy kaplice, połączone ze sobą. W niszach widnieją posągi (czterech ewangelistów i czterech świętych) dłuta Giuseppe Bernardiego. Umieszczone powyżej płaskorzeźby przedstawiające sceny z życia św. Filipa Neri są prawdopodobnie również dziełem Bernardiego.
Prezbiterium.
Ołtarz główny jest w stylu barokowym, Wypełniający go obraz (z 1738 roku), oprawiony w ramy z pozłacanej miedzi i srebra, przedstawia sceny biblijne i obrazy Eucharystii. Na mensie ołtarzowej stoi tabernakulum, ozdobione drobnym marmurem oraz dwoma kamiennymi posągami aniołów dłuta Giovanniego Marii Morleitera, umieszczonych po jego bokach.
Na tylnej ścianie, na chórze muzycznym znajdują się organy, zamontowane w drewnianej obudowie. Prospekt organowy pokrywają pozłacane dekoracje autorstwa Pietra Nacchiniego z 1754 roku.

</doc>
<doc id="4794875" url="https://pl.wikipedia.org/wiki?curid=4794875" title="Sienkiewicze (rejon łuniniecki)">
Sienkiewicze (rejon łuniniecki)



</doc>
<doc id="4794881" url="https://pl.wikipedia.org/wiki?curid=4794881" title="Aleksandra Ruda">
Aleksandra Ruda

Aleksandra Ruda (ur. 3 marca 1982 w Doniecku) – ukraińska pisarka powieści fantasy.
Życiorys.
Aleksandra Ruda studiowała filozofię i religioznawstwo w instytucie Filozofii Państwowej Akademii Nauk w Kijowie. W listopadzie 2006 w piśmie "Fahreinheit" ukazało się jej opowiadanie "Jak byłam na randce" w tłumaczeniu Mariny Makarewskiej, a w 2007 roku "Za garść kilogramów" w tłumaczeniu Rafała Dębskiego"." Ma córkę. Lubi turystykę. Jest członkiem ukraińskiej organizacji harcerskiej Płast.
Twórczość.
W Polsce debiutowała opowiadaniami w czasopiśmie "Fahrenheit". Pierwsza książka w języku polskim ukazała się w 2010 roku.
Nagrody.
W 2012 roku otrzymała nagrodę podczas Europejskiego Konwentu Miłośników Fantastyki Eurocon.

</doc>
<doc id="4794883" url="https://pl.wikipedia.org/wiki?curid=4794883" title="Parafia cywilno-wojskowa Najświętszej Maryi Panny Królowej Polski i św. Archaniołów Michała, Rafała i Gabriela w Olsztynie">
Parafia cywilno-wojskowa Najświętszej Maryi Panny Królowej Polski i św. Archaniołów Michała, Rafała i Gabriela w Olsztynie



</doc>
<doc id="4794885" url="https://pl.wikipedia.org/wiki?curid=4794885" title="Heorhij Prokopenko">
Heorhij Prokopenko

Heorhij Jakowycz Prokopenko (ukr. Георгій Якович Прокопенко; ur. 21 lutego 1937 w Kobelakach, zm. 5 maja 2021 we Lwowie) – radziecki i ukraiński pływak, w barwach ZSRR srebrny medalista olimpijski.
Urodził się w Kobelakach w obwodzie połtawskim. W 1946 roku wraz z rodzicami przeprowadził się do Lwowa, gdzie pięć lat później zaczął trenować pływanie.
Brał udział w dwóch igrzyskach (IO 60, IO 64). W 1964 zdobył srebro na dystansie 200 metrów stylem klasycznym. Wcześniej był na nim rekordzistą świata. Indywidualnie zdobył dwa złote medale mistrzostw Europy na 200 metrów żabką (1962, 1966), w 1966 był również mistrzem w sztafecie w stylu zmiennym. Zdobył sześć tytułów indywidualnego mistrza Związku Radzieckiego – w latach 1962, 1964 i 1966 wygrywał na 100 m stylem klasycznym, a w latach 1960, 1964 i 1965 zwyciężał na 200 m stylem klasycznym. Ponadto pięciokrotnie zostawał wicemistrzem ZSRR: na 100 m stylem klasycznym w 1967 roku, na 200 m w latach 1961, 1962 i 1967 oraz w sztafecie 4 × 100 m stylem zmiennym w 1960 roku, a także dwa razy zdobył brązowy medal mistrzostw kraju – na 200 m stylem klasycznym w 1966 i w sztafecie stylem zmiennym w 1967.
W kadrze ZSRR znajdował się w latach 1961–1967. Reprezentował klub Dynamo Lwów, którego zawodnikiem był w latach 1959–1967. W latach 1962–1964 ośmiokrotnie ustanawiał rekord Europy na 100, 200 m stylem klasycznym oraz w sztafecie 4 × 100 m stylem zmiennym.
W 1971 roku zakończył karierę. Po zakończeniu kariery sportowej, pracował jako trener. Ponadto przez trzy lata był dyrektorem szkoły pływania w Dynamie Lwów, a także przez trzydzieści lat wykładowcą na wydziale wychowania fizycznego Uniwersytetu Lwowskiego.
Odznaczony medalem „Za pracowniczą dzielność”. Był zięciem Wiktora Czukarina.

</doc>
<doc id="4794888" url="https://pl.wikipedia.org/wiki?curid=4794888" title="Murgești (gmina)">
Murgești (gmina)

Murgești – gmina w Rumunii, w okręgu Buzău. Obejmuje miejscowości Batogu, Murgești i Valea Ratei. W 2011 roku liczyła 966 mieszkańców.

</doc>
<doc id="4794889" url="https://pl.wikipedia.org/wiki?curid=4794889" title="Okręty podwodne typu Medusa">
Okręty podwodne typu Medusa

Okręty podwodne typu Medusa – włoskie okręty podwodne z początku XX wieku i okresu I wojny światowej. W latach 1910–1913 w stoczniach FIAT-San Giorgio w La Spezii, OTO w Livorno i CNR w Muggiano zbudowano osiem okrętów tego typu. Jednostki weszły w skład Regia Marina w latach 1912–1913 i pełniły służbę na Morzu Śródziemnym. Wszystkie wzięły udział w działaniach wojennych, nie odnosząc poważniejszych sukcesów. W trakcie walk utracono dwie jednostki („Medusa” i „Jalea”), a pozostałe okręty zostały skreślone z listy floty we wrześniu 1918 roku.
Projekt i budowa.
Okręty podwodne typu "Medusa" zostały zaprojektowane przez inż. Cesarego Laurentiego jako rozwinięcie poprzednich projektów tego konstruktora ("Glauco" i „Foca”). Po wybuchu oparów benzyny na „Foce” zrezygnowano ostatecznie z montażu na okrętach podwodnych silników benzynowych i do napędu nowych jednostek użyto po raz pierwszy silników wysokoprężnych. Nowatorski napęd spowodował opóźnienia we wprowadzeniu okrętów do służby ze względu na przeprowadzane testy, wypadki i przeróbki. Ostatecznie jednak powstały udane jednostki charakteryzujące się wysoką manewrowością i stabilnością w położeniu podwodnym.
Spośród ośmiu okrętów typu "Medusa" cztery zostały zbudowane w stoczni FIAT-San Giorgio w La Spezii, a po dwa powstały w stoczniach OTO w Livorno i CNR w Muggiano. Stępki okrętów położono w latach 1910–1911, a zwodowane zostały w latach 1911–1913.
Dane taktyczno-techniczne.
Jednostki typu "Medusa" były niewielkimi, przybrzeżnymi dwukadłubowymi okrętami podwodnymi. Długość całkowita wynosiła 45,15 metra, szerokość 4,2 metra i zanurzenie 3 metry. Wyporność normalna w położeniu nawodnym wynosiła 248–252 tony, a w zanurzeniu 305 ton. Okręty napędzane były na powierzchni przez dwa silniki wysokoprężne FIAT o łącznej mocy 650 KM. Napęd podwodny zapewniały dwa silniki elektryczne Savigliano o łącznej mocy 300 KM. Dwuśrubowy układ napędowy pozwalał osiągnąć prędkość 12 węzłów na powierzchni i 8 węzłów w zanurzeniu. Zasięg wynosił 1200 Mm przy prędkości 8 węzłów w położeniu nawodnym oraz 54 Mm przy prędkości 6 węzłów w zanurzeniu (lub 670 Mm przy 12 węzłach na powierzchni i 24 Mm przy 8 węzłach w zanurzeniu). Dopuszczalna głębokość zanurzenia wynosiła 40 metrów.
Okręty wyposażone były w dwie stałe dziobowe wyrzutnie torped kalibru 450 mm, z łącznym zapasem czterech torped.
Załoga pojedynczego okrętu składała się z 2 oficerów oraz 19 podoficerów i marynarzy.
Służba.
Okręty podwodne typu "Medusa" weszły do służby w Regia Marina w latach 1912–1913. W początkowym okresie załogi okrętów przechodziły szkolenie na wodach Morza Tyrreńskiego i odbywały krótkie rejsy głównie w rejon Sardynii. W momencie przystąpienia Włoch do I wojny światowej pięć okrętów typu "Medusa" wchodziło w skład 1. dywizjonu okrętów podwodnych w Wenecji („Medusa”, „Jalea”, „Jantina”, „Salpa” i „Zoea”), dwa należały do 2. dywizjonu stacjonującego w tej samej bazie („Argo” i „Fisalia”), zaś „Velella” służyła w 3. dywizjonie w Brindisi. W pierwszych dwóch latach wojny okręty wychodziły na ofensywne patrole pod nieprzyjacielskie wybrzeże. 10 czerwca 1915 roku „Medusa” została zatopiona koło Porto di Piave Vecchia przez niemiecki okręt podwodny SM UB-15 (pływający pod banderą austro-węgierską jako SM U-11). 17 sierpnia 1915 roku „Jalea” zatonęła wraz z całą załogą po wejściu na austro-węgierską minę postawioną nieopodal Pirano. 2 sierpnia 1916 roku „Salpa” storpedowała i ciężko uszkodziła pod Galiola kanonierkę torpedową SMS „Magnet”.
Od końca 1916 roku ocalałe okręty były używane głównie do ochrony własnych baz, a pod koniec 1917 roku trafiły do rezerwy i zostały rozbrojone. Z listy floty skreślono je we wrześniu 1918 roku.

</doc>
<doc id="4794890" url="https://pl.wikipedia.org/wiki?curid=4794890" title="Tadeusz Sobierajski">
Tadeusz Sobierajski

Tadeusz Zbigniew Sobierajski (ur. 18 września 1950 w Działdowie) – polski samorządowiec i inżynier rolnictwa, w latach 1999–2002 członek zarządu województwa warmińsko-mazurskiego, od 2002 burmistrz Morąga.
Życiorys.
Syn Jana i Heleny. Ukończył studia z inżynierii rolnictwa. W latach 1970–1989 pracował w Przedsiębiorstwie Budownictwa Rolniczego w Morągu, przechodząc awans od technika i kierownika budowy do zastępcy dyrektora ds. produkcji. Od 1989 do 1998 kierował Zakładem Gospodarki Komunalnej w tym mieście. Jednocześnie w latach 1994–1998 zasiadał w radzie gminy Morąg jako przewodniczący.
Zaangażował się w działalność w ramach Unii Wolności, został szefem miejskich struktur partii. W 1998 z listy UW wybrano go do sejmiku warmińsko-mazurskiego. 1 stycznia 1999 został członkiem zarządu województwa, utrzymał to stanowisko w kolejnym zarządzie powołanym 14 października tego roku (zajmował je do końca kadencji 16 listopada 2002). Pracował też jako dyrektor departamentu transportu w Urzędzie Marszałkowskim w Olsztynie. W 2001 bez powodzenia kandydował do Sejmu. Od 2002 zajmuje stanowisko burmistrza Morąga, od 2006 każdorazowo wybierany w pierwszej turze głosowania z ramienia lokalnego komitetu (po raz ostatni w 2018).
Odznaczony Złotym Krzyżem Zasługi (dwukrotnie, w 2006 i 2012), Srebrną Odznaką „Zasłużony dla Ochrony Przeciwpożarowej” (2010), a także Odznaką Honorową za Zasługi dla Województwa Warmińsko-Mazurskiego (2010).

</doc>
<doc id="4794894" url="https://pl.wikipedia.org/wiki?curid=4794894" title="Batogu (okręg Buzău)">
Batogu (okręg Buzău)

Batogu – wieś w Rumunii, w okręgu Buzău, w gminie Murgești. W 2011 roku liczyła 70 mieszkańców.

</doc>
<doc id="4794895" url="https://pl.wikipedia.org/wiki?curid=4794895" title="Parzniew (przystanek kolejowy)">
Parzniew (przystanek kolejowy)

Parzniew – przystanek osobowy PKP Polskich Linii Kolejowych, zlokalizowany w Parzniewie, przy ulicach Przejazdowej i Solidarności.
Przystanek został oddany do użytku 24 września 2018 r. w ramach modernizacji linii kolejowej Warszawa Zachodnia – Grodzisk Mazowiecki, odcinek Warszawa Włochy – Grodzisk Mazowiecki, współfinansowanej przez Unię Europejską z instrumentu „Łącząc Europę”.
Opis obiektu.
Na przystanek składają się:
Niedaleko przystanku, przy ul. Solidarności, znajdują się także mały parking oraz stojaki dla rowerów.
Połączenia.
Z przystanku można dojechać elektrycznymi pociągami podmiejskimi do Skierniewic, Grodziska Mazowieckiego, Pruszkowa oraz Warszawy.

</doc>
<doc id="4794896" url="https://pl.wikipedia.org/wiki?curid=4794896" title="Murgești (okręg Buzău)">
Murgești (okręg Buzău)

Murgești – wieś w Rumunii, w okręgu Buzău, w gminie Murgești. W 2011 roku liczyła 840 mieszkańców.

</doc>
<doc id="4794897" url="https://pl.wikipedia.org/wiki?curid=4794897" title="Anna Patynek">
Anna Patynek

Anna Patynek (ur. 18 listopada 1969 w Milanówku) – polska perkusistka. Współpracowała z Budką Suflera w latach 2003-2013. Wzięła udział w nagraniu albumu "Zawsze czegoś brak".
Kariera.
Zadebiutowała w 1986 w Orkiestrze "Na Zdrowie" jako chórzystka grająca na kongach i djembe. Od 1999 koncertuje w kraju i za granicą z wieloma artystami, takimi jak: Maryla Rodowicz, Voo Voo, K.A.S.A., Justyna Steczkowska, Trebunie Tutki, Marek Biliński, Krzysztof Ścierański, Brygada Kryzys, Calle Sol. W roku 2000 koncertowała ze Zbigniewem Hołdysem.
W latach 2003-2013 była perkusistką Budki Suflera. W 2007 gościnnie z zespołem Hey nagrała płytę „Hej Unplugged”. Koncertuje z Sama Yoon, Ritmodelią, The Relievers i Jackiem Kleyffem, kwartetem Kuby Sienkiewicza, Tarkowski Orkiestra.
Życie prywatne.
Mieszka w Warszawie. 

</doc>
<doc id="4794898" url="https://pl.wikipedia.org/wiki?curid=4794898" title="Valea Ratei">
Valea Ratei

Valea Ratei – wieś w Rumunii, w okręgu Buzău, w gminie Murgești. W 2011 roku liczyła 56 mieszkańców.

</doc>
<doc id="4794906" url="https://pl.wikipedia.org/wiki?curid=4794906" title="Uriel Antuna">
Uriel Antuna

Carlos Uriel „Brujo” Antuna Romero (ur. 21 sierpnia 1997 w Gómez Palacio) – meksykański piłkarz grający na pozycji prawego skrzydłowego w klubie Cruz Azul oraz reprezentacji Meksyku.
Kariera.
Antuna jest wychowankiem Santos Laguna. W 2017 roku przeszedł do Manchesteru City. W klubie nie zagrał jednak ani minuty i był dwukrotnie wypożyczany. W latach 2017–2018 występował w FC Groningen. W sezonie roku 2019 grał w MLS w LA Galaxy. W 2020 roku został piłkarzem Chivas de Guadalajara.
W dorosłej reprezentacji Meksyku zadebiutował 5 czerwca 2019 roku w meczu z Wenezuelą. Został powołany na Złoty Puchar CONCACAF 2019. Na turnieju zdobył 4 bramki (3 z Kubą i 1 z Martyniką). Razem z drużyną zdobył złoty medal.

</doc>
<doc id="4794910" url="https://pl.wikipedia.org/wiki?curid=4794910" title="Carsten Koch">
Carsten Koch

Carsten Koch (ur. 27 kwietnia 1945 w Kongens Lyngby) – duński polityk i ekonomista, parlamentarzysta, minister w rządach Poula Nyrupa Rasmussena.
Życiorys.
W 1971 ukończył studia na Uniwersytecie Kopenhaskim. Pracował jako nauczyciel akademicki na tej uczelni. Działacz ugrupowania Socialdemokraterne. Od 1982 zatrudniony jako ekonomista w Arbejderbevægelsens Erhvervsråd, związanej z socjaldemokratami i organizacjami związkowymi instytucji badawczej, analitycznej oraz lobbingowej. W 1993 objął stanowisko kierownika wydziału w ramach tej instytucji.
Od listopada 1994 do marca 1998 był ministrem do spraw podatków. Następnie do lutego 2000 stał na czele resortu zdrowia. W latach 1998–2000 sprawował nadto mandat posła do Folketingetu.
W 2000 odszedł z bieżącej polityki, do 2007 zarządzał przedsiębiorstwem Danske Invest. W latach 2009–2011 był prezesem funduszu pracowniczego Lønmodtagernes Dyrtidsfond.

</doc>
<doc id="4794911" url="https://pl.wikipedia.org/wiki?curid=4794911" title="Maciej Kowalewski (socjolog)">
Maciej Kowalewski (socjolog)

Maciej Kowalewski (ur. 1977) – polski socjolog, dr hab. nauk społecznych w dyscyplinie socjologia. Dyrektor Instytutu Socjologii Uniwersytetu Szczecińskiego.
Życiorys.
Pracę doktorską obronił w 2008 roku na Wydziale Nauk Społecznych Uniwersytetu Wrocławskiego. W 2017 habilitował się tamże na podstawie pracy "Protest miejski. Przestrzenie, tożsamości i praktyki niezadowolonych obywateli miast".
W swoich pracach badawczych zajmuje się mieszkalnictwem, miejską kulturą, polityką protestu, degradacją i odnową miast. Stypendysta DAAD i Fundacji na Rzecz Nauki Polskiej. Jako visiting associate prowadził badania m.in. w London School of Economics. Przewodniczący Sekcji Socjologii Miasta PTS na kadencję 2019–2022. Członek Prezydenckiej Rady Kultury w Szczecinie w kadencji 2018-2023. Laureat Zachodniopomorskiego Nobla 2021 (w dziedzinie nauk humanistycznych). Zatrudniony w Uniwersytecie Szczecińskim na stanowisku profesora uczelni. Od 2022 pełni również funkcję kierownika Katedry UNESCO na rzecz Zrównoważonego Rozwoju Społecznego (UNESCO Chair for Social Sustanability).

</doc>
<doc id="4794914" url="https://pl.wikipedia.org/wiki?curid=4794914" title="Lotte Bundsgaard">
Lotte Bundsgaard

Lotte Bundsgaard (ur. 20 stycznia 1973 w m. Nivå) – duńska polityk i dziennikarka, parlamentarzystka, w latach 2000–2001 minister.
Życiorys.
W latach 1992–1996 kształciła się w szkole nauczycielskiej Odense Seminarium, po czym przez dwa lata pracowała jako nauczycielka. Zaangażowała się w działalność polityczną w ramach Socialdemokraterne. Była m.in. wiceprzewodniczącą jej organizacji młodzieżowej Danmarks Socialdemokratiske Ungdom (1992–1996) oraz wiceprzewodniczącą partii (2002–2005). W latach 1998–2007 sprawowała mandat deputowanej do Folketingetu. Od grudnia 2000 do listopada 2001 pełniła funkcję ministra do spraw równouprawnienia oraz ministra do spraw mieszkalnictwa w czwartym gabinecie Poula Nyrupa Rasmussena.
W 2009 ukończyła studia na Uniwersytecie Południowej Danii. Zawodowo zajęła się dziennikarstwem. W 2008 zrezygnowała z członkostwa w Socialdemokraterne.

</doc>
<doc id="4794916" url="https://pl.wikipedia.org/wiki?curid=4794916" title="Andrzej Konopacki">
Andrzej Konopacki

Andrzej Konstanty Konopacki (ur. 19 lutego 1932 w Mostach, zm. 14 października 1990) – polski dziennikarz i dyplomata, ambasador PRL w Etiopii (1984–1989).
Życiorys.
Absolwent Wyższej Szkoły Handlu Morskiego w Sopocie (1955) oraz Podyplomowego Studium Służby Zagranicznej w Wyższej Szkole Nauk Społecznych przy KC PZPR.
Po ukończeniu studiów był kolejno redaktorem i redaktorem naczelnym czasopisma "Kontrasty" w Gdańsku (1955–1957), II sekretarzem Komitetu Wojewódzkiego Związku Młodzieży Socjalistycznej w Gdańsku (1957–1959), sekretarzem redakcji organu ZMS "Walka Młodych" (1959–1961), kierownikiem Wydawnictwa Polskiego Instytutu Spraw Międzynarodowych i sekretarzem redakcji "Spraw Międzynarodowych" (1961–1965). W 1965 rozpoczął pracę w Ministerstwie Spraw Zagranicznych. Był kolejno naczelnikiem Wydziału Prasy Zagranicznej w Departamencie Prasy i Informacji MSZ (1965–1966), I sekretarzem Ambasady PRL w USA (1966–1970), wicedyrektorem Departamentu Prasy, Współpracy Kulturalnej i Naukowej MSZ (1970–1976), radcą Ambasady PRL w Wielkiej Brytanii (1976–1981), pełniącym obowiązki dyrektora Gabinetu Ministra Spraw Zagranicznych (1981–1982). W latach 1982–1983 był dyrektorem generalnym w Urzędzie Rady Ministrów, dyrektorem Biura Prasowego Rządu oraz zastępcą rzecznika prasowego rządu Jerzego Urbana. Następnie powrócił do MSZ, gdzie był kolejno doradcą ministra spraw zagranicznych (1983–1984) oraz ambasadorem nadzwyczajnym i pełnomocnym PRL w Etiopii oraz w Ludowo-Demokratycznej Republice Jemenu (1984–1989).
Członek Rady Wojewódzkiej Rady Narodowej w Gdańsku (1957–1961), Związku Młodzieży Polskiej (1948–1956), Zrzeszenia Studentów Polskich (1951–1957, w latach 1954–1957 wiceprzewodniczący Rady Okręgowej ZSP w Gdańsku), Związku Młodzieży Socjalistycznej (1957–1964), Studenckiego Stowarzyszenia Przyjaciół ONZ w Polsce (wiceprzewodniczący 1957, przewodniczący 1958–1962). Członek PZPR od 1955 roku.
Publikacje: publicystyka społeczno-polityczna drukowana w "Kontrastach", "Walce Młodych" (1955–1961), publikacje z zakresu stosunków międzynarodowych w prasie młodzieżowej i czasopismach kulturalno-społecznych, publicystyka z zakresu polityki międzynarodowej w "Spraw Międzynarodowych", między innymi 120 odcinków cyklu "Profile polityczne" (1961–1966), współautor książki "On Disarmament" (1969).
Według materiałów zgromadzonych w Instytucie Pamięci Narodowej był w latach 1967–1990 pracownikiem zewnętrznym MSW PRL o kryptonimie "Konikowska".
Pochowany na cmentarzu Powązkowskim w Warszawie (kwatera 229 przed-1-28).

</doc>
<doc id="4794917" url="https://pl.wikipedia.org/wiki?curid=4794917" title="Pontiac Can Am">
Pontiac Can Am



</doc>
<doc id="4794919" url="https://pl.wikipedia.org/wiki?curid=4794919" title="Oksana Pankiejewa">
Oksana Pankiejewa

Oksana Pankiejewa (ur. 27 września 1967 w Nikipolu) – ukraińska pisarka powieści fantasy.
Życiorys.
Urodziła się i mieszka w Nikopolu. W 1989 roku ukończyła anglistykę na Uniwersytecie Kalininskim w Twerze. W latach 1989–1991 pracowała jako nauczyciel języka angielskiego, ale zrezygnowała i podjęła pracę w poliklinice fabryki stopów żelaza w Nikopolu. Od 2005 roku nie pracuje. Jest żoną rysownika Dmitrija Łabzowa. Mają dwóch synów.
Twórczość.
Zaczęła pisać książki w 2000 roku. Pierwszą książkę wydała w 2004 roku. W Polsce jej książki wydaje wydawnictwo Papierowy Księżyc, a tłumaczy Marina Makarevskaya.

</doc>
<doc id="4794921" url="https://pl.wikipedia.org/wiki?curid=4794921" title="Arne Rolighed">
Arne Rolighed

Arne Rolighed (ur. 2 czerwca 1947 w m. Flade na wyspie Mors) – duński menedżer i polityk, w latach 2000–2001 minister zdrowia.
Życiorys.
W 1980 ukończył studia na Uniwersytecie w Aarhus. Pracował m.in. w resorcie finansów. W 1985 został kierownikiem do spraw planowania w szpitalu w okręgu Århus Amt, w latach 1989–2000 pełnił funkcję dyrektora szpitala okręgowego. W 2000 został dyrektorem zarządzającym w duńskim towarzystwie onkologicznym (Kræftens Bekæmpelse).
Od grudnia 2000 do listopada 2001 z ramienia Socialdemokraterne sprawował urząd ministra zdrowia w czwartym rządzie Poula Nyrupa Rasmussena. W 2002 powrócił na funkcję dyrektora zarządzającego Kræftens Bekæmpelse, którą pełnił do 2010. Później obejmował stanowiska prezesa i wiceprezesa organizacji zrzeszającej duńskich seniorów.

</doc>
<doc id="4794929" url="https://pl.wikipedia.org/wiki?curid=4794929" title="Język batacki">
Język batacki



</doc>
<doc id="4794944" url="https://pl.wikipedia.org/wiki?curid=4794944" title="Jan Gliński (1937-1996)">
Jan Gliński (1937-1996)



</doc>
<doc id="4794956" url="https://pl.wikipedia.org/wiki?curid=4794956" title="Kombinacja norweska na Mistrzostwach Świata w Narciarstwie Klasycznym 2019 – Sztafeta">
Kombinacja norweska na Mistrzostwach Świata w Narciarstwie Klasycznym 2019 – Sztafeta

Sztafeta HS109/4x5 km – ostatnia z konkurencji w ramach kombinacji norweskiej na Mistrzostwach Świata w Narciarstwie Klasycznym 2019. Skoki na kompleksie Toni-Seelos-Olympiaschanze oraz sztafeta odbyły się 2 marca 2019 w austriackim Seefeld. Tytułu z poprzednich mistrzostw bronili Niemcy. Tym razem najlepsi okazali się Norwegowie.

</doc>
<doc id="4794962" url="https://pl.wikipedia.org/wiki?curid=4794962" title="Pomyłka, proszę się wyłączyć! (ujednoznacznienie)">
Pomyłka, proszę się wyłączyć! (ujednoznacznienie)



</doc>
<doc id="4794965" url="https://pl.wikipedia.org/wiki?curid=4794965" title="Pomyłka, proszę się wyłączyć! (Teatr Telewizji)">
Pomyłka, proszę się wyłączyć! (Teatr Telewizji)

Pomyłka, proszę się wyłączyć! – spektakl Teatru Telewizji z cyklu Teatru Sensacji „Kobra” z 1964 roku w reż. Jerzego Gruzy. Adaptacja słuchowiska radiowego Lucille Fletcher pod tym samym tytułem.
Opis fabuły.
Pani Stevenson – milionerka przykuta do łóżka na skutek wypadku – bezskutecznie próbuje połączyć się z biurem swojego męża, Henryka. Kiedy w końcu uzyskuje połączenie orientuje się, że połączono ją z niewłaściwym numerem i przez pomyłkę słyszy rozmowę dwóch mężczyzn, którzy omawiają planowane za kilka godzin morderstwo. Zdenerwowana kobieta próbuje wyjaśnić do kogo się dodzwoniła, lecz albo jest ignorowana – tak jak w centrali telefonicznej, albo (na skutek skąpych informacji jakie podaje) zbywana – tak jak to ma miejsce w wypadku rozmowy z policją. Z telefonu, jaki wkrótce otrzymuje od współpracownika jej męża Ivansa, pani Stevenson orientuje się, że jest on zamieszany w handel narkotykami, które wykrada z firmy jej ojca. W końcu coraz bardziej przerażona kobieta odbiera telefon od męża. Kiedy mu wszystko opowiada, Henryk wyznaje jej, że uwikłał się w ciemne interesy z handlarzami narkotyków i jest im winien 100 tys. dolarów, a jej samej grozi śmiertelne niebezpieczeństwo. Kobieta zaczyna rozumieć, że to ona ma być ofiarą morderstwa, o którym usłyszała. Jest jednak za późno – morderca jest już w jej pokoju. Po dokonaniu cichego zabójstwa milionerki, intruz odkłada słuchawkę, wypowiadając tytułowe zdanie. 
Obsada aktorska.
i inni.

</doc>
<doc id="4794976" url="https://pl.wikipedia.org/wiki?curid=4794976" title="Jan Wieczorkowski (samorządowiec)">
Jan Wieczorkowski (samorządowiec)

Jan Andrzej Wieczorkowski (ur. 6 marca 1946 w Rabce-Zdroju) – polski samorządowiec, inżynier i urzędnik, w latach 1991–1995 burmistrz Rabki-Zdroju, w latach 1999–2002 członek zarządu województwa małopolskiego. Ojciec aktora Jana.
Życiorys.
Wywodzi się z rodziny Kadenów, która posiadała znaczny majątek w Rabce-Zdroju (znacjonalizowany po II wojnie światowej). Jego ojciec Jan do 1948 zajmował stanowisko dyrektora tamtejszego sanatorium, a sam Jan Wieczorkowski starał się o jego odzyskanie lub zakup podczas jego prywatyzacji w XXI wieku. W 1972 ukończył studia na Wydziale Wiertniczo-Naftowym Akademii Górniczo-Hutniczej. Po studiach do 1976 pracował w Warszawskim Przedsiębiorstwie Geologicznym, następnie do 1991 prowadził warsztat samochodowy.
Od 1991 do 1995 roku pozostawał burmistrzem Rabki-Zdrój z ramienia Komitetu Obywatelskiego, od 1994 do 1998 zasiadał w radzie miejskiej. Następnie przez trzy lata był dyrektorem Biura Stowarzyszenia Gmin Małopolski, a także wiceprzewodniczącym Federacji Związków i Stowarzyszeń Gmin Polskich oraz członkiem władz lokalnych stowarzyszeń międzygminnych i transgranicznych (m.in. Euroregionu Tatry).
Zaangażował się w działalność w ramach Akcji Wyborczej Solidarność, od 1999 był wiceszefem struktur Ruchu Społecznego AWS w Krakowie. W 1998 kandydował do sejmiku małopolskiego. 1 stycznia 1999 został członkiem zarządu województwa odpowiedzialnym za kulturę i sport jako reprezentant Małopolskiej Prawicy (skupiającej AWS, SKL, później też PiS i LPR). Stanowisko to zajmował do końca kadencji 20 listopada 2002. W 2002 bez powodzenia wystartował w wyborach do sejmiku województwa z listy PO–PiS (jako reprezentant pierwszej partii).
Od 2002 do 2010 jako pierwszy zajmował fotel prezesa Małopolskiej Organizacji Turystycznej, a od 2004 do 2011 był drugim wiceprezesem ds. technicznych Wojewódzkiego Funduszu Ochrony Środowiska i Gospodarki Wodnej. Zasiadał w radach nadzorczych Małopolskiej Agencji Rozwoju Regionalnego i Radia Kraków. Związał się w międzyczasie z Ligą Polskich Rodzin, z jej listy kandydował do: Parlamentu Europejskiego w 2004, Sejmu w 2005 i 2007 oraz sejmiku w 2006.
Żonaty, ma dwoje dzieci, w tym aktora Jana. Mieszkał w Rabce-Zdroju i Krakowie. Otrzymał Krzyż Kawalerski Orderu Odrodzenia Polski (2000), a w 1993 Złoty Krzyż Zasługi "za zasługi w pracy zawodowej i działalności publicznej".

</doc>
<doc id="4794988" url="https://pl.wikipedia.org/wiki?curid=4794988" title="Wincenty Studniarski">
Wincenty Studniarski

Wincenty Studniarski herbu Pobóg (ur. 1833 w Międzyrzeczu, zm. 29 września 1903 w Kicinie) – polski prezbiter, działacz społeczny, proboszcz parafii Wierzenica-Kicin.
Życiorys.
Urodził się w Międzyrzeczu. Był synem Feliksa i Aurelii z Żychlińskich oraz stryjem Jana Władysława i Stefana Tadeusza. Od 1857 był wikarym kościoła w Lubiniu. W 1864 został proboszczem parafii w Kicinie, która od 1812 była w unii personalnej z parafią w Wierzenicy. Ks. Studniarski był zaangażowany w działalność powstałego w 1867 z inicjatywy Augusta Cieszkowskiego kółka rolniczego "Wierzenica-Kicin". Na założycielskim zebraniu kółka został wybrany jego sekretarzem, którą to funkcję pełnił do 1875. Następnie (do 1882) był wiceprezesem kółka. Prawdopodobnie dzięki jego staraniom w 1870 parafia w Kicinie otrzymała specjalne brewe odpustowe od papieża Piusa IX z okazji uroczystości św Józefa i rocznicy konsekracji kościoła. Ks. Studniarski zainicjował wiele inwestycji budowlanych w latach sześćdziesiątych i siedemdziesiątych (reparację budynków gospodarczych: stajni, owczarni, obory) oraz w późniejszym okresie: inwestycje dotyczące kościoła (nowe organy i związana z tym przebudowa chóru organowego w 1879) a także remont plebanii (1890). Dzięki staraniom księdza Studniarskiego w latach 1896 - 1903 powstał nowy budynek plebanii, nowa studnia oraz zespół budynków gospodarczych a także przeprowadzono remont kicińskiej świątyni. Ks. Studniarski zmarł w Kicinie 29 września 1903. 

</doc>
<doc id="4794990" url="https://pl.wikipedia.org/wiki?curid=4794990" title="Małgorzata (księżna Danii)">
Małgorzata (księżna Danii)

Małgorzata. księżna Danii, "Małgorzata Duńska", "Małgorzata Franciszka Ludwika Maria Helena, księżna Danii" (ur. 17 września 1895 na zamku Bernstorff, w gminie Gentofte, zm. 18 września 1992 w Kopenhadze) – pochodziła z dynastii Schleswig-Holstein-Sonderburg-Glücksburg. Od 1921 księżna Burbon-Parmeńska.
Życiorys.
Córka Waldemara, księcia Danii (1858–1939) i francuskiej księżniczki, Marii Amelii Franciszki Heleny Orleańskiej (1865–1909). Miała czterech braci.
9 czerwca 1921 w Kopenhadze poślubiła księcia, René Karola Marię Józefa Burbon-Parmeńskiego (1894–1962). Poprzez ślub z katolickim księciem, René Burbon-Parmeńskim księżniczka Małgorzata oficjalnie straciła przynależność do duńskiej rodziny królewskiej, a także prawo do tronu. Para książęca mieszkała ze swoimi dziećmi przede wszystkim we Francji na zamku Eu.
W 1939 rodzina Burbon-Parmeńskich uciekła do Hiszpanii przed narodowymi socjalistami. Stamtąd wyemigrowała przez Portugalię do Stanów Zjednoczonych.

</doc>
<doc id="4794991" url="https://pl.wikipedia.org/wiki?curid=4794991" title="Adam Szczepanowski">
Adam Szczepanowski

Adam Edward Szczepanowski (ur. 14 grudnia 1958 w Kętrzynie) – polski ekonomista, samorządowiec i nauczyciel, działacz katolicki, doktor nauk ekonomicznych, w latach 1999–2002 członek zarządu województwa podlaskiego. Dziekan Wydziału Nauk Ekonomicznych Wyższej Szkoły Finansów i Zarządzania w Białymstoku w latach 2015–2019.
Życiorys.
Absolwent technikum elektrycznego w Giżycku. W 1983 ukończył studia z wychowania technicznego na Uniwersytecie Warszawskim (filia w Białymstoku). Kształcił się podyplomowo: w zakresie informatyki oraz zarządzania na Politechnice Białostockiej, w zakresie zarządzania badaniami i pracami rozwojowymi w Wyższej Szkole Ekonomicznej w Białymstoku, a także w zakresie organizacji i zarządzania oświatą w Wyższej Szkole Finansów i Zarządzania w Białymstoku. Pracował jako nauczyciel przedmiotów technicznych i informatyki w szkole wiejskiej.
W 2006 obronił na Akademii Ekonomicznej we Wrocławiu doktorat w zakresie nauk ekonomicznych (specjalność: gospodarka turystyczna) na podstawie pracy pt. "Markowe produkty turystyczne jako czynnik zrównoważonego rozwoju obszarów przyrodniczo cennych". W 2007 roku został adiunktem w Wyższej Szkole Finansów i Zarządzania w Białymstoku. Objął funkcję dziekana Wydziału Nauk Ekonomicznych tej uczelni, a później pełnomocnika rektora ds. Współpracy i Rozwoju. Autor czterech książek (monografii) oraz ponad 70 artykułów naukowych dotyczących ekonomii, zarządzania, marki i turystyki, a także dwóch publikacji o tematyce religijnej. W 2010 objął funkcję wiceprezesa białostockiego oddziału Polskiego Towarzystwa Ekonomicznego.
Był przewodniczącym Rady Ruchów Katolickich Archidiecezji Białostockiej w latach 1994–2000. W 1997 należał do założycieli Chrześcijańskiego Ruchu Społecznego „Dobro Wspólne”. Zaangażował się w działalność w ramach Akcji Wyborczej Solidarność, w 1998 uzyskał mandat w sejmiku podlaskim. 1 stycznia 1999 został Członkiem Zarządu Województwa Podlaskiego, odpowiedzialnym za oświatę, kulturę, sport i turystykę. Stanowisko to zajmował do końca kadencji 30 listopada 2002 (w sierpniu 2002 zawieszono go wskutek wykorzystania stanowiska do celów prywatnych). W 2002 związał się z komitetem Wspólna Inicjatywa – Polska Podlasie, który zgłosił go na marszałka województwa. W tym samym roku nie ubiegał się o reelekcję do sejmiku.
W 2016 odznaczony Brązowym Krzyżem Zasługi "za zasługi w działalności na rzecz rozwoju nauki" (Rej. 15/2016), na wniosek Ministra Nauki i Szkolnictwa Wyższego.
Życie prywatne.
Żonaty, ma dwóch synów. Działał jako animator i koordynator Ruchu Odnowy w Duchu Świętym oraz Ruchu Światło-Życie. Został założycielem i w latach 2004–2020 przewodniczącym Stowarzyszenia Odnowa Rodzin

</doc>
<doc id="4794993" url="https://pl.wikipedia.org/wiki?curid=4794993" title="Chrząstów (województwo opolskie)">
Chrząstów (województwo opolskie)



</doc>
<doc id="4794994" url="https://pl.wikipedia.org/wiki?curid=4794994" title="Jaskinia Zamkowa (Melsztyn)">
Jaskinia Zamkowa (Melsztyn)

Jaskinia Zamkowa – jaskinia na wzgórzu Zamczysko w Melsztynie w województwie małopolskim, w powiecie tarnowskim, w gminie Zakliczyn. Pod względem geograficznym jest to obszar Pogórza Wiśnickiego, będący częścią Pogórza Zachodniobeskidzkiego.
Jaskinia znajduje się na wschodniej stronie wzgórza z ruinami Zamku w Melsztynie. Jej otwór o wysokości 2,2 m znajduje się w skałach na bardzo stromej i zarośniętej drzewami skarpie pod murami zamku. Za otworem jest 6-metrowej długości korytarz doprowadzający do niewielkiej salki o szerokości 1,5 m. Na południowy wschód opada z niej pięciometrowej długości szczelina. Jej końcowy odcinek skręca na południe, ścieśnia się i staje się niemożliwy do przejścia. Wysokość korytarza i szczeliny dochodzi do 1,5 m, szerokość do 0,5 m.
Jaskinia powstała w piaskowcach istebniańskich. Na jej spągu zalega piasek i gruz skalny. Jest dość sucha, zimą w całości wymrażana. Widny jest tylko korytarz do salki. Roślin brak, ze zwierząt obserwowano pająki i motyle.
Historia poznania i dokumentacji.
Jaskinia z pewnością była znana i była zwiedzana, znajduje się bowiem w pobliżu szlaku turystycznego. W literaturze nie była jednak wymieniana. Odnaleźli ją 29 maja 1997 roku grotołazi ze Speleoklubu Dębnickiego. Oni też ją pomierzyli i zinwentaryzowali. Plan jaskini opracował T. Mleczek. 

</doc>
<doc id="4794996" url="https://pl.wikipedia.org/wiki?curid=4794996" title="Jaskinia Zamkowa">
Jaskinia Zamkowa



</doc>
<doc id="4795008" url="https://pl.wikipedia.org/wiki?curid=4795008" title="Dražice">
Dražice



</doc>
<doc id="4795009" url="https://pl.wikipedia.org/wiki?curid=4795009" title="Drenje">
Drenje



</doc>
<doc id="4795014" url="https://pl.wikipedia.org/wiki?curid=4795014" title="Halowe Mistrzostwa Europy w Lekkoatletyce 1981 – skok wzwyż mężczyzn">
Halowe Mistrzostwa Europy w Lekkoatletyce 1981 – skok wzwyż mężczyzn

Skok wzwyż mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w Palais des Sports w Grenoble. Rozegrano od razu finał 21 lutego 1981. Zwyciężył reprezentant Szwajcarii Roland Dalhäuser. Tytułu zdobytego na poprzednich mistrzostwach nie obronił Dietmar Mögenburg z Republiki Federalnej Niemiec, który tym razem wywalczył brązowy medal.
Rezultaty.
Finał.
Rozegrano od razu finał, w którym wzięło udział 24 skoczków.
Opracowano na podstawie materiału źródłowego.

</doc>
<doc id="4795017" url="https://pl.wikipedia.org/wiki?curid=4795017" title="Owczy Upłaz">
Owczy Upłaz

Owczy Upłaz (, , ) – środkowa część zachodnich stoków Owczych Turniczek w polskich Tatrach Wysokich. Stoki te opadają do Czarnostawiańskiego Kotła i skalnego progu pomiędzy Czarnym Stawem pod Rysami i Morskim Okiem. Owczy Upłaz jest trawiasto-piarżysty i ciągnie się od Owczego Żlebu po Białczański Żleb. Po bokach ograniczony jest grzędami, od dołu poderwany jest skalnymi ściankami o wysokości dochodzącej do 100 m. Z jego środkowej części opada jeszcze jedna grzęda.
Przez Owczy Upłaz prowadzą taternickie drogi dojściowe na Żabią Grań. Obecnie jednak Owczy Upłaz znajduje się na obszarze ochrony ścisłej, poza rejonem dopuszczonym do uprawiania taternictwa (można go uprawiać na południe od Białczańskiej Przełęczy.
Autorem nazwy jest Władysław Cywiński.

</doc>
<doc id="4795022" url="https://pl.wikipedia.org/wiki?curid=4795022" title="Halowe Mistrzostwa Europy w Lekkoatletyce 1981 – skok o tyczce mężczyzn">
Halowe Mistrzostwa Europy w Lekkoatletyce 1981 – skok o tyczce mężczyzn

Skok o tyczce mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w Palais des Sports w Grenoble. Rozegrano od razu finał 22 lutego 1981. Zwyciężył reprezentant Francji Thierry Vigneron, który skokiem na wysokość 5,70 m wyrównał należący do Konstantina Wołkowa nieoficjalny halowy rekord świata. Tytułu zdobytego na poprzednich mistrzostwach nie bronił Konstantin Wołkow ze Związku Radzieckiego.
Rezultaty.
Finał.
Rozegrano od razu finał, w którym wzięło udział 21 skoczków.
Opracowano na podstawie materiału źródłowego.

</doc>
<doc id="4795024" url="https://pl.wikipedia.org/wiki?curid=4795024" title="Drenova">
Drenova



</doc>
<doc id="4795025" url="https://pl.wikipedia.org/wiki?curid=4795025" title="Katedra i Klinika Otolaryngologii, Chirurgii Głowy i Szyi Uniwersytetu Medycznego im. Piastów Śląskich we Wrocławiu">
Katedra i Klinika Otolaryngologii, Chirurgii Głowy i Szyi Uniwersytetu Medycznego im. Piastów Śląskich we Wrocławiu

Katedra i Klinika Otolaryngologii, Chirurgii Głowy i Szyi Uniwersytetu Medycznego im. Piastów Śląskich we Wrocławiu.
Klinika Otolaryngologii Chirurgii Głowy i Szyi we Wrocławiu wchodzi w skład kompleksu szpitalnego Uniwersyteckiego Szpitala Klinicznego przy ul. Borowskiej 213. Klinika zajmuje się diagnostyką i leczeniem w zakresie chorób uszu, nosa i zatok przynosowych, krtani i szyi. Kierownikiem Kliniki jest dr hab. n. med. Tomasz Zatoński prof. UMW
Kierownicy
1946 – 1954 prof. Teofil Zalewski
1954 – 1975 prof. Wiktor Jankowski
1975 – 1991 prof. Stanisław Iwankiewicz
1991 - 1992 prof. Zbigniew Ziemski
1992 – 1996 prof. Helena Kustrzycka
1996 – 2005 prof. Lucyna Pośpiech
2005 – 2018 prof. Tomasz Kręcicki
2018 – 2020 p.o. kierownika prof. Krzysztof Morawski
2020 – dr hab. n. med. Tomasz Zatoński prof. UMW 
Historia 
Klinika Otolaryngologii, Chirurgii Głowy i Szyi we Wrocławiu została powołana 1 marca 1946. Pierwszym kierownikiem Katedry i Kliniki Otolaryngologii był prof. Teofil Zalewski. Z uwagi na całkowite zniszczenie budynku podczas wojny placówka początkowo znajdowała się w lewym skrzydle Kliniki Okulistycznej przy ul. Chałubińskiego 2. Oficjalne otwarcie nastąpiło po remoncie 15 czerwca 1948. 29 listopada 1946 otwarto również ambulatorium z oddzielnym wejściem, a w roku 1948 pracownię audiologiczną z jedną z pierwszych w Polsce komór ciszy. Klinika posiadała dodatkowo dwa zewnętrzne oddziały otolaryngologiczne wraz z ambulatoriami: w Szpitalu O.O. Bonifratrów przy ul Traugutta 57 (otwarcie 1 lipca 1946) pod kierownictwem prof. T. Zalewskiego i doc. W. Jankowskiego oraz działający do 1949 roku oddział w Szpitalu św. Jerzego przy ul. Rydygiera 22-28, prowadzony przez dra S. Kossowskiego. W 1949 r. Klinika Otolaryngologii posiadała 72 łóżka oraz 50 łóżek na oddziale w szpitalu O.O. Bonifratrów. Łącznie liczba chorych sięgała ok. 12 000.
Od początku misją pracowników Kliniki była działalność dydaktyczna i poszukiwanie nowych dróg w rozwiązywaniu problemów związanych z leczeniem i rozmaitymi zagadnieniami medycyny. Zbudowanie komory ciszy było wstępem do długoletnich badań poświęconych problematyce higieny pracy, urazu akustycznego, audiometrii mowy. Inicjatorem pomysłu był prof. Wiktor Jankowski, kierownik Kliniki od 1954 roku. Przedmiotem badań byli pracownicy dolnośląskich fabryk (m.in. Państwowa Fabryka Gwoździ we Wrocławiu, Państwowa Fabryka Wagonów we Wrocławiu 1950), w późniejszych latach również żołnierze. Część prac przeprowadzał Ośrodek badawczo – leczniczy dla chorób warstw pracowniczych istniejący przy Klinice. Przetestowano zachowanie się ubytku słuchu w zależności od płci, wieku i stażu pracowników. Co ciekawe, wykazano większą wrażliwość narządu słuchu na warunki akustyczne u płci męskiej. Badania pozwoliły zespołowi na modyfikację prób Langenbecka i Feldmana, co dało możliwość ilościowego obliczenia wydolności i sprawności nerwu słuchowego. Zmodyfikowano również test Sorensona, uważając, że pozwoli to na wcześniejsze uchwycenie zmian funkcjonalnych. Udowodniono, że rozwój urazu akustycznego ma różny przebieg w zakresie narządu Cortiego i zakresie nerwu słuchowego. Zagadnieniem, któremu poświęcono wiele uwagi, była audiometria mowy, zarówno testom słownym, jak i liczbowym. W roku 1966 prof. Iwankiewicz otrzymał indywidualną nagrodę I stopnia Ministra Zdrowia i Opieki Społecznej za prace nad audiometrią mowy. Przedmiotem badań Kliniki była również przydatność lampowych aparatów słuchowych oraz indywidualnych wkładek usznych do aparatów słuchowych.
W roku 01.04.1955 r. do Kliniki Laryngologii przeniesiony został Ośrodek Foniatryczny, działający od 1951 r. przy Wojewódzkiej Poradni Zdrowia Psychicznego prowadzony przez prof. Leopolda Handzla. Ośrodek zajmował się początkowo leczeniem tzw. nerwicowych zaburzeń mowy, a następnie badaniami nad strukturą akustyczną dźwięków mowy głuchych, objawów jąkania, ale także prowadził prace poświęcone zagadnieniu fizjopatologii i rehabilitacji głosu przełykowego i mowy u bezkrtaniowców.
Konstrukcja mikroskopu operacyjnego dokonana w 1960 przez Iwankiewicza, Bodnara, Wnuczaka przyczyniła się do rozwoju kofochirurgii - chirurgii rehabilitacyjnej słuchu i równowagi oraz chirurgii strzemiączka w otosklerozie. W 1970 r. powstał podręcznik „Zabiegi i operacje w otolaryngologii” którego autorem rozdziału „Zabiegi i operacje ucha” jest prof. Iwankiewicz. Schorzenie, któremu poświęcono wiele badań, był nieżyt nosa - ozena oraz potencjały mikrofoniczne ślimaka. W roku 1965 W. Jankowski, S. Kossowski, J. Giełdanowski, W. Birecki i Z. Ziemski otrzymali Nagrodę Ministra zdrowia i Opieki Społecznej za opracowanie aparatury i techniki pomiarów potencjałów mikrofonicznych ślimaka kotów. Technika ta umożliwiała zbadanie przewodzenia bodźca akustycznego przez ucho środkowe i narząd Cortiego, a także zbadanie działania środków farmakologicznych na narząd Cortiego. 
W 1972 połączono Katedry i Kliniki: Oczną, Otolaryngologiczną, Neurologiczną, Oddział Neurochirurgiczny, Klinikę Neurologiczną i Ośrodek Badawczo Leczniczy Foniatryczny przy Klinice Otolaryngologicznej. Powstał Instytut Chorób Układu Nerwowego i Narządów Zmysłów Akademii Medycznej we Wrocławiu. Klinika podzielona została na dwie lokalizacje: Klinikę Neurologiczną, Neurochirurgiczną z pewną częścią Samodzielnej Pracowni Elektrofizjologii Klinicznej – przy ul. Traugutta w Szpitalu Specjalistycznym. Pozostała część pozostała przy ul Chałubińskiego 2 i 2a. Dyrektorem Instytutu został prof. Stanisław Iwankiewicz. Tematy prac badawczych były kontynuowane, ale rozszerzono zainteresowania o medycynę przemysłową, ochronę środowiska, urazy głowy i szyi i komputeryzację badań. Nadal współpracowano z przemysłem, prowadząc badania między innymi w Fabryce Wagonów w Świdnicy. W latach 1973-1978 przeprowadzono prace nad stanem zdrowia ludności zamieszkującej Zagłębie Legnicko – Głogowskie. W tym również osób niepracujących w zakładach przemysłowych (16 prac). Badania były przeprowadzane przez Samodzielną Pracownię Elektrofizjologii Klinicznej powstałą w 1971 roku. Pracownia składała się z gabinetów: elektroencefalograficznego, elektromiograficznego i audiologicznego. Była jedynym ośrodkiem na Dolnym Śląsku upoważnionym do protezowania niedosłuchu. 
Duże znaczenie dydaktyczne w tym czasie miała Samodzielna Pracownia Foniatrii. Wzbudzała zainteresowanie tożsamych zagranicznych ośrodków między innymi z powodu badań z zakresu problematyki jąkania. W 1973 r. na II Kongresie Unii Europejskich Foniatrów w Pradze prof. Leon Handzel został wiceprezydentem Unii Europejskich Foniatrów. Rok później na III Kongresie w Padwie – jej prezydentem. W 1986 roku prof. Leon Handzel odszedł na emeryturę, a pracownia została włączona do Katedry i Kliniki Otolaryngologii. Kierownictwo nad nią objęła prof. Maria Zalesska–Kręcicka. W 1989 r. Pracownia Foniatryczna rozpoczęła wideoendoskopową diagnostykę krtani oraz videostroboskopię krtani.
W 1975 r. kierownictwo Kliniki Otolaryngologii objął prof. Stanisław Iwankiewicz. W tym czasie Klinika posiadała 80 łóżek, w tym 22 dziecięce i prowadziła 20-21 ostrych dyżurów w miesiącu. W latach 1975-1978 rozbudowano i zmodernizowano wspólny dla Kliniki Ocznej i Otolaryngologicznej blok operacyjny, a także pracownię audiologiczną, elektronystagmograficzną, rynometryczną i chirurgii mikroskopowej, pracownię biofizyki okulistycznej, prądów czynnościowych narządu Cortiego. W tym samym roku zainicjowano również zabiegi z zakresu mikrochirurgii krtani. W roku 1977 powstała pracownia labiryntologii pod kierownictwem prof. Lucyny Pośpiech. Na podstawie zebranych materiałów powstała praca pt.: „Kinezyterapia zawrotów głowy i zaburzeń równowagi w uszkodzeniu narządu przedsionkowego”. Postępowania zalecane w przypadku zawrotów głowy proponowane w tejże pracy są stosowane do dziś. 
Już w 1954 r. prof. Jankowski zwrócił uwagę na przydatność cytologicznego rozmazu z dróg oddechowych dla rozpoznania nowotworów złośliwych. W następnych latach dużo uwagi poświęcił statystyce nowotworów. Ze względu na narastający problem nowotworów krtani w latach późniejszych lekarze Kliniki opracowali własny sposób operowania przetoki tchawiczej po laryngektomii, zastępując standardową metalową rurkę tracheotomijną na indywidualnie dopasowaną. W 1977 prof. Iwankiewicz zaproponował modyfikację techniki operacyjnej wycięcia krtani i postępowania po zabiegu. Szereg prac poświęcono zagadnieniu zwężeń tchawicy po intubacji i tracheotomii u dzieci i dorosłych. W 1980 roku na wniosek prof. Iwankiewicza powołano Sekcję Onkologiczną PTORL. W następnych latach Klinika została organizatorem konferencji naukowych Sekcji Onkologicznych (1981,1982,1985). W 1981 r. z inicjatywy I. Barana powstał przy Klinice Dolnośląski Rejestr Nowotworów Krtani DORNOK. Dziesięć lat później autorzy DORNOK za pracę pt: "Zwalczanie chorób nowotworowych” otrzymali nagrodę naukową II stopnia Ministra Zdrowia i Opieki Społecznej. Rejestr wykazał, że Dolny Śląsk jest regionem o największym współczynniku zachorowalności na raka krtani w rejonie zagłębia miedziowego – legnicko-głogowskiego. Na północnym wschodzie wykazano najmniejszy współczynnik zachorowalności.
W 1979 Klinika nawiązała współpracę z Zakładem Elektronicznej Techniki Obliczeniowej Katedry Fizjopatologii pod kier. prof. J. Jagielskiego, w wyniku której na komputerze Odra 1305 rozpoczęto wykonywanie badania potencjałów słuchowych u pacjentów z patologią słuchu. Przyczyniło się to do otwarcia w roku 1982 pracowni biocybernetyki pod kierownictwem dra n. przyr. Inż. Kazimierza Frączkowskiego, gdzie między innymi przeprowadzano badania diagnostyczne narządu równowagi i ocenę kinezyterapii zaburzeń równowagi. 
1 grudnia 1981 roku Instytut Chorób Układu Nerwowego i Narządów Zmysłów Akademii Medycznej we Wrocławiu zakończył swą działalność. W jego miejsce powołana została Katedra i Klinika Otolaryngologii pod kierownictwem prof. Stanisława Iwankiewicza z Samodzielną Pracownią Foniatryczną pod kierownictwem prof. Leona Handzla. W tym czasie w Klinice było zatrudnionych pięciu lekarzy, doktorów medycyny oraz czterech pracowników inżynieryjno – technicznych – cybernetyk, elektronik, fotograf i artysta plastyk. Oprócz pracowni: audiologicznej, elektrofizjologii narządu Cortiego, ENG, labiryntologicznej, chirurgii mikroskopowej działały również pracownie szkolenia podyplomowego - epidemiologii nowotworów, fotograficzna, plastyczna. Pracownie fotograficzna i plastyczna wykonywały dla Kliniki barwne przezrocza do celów dydaktycznych. W latach 1980–1985 Klinika posiadała 64 łózka dla dorosłych i 20 dla dzieci. W ramach ostrych dyżurów (ok 18 w miesiącu) udzielała 140–160 porad ambulatoryjnych. Ambulatorium Kliniki przyjmowało przeciętnie 20 tys. chorych rocznie, a pracownie przeprowadzały ok. 5 tys. badań słuchu i VNG. Rocznie hospitalizowanych było 1800–2000 pacjentów i 1600–1800 operowanych. Podobna statystyka utrzymywana była w latach następnych. Zespół Kliniki kontynuował badania z zakresu audiologii, poszerzonej o audiometrię impedancyjną i obiektywną (ERA), onkologii, fizjologii krtani, chirurgii ucha i zatok przynosowych, a także biopotencjałów. W 1991 r. autorzy DORNOK Iwankiewicz, I. Baran, J. Rak, K. Okwieka M. Malczewski zostali laureatami Nagrody Naukowej II stopnia Ministra Zdrowia i opieki Społecznej za pracę pt. : „Zwalczanie chorób nowotworowych”. 
1 października 1991 (do 28.02.1992) pełniącym obowiązki Kierownika Kliniki został prof. dr hab. Zbigniew Ziemski, a 01.03.1992 prof. Helena Kustrzycka. Nowa Kierownik wprowadziła do Kliniki diagnostykę endoskopową zatok przynosowych i endoskopowe operowanie zatok szczękowych. Pracownia Foniatryczna uruchomiła obiektywną diagnostykę słuchu. W 1994 prof. Helena Kustrzycka została przewodniczącą Polskiego Towarzystwa Otolaryngologów. 
W 1996 (do 2005) kierownictwo Kliniki objęła prof. dr hab. Lucyna Pośpiech. W 2000 r. Klinika była organizatorem Konferencji „Badania Przesiewowe Noworodków”. Gościem konferencji był prof. Karl White z Utah. Rok później zorganizowano XI Sympozjum Audiologiczne, w którym wzięło udział 250 uczestników z całej Polski oraz współorganizowano międzynarodowe sympozjum „Wykorzystanie metody audytywno – werbalnej w pracy z dziećmi niesłyszącymi” z udziałem prof. Warrena Estabrooksa. W 2003 r. Klinika była organizatorem Sympozjum Polsko – Czeskiego, Wrocław – Hradec – Kralove.

</doc>
<doc id="4795029" url="https://pl.wikipedia.org/wiki?curid=4795029" title="Alicja Sinicka">
Alicja Sinicka

Alicja Sinicka (ur. 15 kwietnia 1987 w Strzelinie) – polska pisarka, autorka thrillerów psychologicznych i romansów. 
Życiorys.
Alicja Sinicka ukończyła Liceum Ogólnokształcące im. Jana III Sobieskiego w Oławie – to miasto będzie później stanowić tło wydarzeń w jej powieściach. Jest absolwentką Uniwersytetu Ekonomicznego we Wrocławiu oraz Politechniki Wrocławskiej. Z wykształcenia jest ekonomistką. Przez osiem lat pracowała jako kontroler finansowy w jednej z amerykańskich korporacji. Prywatnie jest mężatką i mamą dwójki dzieci. 
Twórczością literacką zajęła się w 2015 roku. Jej książki łączą w sobie cechy thrillera i romansu, porusza w nich tematykę trudnych, nierzadko toksycznych relacji damsko-męskich, w tym opartych na korzyściach finansowych (sponsoring). 
Charakterystycznymi motywami powieści Sinickiej są obsesja i symetria. Autorka stawia na bardzo wyraziste zarysowywanie postaci. Jej debiut wydawniczy, "Oczy wilka", został ciepło przyjęty przez czytelników, co zaowocowało kolejnymi powieściami. 
Do tej pory największym sukcesem literackim i komercyjnym w dorobku Alicji Sinickiej jest powieść "Stażystka", wydana w styczniu 2020 roku nakładem Wydawnictwa Kobiecego. Książka ta rozpoczęła cykl powieściowy z akcją osadzoną w Oławie. 

</doc>
<doc id="4795032" url="https://pl.wikipedia.org/wiki?curid=4795032" title="Albrecht von Hagen">
Albrecht von Hagen

Albrecht von Hagen (ur. 11 marca 1904 w Langen, zm. 8 sierpnia 1944 w Berlinie-Plötzensee) – niemiecki prawnik, oficer Wehrmachtu, członek niemieckiego ruchu oporu i uczestnik spisku z 20 lipca.
Życiorys.
Albrecht von Hagen urodził się 11 marca 1904 roku w Langen (współcześnie Łęgi w województwie zachodniopomorskim, w powiecie świdwińskim, w gminie Połczyn-Zdrój). Jego ojcem był Gerhard von Hagen, a matką Elisabeth von Stülpnagel.
W latach 1922–1926 studiował prawo w Heidelbergu i Königsbergu. W okresie studiów należał do korporacji akademickiej Corps Saxo-Borussia Heidelberg. W kwietniu 1926 roku zdał – za drugim podejściem – egzamin refendarski. W latach 1926–1929 mieszkał u brata pod Stargardem i pracował w stargardzkim sądzie rejonowym. W 1927 roku poślubił Ericę von Berg, z którą miał troje dzieci. W 1929 roku rozpoczął pracę w Oberlandesgericht w Szczecinie, a rok później zdał egzamin asesorski. W kwietniu 1930 roku rozpoczął pracę w sądzie w zastępstwie sędziego w Dąbiach.
W 1931 roku otrzymał zatrudnienie przy realizacji programu pomocowego dla prowincji wschodniej „Osthilfe” – celem programu była konwersja długów w rolnictwie, udzielanie długoterminowych pożyczek gospodarstwom rolnym, rozbudowa sieci kolei oraz inwestycje w celach społecznych i kulturalnych.
W latach 1933–1939 pracował w banku (niem. "Bank für deutsche Industrieobligationen") w Szczecinie. Wskutek fałszywych oskarżeń o korupcję został przeniesiony do Berlina. Awans von Hagena był blokowany z powodu jego odmowy wstąpienia do NSDAP. W 1935 roku von Hagen wziął udział na ochotnika w manewrach Wehrmachtu w Döberitz koło Berlina.
II wojna światowa.
Po wybuchu II wojny światowej von Hagen został powołany do 10. Dywizji Pancernej i służył jako oficer ordynansowy (niem. "Ordonnanzoffizier") w sztabie zaopatrzeniowym w Wünsdorfie koło Berlina. W latach 1940–1943 brał udział w kampanii francuskiej, ataku na Związek Radziecki i w walkach w Tunezji.
Podczas pobytu w Tunezji w 1943 roku poznał Clausa von Stauffenberga (1907–1944) i przystąpił do niemieckiego ruchu oporu. Wkrótce został przeniesiony do Wydziału Organizacji Naczelnego Dowództwa Wojsk Lądowych (niem. "Oberkommando des Heeres", OKH) w Berlinie, którym kierował generał Hellmuth Stieff (1901–1944). Von Hagen został kurierem pomiędzy kwaterą główną Hitlera w Wilczym Szańcu a Berlinem.
W listopadzie 1943 roku wraz z majorem Joachimem Kuhnem (1913–1994) ukrył w ziemi materiały wybuchowe przeznaczone do zamachu na Hitlera, który miał przeprowadzić w samobójczej akcji Axel von dem Bussche (1919–1993). Von Hagen i Kuhn byli obserwowani podczas chowania materiałów przez Geheime Feldpolizei, jednak nie zostali rozpoznani. Geheime Feldpolizei zabrało materiały i do zamachu nie doszło.
W 1944 roku, razem z Kuhnem, zorganizował materiały wybuchowe do zamachu 20 lipca, które poprzez generała Stieffa trafiły w maju do von Stauffenberga.
Po nieudanym zamachu von Hagen został aresztowany przez Gestapo. Żona von Hagena została również aresztowana, a dzieci wysłane do sierocińca prowadzonego przez Narodowosocjalistyczną Opiekę Społeczną.
8 sierpnia 1944 roku von Hagen został skazany na śmierć przez Trybunał Ludowy i stracony przez powieszenie w Berlinie-Plötzensee.

</doc>
<doc id="4795037" url="https://pl.wikipedia.org/wiki?curid=4795037" title="Regaliceratops peterhewsi">
Regaliceratops peterhewsi



</doc>
<doc id="4795039" url="https://pl.wikipedia.org/wiki?curid=4795039" title="Tomasz Wyżyński">
Tomasz Wyżyński

Tomasz Wyżyński (ur. 31 października 1958 w Kielcach) – polski tłumacz anglojęzycznej literatury pięknej i leksykograf.
Absolwent VI Liceum Ogólnokształcącego im. Tadeusza Reytana w Warszawie (1977) i Instytutu Anglistyki Uniwersytetu Warszawskiego (1982).
Działalność.
Zadebiutował jako tłumacz w 1987 roku. Od 1994 roku autor słowników angielsko-polskich i polsko-angielskich publikowanych w formie książkowej m.in. przez Świat Książki, Klub dla Ciebie i Wydawnictwo WNT. Oprócz prozy literackiej przekładał na język polski wiersze Williama Butlera Yeatsa, a na język angielski polskie wiersze dla dzieci (w tym "Lokomotywę" Juliana Tuwima i "W pamiętniku Zofii Bobrówny" Juliusza Słowackiego) oraz wiersze polskich poetów współczesnych.
Współpracował m.in. z wydawnictwami Iskry, Książka i Wiedza, Czytelnik, Albatros, Świat Książki, Czarna Owca. Przełożył cykl dwunastu powieści historyczno-obyczajowych "Dziedzictwo rodu Poldarków" brytyjskiego pisarza Winstona Grahama. Polski przekład powieści "Światło, którego nie widać" amerykańskiego autora Anthony’ego Doerra został nagrodzony tytułem Książki Roku 2015 portalu Lubimyczytać.pl w kategorii powieść historyczna.

</doc>
<doc id="4795045" url="https://pl.wikipedia.org/wiki?curid=4795045" title="Shizufumi Ishido">
Shizufumi Ishido



</doc>
<doc id="4795048" url="https://pl.wikipedia.org/wiki?curid=4795048" title="Halowe Mistrzostwa Europy w Lekkoatletyce 1981 – skok w dal mężczyzn">
Halowe Mistrzostwa Europy w Lekkoatletyce 1981 – skok w dal mężczyzn

Skok w dal mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w Palais des Sports w Grenoble. Rozegrano od razu finał 22 lutego 1981. Zwyciężył reprezentant Szwajcarii Rolf Bernhard. Tytułu zdobytego na poprzednich mistrzostwach nie obronił Winfried Klepsch z Republiki Federalnej Niemiec, który tym razem zajął 11. miejsce.
Rezultaty.
Finał.
Rozegrano od razu finał, w którym wzięło udział 14 skoczków.
Opracowano na podstawie materiału źródłowego.

</doc>
<doc id="4795052" url="https://pl.wikipedia.org/wiki?curid=4795052" title="Katedra Notre-Dame">
Katedra Notre-Dame



</doc>
<doc id="4795056" url="https://pl.wikipedia.org/wiki?curid=4795056" title="Nabrzeżkowate">
Nabrzeżkowate

Nabrzeżkowate (Saldidae) – rodzina pluskwiaków z podrzędu różnoskrzydłych i nadrodziny Saldoidea. Obejmuje ponad 330 opisanych gatunków. Rozprzestrzenione są kosmopolitycznie. Zamieszkują pobrzeża wód słodkich i słonych oraz inne wilgotne siedliska. Są zwinnymi drapieżnikami oraz padlinożercami.
Morfologia.
Pluskwiaki te mają ciało w zarysie jajowate do wydłużonego, długości od 2,3 do 7,4 mm, pozbawione kolców. Samice są przeciętnie większe od samców. Ubarwienie mają maskujące, zwykle ciemne z jaśniejszymi znakami, często o wzorze wykazującym bardzo dużą zmienność wewnątrzgatunkową, utrudniającą oznaczanie.
Głowa jest krótka i silnie opada ku dołowi. Oczy złożone są bardzo duże, a w tyle mają rozległą, jasno odgraniczoną zatokę, wskutek czego ich kształt jest nerkowaty; tylnymi brzegami często sięgają przedniej krawędzi przedplecza, nie przekraczając jej jednak. Oczy te zawsze są krótko i nieregularnie owłosione. Niemal wszystkie gatunki dysponują również przyoczkami, których forma jest płaska. Na głowie występują co najmniej trzy pary trichobotrii: pierwsza para leży na ciemieniu, druga u podstawy czoła, a trzecia w jego dystalnej części. Niekiedy obecna może być jeszcze czwarta para na nadustku i piąta na wardze górnej. Długą i zwężającą się ku szczytowi kłujkę budują cztery człony, z których pierwszy jest bardzo krótki. Czułki również są długie i czteroczłonowe, porośnięte krótkimi jak i długimi włoskami. Ich drugi człon jest maczugowaty, a następne wrzecionowate.
Przedplecze jest trapezowate w zarysie i zaopatrzone w poprzeczną, półkolistą lub łukowatą bruzdę, oddzielającą nabrzmiałą część przednią. W pełni rozwinięte półpokrywy mają dwie linie zgięć, medialną i kostalną, oraz cztery lub pięć komórek o równoległych bokach w zakrywce. Powszechna w rodzinie jest wielopostaciowość skrzydeł (w obrębie tego samego gatunku występują osobniki o skrzydłach różnie rozwiniętych), obejmująca formy długoskrzydłe (makropteryczne), submakropteryczne, semibrachypteryczne, krótkoskrzydłe (brachypteryczne), koleopteryczne i mikropteryczne. Gruczoł zapachowy zatułowia otwiera się pojedynczym ujściem na zapiersiu. Epimery zatułowia zaopatrzone są w owłosione wyrostki języczkowatego kształtu. Odnóża mają wrzecionowate, pozbawione długich kolców uda, cienkie i zaopatrzone w liczne kolce golenie oraz trójczłonowe stopy.
Odwłok ma wszystkie przetchlinki położone na sternitach. Wyposażony jest w grzbietowe i brzuszne laterotergity. Trzeci segment odwłoka u samców zaopatrzony jest w pokryte szczecinami i kolcami płytki, biorące udział w łączeniu się z samicą podczas kopulacji. Między siódmym a ósmym sternitem leży para bocznych, zdolnych do wywracania się na zewnątrz gruczołów o nieznanej funkcji. Samiec ma dobrze rozwinięte i zesklerotyzowane parandria, haczykowate i zaopatrzone w wyraźne wyrostki zmysłowe paramery oraz skomplikowany fallus złożony z fallosomy, błony łączącej i wezyki. Samicę charakteryzuje dobrze wykształcone, lancetowane pokładełko z piłkowanymi walwulami.
Biologia i ekologia.
Owady te zamieszkują siedliska wilgotne. Większość występuje na nieporośniętych roślinnością brzegach rozmaitych wód słodkich, a także słonych, w tym w strefach międzypływowych i na plażach. Niektóre gatunki związane są z torfowiskami i podmokłymi łąkami. Liczne gatunki tropikalne są saksikolami, związanymi siedliskowo z dużymi kamieniami i głazami.
Najbardziej aktywne są w dni słoneczne, podczas gdy w dni deszczowe kryją się wśród roślinności. Owady dorosłe formy długoskrzydłej i submakropterycznej są bardzo zwinne – mają nie tylko zdolność do lotu, ale także do oddawania skoków przy użyciu tylnych skrzydeł. Formy semibrachypteryczne skaczą słabo i nie latają, a formy o skrzydłach jeszcze bardziej skróconych i larwy mogą jedynie biegać. Część gatunków wskakiwać może także na powierzchnię wody i przemieszczać się po niej.
Nabrzeżkowate są drapieżnikami i padlinożercami. Ich łupem padają rozmaite drobne bezkręgowce. W polowaniu pomagają im olbrzymie oczy. Ponadto potrafią one za pomocą chemoreceptorów na czułkach wyszukiwać ofiary pod ziemią, jak skąposzczety czy larwy muchówek, które następnie atakują wbijając w grunt kłujkę.
W trakcie kopulacji pluskwiaki te ustawiają się bokiem i sczepiają odwłokami. Samice składają jaja w glebie, wśród mchów, wyrzuconych na brzeg wodorostów, u nasady roślin oraz do wnętrza ich tkanek. U gatunków wydających na świat jedno pokolenie rocznie, w tym u większości Saldini, jajo jest stadium zimującym. Pozostałe gatunki, w tym większość Saldoidini, wydają na świat kilka pokoleń w roku, a stadium zimującym są postacie dorosłe. Na zimowiska wybierane mogą być miejsca odległe od wody, np. ściółka leśna, gniazda, dziuple czy szczeliny pod korą.
Rozprzestrzenienie.
Rodzina kosmopolityczna, znana ze wszystkich kontynentów oprócz Antarktydy, a także z rozlicznych wsyp, w tym tak odległych od stałego lądu jak Wyspa Świętej Heleny czy Hawaje. Chiloxanthinae występują głównie na półkuli północnej, zaś Saldunculini zamieszkują strefy międzypływowe rejonu indopacyficznego. Z Australii wykazano 10 gatunków z 3 rodzajów. W Polsce stwierdzono 23 gatunki z 7 rodzajów (zobacz: nabrzeżkowate Polski).
Taksonomia.
Takson ten wprowadzili w 1843 roku Charles Jean-Baptiste Amyot i Jean Guillaume Audinet-Serville. We współczesnym sensie rodzinę tę zdefiniowali w 1980 roku Randall T. Schuh i John T. Polhemus wydzielając z niej Aepophilinae w osobną rodzinę Aepophilidae.
Rodzina ta obejmuje ponad 330 opisanych gatunki współczesne i liczne wymarłe, zapisem kopalnym sięgając do barremu w kredzie. Jej klasyfikacja przedstawia się następująco:

</doc>
<doc id="4795057" url="https://pl.wikipedia.org/wiki?curid=4795057" title="Saldidae">
Saldidae



</doc>
<doc id="4795059" url="https://pl.wikipedia.org/wiki?curid=4795059" title="Parafia Miłosierdzia Bożego w Chorzewie">
Parafia Miłosierdzia Bożego w Chorzewie

Parafia Miłosierdzia Bożego w Chorzewie – parafia rzymskokatolicka, znajdująca się w archidiecezji częstochowskiej, w dekanacie Działoszyn.
Parafię erygował abp Stanisław Nowak dekretem z dn. 11.06.2010 r. wyłączając jej terytorium z parafii św. Marcina w Siemkowicach.

</doc>
<doc id="4795063" url="https://pl.wikipedia.org/wiki?curid=4795063" title="Halowe Mistrzostwa Europy w Lekkoatletyce 1981 – trójskok mężczyzn">
Halowe Mistrzostwa Europy w Lekkoatletyce 1981 – trójskok mężczyzn

Trójskok mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w Palais des Sports w Grenoble. Rozegrano od razu finał 21 lutego 1981. Zwyciężył reprezentant Związku Radzieckiego Szamil Abbiasow, który ustanowił nieoficjalny halowy rekord świata skokiem na odległość 17,30 m. Tytułu zdobytego na poprzednich mistrzostwach nie bronił Béla Bakosi z Węgier.
Rezultaty.
Finał.
Rozegrano od razu finał, w którym wzięło udział 10 skoczków.
Opracowano na podstawie materiału źródłowego.

</doc>
<doc id="4795081" url="https://pl.wikipedia.org/wiki?curid=4795081" title="Faun Barberinich">
Faun Barberinich



</doc>
<doc id="4795088" url="https://pl.wikipedia.org/wiki?curid=4795088" title="Kozioł (rejon koszyrski)">
Kozioł (rejon koszyrski)



</doc>
<doc id="4795092" url="https://pl.wikipedia.org/wiki?curid=4795092" title="Dyskografia Oh My Girl">
Dyskografia Oh My Girl

Dyskografia Oh My Girl – południowokoreańskiej grupy.

</doc>
<doc id="4795108" url="https://pl.wikipedia.org/wiki?curid=4795108" title="Model Arrowa-Debreu">
Model Arrowa-Debreu

Model Arrowa-Debreu – model ten w ekonomii matematycznej sugeruje, że przy pewnych założeniach ekonomicznych (wypukłe preferencje, doskonała konkurencja i niezależność popytu) musi istnieć taki zestaw cen, że zagregowana podaż będzie równa zagregowanemu popytowi na każdy towar w gospodarce.
Model Arrowa-Debreu ma zasadnicze znaczenie dla teorii ogólnej (ekonomicznej) równowagi i jest często wykorzystywany jako ogólny punkt odniesienia dla innych modeli mikroekonomicznych. Został on nazwany na cześć Kennetha Arrowa, Gérarda Debreu, a czasami także Lionela W. McKenziego za jego niezależny dowód istnienia równowagi w 1954 r., jak również za jego późniejsze ulepszenia w 1959 r.
Model Arrowa-Debreu jest jednym z najbardziej ogólnych modeli gospodarki konkurencyjnej i stanowi kluczową część teorii równowagi ogólnej, ponieważ może być wykorzystany do udowodnienia istnienia równowagi ogólnej (lub równowagi Walrasa) gospodarki. Ogólnie rzecz biorąc, punktów równowagi może być wiele; jednak przy dodatkowych założeniach dotyczących preferencji konsumentów, a mianowicie, że ich funkcje użytkowe są silnie wklęsłe i dwa razy bardziej zmienne, istnieje wyjątkowa równowaga. Przy słabszych warunkach wyjątkowość może się nie udać, zgodnie z twierdzeniem Sonnenscheina-Mantela-Debreu.
Ekonomia niepewności: ubezpieczenia i finanse
W porównaniu z wcześniejszymi modelami, model Arrowa-Debreu radykalnie uogólnił pojęcie towaru, różnicując towar według czasu i miejsca dostawy. Tak więc, na przykład, „jabłka w Nowym Jorku we wrześniu” i „jabłka w Chicago w czerwcu” są uważane za odrębne towary. Model Arrowa-Debreu ma zastosowanie do gospodarek o maksymalnie kompletnych rynkach, w których istnieje rynek dla każdego czasu i ceny terminowe dla każdego towaru we wszystkich okresach czasu i we wszystkich miejscach.
Model Arrowa-Debreu określa warunki doskonale konkurencyjnych rynków.
W ekonomii finansowej termin „Arrow-Debreu” jest najczęściej używany w odniesieniu do zabezpieczenia. Kanoniczny papier wartościowy Arrowa-Debreu jest papierem wartościowym, który płaci jedną jednostkę miary w przypadku osiągnięcia określonego stanu świata, a zero w innym przypadku (cena takiego papieru wartościowego jest tzw. ceną państwową). W związku z tym każdy kontrakt pochodny, którego wartość rozliczeniowa jest funkcją instrumentu bazowego, którego wartość jest niepewna w dniu zawarcia kontraktu, może zostać zdekomponowany jako liniowe połączenie papierów wartościowych Arrowa-Debreu.

</doc>
<doc id="4795109" url="https://pl.wikipedia.org/wiki?curid=4795109" title="Halowe Mistrzostwa Europy w Lekkoatletyce 1981 – pchnięcie kulą mężczyzn">
Halowe Mistrzostwa Europy w Lekkoatletyce 1981 – pchnięcie kulą mężczyzn

Pchnięcie kulą mężczyzn – jedna z konkurencji technicznych rozgrywanych podczas halowych lekkoatletycznych mistrzostw Europy w Palais des Sports w Grenoble. Rozegrano od razu finał 22 lutego 1981. Zwyciężył reprezentant Finlandii Reijo Ståhlberg, który był już mistrzem w tej konkurencji w 1978 i 1979. Tytułu zdobytego na poprzednich mistrzostwach nie obronił Zlatan Saračević z Jugosławii, który tym razem wywalczył brązowy medal.
Rezultaty.
Finał.
Rozegrano od razu finał, w którym wzięło udział 16 miotaczy.
Opracowano na podstawie materiału źródłowego.

</doc>
<doc id="4795111" url="https://pl.wikipedia.org/wiki?curid=4795111" title="Franz Xaver Zippe">
Franz Xaver Zippe

Franz Xaver Maximilian Zippe (ur. 15 stycznia 1791 r. w Kytlicach – zm. 22 lutego 1863 w Wiedniu) – czeski filozof, przyrodnik i mineralog.
Ukończył szkołę średnią w Dreźnie, a następnie filozofię na uniwersytecie w Pradze (1809). Następnie studiował chemię na Akademii Politechnicznej w Pradze. W latach 1819-1849 pracował na Politechnice Praskiej, wykładając mineralogię najpierw jako adiunkt, a od 1835 jako profesor zwyczajny. Pracował także w Muzeum Praskim Królestwa Czech (z którego potem powstało Muzeum Narodowe w Pradze), współpracując z hrabią Kasparem Marią von Sternbergiem. W latach 1824-1842 kierowanł działem mineralogicznym muzeum. W tym okresie wzbogacił muzeum o liczne okazy mineralne z częstych wypraw po czeskich górach, głównie Karkonoszach, Górach Izerskich i Jesionikach. Opisał i skatalogował kolekcję minerałów muzeum. Współpracował także z Johannem Gottfriedem Sommerem przy wydaniu 16-tomowego dzieła "Topographie Böhmen" (Topografia Czech). W latach 1849-1850 był dyrektorem Akademii Górniczej w Przybramiu. W latach 1850-1863 był profesorem mineralogii na Uniwersytecie Wiedeńskim.
Od 1847 członek Cesarskiej Akademii Nauk w Wiedniu. Był członkiem korespondentem Bawarskiej Akademii Nauk (1846-1863) oraz Galicyjskiego Towarzystwa Gospodarskiego (1846-1863).

</doc>
<doc id="4795125" url="https://pl.wikipedia.org/wiki?curid=4795125" title="Nadleśnictwo Gołdap">
Nadleśnictwo Gołdap

Nadleśnictwo Gołdap – jednostka organizacyjna Lasów Państwowych podległa Regionalnej Dyrekcji Lasów Państwowych w Białymstoku. Siedziba nadleśnictwa znajduje się w Gołdapi, w powiecie gołdapskim, w województwie warmińsko-mazurskim. Jego lasy stanowią część Puszczy Rominckiej.
Nadleśnictwo obejmuje część powiatu gołdapskiego. Północną granicę nadleśnictwa stanowi granica państwowa z Rosją.
Historia.
Puszcza Romincka już od czasów zakonu krzyżackiego była otoczona szczególną ochroną. Będąc położona w XIX i XX-wiecznych Niemczech, była miejscem polowań najważniejszych osób w państwie - w okresie II Rzeszy polował tu m.in. cesarz Wilhelm II Hohenzollern, a podczas narodowosocjalistycznego reżimu wyłączne prawo do polowań posiadał Hermann Göring.
Nadleśnictwo Gołdap powstało w 1869 w wyniku podziału nadleśnictwa Nassawen. Zostało ono zreorganizowane po II wojnie światowej, gdy Gołdap znalazł się w Polsce, a Puszcza Romincka została przedzielona polsko-sowiecką granicą państwową. W 1952 z nadleśnictwa Gołdap wydzielono nadleśnictwo Żytkiejmy, ponownie przyłączone 30 grudnia 1972
Ochrona przyrody.
Na terenie nadleśnictwa znajduje się sześć rezerwatów przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):
Przeciętna zasobność drzewostanów nadleśnictwa wynosi ponad 229 m3/ha, a przeciętny wiek 57 lat.

</doc>
<doc id="4795129" url="https://pl.wikipedia.org/wiki?curid=4795129" title="Przechodniość (gramatyka)">
Przechodniość (gramatyka)

Przechodniość – właściwość czasowników, która odnosi się do tego, czy czasownik może przyjmować stronę bierną.
Historia.
Pojęcie przechodniości, a także inne pojęcia, które są dzisiaj podstawami językoznawstwa, zostały po raz pierwszy wprowadzone przez stoików i szkołę wędrowną. Pojęcia te prawdopodobnie odnosiły się do całego zdania zawierającego czasowniki przechodnie lub nieprzechodnie, a nie tylko do czasownika.Odkrycie stoików było później wykorzystywane i rozwijane przez filologów szkoły aleksandryjskiej, a później gramatyków.

</doc>
<doc id="4795130" url="https://pl.wikipedia.org/wiki?curid=4795130" title="Białczańska Kazalnica">
Białczańska Kazalnica

Białczańska Kazalnica ( , (, ok. 2025 m) – najwybitniejsza z turniczek na zachodnich zboczach Doliny Żabiej Białczańskiej w słowackich Tatrach Wysokich. Ma postać kazalnicy i jest najniżej położoną z czterech turniczek w południowo-wschodniej grani Skrajnej Białczańskiej Baszty. Oddzielona jest od nich Białczańską Szczerbiną, ku której opada ścianą o 10 metrowej wysokości. Na wschód Z Białczańskiej Kazalnicy opada ściana o skośnej podstawie i zmiennej wysokości. Po lewej stronie (przy Kominie Kurczaba) ściana ma wysokość 100 m, przy prawej 150 m (przy kominie na przedłużeniu depresji Białczańskiej Szczerbiny) jej wysokość dochodzi do 150 m.
Przez Białczańską Kazalnicę taternicy poprowadzili kilka dróg wspinaczkowych o trudności II lub V w skali tatrzańskiej. Obecnie jednak cała Dolina Żabia Białczańska to zamknięty dla turystów i taterników obszar ochrony ścisłej Tatrzańskiego Parku Narodowego.

</doc>
<doc id="4795134" url="https://pl.wikipedia.org/wiki?curid=4795134" title="Karmelitanki Instytutu Naszej Pani z Karmelu">
Karmelitanki Instytutu Naszej Pani z Karmelu

Karmelitanki Instytutu Naszej Pani z Karmelu – żeńskie zgromadzenie karmelitańskie na prawie papieskim, oparte na duchowości i Regule karmelitańskiej, łączy modlitwę z apostolstwem czynnym. Założone 15 października 1854 roku we Florencji przez Marię Teresę Scrilli.
Historia.
Maria Teresa Scrilli urodziła się 15 maja 1825 roku w Montevarchi we Włoszech. Odpowiadając na powołanie jako młoda dziewczyna, wstąpiła do klauzurowego klasztoru Karmelitanek we Florencji. Szybko zrozumiała, że życie klauzurowe nie jest dla niej, bo Bóg „chce, by innych do Niego prowadziła”. Po wstąpieniu gromadzi w rodzinnym mieście dziewczynki, którymi się opiekuje, wychowując je i ucząc w duchu chrześcijańskim. Po pewnym czasie zaczęły pomagać jej starsze dziewczęta – w ten sposób ukształtowała się pierwsza wspólnota. Za aprobatą biskupa Franciszka Bronzoli 15 października 1854 roku pierwsze siostry składają śluby - ta data stanowi oficjalny początek istnienia Zgromadzenia, które wówczas nazwane zostało Sodalicją Sióstr św. Teresy. Z powodu wielu przeciwności 30 grudnia 1860 roku Zgromadzenie zostaje rozwiązane.
Przez 15 lat Maria Teresa żyła, prowadząc nieoficjalną działalność w parafii i prowadząc duchowo rozproszone towarzyszki. Dzięki pomocy biskupa Eugeniusza Cecconi udało jej się zebrać dawną wspólnotę we Florencji w 1875 roku. Siostry otworzyły szkołę z internatem oraz szkołę Miłosierdzia, gdzie nieodpłatnie uczyły biedne dzieci. Szybko jednak powstały kolejne problemy. Gdy zgromadzenie chyliło się ku upadkowi (składało się z dwóch sióstr i jednej nowicjuszki) 14 listopada 1889 roku Maria Teresa Scrilli umiera. Jej dzieło prowadzi dalej starsza i niepełnosprawna s. Janina Mantovani. 
Po śmierci Matki Założycielki wstąpiła do Zgromadzenia Klementyna Mosca, uważana za współzałożycielkę. W czasie jej przełożeństwa Zgromadzenie podjęło opiekę nad chorymi i starszymi, znacznie rosnąc w liczbę. 27 lutego 1933 roku Stolica Apostolska zatwierdza Zgromadzenie, które wzrasta i z Włoch rozszerza się na inne kraje.
Działalność.
Obecnie siostry posługują we Włoszech, Polsce, Stanach Zjednoczonych, Kanadzie, Brazylii, Czechach, Indiach i na Filipinach. Pracują wśród dzieci i młodzieży, katechizując, prowadząc przedszkola i szkoły, organizując rekolekcje i dni skupienia. Posługują chorym i opuszczonym w szpitalach i domach opieki. W Czechach, ze względu na brak kapłanów, pełnią funkcję nadzwyczajnych szafarzy Eucharystii, udzielając Komunii św. chorym w domach. Głównym rysem charyzmatu jest "prowadzenie dusz", który siostry realizują poprzez organizację rekolekcji i modlitwę w intencjach świata.
Karmelitanki w Polsce.
Założycielką polskich karmelitanek jest matka Terezyta Skalska, urodzona 30 kwietnia 1899 roku w Siedliszowicach. W dzieciństwie chorowała na gruźlicę kości. Chciała wstąpić do Karmelitanek Bosych w Krakowie, jednak ze względu na stan zdrowia nie została przyjęta. W trakcie kolejnej choroby doznała uzdrowienia za wstawiennictwem M. Teresy Marchockiej – prosząc o uzdrowienie składa obietnicę założenia zgromadzenia. 
W 1936 roku została przyjęta do Klasztoru Sióstr Karmelitanek przy ul. Łobzowskiej w Krakowie. Kolejna choroba i uzdrowienie zmobilizowało ją do wypełnienia złożonej obietnicy. Po rozmowie z przełożonymi zostaje zachęcona do działania. Razem z s. Albertą Gorlej, która wraz z nią odeszła z klasztoru, próbowała założyć dom w Skrzypnem, co się jednak nie udało. Siostry przeniosły się do Szczepanowa, później do Częstochowy. W 1952 roku otrzymały dom w Rykach. Jako hasło przyjęły słowa: „Wszystko dla Jezusa przez Maryję”. Matka Terezyta zwróciła się z prośbą o pomoc do biskupa siedleckiego, Ignacego Świrskiego. On polecił spisać jej Konstytucje, które ustnie zatwierdził w 1952 roku. 
W 1954 roku został zakupiony dom w Woli Gułowskiej. Ze względu na sytuację polityczną, w 1962 roku, decyzją Urzędu ds. Wyznań w Warszawie, zgromadzenie zostało rozwiązane. Pomimo przeszkód prawnych zgromadzenie rozwijało się protegowane przez biskupa siedleckiego i Zakon Karmelitów. Szczególnym zaangażowaniem wykazał się o. Albert Urbański, który zaproponował połączenie zgromadzenia tworzącego się w Polsce ze zgromadzeniem założonym we Włoszech przez Marię Teresę Scrilli. Dzięki jego pomocy i nawiązaniu kontaktów, zgromadzenie zostało włączone do włoskiego instytutu, zyskując prawne zatwierdzenie.

</doc>
<doc id="4795141" url="https://pl.wikipedia.org/wiki?curid=4795141" title="Białczańska Szczerbina">
Białczańska Szczerbina

Białczańska Szczerbina (, , , ok. 2015 m) – wąska przełączka w południowo-wschodniej grani Skrajnej Białczańskiej Baszty w Dolinie Żabiej Białczańskiej w słowackich Tatrach Wysokich.
Na północno-wschodnią stronę opada z przełączki bardzo stroma depresja. W górnej części jest głęboka, w środkowej bardzo płytka, w dolnej przechodzi w komin. W najwyższej części depresji w zboczu tkwi ostrokształtny skalny ząb dzielący ja na dwie odnogi. Na południowy zachód z przełączki opada bardzo wąski kominek o wysokości kilkunastu metrów. Pod nim znajdują się strome trawniki opadające do czeluści Komina Kurczaba.
Z Białczańskiej Szczerbiny prowadzi jedyne łatwe wyjście na szczyt Białczańskiej Kazalnicy (0 w skali tatrzańskiej, czas wyjścia z Białczańskiego Kociołka 5 min), jest to jednak zamknięty dla turystów i taterników obszar ochrony ścisłej Tatrzańskiego Parku Narodowego. 
Autorem nazwy przełączki jest Władysław Cywiński.

</doc>
<doc id="4795142" url="https://pl.wikipedia.org/wiki?curid=4795142" title="Kolej Aglomeracyjna Zagłębia Miedziowego">
Kolej Aglomeracyjna Zagłębia Miedziowego

Kolej Aglomeracyjna Zagłębia Miedziowego ("KAZM") – planowany system kolei aglomeracyjnej w Legnicko-Głogowskim Okręgu Miedziowym, położonym w województwie dolnośląskim.
KAZM ma za zadanie połączenie głównych miast Zagłębia Miedziowego, tzn. Głogowa, Polkowic, Lubina i Legnicy. W planach KAZM jest wybudowanie nowej linii kolejowej łączącej Głogów z Polkowicami. Transport i działalność kolei ma częściowo odbywać się na torach należących do KGHM. Kolej połączy również główne kopalnie miedzi położone na obszarze LGOM-u.

</doc>
<doc id="4795156" url="https://pl.wikipedia.org/wiki?curid=4795156" title="Małgorzata Karpińska-Krakowiak">
Małgorzata Karpińska-Krakowiak

Małgorzata Karpińska-Krakowiak – polska ekonomistka, dr hab. nauk społecznych, adiunkt Instytutu Studiów Międzynarodowych Wydziału Studiów Międzynarodowych i Politologicznych Uniwersytetu Łódzkiego.
Życiorys.
W 2004 ukończyła 5-letnie studia magisterskich na Wydziale Studiów Międzynarodowych i Politologicznych Uniwersytetu Łódzkiego (specjalność – euromarketing). 14 czerwca 2010 obroniła pracę doktorską "Uwarunkowania transferu wizerunku marki w sponsoringu wydarzeń kulturalnych", 16 grudnia 2019 habilitowała się na podstawie pracy zatytułowanej "Kapitał marki w mediach społecznościowych - perspektywa konsumenta". Objęła funkcję adiunkta w Instytucie Studiów Międzynarodowych na Wydziale Studiów Międzynarodowych i Politologicznych Uniwersytetu Łódzkiego.

</doc>
<doc id="4795158" url="https://pl.wikipedia.org/wiki?curid=4795158" title="Maksymilian Żelkowski">
Maksymilian Żelkowski

Maksymilian Żelkowski herbu Dąbrowa (ur. 1805 w Wysoczki, w pow. sandomierskim, zm. 13 stycznia 1877 we Lwowie) – powstaniec listopadowy, agronom, profesor Akademii Rolniczej w Dublanach.
Studiował od 1824 na Wydziale Prawa i Administracji Królewskiego Uniwersytetu Warszawskiego. Uczestnik powstania listopadowego, oficer armii Królestwa Polskiego. Po upadku powstania wraz ze swoim pułkiem przekroczył granicę pruską. Internowany w Malborku. Wraz z innymi oficerami swego pułku przeniesiony w grudniu 1831 do Kostrzynia nad Odrą. Wypuszczeni na wolność w styczniu 1832 w kolumnie przemaszerowali przez Frankfurt nad Odrą a następnie przez Torgau nad Łabą, Lipsk, Erfurt, Eisenach, Frankfurt nad Menem, Wormację, Dürkheim, Kaiserslautern, Homburg, Saarbrücken, w Forbach przekroczyli granicę Francji i udali się przez Metz, Nancy, Dijon, Lyon do Awinionu. Tu został zakwaterowany w pierwszym zakładzie ("depôt") dla polskich wojskowych mieszczącym się w dawnym pałacu papieskim. Uczestniczył w zorganizowanym w jego ramach kursie kursie przygotowawczym z nauk ścisłych. Potem przebywał w zakładzie w miasteczku Lunel a następnie w Le Puy.
Ukończył założoną przez Karola X najstarszą francuską szkołą agronomiczną Akademię Rolniczą (l'Institution royale agronomique) w Grignion pod Paryżem, gdzie następnie był profesorem. Prowadził w niej zajęcia z praktyki rolniczej i prawa wiejskiego. W latach 1856-1872 profesor Wyższej Szkoły Rolniczejj w Dublanach, gdzie wykładał teorię i praktykę rolnictwa, a także arytmetykę i geometrię oraz rachunkowość wiejską. Był także członkiem zarządu szkoły, w latach 1857-1858 pełnił funkcję dyrektora szkoły. Członek korespondent Galicyjskiego Towarzystwa Gospodarskiego (1846-1872).
Prace Maksymiliana Żelkowskiego

</doc>
<doc id="4795176" url="https://pl.wikipedia.org/wiki?curid=4795176" title="Osiedle Podlesie">
Osiedle Podlesie

Osiedle Podlesie – osiedle administracyjne położone na terenie miasta Krakowa. Należy do jednej z osiemnastu dzielnic tego miasta - Dzielnicy XI Podgórze Duchackie. Podział ten (na 17 dzielnic i 1 jednostkę niższego rzędu) wprowadziła uchwała Nr XXI/143/91 Rady Miasta Krakowa z dnia 27 marca 1991 r. Jest to jedno z nieformalnie, tradycyjnie wydzielonych (z dzielnic) osiedli i jednostek urbanistycznych. 

</doc>
<doc id="4795178" url="https://pl.wikipedia.org/wiki?curid=4795178" title="Skyland İstanbul">
Skyland İstanbul

Skyland Istanbul – kompleks trzech wieżowców (Skyland Istanbul-1, Skyland Istanbul-2 i Skyland Istanbul-3) w Stambule. Został zaprojektowany przez Petera Vaughana z międzynarodowego biura architektonicznego Broadway Malyan.
Wybudowanie kompleksu kosztowało ponad 700 milionów dolarów amerykańskich. Budowa kompleksu rozpoczęła się w 2012 roku.
Kompleks budynków.
Wieże Skyland Istanbul-1 i Skyland Istanbul-2 są najwyższymi budynkami w Stambule. Pierwsze 7 pięter wszystkich budynków jest połączone ze sobą wspólnym centrum handlowym, w którym znajduje się multipleks kinowy, część restauracyjna i parking podziemny mogący pomieścić 3500 samochodów.
Skyland Istanbul-1.
Skyland Istanbul-1 jest budynkiem biurowym, który na 65 piętrach mieści 504 przestrzenie biurowe. Został oddany do użytku wraz ze Skyland Istanbul-2 w 2017 roku.
Skyland Istanbul-2.
Skyland Istanbul-2 jest budynkiem mieszkalnym, w którym znajduje się 830 mieszkań i apartamentów. Najmniejsze mieszkanie w budynku posiada 56 metrów kwadratowych, a największe 322 metry kwadratowe. Został oddany do użytku wraz ze Skyland Istanbul-1 w 2017 roku.
Skyland Istanbul-3.
W budynku Skyland Istanbul-3 znajduje się 5-gwiazdkowy hotel posiadający 300 pokoi i zaplecze konferencyjne dla 550 użytkowników. Został oddany do użytku w 2018 roku.

</doc>
<doc id="4795183" url="https://pl.wikipedia.org/wiki?curid=4795183" title="Peter Graf Yorck von Wartenburg">
Peter Graf Yorck von Wartenburg



</doc>
<doc id="4795184" url="https://pl.wikipedia.org/wiki?curid=4795184" title="Louis Tylka">
Louis Tylka

Louis Tylka (ur. 26 maja 1970 w Harvey) – amerykański duchowny katolicki, biskup Peorii od 2022.
Życiorys.
Święcenia kapłańskie otrzymał 18 maja 1996 i został inkardynowany do archidiecezji Chicago. Pracował jako duszpasterz parafialny (m.in. w North Riverside oraz w Tinley Park). W 2014 został także przewodniczącym miejscowej Rady Kapłańskiej.
11 maja 2020 papież Franciszek mianował go biskupem koadiutorem diecezji Peoria. Sakry udzielił mu 23 lipca 2020 kardynał Blase Cupich. Rządy w diecezji objął 3 marca 2022 po przejściu na emeryturę poprzednika.

</doc>
<doc id="4795187" url="https://pl.wikipedia.org/wiki?curid=4795187" title="Orion (okręt)">
Orion (okręt)

„Orion” – nazwa noszona na przestrzeni dziejów przez szereg jednostek pływających różnych państw:

</doc>
<doc id="4795190" url="https://pl.wikipedia.org/wiki?curid=4795190" title="Orion (1931)">
Orion (1931)

Orion (Q165) – francuski dwukadłubowy okręt podwodny z okresu międzywojennego i II wojny światowej, jedna z dwóch zbudowanych jednostek typu "Orion". Okręt został zwodowany 21 kwietnia 1931 roku w stoczni Ateliers et Chantiers de la Loire w Nantes, a w skład Marine nationale wszedł 5 lipca 1932 roku. Jednostka pełniła służbę na Morzu Śródziemnym, a po zawarciu zawieszenia broni między Francją a Niemcami została przejęta przez Brytyjczyków i przekazana marynarce Wolnych Francuzów. Z powodu złego stanu technicznego „Orion” stał się źródłem części zamiennych dla innych francuskich okrętów, a w kwietniu 1943 roku został zezłomowany.
Projekt i budowa.
„Orion” zamówiony został w ramach programu rozbudowy floty francuskiej z 1928 roku. Okręt, zaprojektowany przez inż. Jeana Simonota, należał do ulepszonej w stosunku do 600-tonowych typów "Sirène", "Ariane" i "Circé" serii jednostek o wyporności 630 ton. Usunięto większość wad poprzedników: okręty charakteryzowały się wysoką manewrowością i krótkim czasem zanurzenia; poprawiono też warunki bytowe załóg.
„Orion” zbudowany został w stoczni Ateliers et Chantiers de la Loire w Nantes. Stępkę okrętu położono 9 lipca 1929 roku, a zwodowany został 21 kwietnia 1931 roku.
Dane taktyczno-techniczne.
„Orion” był średniej wielkości dwukadłubowym okrętem podwodnym. Długość między pionami wynosiła 66,75 metra, szerokość 6,2 metra i zanurzenie 4,4 metra. Wyporność normalna w położeniu nawodnym wynosiła 558 ton, a w zanurzeniu 787 ton. Okręt napędzany był na powierzchni przez dwa dwusuwowe silniki wysokoprężne Sulzer o łącznej mocy 1400 KM. Napęd podwodny zapewniały dwa silniki elektryczne o łącznej mocy 1000 KM. Dwuśrubowy układ napędowy pozwalał osiągnąć prędkość 14 węzłów na powierzchni i 9 węzłów w zanurzeniu. Zasięg wynosił 2300 Mm przy prędkości 13,5 węzła w położeniu nawodnym (lub 4000 Mm przy prędkości 10 węzłów) oraz 82 Mm przy prędkości 5 węzłów w zanurzeniu. Zbiorniki paliwa mieściły 65 ton oleju napędowego. Dopuszczalna głębokość zanurzenia wynosiła 80 metrów.
Okręt wyposażony był w osiem wyrzutni torped: trzy stałe kalibru 550 mm na dziobie, jedną zewnętrzną kalibru 550 mm na rufie, podwójny zewnętrzny obracalny aparat torpedowy kalibru 550 mm oraz podwójny zewnętrzny obracalny aparat torpedowy kalibru 400 mm. Łącznie okręt przenosił dziewięć torped, w tym siedem kalibru 550 mm i dwie kalibru 400 mm. Uzbrojenie artyleryjskie stanowiło umieszczone przed kioskiem działo pokładowe kalibru 75 mm L/35 M1928 oraz pojedynczy wielkokalibrowy karabin maszynowy Hotchkiss kalibru 13,2 mm L/76. Jednostka wyposażona też była w hydrofony.
Załoga okrętu składała się z 3 oficerów oraz 38 podoficerów i marynarzy.
Służba.
„Orion” wszedł do służby w Marine nationale 5 lipca 1932 roku. Jednostka otrzymała numer burtowy Q165. W momencie wybuchu II wojny światowej okręt pełnił służbę na Morzu Śródziemnym, wchodząc w skład 12. dywizjonu 2. Flotylli okrętów podwodnych w Oranie (w skład którego wchodziła ponadto bliźniacza „Ondine” oraz „Junon” i „Minerve”). Dowódcą jednostki był w tym okresie kpt. mar. (fr. "lieutenant de vaisseau") J.L.C. Vichot.
W czerwcu 1940 roku okręt nominalnie znajdował się w składzie 12. dywizjonu, a jego dowódcą był nadal kpt. mar. Vichot. „Orion” przebywał w Cherbourgu, gdzie przechodził remont mający trwać do 1 września. 18 czerwca, wobec zbliżania się wojsk niemieckich do portu w Breście, „Orion” i „Ondine” na holu opuściły bazę i dotarły do Portsmouth. Po podpisaniu zawieszenia broni między Francją a Niemcami, 3 lipca Brytyjczycy przeprowadzili operację "Catapult", zajmując siłą wszystkie francuskie okręty znajdujące się w portach brytyjskich (w tym i niesprawnego „Oriona”). Okręt został oddany marynarce Wolnych Francuzów, jednak jego stan techniczny uniemożliwiał podjęcie czynnej służby. „Orion” stał się źródłem części zamiennych dla operujących z portów brytyjskich francuskich okrętów podwodnych „Junon” i „Minerve”. Jednostka została zezłomowana w kwietniu 1943 roku.

</doc>
<doc id="4795196" url="https://pl.wikipedia.org/wiki?curid=4795196" title="Dragutin Ciotti">
Dragutin Ciotti

Dragutin Ciotti (ur. 19 października 1905, zm. 17 marca 1974) – chorwacki gimnastyk, w barwach Jugosławii brązowy medalista olimpijski z Amsterdamu.
Igrzyska w 1928 były jego jedynymi igrzyskami olimpijskimi. Medal wywalczył w drużynowym wieloboju, reprezentację Jugosławii wspólnie z nim tworzyli Słoweńcy Edvard Antosiewicz, Stane Derganc, Janez Porenta, Anton Malej, Boris Gregorka, Jože Primožič i Leon Štukelj.

</doc>
<doc id="4795198" url="https://pl.wikipedia.org/wiki?curid=4795198" title="Ryszard Machnikowski">
Ryszard Machnikowski

Ryszard Maciej Machnikowski (ur. 1968) – polski socjolog, doktor habilitowany nauk humanistycznych, profesor uczelni Uniwersytetu Łódzkiego, dziekan Wydziału Studiów Międzynarodowych i Politologicznych UŁ.
Życiorys.
Jest absolwentem studiów magisterskich na Wydziale Ekonomiczno-Socjologicznym UŁ. W dniu 24 czerwca 1996 r. uzyskał na macierzystym wydziale stopień doktora nauk humanistycznych w zakresie socjologii na podstawie pracy "Recepcja socjologii wiedzy Karla Mannheima we współczesnej socjologii anglo-amerykańskiej", której promotorką była Danuta Walczak-Duraj. 26 listopada 2010 r. uzyskał na Wydziale Nauk Społecznych Uniwersytetu Wrocławskiego stopień doktora habilitowanego nauk humanistycznych w zakresie socjologii na podstawie dorobku naukowego i pracy zatytułowanej "Spór o relatywizm w XX - wiecznej socjologii wiedzy naukowej". W 2011 został profesorem uczelnianym UŁ. 
Był stypendystą programu "Soros/Foreign and Commonwealth Office Scholarship," w ramach którego przebywał w Hertford College na Uniwersytecie Oksfordzkim (1992-1993). Otrzymał także stypendium Fullbrighta na pobyt na Columbia University (1993-1994). 
Pracował w Zakładzie Naukowym Psychologii i Etyki Wyższej Szkole Marketingu i Biznesu w Łodzi oraz w Instytucie Stosunków Międzynarodowych UŁ. Należy do zespołu Katedry Studiów Brytyjskich i Krajów Wspólnoty Brytyjskiej. Od 2013 jest ekspertem francuskiej Wysokiej Rady Badań i Edukacji Strategicznych (CSFRS). Należy do grano recenzentów "Przeglądu Bezpieczeństwa Wewnętrznego", periodyku Agencji Bezpieczeństwa Wewnętrznego. Regularnie publikuje w "Teologii Politycznej". 

</doc>
<doc id="4795211" url="https://pl.wikipedia.org/wiki?curid=4795211" title="Janusz Kubiakowski">
Janusz Kubiakowski

Janusz Paweł Kubiakowski (ur. 15 stycznia 1946) – polski urzędnik samorządowy i specjalista melioracji, w latach 1999–2002 członek zarządu województwa świętokrzyskiego.
Życiorys.
Syn Franciszka, zamieszkał w Komorowie w gminie Stąporków i Kielcach. Od 1972 zatrudniony w administracji samorządowej. Od 1979 pracował w Urzędzie Wojewódzkim w Kielcach kolejno na stanowiskach: inspektora wojewódzkiego, wicedyrektora i dyrektora urzędu oraz do 1998 dyrektora generalnego. Został także prezesem Stowarzyszenia Inżynierów i Techników Wodnych i Melioracyjnych w Warszawie.
Od 1970 był działaczem Zjednoczonego Stronnictwa Ludowego i następnie Polskiego Stronnictwa Ludowego. 1 stycznia 1999 został członkiem zarządu województwa, pozostał na stanowisku także w kolejnym zarządzie powołanym 22 października 2001. Odpowiadał m.in. za ochronę zdrowia, rolnictwo i kulturę, zakończył pełnienie funkcji 27 listopada 2002. Następnie od 2003 do 2012 był dyrektorem Świętokrzyskiego Zarządu Melioracji i Urządzeń Wodnych, po czym przeszedł na emeryturę. Kandydował bez powodzenia do rady powiatu koneckiego w 2006 i 2010.
Odznaczony Złotym i Srebrnym Krzyżem Zasługi, a także m.in. Medalem „Za zasługi dla Ruchu Ludowego” im. Wincentego Witosa.

</doc>
<doc id="4795212" url="https://pl.wikipedia.org/wiki?curid=4795212" title="Krzyż Ogniowy">
Krzyż Ogniowy



</doc>
<doc id="4795213" url="https://pl.wikipedia.org/wiki?curid=4795213" title="Bractwo Magów">
Bractwo Magów

Bractwo Magów (ang. "The Magic Order") – amerykańska seria komiksowa autorstwa scenarzysty Marka Millara i rysownika Oliviera Coipela, wydawana od czerwca 2018 przez Image Comics. Dotychczas powstało sześć zeszytów składających się na pierwszy cykl i wydawanych najpierw w formie miesięcznika, a następnie zebranych w jednym tomie. Po polsku serię publikuje Mucha Comics od 2020.
Fabuła.
Bractwo Magów to grupa pięciu rodzin czarodziejów. Istnieje ono od tysięcy lat. Za dnia członkowie bractwa żyją wśród zwykłych ludzi jako sceniczni magicy, a nocą łączą siły, aby chronić świat przed nadprzyrodzonymi mocami. Jedną z pięciu rodzin są Moonstone'owie. Mieszkają w zamku Moonstone, który znajduje się w starym obrazie olejnym na drugim piętrze Art Institute w Chicago. Zamek został ukryty w dziele po naruszeniu jego bezpieczeństwa w 1864. Tylko zaproszone osoby mogą wejść do domu przez obraz.
Morderstwo jednego z magów, Eddiego Lisowskiego, to znak dla członków bractwa, że ktoś z wewnątrz czyha ich życie. Leonard i Regan Moonstone'owie dobrze znali Eddiego i podejrzewają o zbrodnię Madame Albany i jej klan. Postanawiają wyrównać porachunki.
Adaptacja telewizyjna.
W 2019 platforma internetowa Netflix zapowiedziała produkcję serialu na podstawie Bractwa Magów.

</doc>
<doc id="4795217" url="https://pl.wikipedia.org/wiki?curid=4795217" title="John Strentzel">
John Strentzel

John Theophil Strentzel (ur. 29 listopada 1813, zm. 31 października 1890) – polski emigrant po powstaniu listopadowym, z wykształcenia lekarz i sadownik, osiadły po wieloletniej emigracyjnej tułaczce ostatecznie w Kalifornii, gdzie zasłużył się jako jeden z pionierów kalifornijskiego sadownictwa i zdobył uznanie jako hodowca i lokalny działacz społeczny. Pamiętany także jako teść przyrodnika i propagatora ochrony środowiska naturalnego Johna Muira.
Biografia.
Dzieciństwo i młodość.
Urodził się jako Jan Teofil Strenzel (znana jest też inna pisownia, np. Strencel) 29 lub 25 listopada 1813 r. w Lublinie. Podczas emigracyjnego pobytu na Węgrzech podawał jako miejsce urodzenia Latoszyn, prawdopodobnie z intencją ochrony przed carskimi represjami pozostałych w Lublinie członków rodu. Jego rodzicami byli Jan Strentzel i Zofia z domu Meizner; z sześciorga rodzeństwa (wszyscy ochrzczeni w Kościele ewangelicko-luterańskim) wiek dojrzały osiągnęli jedynie Jan Teofil, Henryk Krystian (ur. 1817) i Zofia (ur. 1820). W spisanej pod koniec życia autobiografii Jan Strentzel maluje obraz dostatniego, harmonijnego i bogobojnego dzieciństwa w domu otoczonym ogrodem. W wieku 17 lat przystąpił do powstania listopadowego, a po jego upadku jesienią następnego roku znalazł się wspólnie z bratem pośród tej polskiej młodzieży, której groziły nie tylko bezpośrednie represje, ale i zaciąg do carskiej armii. Wobec tego bracia zdecydowali się na emigrację i udali się na Węgry. Na akademii medycznej w Budapeszcie (będącej częścią tamtejszego uniwersytetu) Jan uzyskał w 1839 r. dyplom magistra farmacji i kwalifikacje lekarskie, zgodnie z oczekiwaniami ojca i rodzinną tradycją. W następnym roku bracia opuścili na zawsze Europę, by przybyć wpierw do Nowego Orleanu, stamtąd do Luisville, Kentucky, gdzie przyłączyli się do zorganizowanego ruchu kolonizacyjnego i z nim udali się do Teksasu. Nad rzeką Trinity River Jan Strenzel zbudował drewniany dom w tej mniej więcej okolicy, gdzie wkrótce założone zostanie miast Dallas. Gdy pionierska osada, której bracia Strentzel byli częścią, nie zdołała się rozwinąć, Jan i Henryk zakupili teren pod gospodarstwo w Lamar County, a Jan rozpoczął praktykę lekarską. Wkrótce zyskał uznanie i sympatię okolicznych osiedleńców dzięki „oddaniu, z jakim otaczał opieką lekarską wszystkich członków społeczności, bez względu na ich rasę czy sytuację finansową”. O tym, jak trudne jednak były relacje rasowe w tamtym burzliwym czasie istnienia Republiki Teksasu świadczy jeden z zachowanych listów Jana Strentzela do narzeczonej, w którym wyznanie miłości poparte jest konwencjonalną gotowością zabijania Indian w jej obronie. W grudniu 1843 r. Jan Strentzel poślubił Louisianę Erwin (ur. 1821), której rodzina o długiej pionierskiej historii mieszkała najpierw w teksańskim Buve Prairie w hrabstwie Fannin, a potem w Honey Grove. Tamte tereny, leżące na zachodnich krańcach zasiedlanych regionów, były wystawione nie tylko na ataki Indian, maruderów i zwykłych bandytów Dzikiego Zachodu, ale były i dziczą, w której królowały wilki, pumy i grzechotniki; taki obraz rzeczywistości wokół Honey Grove odmalował artykuł w lokalnej gazecie. Wiosną 1849 r. doktor Strentzel z żoną i dwuletnią córką postanowili z grupą 135 pionierów (nad którymi miał sprawować opiekę medyczną) wywędrować do Kalifornii, kuszącej ich nie tyle właśnie odkrytymi tam złożami złota, co łagodnym klimatem i żyznymi terenami.
Lata dojrzałe.
Karawana krytych wozów wyruszyła z Clarksville w maju 1849 r. w pełną niebezpieczeństw grożących ze strony Indian i bandytów podróż przez trudne tereny (m.in. pustynny płaskowyż Staked Plains, pustynię Mojave), przekraczając rzeki (m.in. dwukrotnie Brazos, Puerco, Rio Grande, Gila, Kolorado), górskie przełęcze (m.in. Guadalupe Pass). Podążano tym samym szlakiem, którym do Kalifornii ciągnęli nie tylko szukający nowych ziemi osadnicy, ale i poszukiwacze złota. Po drodze doświadczono napadów ze strony Indian, długich okresów bez wody i paszy dla zwierząt, burz piaskowych, chorób i innych nieszczęść – co John Strentzel opisał szczegółowo w swojej autobiografii, a jego żona w zachowanym dzienniku. Po kilkutygodniowym pobycie w San Diego, Kalifornia, na przełomie 1849 i 1850 r. ruszono na północ, by w połowie kwietnia 1850 r. przybyć w rejon dzisiejszego La Grange nad rzeką Toulumne z postanowieniem osiedlenia się w tym rejonie na stałe.
Z początku zainwestowali pieniądze uzyskane w wyjątkowo korzystnej sprzedaży na północ od San Diego mułów i krytych wozów, na których przybyli do Kalifornii, w założenie sklepu, hotelu i promu przez Toulumne. Dobrą passę w prowadzeniu interesów przerwała najpierw śmierć ich pięciomiesięcznej córki Louisiany Lotty, a następnie choroba żony Johna Strentzela, która na ponad trzy lata przykuła ją do łóżka. Łatwiejszym do ogarnięcia źródłem dochodu i stylem życia wydawało się gospodarstwo rolne, więc w 1852 r. sprzedano biznes pod miejscowością La Grange, a John razem z bratem Henrym nabył 600 akrów terenu rolnego niedaleko Snelling. Dobrze zapowiadająca się uprawa warzyw i owoców została jeszcze w tym samym roku całkowicie zniszczona podczas powodzi na rzece Merced. Z wielkim trudem i kosztem własnego zdrowia zdołał John Strentzel uratować życie ciężko chorej żony i czteroletniego syna.
W poszukiwaniu dogodniejszych warunków przeniesiono się na początku 1853 r. najpierw do Santa Cruz, ale tamtejszy klimat był niekorzystny dla osłabionych wcześniejszym zapaleniem płuc ojca rodziny, a następnie do Benicii, ówczesnej stolicy stanu Kalifornia. Dzięki poradom i własnym rekonesansom John Strentzel natrafił na wyjątkowo obiecująco rokującą, żyzną dolinę Cañada del Hambre w pobliżu Martinez w hrabstwie Contra Costa. Wspólnie z bratem zakupili 20 akrów terenu pod uprawę drzew owocowych i „z wielkim zapałem [...] podjęli na nowo sadownicze eksperymenty, zapoczątkowane na wspólnych terenach pod Snellingiem”. Jesienią 1861 r. jako plony z ich upraw zebrano: jabłka, gruszki, brzoskwinie, śliwki, morele, figi, czereśnie, winogrona, jeżyny, agrest, truskawki, buraki, pomarańcze, migdały i oliwki. Przedsiębiorstwo pod nazwą Alhambra Valley (tym mianem Lousiania Strentzel zastąpiła wcześniejszą hiszpańską nazwę „dolina głodu”) funkcjonowało doskonale.Bracia Jan i Henryk nieprzerwanie udoskonalali szczepy hodowany przez siebie roślin i usprawniali metody prowadzenia całego gospodarstwa i firmy, tak że wkrótce obie rodziny (Henryk ożenił się w 1848 r.) doszły do znacznego majątku. Proporcjonalne do sukcesu materialnego były różne formy zaangażowania Johna Strentzela w lokalne życie społeczne (por. poniżej Udział w życiu społecznym). W sierpniu 1857 r. zmarł na błonicę ich syn John Erwin Burchard, co było dla obojga rodziców tragedią, z której nie zdołali się otrząsnąć do końca życia.
Tuż przez śmiercią Johna Strentzela cały majątek Strentzelów obejmował tereny sadownicze o obszarze 2303 akrów, dwa kwartały w centrum Martinez i na nabrzeżu, nieruchomości w San Francisco i w Teksasie. W testamencie całą posiadłość zapisał John Strentzel żonie i córce, a kilka innych parceli przyjaciołom i współpracownikom. John Strentzel został pochowany na niewielkim prywatnym cmentarzu, gdzie spoczywają także inni członkowie rodziny, w pobliżu ich dawnej posiadłości w Alhambra Valley.
Udział w życiu społecznym i towarzyskim.
Praca na rzecz lokalnej społeczności.
Sukces finansowy własnego przedsiębiorstwa ogrodniczego i sadowniczego skłaniał rodzinę Strentzelów w naturalny sposób do udziału z lokalnym życiu gospodarczym na szerszą skalę. Ich wielkim przyczynkiem do wzrostu gospodarczego Martinez było założenie w sierpniu 1874 r. miejscowego oddziału powstałej w 1867 r. ponadstanowej grupy interesu "National Grange of the Order of Patrons of Husbandry", zwanej popularnie The Grange, skupiającej lokalne inicjatywy na rzecz współpracy, nie tylko rolniczej czy farmerskiej. John Strentzel ośmiokrotnie sprawował funkcję kierowniczą ("Master of the Grange") Alhambra Grange of the Patrons of Husbandry, a jego żona stała na czele kobiet członkiń The Grange (jako Matron of the Grange) w latach 1874–1890. Wśród licznych zasług Alhambra Grange było zbudowanie nabrzeża Granger’s Wharf wraz ze składami i zapleczem (Grange Hall) umożliwiającymi farmerom z Martinez bezpośrednie i łatwiejsze ekspediowanie ich produktów. Strentzelowie popierali także rozwój kolei i scedowali odcinek swoich terenów na jej rozbudowę. Mieli też wkład finansowy w rozbudowę zakładów usług komunalnych, np. Martinez Gas and Electric Company (której był prezesem). John Strentzel zasiadał na ławie przysięgłych (Contra Costa Grand Jury), w zarządzie szkolnym i pełnił inne funkcje w rozlicznych organizacjach. Znana była powszechnie hojność Strentzelów wobec organizacji kościelnych, dobroczynnych i edukacyjnych. W 1877 r. Strentzelowie założyli na terenie swojego Rancho Cañada osiedle Valona, składające się z 47 parcel i 24 kwartałów mieszkaniowych. Jak wyznał w swojej autobiografii, John Strentzel czuł się republikaninem, a to w jego przekonaniuoznaczało angażowanie się wszędzie tam, gdzie możliwe było podniesienie interesu narodowego i dobrobytu przybranej ojczyzny.
Osiągnięcia sadownicze.
Doświadczenie ogrodnicze i sadownicze braci Strentzelów sięgało ich dzieciństwa w Lublinie, gdzie mieszkali w domu otoczonym sadem i ogrodem. Podczas studiów na Węgrzech John Strentzel, jak wspomina w swojej autobiografii, zapoznał się także z procesem produkcji win i zasadami handlu wyrobami winiarskimi. Wiedzę poparła pasja szczepienia nowych drzew owocowych i inne eksperymenty hodowlane, dzięki którym sady braci Strentzelów stały się „modelem naukowego ogrodnictwa na całe hrabstwo Contra Costa” ("a model of scientific horticulture within Contra Costa County"). Innowacyjne były także ich metody pakowania owoców w pojemniki z karbonizowanymi otrębami ("carbonized bran") i ich transportu na rynki San Francisco. Tak wielka była ciekawość i wola eksperymentowania Johna Strentzela, że w 1860 r. szczepił aż 50 różnych odmian brzoskwiń. Bez wahania dzielił się też wynikami swoich sadowniczych eksperymentów rozdając zainteresowanym pędy do szczepienia za darmo i obdarowywał owocami. Wierzył w rozliczne korzyści płynące z sadownictwa i propagował swoje idee przez prelekcje i na łamach lokalnej „Contra Costa Gazette” i w magazynach naukowych publikowanych np. przez "California Horticultural Society". W latach 1860. i 1870. był orędownikiem przestawienia rolnictwa w Kalifornii z upraw pszenicy na uprawę owoców; w połowie lat 1880. owoce i orzechy produkowane przez niego i podzielających jego idee innych sadowników były produktami równie ważnymi dla gospodarki Martinez co zboża. Za swe osiągnięcia zdobywał też nagrody, jak np. na targach stanowych w 1863 r. za produkowane przez niego rodzynki z winogron odmiany muscat.
John Strentzel należał do tego pokolenia kalifornijskich sadowników, którzy nadali kształt gospodarce rolniczej całego tego regionu, ale tytuł „ojca kalifornijskiego ogrodnictwa” ("Father of California Horticulture") przysługuje nie jemu, lecz profesorowi Uniwersytetu Kalifornii Edwardowi Jamesowi Wicksonowi.
Kontakty z Polonią.
John Strentzel przyjął amerykańskie obywatelstwo i był zdeklarowanym amerykańskim patriotą, zawsze jednak podkreślał swoje pochodzenie z Polski, nieistniejącej za jego życia na mapach świata. Ich dom i posiadłość w Alhambra Valley gościły regularnie Polaków, w tym wiele znakomitości. Helena Modrzejewska po przybyciu do Ameryki w 1876 r. musiała szybko nauczyć się angielskiego i być może pomógł jej w tym pobyt w domu Strentzelów. Innym znakomitym gościem, który się u nich zatrzymał Henryk Sienkiewicz, aktywnie uczestniczący wówczas w życiu polskiej społeczności artystycznej w Kalifornii.
Związek rodzinny z Johnem Muirem.
Dnia 14 kwietnia 1880 r. córka Johna i Louisiany Strentzelów Louisa (Louie) Wanda Strentzel, jedyna pozostała przy życiu z trojga rodzeństwa, poślubiła Johna Muira, wybitnego przyrodnika szkockiego pochodzenia, jednego ze zwolenników radykalnej ochrony przyrody, który wkrótce miał na tym polu osiągnąć międzynarodową sławę i uznanie. Drogę ku ich związkowi wyznaczyły swatujące wysiłki zaprzyjaźnionych ze Strentzlami par: Jeanne i Ezra S. Carr oraz Mary Louise and John Swett. John Muir mieszkał w domu Swettów w San Francisco od 1874 r. pracując nad artykułami do "Studies in the Sierra" i przyjaźń z Johnem Swettem, stanowym inspektorem szkolnym, wtenczas nawiązana przetrwała do śmierci Swetta w 1913 r. Małżonkowie Swett należeli do kręgu towarzyskiego Johna Strentzela i według badacza biografii Johna Muira Franka E. Buske, Mary Louise „uważała, że Muir i Louie Strentzel do siebie pasują, i miała nadzieję, że ich ze sobą pozna”. Profesor Ezra Carr był jednym z naukowych mentorów Johna Muira w trakcie jego studiów na uniwersytecie Wisconsin w Madison, a w krótkim czasie razem z żoną Jeanne włączyli go do kręgu swoich bliskich przyjaciół. Dzięki niezwykle częstej, zażyłej i otwartej na wszelkie tematy korespondencji szczególnie ścisłe więzy przyjaźni związały na całe życie Johna Muira z Jeanne Carr. To ona głównie namawiała Muira, by po latach spędzonych na eksploracji i badanich w dolinie Yosemite osiedlił się między ludźmi i przystąpił do publikowania wyników badań. Małżonkowie Carr mieszkali od 1870 r. w Oakland, Kalifornia, odległym od Martinez o ok. 30 km, a ich bliskie kontakty opierały się także na wspólnocie zainteresowań Ezry Carra i Johna Strentzela naukowymi metodami hodowli roślin i wspólnej działalności w The Grange. Strentzelowi znane były artykuły Johna Muira na tematy przyrodnicze publikowane w kalifornijskim „Overland Monthly”. Do pierwszego spotkania Strentzelów i Johna Muira doszło w domu Ezry i Jeanne Carrów w Oakland w 1874 r. i sympatia i uznanie były obustronne. Na zaproszenie do odwiedzenia ich w Alhambra Valley odpowiedział Muir jednak dopiero w listopadzie 1877 r. krótką wizytą po drodze z wyprawy tratwą w dół rzeki Merced do San Joaquin. W następnych dwóch latach miały miejsce kolejne odwiedziny i wymiana listów. Podczas wizyty Muira w Alhambra Valley 16 czerwca 1879 r. odbyły się formalne zaręczyny, ku wielkiej radości i uldze małżonków Strentzel. W momencie zawierania małżeństwa w kwietniu 1880 r., John miał lat 42, a Louie 33.
Małżeństwo wniosło w niezależne dotychczas życie Muira wiele dobrych aspektów stabilizacji, jak solidne zaplecze finansowe i pozycję w społeczeństwie, ale przede wszystkim Muir znalazł w swojej żonie wyrozumiałego i wiernego przyjaciela. W prezencie ślubnym John i Louie otrzymali dom, w którym Strentzelowie sami dotychczas mieszkali, okazałą willę w stylu holenderskiej architektury kolonialnej. Choć współżycie pod jednym dachem układało się harmonijnie, John Strentzel przystąpił do budowy nowego domu dla siebie i żony na wzgórzu w odległości ok. 1,5 kilometra od starego domu. Nowy dom w italizującym stylu wiktoriańskim ("Italianate Victorian") wyposażony był – w przeciwieństwie do starego – we wszelkie najnowsze urządzenia i wygody: gazowe oświetlenie, kominki opalane węglem, toalety z bieżącą wodą, a od 1885 r. nawet telefon; na piętrze znajdowało się pięć sypialni. Do umowy małżeńskiej należało także zobowiązanie się Johna Muira do podjęcia obowiązków związanych z prowadzeniem sadów i firmy ogrodniczej, rozrastającej się ponad siły jednej osoby. Muir zdołał co prawda odbyć jeszcze parę wypraw (m.in. na Alaskę w 1880 i 1881 r., i kilkakrotnie w Sierra Nevada), także za namową żony, ale teść miał dla takich eskapad mniej zrozumienia. Toteż Muir poświęcił się całkowicie życiu rodzinnemu (w 1881 r. przyszła na świat pierwsza córka), uprawom i prowadzeniu interesu, i to z wielkim sukcesem finansowym. Nie był zainteresowany kontynuowaniem eksperymentalnego sadownictwa, skupiając się na powiększaniu terenów oddanych pod uprawę winorośli i drzew owocowych. Bez większych strat przeprowadził rodzinną firmę przez okres spadku cen produktów rolnych w latach 1880. i wkrótce zgromadził majątek, który zapewniał dobrobyt całej rodzinie do końca życia.
Wraz ze śmiercią Johna Strentzela w 1890 r. domy i posiadłość przeszły na jego żonę i córkę, a po śmierci Louisiany Strentzel w 1897 r. w całości na Muirów. Od końca lat 1880. John Muir przebywał jednak znowu coraz więcej w górach, podróżował i oddawał się pracy naukowej. Posiadłość w Alhambra Valley sprzedawana była po kawałku, także by finansować jego badania, kampanie na rzecz ochrony przyrody i pracę pisarską. Córki Johna i Louie Muirów nie były zainteresowane przejęciem interesu. Małżonkowie Muir mieszkali nadal w nowym domu rodziców (do którego przenieśli się po śmierci Johna Strantzela), w nim też zmarła w czerwcu 1905 r. Louie Strentzel Muir. W rok później starsza córka Muirów, Wanda, wyszła za mąż i młoda para zamieszkała w mniejszym, starszym domu. W nowym mieszkali John Muir z młodszą córką Helen, pomagającą mu porządkować manuskrypty, dzienniki i notatki, ale i ona wyszła niebawem za mąż i przeniosła na ranczo na obrzeżach pustyni Mojave. Wyjeżdżając do niej z wizytą pod koniec grudnia 1914 r. John Muir opuścił posiadłość Strentzelów po raz ostatni. Zmarł w szpitalu w San Francisco w dzień przed Wigilią.
Tereny i posiadłości Strentzelów dzisiaj.
W dniu śmierci Johna Muira, właściciela posiadłości w Alhambra Valley, z jej rozległych obszarów pozostało bardzo niewiele. Życzeniem Muira było, aby dom i jego toczenie przeszły w posiadanie Sierra Club, ale ten obawiał się zbyt wysokich kosztów jego utrzymania. Po tym jak siostry Wanda i Helen sprzedały dom w 1915 r., przechodził on kilkakrotnie z rąk do rąk, a i sadownicze tereny samej doliny Alhambra Valley musiały, szczególnie w latach 1950., ustąpić miejsca budowie autostrad i osiedli mieszkaniowych. Dopiero w 1964 r. nieruchomość, zwana w międzyczasie Muir House, przeszła jako "Muir National Historic Site" na własność stanu Kalifornia i mieści muzeum jej najsłynniejszego ochroniarza przyrody.

</doc>
<doc id="4795222" url="https://pl.wikipedia.org/wiki?curid=4795222" title="Linia kolejowa nr 900">
Linia kolejowa nr 900

Linia kolejowa nr 900 – zelektryfikowana, jednotorowa linia kolejowa łącząca stację Ostrołęka z bocznicą szlakową Goworki.

</doc>
<doc id="4795224" url="https://pl.wikipedia.org/wiki?curid=4795224" title="Andrzej Dubicki">
Andrzej Dubicki

Andrzej Florian Dubicki (ur. 9 października 1978) – polski historyk, dr hab. nauk społecznych, profesor nadzwyczajny Wydziału Studiów Międzynarodowych i Politologicznych Uniwersytetu Łódzkiego.
Życiorys.
W 2002 ukończył studia historyczne na Uniwersytecie Łódzkim, 21 grudnia 2006 obronił pracę doktorską "Bezpieczeństwo i międzynarodowy ład pokojowy w działalności i poglądach Nicolae Titulescu (1882-1941)", 10 marca 2015 habilitował się na podstawie pracy zatytułowanej "System partyjny Królestwa Rumunii. Uwarunkowania i funkcjonowanie". Objął funkcję wykładowcy w Wyższej Szkole Handlowej im. Króla Stefana Batorego w Piotrkowie Trybunalskim.
Piastuje stanowisko profesora nadzwyczajnego w Instytucie Studiów Politologicznych na Wydziale Studiów Międzynarodowych i Politologicznych Uniwersytetu Łódzkiego oraz członka Komisji Środkowoeuropejskiej na II Wydziale Historycznym i Filozoficznym Polskiej Akademii Umiejętności.

</doc>
<doc id="4795228" url="https://pl.wikipedia.org/wiki?curid=4795228" title="1 Aliancka Armia Powietrznodesantowa">
1 Aliancka Armia Powietrznodesantowa

1 Aliancka Armia Powietrznodesantowa () – aliancka formacja wojskowa utworzona 2 sierpnia 1944 r. z rozkazu gen. Dwighta Eisenhowera, Naczelnego Dowódcy Alianckich Sił Ekspedycyjnych. Formacja wchodziła w skład Alianckich Sił Ekspedycyjnych i kontrolowała wszystkie alianckie wojska powietrznodesantowe w Europie Zachodniej od sierpnia 1944 r. do maja 1945 r. Należały do nich: IX Dowództwo Transportu Piechoty, amerykański XVIII Korpus Powietrznodesantowy, który obejmował 17, 82 i 101 Dywizję Powietrznodesantową oraz szereg samodzielnych, amerykańskich jednostek powietrznodesantowych, wszystkie brytyjskie siły powietrznodesantowe, w tym 1 i 6 Dywizja Powietrznodesantowa oraz polska 1 Samodzielna Brygada Spadochronowa.
Od czasu powstania do końca II wojny światowej formacja ta przewodziła alianckimi siłami powietrznodesantowymi, które brały udział w największych alianckich ofensywach przez północno-zachodnią Europę, w tym operacji Market-Garden we wrześniu 1944 r., odparciu niemieckiej kontrofensywy w Ardenach między grudniem 1944 r. a styczniem 1945 r. oraz w operacji Varsity w marcu 1945 r. Formacja została oficjalnie rozwiązana 20 maja 1945 r., a brytyjskie jednostki wchodzące w jej skład powróciły do Wielkiej Brytanii, podczas gdy amerykańskie dywizje zostały przemianowane na 1 Armię Powietrznodesantową (ang. "First Airborne Army") i przejęły kontrolę nad amerykańskim sektorem okupacyjnym w Berlinie.
Formowanie.
Zalecenie dla utworzenia formacji.
Gen. Dwight Eisenhower, Naczelny Dowódca Alianckich Sił Ekspedycyjnych, uważał, że konieczne jest istnienie zunifikowanego dowództwa z uprawnieniami do koordynowania wszystkich jednostek powietrznodesantowych oraz jednostek transportu piechoty drogą powietrzną, bezpośrednich operacji powietrznodesantowych i dowodzenia jednostkami armii, marynarki oraz sił powietrznych. Organizacja opierałaby się na modelu zmodyfikowanej kwatery głównej korpusu i byłaby dowodzona przez wysokiego rangą oficera Sił Powietrznych Armii Stanów Zjednoczonych (USAAF). 20 maja 1944 r. podsekcja Naczelnego Dowództwa Alianckich Sił Ekspedycyjnych (SHAEF) zaleciła zjednoczenie wszystkich brytyjskich i amerykańskich sił powietrznodesantowych w ramach jednej formacji; jednostki transportujące żołnierzy pozostałyby jednak niezależne i pod kontrolą Alianckich Ekspedycyjnych Sił Powietrznych (AEAF). To zalecenie zostało wysłane do 12 Grupy Armii, 21 Grupy Armii i AEAF.
Sprzeciw oraz wsparcie.
Zalecenie utworzenia zjednoczonej armii powietrznodesantowej zostało skrytykowane i sprzeciwił mu się szef sztabu 12 Grupy Armii, gen. Leven Cooper Allen. Allen argumentował, że większa liczebność amerykańskich wojsk powietrznodesantowych, różnice w wyposażeniu i personelu pomiędzy formacjami brytyjskimi i amerykańskimi oraz fakt, że dostępne samoloty transportowe były w stanie przewieźć całkowitą liczbę amerykańskich żołnierzy wojsk powietrznodesantowych, ale już nie brytyjskich, wszystko to oznaczało, że nie było potrzeby jednolitego dowodzenia zarówno amerykańskimi, jak i brytyjskimi siłami powietrznodesantowymi.
Królewskie Siły Powietrzne były samodzielnym rodzajem sił zbrojnych, w przeciwieństwie do USAAF, a starsi dowódcy brytyjskich sił powietrznodesantowych byli zaniepokojeni wizją znalezienia się pod dowództwem oficerów Sił Powietrznych, bo RAF mógłby użyć ich później tego faktu jako precedensu dla dalszego dowodzenia brytyjskimi wojskami powietrznodesantowymi. Oficerowie AEAF zgłosili dalsze zastrzeżenia dotyczące problemów administracyjnych związanych z przydzieleniem jednostek RAF do proponowanej połączonej kwatery głównej. Dowódca AEAF, marsz. Trafford Leigh-Mallory, argumentował, że należy postępować zgodnie z pierwotną rekomendacją – jednocząc amerykańskie i brytyjskie siły powietrznodesantowe, ale pozostawiając jednostki transportu piechoty pod dowództwem AEAF.
Ostatecznie 21 Grupa Armii i AEAF zgodziły się na zalecenie, sugerując jedynie kilka drobnych zmian, które trzeba wprowadzić, a 17 czerwca gen. Harold R. Bull, zastępca szefa sztabu, operacji i planów (G-3) SHAEF, zalecił utworzenie połączonej kwatery głównej wojsk powietrznodesantowych, choć takiej, która nie kontrolowałaby jednostek transportu piechoty.
Powołanie Brereton i aktywacja formacji.
Pomimo sprzeciwów, Eisenhower pozostał przekonany o potrzebie istnienia jednego zjednoczonego dowództwa, które kontrolowałoby zarówno siły powietrznodesantowe, jak i jednostki transportu piechoty, dlatego przedstawił swoją propozycję w wiadomościach do gen. George'a Marshalla i gen. Henry'ego Arnolda z prośbą o wyznaczenie oficera USAAF na dowódcę zjednoczonej kwatery głównej. Marshall poprosił jednak o dalsze wyjaśnienie roli dowódcy, pytając, czy będzie on po prostu funkcjonował jako dowódca korpusu dywizji powietrznodesantowych, czy dowodził wszystkimi wojskami powietrznodesantowymi i naziemnymi, a także kto będzie dowodził siłami powietrznodesantowymi po wylądowaniu i wejściu do walki. Po wielu dyskusjach trzej generałowie zgodzili się, że dowódca sił powietrznych kontrolowałby wszystkie siły powietrznodesantowe, dopóki sytuacja na ziemi nie umożliwi normalnego wsparcia logistycznego dla zaangażowanych sił, a wtedy dowództwo powróci do dowódcy naziemnego.
Po rozwiązaniu problemów z podziałem dowództwa zaczęły się poszukiwania wykwalifikowanego personelu, który mógłby służyć w kwaterze głównej. Departament Wojny Stanów Zjednoczonych wskazał, że część personelu z Airborne Center w Camp Mackall będzie dostępna dla nowej kwatery głównej, a kiedy sztab 2 Brygady Powietrznej zostanie rozwiązany, jej personel będzie przeniesiony do nowej jednostki. Ponadto Strategiczne Siły Powietrzne Stanów Zjednoczonych w Europie przydzieliłyby dziesięciu oficerów i pięćdziesięciu żołnierzy.
Po dyskusji pomiędzy Eisenhowerem, Arnoldem i Marshallem postanowiono, że pierwszym dowódcą formacji będzie gen. USAAF Lewis Brereton, który dowodził 9 Armią Powietrzną. Kiedy Brereton dowiedział się o swojej nominacji 17 lipca, podczas konferencji z dowódcą USAAF, gen. Carlem Spaatzem, początkowo nie był przekonany o zaletach połączonej kwatery głównej, sugerując zamiast tego przydzielenie wszystkich amerykańskich sił powietrznodesantowych pod dowództwo 9 Armii Powietrznej, ale Eisenhower odmówił.
Po tym, jak Brereton zgodził się na powołanie go na to nowe stanowisko, I Aliancka Armia Powietrznodesantowa została oficjalnie aktywowana 2 sierpnia 1944 r.
Nazwa i struktura.
Brereton zalecił zmianę nazwy połączonej kwatery głównej na „I Aliancką Armię Powietrznodesantową”, która została zatwierdzona przez Eisenhowera 16 sierpnia po krótkim okresie sprzeciwu wyrażanego przez gen. Bulla, który twierdził, że taka nazwa byłaby myląca, ponieważ uważał, że nie ma planów do wykorzystywania tej formacji jako armii. Nowa formacja otrzymała kontrolę operacyjną nad IX Dowództwem Transportu Piechoty, XVIII Korpusem Powietrznodesantowym oraz brytyjskim I Korpusem Powietrznodesantowym i wszystkimi ich jednostkami podległymi. Jednostki transportu piechoty RAF miały być przydzielone w razie potrzeby.
Jako dowódca I Alianckiej Armii Powietrznodesantowej, Brereton był bezpośrednio odpowiedzialny przed SHAEF i generałem Eisenhowerem. Do jego obowiązków należało szkolenie i przydzielanie obiektów, opracowywanie nowego sprzętu powietrznego, konsultacje z głównymi dowódcami AEAF i alianckich sił morskich oraz planowanie i wykonywanie operacji w powietrzu.
Szlak bojowy.
Anulowane operacje we Francji.
W sierpniu 1944 r. siły amerykańskie pod dowództwem gen. Omara Bradleya rozpoczęły operację Cobra, mającą na celu umożliwienie siłom alianckim wyrwanie się z Normandii po kilku miesiącach powolnego postępu przeciwko umocnionej, niemieckiej obronie. Operacja zakończyła się sukcesem, pomimo gwałtownego niemieckiego kontrataku z 7 sierpnia pod kryptonimem Lüttich, a wiele niemieckich dywizji zostało uwięzionych w pobliżu Falaise w tak zwanym kotle Falaise. Następnie alianci zaczęli szybkie natarcie w głąb Francji.
Pod koniec sierpnia i na początku września zaplanowano kilka operacji powietrznodesantowych dla I Alianckiej Armii Powietrznodesantowej w celu wsparcia szybkiego postępu alianckich sił lądowych.
Większość operacji została anulowana z powodu szybkiego tempa natarcia alianckich sił lądowych w miarę ich postępu przez Francję i Belgię, ponieważ nie dawało I Alianckiej Armii Powietrznodesantowej wystarczającego czasu na zaplanowanie operacji i rozmieszczenie jej sił, zanim cele zostały zdobyte przez siły lądowe. Sytuacja zmieniła się jednak w połowie września, gdy siły alianckie zetknęły się z granicą niemiecką i linią Zygfryda oraz napotkały na znaczny niemiecki opór, a siły Wehrmachtu zaczęły tworzyć zorganizowane pozycje obronne, zaś tempo ofensywy alianckiej zwolniło.
Operacja Market Garden.
Operacja Market-Garden była rozszerzoną wersją anulowanej operacji Comet, wykorzystującą trzy dywizje I Alianckiej Armii Powietrznodesantowej (amerykańska 101 i 82 Dywizja Powietrznodesantowa oraz brytyjska 1 Dywizja Powietrznodesantowa).
Motorem opracowania planów operacji Market Garden był marsz. Bernard Law Montgomery, który nie zgodził się ze strategią „szerokiego frontu” preferowaną przez Eisenhowera, w której to wszystkie armie alianckie w Europie Północno-Zachodniej miały nacierać jednocześnie. Montgomery uważał, że należy skierować jeden, skoncentrowany atak na siły niemieckie. Wojska alianckie pod ogólnym dowództwem Montgomery'ego przemieszczałyby się przez Niderlandy nad rzekami po przeprawach mostowych przechwyconych przez siły powietrznodesantowe, oskrzydliłyby linię Zygfryda, wkroczyły na Nizinę Północnoniemiecką i utworzyły północne ramię manewru okrążającego na Ruhrze.
Operacja Market Garden składała się z dwóch podoperacji: „Market” – atak powietrznodesantowy w celu zdobycia kluczowych mostów, który został przeprowadzony przez I Aliancką Armię Powietrznodesantową oraz „Garden”, atak naziemny wykonany przez brytyjską 2 Armię, głównie XXX Korpus.
W toku operacji udało się wyzwolić holenderskie miasta Eindhoven i Nijmegen. Nie udało się jednak osiągnąć strategicznego celu, jakim było umożliwienie brytyjskiej 2 Armii przejścia nad Górnym Renem przez most w Arnhem. 1 Dywizja Powietrznodesantowa, której powierzono zadanie zdobycia Arnhem, została ewakuowana 25 września 1944 r. pod osłoną polskiej 1 Samodzielnej Brygady Spadochronowej, po poniesieniu ciężkich strat.
Bitwa o Ardeny.
Po niepowodzeniu operacji Market-Garden aliancka ofensywa została zatrzymana i zastąpiona kilkumiesięczną niemal statyczną walką z broniącymi siłami niemieckimi, przy czym nie planowano ani nie realizowano żadnych operacji powietrznodesantowych. Okres zastoju na froncie został jednak przerwany, kiedy Niemcy rozpoczęli wielką ofensywę na rozkaz Adolfa Hitlera. Operacja „Straż na Renie” rozpoczęła się 16 grudnia 1944 r., gdy trzy armie niemieckie zaatakowały Ardeny, a setki tysięcy żołnierzy niemieckich i czołgi przedarły się przez alianckie linie w sektorze amerykańskim. Operacja całkowicie zaskoczyła siły Sprzymierzonych, przez co kilka jednostek pod zwierzchnictwem I Alianckiej Armii Powietrznodesantowej zostało zaangażowanych w zatrzymanie, a następnie odparcie ofensywy; były to przede wszystkim 101, 82 i 6 Dywizja Powietrznodesantowa.
Po zakończeniu udziału tych jednostek w odpieraniu niemieckiego kontrataku w Ardenach między grudniem 1944 r. a styczniem 1945 r. siły powietrznodesantowe I Alianckiej Armii Powietrznodesantowej nie wzięły udziału w kolejnej operacji bojowej aż do marca.
Operacja Varsity.
Do marca 1945 r. armie alianckie wkroczyły na terytorium Niemiec i dotarły do Renu. Ren stanowił poważną naturalną przeszkodę dla natarcia aliantów, ale jego przekroczenie umożliwiłoby Sprzymierzonym dostęp do Niziny Północnoniemieckiej i ostateczne dotarcie do Berlina oraz innych dużych miast w północnych Niemczech. Marsz. Bernard Montgomery, dowodzący brytyjską 21 Grupą Armii, opracował plan sforsowania Renu przez siły pod jego dowództwem, pod kryptonimem Plunder, a także plan dla I Alianckiej Armii Powietrznodesantowej, której zadaniem było wspieranie natarcia lądowego w operacji Varsity.
Początkowo trzy dywizje powietrznodesantowe zostały przydzielone do wzięcia udziału w operacji Varsity: brytyjska 6-ta oraz amerykańska 13-ta i 17-ta, podległe amerykańskiemu XVIII Korpusowi Powietrznodesantowemu. Okazało się jednak, że 13 Dywizja Powietrznodesantowa nie będzie mogła wziąć udziału w operacji, ponieważ dostępna liczba samolotów transportowych wystarcza do transportu tylko dwóch dywizji. W związku z tym plan operacji został zmieniony, wykorzystując jedynie brytyjską 6 i amerykańską 17 Dywizję Powietrznodesantową.
Wyciągając wnioski z porażki operacji Market-Garden, plan operacji Varsity zmieniał całkowicie taktykę armii powietrznodesantowej:
Siły lądowe biorące udział w operacji Plunder rozpoczęły atak o godzinie 21:00 w dniu 23 marca 1945 r. i w ciągu nocy zabezpieczyły wiele przyczółków na wschodnim brzegu Renu. Dwie dywizje powietrznodesantowe zostały następnie wysłane do przeprowadzenia operacji Varsity, lądując o godzinie 10:00 w dniu 24 marca 1945 r. w pobliżu miasta Hamminkeln. Wyznaczono im szereg celów: zajęcie lasu Diersfordter, przez który przebiegała droga łącząca kilka miast; zabezpieczenie kilku mostów nad rzeką IJssel i zdobycie miasta Hamminkeln.
Wszystkie cele zostały zdobyte i utrzymane w przeciągu kilku godzin od rozpoczęcia operacji, a do zmroku 24 marca 15 Szkocka Dywizja Piechoty połączyła się z elementami 6 Dywizji Powietrznodesantowej. Do 27 marca alianci mieli czternaście dywizji na wschodnim brzegu rzeki. Gen. Eisenhower stwierdził później, że operacja Varsity była „jak dotąd najbardziej udaną operacją powietrznodesantową”.
Dalsze anulowane operacje.
Po zakończeniu operacji Varsity zaplanowano kilka operacji powietrznodesantowych dla dywizji będących pod kontrolą I Alianckiej Armii Powietrznodesantowej.

</doc>
<doc id="4795231" url="https://pl.wikipedia.org/wiki?curid=4795231" title="Telestrada">
Telestrada

Telestrada S.A. – spółka na rynku telekomunikacyjnym, oferująca rozwiązania komunikacji głosowej i internetowej, zarządzania w chmurze obsługą telekomunikacyjną biur obsługi klientów i ruchem telekomunikacyjnym oraz rozwiązania w zakresie usług telefonii komórkowej, stacjonarnej, VoIP, Internetu, zarówno dla klientów indywidualnych, jak i biznesowych. Działa na rynku od 1985, w telekomunikacji od 2003.
Historia.
Telestrada S.A. powstała jako jedna z pierwszych spółek z ograniczoną odpowiedzialnością w Polsce (ówczesna nazwa to WIR Sp. z o.o.). Głównym przedmiotem jej działalności była wówczas produkcja i usługi w zakresie rzemiosł elektrotechnicznych i elektronicznych.
W roku 2000 nastąpiła zmiana pokoleniowa udziałowców i skierowanie firmy w stronę usług internetowych – w tym prowadzenia nieruchomościowego portalu m2m.pl, serwisu koszykarskiego e-basket.pl i pośrednictwa kredytowego domkredyt.pl. W 2003 roku, w momencie uwolnienia w Polsce rynku usług telekomunikacyjnych, spółka rozpoczęła świadczenie usług dostępu do internetu skierowanych do grona klientów detalicznych swoich portali poprzez samoinkasujący numer telefoniczny 0209595 oraz usług połączeń międzystrefowych skierowanych do współpracujących z nią deweloperów. Następnie uruchomiła całą gamę kolejnych świadczeń z zakresu telekomunikacji. Gwałtowny rozwój rynku sprawił, że w ciągu roku usługi telekomunikacyjne zdominowały działalność firmy.
Od 2007 roku spółka jest notowana na Giełdzie Papierów Wartościowych w Warszawie, w segmencie NewConnect, dzięki czemu zyskała dużą stabilność i przejrzystość wyników finansowych.
Historia firmy wiąże się nierozerwalnie z kilkoma procesami przejęć innych podmiotów, dokonała ona zakupu:
W 2014 roku spółka zakupiła od Exatela 100% udziałów Niezależnego Operatora Międzystrefowego, jednego z pierwszych alternatywnych operatorów telefonii stacjonarnej w Polsce.
Zakres świadczonych usług.
Telestrada S.A. oferuje zarówno usługi podstawowe, takie jak: telefonia komórkowa, telefonia cyfrowa VoIP, telefonia stacjonarna, usługi Internetu stacjonarnego DSL, aDSL, łącza symetryczne oraz Internet mobilny z dużymi pakietami danych, aż po zaawansowane usługi inteligentne, w tym interaktywne infolinie dla dużych klientów biznesowych oraz integrację z istniejącymi systemami CRM.
Wśród rozwiązań zaawansowanych, w portfelu firmy duży udział zajmują usługi zintegrowane w postaci systemów IVR.
Jednym z najrozleglej opanowanych rynków jest branża medyczna, która w coraz szerszym zasięgu uruchamia dedykowaną usługę, "call medica" – pozwalającą na zarządzanie ruchem telekomunikacyjnym w małych gabinetach, przychodniach oraz największych szpitalach w Polsce. Pozwala ona na inteligentne rozwiązania w zakresie telefonicznej rejestracji medycznej, zwiększając liczbę odbieranych połączeń przez personel. Obecnie współpracuje ona z wieloma placówkami Narodowego Funduszu Zdrowia. Lista podmiotów, które wdrożyły usługę, dostępna jest na stronie www.callmedica.pl.
Sprzedaż detaliczna od grudnia 2015 roku skupia się wokół marki "lajt mobile", zorientowanej na usługi mobilne, z elastycznymi pakietami no limit i transferu danych. Sukcesy marki potwierdzają raporty UKE odnośnie do bilansu kart SIM, "lajt mobile" trzyma mocną pozycję w pierwszej dziesiątce w tym zakresie.
Spółka Telestrada S.A. to także innowacyjne projekty, wśród nich najważniejszym jest projekt "White Phone", w ramach którego do zakładów karnych na terenie całej Polski dostarczane są usługi wraz ze specjalistycznymi aparatami samoinkasującymi przeznaczonymi do użytku osadzonych. Spółka stale odnotowuje wzrosty w zakresie liczby zakładów karnych objętych projektem "White Phone".
Najmłodszym działem firmy jest Dział Software House, odpowiedzialny za wspieranie zintegrowanych rozwiązań wspomagających rozwój Telestrada S.A., a także za kompleksową obsługę programowania w postaci zaawansowanych usług, począwszy od kreacji do testowania.
Nagrody.
Telestrada S.A., jak i jej produkty, są laureatami oraz nominowanymi w wielu branżowych wydarzeniach, m.in.:

</doc>
<doc id="4795245" url="https://pl.wikipedia.org/wiki?curid=4795245" title="Nadzwyczajna magnetorezystancja">
Nadzwyczajna magnetorezystancja

Nadzwyczajna magnetorezystancja (ang. Extraordinary magnetoresistance, EMR) – jest magnetorezystancją geometryczną, której efekt został odkryty w 2000 roku. Podczas zastosowania dużego pola magnetycznego zmiana rezystancji magnetycznej może być większa niż 1,000,000% w temperaturze pokojowej (są to rzędy wielkości, większe niż te, które mają miejsce przy efektach takich jak GMR czy CMR). Efekt ma miejsce przy zastosowaniu systemów hybrydowych metali i półprzewodników. Bez pola magnetycznego system jest w stanie niskiej rezystancji, dla którego większość prądu elektrycznego przepływa przez sferę metalu. Podczas aplikowania dużego pola magnetycznego przyłożonego poprzecznie do kierunku przepływu prądu, system zmienia stan na ten o dużo większej rezystancji elektrycznej. Z powodu mechanizmu zjawiska Halla, gdy kąt nachylenia zbliża się do 90°, przepływ prądu elektrycznego w regionach metalicznych drastycznie maleje. Na efekt w dużym stopniu wpływa geometria systemu, potęgując efekt o nawet cztery rzędy wielkości. Jako że efekt EMR ma miejsce w temperaturze pokojowej i nie polega na materiałach magnetycznych ma wiele korzyści w aspekcie jego aplikacji, wliczając w to głowice odczytu dysków twardych.

</doc>
<doc id="4795257" url="https://pl.wikipedia.org/wiki?curid=4795257" title="Have U Seen Her?">
Have U Seen Her?

Have U Seen Her? to debiutancki album fińskiej piosenkarki i autorki tekstów ALMY, wydany 15 maja 2020 roku przez wytwórnię PME Records. Premierę albumu poprzedziły dwie EP-ki: "Have U Seen Her? (Part 1)" oraz "Have U Seen Her? (Part 2)" wydane 1 listopada 2019 i 13 marca 2020, odpowiednio.
Odbiór krytyczny.
Album „"Have U Seen Her?”" spotkał się z ogólnie pozytywnymi recenzjami. Na Metacriticu album otrzymał średnią ocenę 72/100 od profesjonalnych krytyków bazując na czterech recenzjach.

</doc>
<doc id="4795259" url="https://pl.wikipedia.org/wiki?curid=4795259" title="Olumide Oyedeji">
Olumide Oyedeji

Olumide Oyedeji (ur. 11 maja 1981 w Ibadan) – nigeryjski koszykarz, posiadający także brytyjskie obywatelstwo, występujący na pozycji środkowego.
Przez kilka lat występował w letniej lidze NBA, reprezentował Charlotte Bobcats (2004), Cleveland Cavaliers (2005), Atlantę Hawks (2008), Milwaukee Bucks (2008).

</doc>
<doc id="4795266" url="https://pl.wikipedia.org/wiki?curid=4795266" title="Hanek z Chełmu">
Hanek z Chełmu

 Hanek z Chełmu Chełmski herbu Ostoja (zm. przed 1397 r.) – dziedzic Chełmu (dziś część Krakowa), właściciel części Woli Chełmskiej, Swoszowic i Kantorowic.
Życiorys.
Hanek z Chełmu był synem Jana. W 1388 wziął w zastaw od Piechny ze Swoszowic część tej wsi za 24 grzywny. Następnie, tego roku, kupił od Staszka Pirki ze Skalbmierza za 22 grzywny inne części w Swoszowicach i wziął kolejne dwie części tej wsi w zastaw za 5 grzywien. Kupił też od Marcina z Modlnicy część w Woli Chełmskiej, za którą zapłacił za 100 grzywien. W 1394 roku wziął w zastaw od Paszka z Barućwierdzy za 500 grzywien część Kantorowic, którą rok później kupił za 500 grzywien groszy polskich. Hanek był żonaty z Katarzyną (zm. 1427). Miał kilkoro dzieci: Piotra, Imrama, Jana, Hinka, Mikołaja, Jakuba, Grzegorzanę i Annę. Hanek z Chełmu zmarł przed 1397 rokiem. Po jego śmierci majątkiem zarządzała małżonka Katarzyna, znacznie go powiększając. W latach 1398-99 kupiła kolejne części Swoszowic od Piotra z Jakuszowic za 26 grzywien, od Mikołaja ze Swoszowic za 22 grzywny oraz od sióstr Wichny i Matisowej ze Swoszowic za 20 grzywien. W roku 1403 Katarzyna kupiła połowę Kaczkowic i Łęgu od Hanki, wdowy po Paszku z Dębicy, Elżbiety, żony Andrzeja z Niegosławic i Kachny, zakonnicy w klasztorze św. Andrzeja w Krakowie, za 200 grzywien.

</doc>
<doc id="4795276" url="https://pl.wikipedia.org/wiki?curid=4795276" title="Halowe Mistrzostwa Europy w Lekkoatletyce 1981 – skok wzwyż kobiet">
Halowe Mistrzostwa Europy w Lekkoatletyce 1981 – skok wzwyż kobiet

Skok wzwyż kobiet – jedna z konkurencji technicznych rozgrywanych podczas halowych lekkoatletycznych mistrzostw Europy w Palais des Sports w Grenoble. Rozegrano od razu finał 22 lutego 1981. Zwyciężyła reprezentantka Włoch Sara Simeoni, która tym samym obroniła tytuł zdobyty na poprzednich mistrzostwach.
Rezultaty.
Finał.
Rozegrano od razu finał, w którym wzięło udział 13 zawodniczek.
Opracowano na podstawie materiału źródłowego.

</doc>
<doc id="4795290" url="https://pl.wikipedia.org/wiki?curid=4795290" title="Gobivenator">
Gobivenator

Gobivenator – wymarły rodzaj dinozaura, teropoda z grupy celurozaurów maniraptorów i rodziny troodontów.
Skamieniałości nieznanego wcześniej rodzaju dinozaura znalezione zostały na środkowej pustyni Gobi w Mongolia. Pochodziły ze skał powstałych w okresie kredowym, z datowanej na kampan formacji Djadokhta, powstałej między 75 a 71 milionów lat temu. Znany jest prawie kompletny szkielet, oznaczony jako MPC-D 100/86 i przechowywany następnie w Mongolskim Centrum Paleontologicznym w Ułan Bator. Chociaż przypominał budową dromeozaury czy archeopteryksa, na jego podstawie naukowcy zaliczyli znalezisko do rodzinny troodonów. Rodzina Troodontidae obejmuje niewielkie dinozaury drapieżne, jak opisany również z pustyni Gobi zaurornitoid. Nowy okaz wyróżniał się jednak pewnymi odmiennościami. Tsuihiji i współpracownicy wymieniają wśród nich ostro zakończony przedni koniec kości ciemieniowych oraz dół na kości nadkątowej naprzeciw tylnego otworu nadkątowego. Dzięki temu badacze opisali nowy rodzaj tetanury, którzy ochrzcili nazwą "Gobivenator". Nazwa ta odwołuje się do miejsca znalezienia szczątków zwierzęcia, pustyni Gobi, oraz jego drapieżnego trybu życia: łacińskie "venator" oznacza myśliwego. Epitet gatunkowy jedynego gatunku "mongoliensis" stanowi kolejne odniesienie do miejsca, z którego pochodziły kości. Miejsce typowe zapisano jako Dzamin Khond, ajmak południowogobijski w Mongolii. Co do pozycji w rodzinie Troodontidae, badacze stwierdzili, że "Gobivenator" jest bardziej zaawansowany ewolucyjnie od "Anchiornis", "Mei" czy "Sinovenator", o czym świadczy budowa dystalnej kończyny dolnej. Z drugiej strony zauważają, że w przeciwieństwie do bardziej zaawansowanych ewolucyjnie, zarówno wczesnokredowych troodonów "Sinornithoides" czy "Sinusonasus", jak i późniejszych "Linhevenator", "Saurornithoides", "Troodon" czy "Zanabazar", nie miał ząbkowanych zębów. Chcąc rozwikłać zagadkę, badacze przeprowadzili analizę filogenetyczną, w efekcie której zaprezentowali następujący kladogram (uproszczono):

</doc>
<doc id="4795315" url="https://pl.wikipedia.org/wiki?curid=4795315" title="Stowarzyszenie Cnót Wszelakich">
Stowarzyszenie Cnót Wszelakich



</doc>
<doc id="4795325" url="https://pl.wikipedia.org/wiki?curid=4795325" title="Stanisław Barański (1859–1891)">
Stanisław Barański (1859–1891)

Stanisław Barański (ur. 1859 w Maczkach, w pow. okuskim, zm. 30 czerwca 1891 w Paryżu) – polski działacz socjalistyczny, więzień Cytadeli, przywódca Gminy Narodowo-Socjalistycznej w Paryżu
Życiorys.
Uczył się w III Gimnazjum w Warszawie, gdzie założył kilka kółek socjalistycznych kółek samokształceniowych. Za swoją działalność w 1879 wyrzucony ze szkoły, a następnie w trybie administracyjnym skazany za agitację socjalistyczną z trzy miesięcy twierdzy. Po wyjściu z więzienia przez rok żył pod nadzorem policji. Jako ekstern w 1881 zdał maturę, po czym rozpoczął studia medyczny na Uniwersytecie Warszawskim. W tym czasie nawiązał kontakt z I "Proletariatem". W 1883 jako jeden z przywódców studentów w czasie tzw. aputichtinady został wyrzucony z wilczym biletem z uniwersytetu. Następnie aresztowano go i osadzono najpierw przez sześć miesięcy na warszawskiej Cytadeli, a następnie na sześć tygodni w więzieniu w Petersburgu. Po wyjściu z niego wyjechał za granicę.
Zamieszkał wówczas od 1884 w Paryżu, gdzie kontynuował studia medyczne. Jednocześnie rozpoczął szerszą działalność polityczną wśród Polaków mieszkających we Francji. Zrażony doktrynerskim stosunkiem przywódców "Proletariatu" do postulatu odbudowy niepodległej Polskich wystąpił wówczas z tej partii. Stał się jednym z czołowych przywódców nurtu w polskim socjalizmie który łączył program narodowy z programem społecznym. Zorganizował grupę im. Stanisława Worcella przy Związku Narodowym Polskim wychowującą młodzież w duchu socjalistycznym. Nawiązał wówczas kontakt a następnie zaprzyjaźnił się z Bolesławem Limanowskim. Ukoronowaniem tej działalności było założenie w 1888 Gminy Narodowo-Socjalistycznej w Paryżu, której liderem a także redaktorem jej organu prasowego "Pobudka" pozostawał aż do śmierci. Jak wspominał po latach bliski współpracownik Barańskiego, późniejszy znany krytyk literacki Jan Lorentowicz – „temperament rewolucyjny, oswobodzony z oków knutowej legalności, parł go w jednym wyłącznie kierunku: pracy społecznej. Widziano go na wszelkich wiecach polskich. Wszędzie zabierał głos śmiały, jasny i wybitny. Polemistą był wyjątkowo zręcznym i zdolnym; czujnie podchwytywał słabe strony przeciwnika, własne zaś argumenty wysuwał gładko, roztrząsał logicznie, konkludował mocno. Jego nadzwyczajnie piękna, uduchowiona twarz, okolona czarną czupryną, płonęła ogniem, kiedy mówił publicznie... Wybitny dialektyk, świetny, pełen temperamentu mówca, pisarz polityczny pierwszorzędny, wywierał on wielki wpływ na kolegów...”. W domu przy ulicy de la Glacière 20, gdzie mieszkał Barański i jego najbliżsi przyjaciele polityczni, tworzył się ośrodek nowych poczynań socjalistycznych. „W grupie glacierskiej – pisał Lorentowicz – Barański był niemal prorokiem. Podziwiali go nawet tacy, których drażniła jego bezwzględność”.
Tę jego aktywność na gruncie paryskim oraz postać sportretowała Gabriela Zapolska w osobie głównego bohatera Grzegorzewskiego w powieści "Zaszumi las" (t. 1-2 Lwów 1899).
Odznaczony.
W 1931 odznaczony pośmiertnie Krzyżem Niepodległości.
Rodzina.
Urodził się w rodzinie urzędnika kolejowego, Syn Piotra i Pauliny.

</doc>
<doc id="4795330" url="https://pl.wikipedia.org/wiki?curid=4795330" title="Renato Corsetti">
Renato Corsetti

Renato Corsetti (ur. 29 marca 1941 w Rzymie) – włoski esperantysta. W latach 2001–2007 pełnił funkcję prezesa Universala Esperanto-Asocio (UEA). Profesor Uniwersytetu Rzymskiego „La Sapienza”.
Życiorys.
Corsetti urodził się w Rzymie. W 1964 roku obronił doktorat na Uniwersytecie Rzymskim „La Sapienza z ekonomii. Studiował zarządzanie na uniwersytecie w Turynie. Od 1974 roku zajmował się socjolingwistyką współpracując z profesorem Uniwersytetu La Sapienza Giorgio Cardoną. Od 1980 roku prowadził badania nad dwujęzycznością u dzieci. Od roku akademickiego 1991-92 pracował na wydziale psychologii Uniwersytetu La Sapienza.
Żonaty z Anną Löwenstein. Mają dwóch synów. Od 1981 roku mieszkali we Włoszech. W 2015 roku przenieśli się do Wielkiej Brytanii.
Esperantysta.
Corsetti od lat 60. XX wieku jest aktywnym esperantystą. W latach 1971–1973 był prezesem TEJO. W latach 2000–2006 członkiem zarządu UEA, w latach 1998–2001 wiceprezesem i prezesem w latach 2001–2007. Od 1999 roku pełnił funkcję sekretarza Akademii Esperanto. Był członkiem zarządu i prezydentem Włoskiej Federacji Esperanto.
Nagrody.
W 2008 roku otrzymał Nagrodę Onisaburo Deguchi. Jest ona przyznawana przez zarząd UEA od 1987 roku za promowanie międzynarodowej przyjaźni i solidarności w duchu Ludwika Zamenhofa i Onisaburo Deguchi. Nagrodzony otrzymuje dyplom i 2000 euro.

</doc>
<doc id="4795332" url="https://pl.wikipedia.org/wiki?curid=4795332" title="Arrora De Paune">
Arrora De Paune



</doc>
<doc id="4795335" url="https://pl.wikipedia.org/wiki?curid=4795335" title="Język gani">
Język gani



</doc>
<doc id="4795338" url="https://pl.wikipedia.org/wiki?curid=4795338" title="Matthäus Hetzenauer">
Matthäus Hetzenauer

Matthäus Hetzenauer (ur. 1924 w Brixen im Thale w Austrii, zm. 2004 tamże) – żołnierz niemiecki austriackiego pochodzenia. Zabił oficjalnie z karabinu snajperskiego 345 żołnierzy Armii Czerwonej i uznawany jest za najbardziej skutecznego strzelca wyborowego Wehrmachtu.
Służba wojskowa.
Powołany do wojska 27 marca 1943 ukończył przeszkolenie podstawowe 1 lipca 1943 z umiejętnością obsługi średnich moździerzy. Następnie został skierowany na specjalne szkolenie strzelców wyborowych na poligonie „Seetaler Alpe” niedaleko Judenburga w kraju związkowym Styria w Austrii. Po zakończeniu szkolenia został skierowany na front wschodni do 3 Dywizji Górskiej, 144 pułk, 3 batalion. W tej samej dywizji służył drugi z najlepszych strzelców wyborowych Wehrmachtu z 257 oficjalnie uznanymi trafieniami Josef Allerberger. 17 kwietnia 1944 ranny w głowę i otrzymał czarną odznakę za rany. Posługiwał się karabinem K98k z celownikiem optycznym o sześciokrotnym powiększeniu i karabinem Gew43 z celownikiem optycznym o czterokrotnym powiększeniu.
Został odznaczony Krzyżem Rycerskim 17 kwietnia 1945 na wniosek dowódcy 3 Dywizji Górskiej – generała dywizji Paula Klatta. Przedstawienie do odznaczenia poparł generał Karl von Le Suire i generał Walther Nehring. Po kapitulacji wojsk niemieckich trafił do niewoli rosyjskiej, z której 10 stycznia 1950 został zwolniony i wrócił do domu.
Zmarł 3 października 2004 po wieloletniej chorobie.

</doc>
<doc id="4795342" url="https://pl.wikipedia.org/wiki?curid=4795342" title="Filip Diaczan">
Filip Diaczan

Filip Nikitycz Diaczan (ros. Филипп Никитич Дьячан, ukr. Пилип Микитович Дячан), ur. 13/25 października 1831 r. w Roznoszyńcach, zm. 19 stycznia/1 lutego 1906 r. w Wysokiem) – ukraińsko-rosyjski filolog klasyczny, historyk starożytności. 
Duchowny greckokatolicki, a następnie prawosławny. Członek ruchu moskalofilskiego; uczestniczył w likwidacji unickiej diecezji chełmskiej.
Nauczyciel w ukraińskim gimnazjum akademickim we Lwowie (1858–1861, 1863–1866), Gimnazjum w Brzeżanach (1862–1863), Gimnazjum w Chełmie (1866–1871), unickim seminarium duchownym w Chełmie (1866–1872), I Klasycznym Gimnazjum Męskim w Warszawie (1872–1895). Wykładowca Cesarskiego Uniwersytetu Warszawskiego (1874–1903).

</doc>
<doc id="4795343" url="https://pl.wikipedia.org/wiki?curid=4795343" title="Anna Löwenstein">
Anna Löwenstein

Anna Löwenstein (ur. 1951 w Wielkiej Brytanii) – angielska pisarka. W 2019 roku została ogłoszona Esperantystką Roku.
Życiorys.
Urodziła się pod Londynem. Od 1981 roku mieszkała we Włoszech. W 2015 roku wróciła do Wielkiej Brytanii. Wyszła za mąż za Renato Corsetti i ma dwóch synów. Renato Corsetti był w latach 2001–2007 prezesem Universala Esperanto-Asocio.
Esperantystka.
Mówić w języku esperanto nauczyła się jako 13-latka korzystając z książki wypożyczonej z biblioteki. Na kongresie esperantystów poznała swojego męża, który jest Włochem. W latach 1977–81 pracowała w centrali UEA, gdzie była redaktorką rocznika UEA. W 1979 roku została członkiem Komisji Kobiet UEA. Jako Anna Brennan była założycielką i redaktorką wychodzącego w języku esperanto w latach 1979–1988 feministycznego magazynu "Sekso kaj Egaleco".
Twórczość.
W 1999 roku wydała w języku angielskim i esperanto powieść historyczną "The Stone City". Książka została przetłumaczona w 2010 roku na język francuski, a w 2014 na węgierski. Tłumaczenie powieści z esperanto na węgierski przygotowała esperantystka Lenke Szász. W 2008 roku wydała w języku esperanto kolejną książkę "Morto de artisto". Jako tłumacz w 2006 roku przetłumaczyła z angielskiego na esperanto książkę Martina Solly "La Ksenofobia Gvidlibro al la italoj""." W 2007 roku była redaktorką książki poświęconej nazewnictwu w języku esperanto "Rusoj loĝas en Rusujo: landonomoj en Esperanto".
Nagrody.
W 2019 roku w 22 edycji konkursu uzyskała najwięcej głosów i została wybrana Esperantystą Roku.

</doc>
<doc id="4795344" url="https://pl.wikipedia.org/wiki?curid=4795344" title="Tunelowy magnetoopór">
Tunelowy magnetoopór

Tunelowa magnetorezystancja (ang. Tunnel magnetoresistance, TMR) jest efektem magnetorezystancji, który ma miejsce w skrzyżowaniu tunelu magnetycznego (ang. magnetic tunnel junction, MTJ), który jest komponentem składającym się z dwóch ferromagnetyków oddzielonych przez cienki izolator. Jeśli warstwa izolatora jest odpowiednio cienka (zazwyczaj kilka nanometrów), elektrony mogą przepływać tunelem z jednego ferromagnetyku do drugiego. Jako że proces ten jest zakazany w fizyce klasycznej, tunelowa magnetorezystancja jest tylko fenomenem fizyki kwantowej.
Skrzyżowania tunelu magnetycznego są wytwarzane w technice cienkowarstwowej (TLC). Podczas produkcji na skalę przemysłową wykorzystuje się napylanie w polu magnetycznym; w produkcji laboratoryjnej wykorzystuje się epitaksję z wiązek molekularnych i fizyczne osadzanie pary z wiązką elektronów. Skrzyżowania przygotowywane są przy pomocy fotolitografii.
Zasada działania zjawiska.
Kierunek magnetyzacji dwóch warstw ferromagnetycznych można indywidualnie przełączać za pomocą zewnętrznego pola magnetycznego. Jeśli magnetyzacje są w orientacji równoległej, bardziej prawdopodobne jest, że elektrony będą przepływać („tunelować”) przez warstwę izolacyjną, niż gdyby były w orientacji przeciwnej (antyrównoległej). W konsekwencji taki układ może być przełączany między dwoma stanami oporności elektrycznej, jednym o niskiej i drugim o bardzo wysokiej rezystancji.
Historia.
Efekt został pierwotnie odkryty w 1975 r. przez Michela Jullière’a (University of Rennes, Francja) w skrzyżowaniach Fe / Ge-O / Co przy 4,2 K. Względna zmiana oporu wyniosła około 14% i nie przyciągnęła dużej uwagi. W 1991 r. Terunobu Miyazaki (Uniwersytet Tohoku, Japonia) osiągnął zmianę o 2,7% w temperaturze pokojowej. Później, w 1994 r., Miyazaki uzyskał 18% w połączeniach żelaza oddzielonych amorficznym izolatorem z tlenku glinu, a Jagadeesh Moodera uzyskał 11,8% w połączeniach z elektrodami CoFe i Co. Najwyższe efekty zaobserwowane w tym czasie w przypadku izolatorów z tlenku glinu wynosiły około 70% w temperaturze pokojowej.
Od 2000 r. opracowywane są bariery tunelowe krystalicznego tlenku magnezu (MgO). W 2001 r. Butler i Mathon niezależnie dokonali teoretycznej prognozy, mówiącej że wykorzystując żelazo jako ferromagnet i MgO jako izolator, magnetorezystancja tunelowa może osiągnąć kilka tysięcy procent. W tym samym roku Bowen et al. jako pierwsi zgłosili eksperymenty wykazujące znaczącą TMR w magnetycznym złączu tunelowym opartym na MgO [Fe / MgO / FeCo (001)]. W 2004 r. Parkin i Yuasa byli w stanie wykonać połączenia Fe / MgO / Fe, które osiągają ponad 200% TMR w temperaturze pokojowej. W 2008 r. S. Ikeda, grupa H. Ohno z Tohoku University w Japonii zaobserwowała wpływ do 604% w temperaturze pokojowej i ponad 1100% przy 4,2 K na skrzyżowaniach CoFeB / MgO / CoFeB.
Zastosowanie.
Głowice czytające współczesnych dysków twardych działają w oparciu o magnetyczne złącza tunelowe. TMR, a ściślej magnetyczne złącze tunelowe, jest również podstawą MRAM, nowego rodzaju pamięci nieulotnej. Technologie pierwszej generacji polegały na tworzeniu krzyżowych pól magnetycznych na każdym bicie, aby zapisywać na nim dane, chociaż takie podejście ma limit skalowania przy około 90–130 nm. Obecnie opracowywane są dwie techniki drugiej generacji: przełączanie wspomagane termicznie (TAS) i moment obrotowy przenoszenia wirowania. Magnetyczne złącza tunelowe są również wykorzystywane do zastosowań pomiarowych, np. czujnik TMR może mierzyć kąty w nowoczesnych precyzyjnych wiatrowskazach, stosowanych w energetyce wiatrowej.

</doc>
<doc id="4795346" url="https://pl.wikipedia.org/wiki?curid=4795346" title="Pyłyp Diaczan">
Pyłyp Diaczan



</doc>
<doc id="4795347" url="https://pl.wikipedia.org/wiki?curid=4795347" title="Parafia św. Marii Magdaleny w Mokowie">
Parafia św. Marii Magdaleny w Mokowie

Parafia pw. Świętej Marii Magdaleny w Mokowie – parafia rzymskokatolicka należąca do dekanatu dobrzyńskiego nad Wisłą, diecezji płockiej, metropolii warszawskiej. 

</doc>
<doc id="4795348" url="https://pl.wikipedia.org/wiki?curid=4795348" title="Armand Léon Annet">
Armand Léon Annet

Armand Léon Annet (ur. 5 czerwca 1888 w Paryżu, zm. 25 kwietnia 1973 w Paryżu) – francuski wojskowy (kapitan), gubernator kolonialny.
Życiorys.
Nauka.
Armand uczęszczał do szkoły średniej Lycée Chaptal, maturę zdał w 1907 roku.
Kariera.
Dołączył do 39. pułku piechoty w Rouen 8 października 1907 r. i został z niego zwolniony 8 października 1910 r. Ubiegał się o pracę we Francuskiej Afryce Równikowej i został mianowany urzędnikiem 3 klasy. Armand został wysłany do Ubangi-Szari, a 15 marca 1914 r. został jej gubernatorem. Zmobilizowany 1 grudnia 1914 r., jako podporucznik piechoty oddany do dyspozycji wojsk kolonialnych, brał udział w kampanii w Kamerunie. Ranny w prawą nogę awansował na porucznika 30 sierpnia 1916 r., a następnie kapitana. Od 1 kwietnia 1916 roku był do dyspozycji generała dywizji Josepha Gaudérique Aymerich’a, wówczas gubernatora Kamerunu, służył w batalionie na terenie Środkowego Konga. Oddelegowany we Francji do Kameruńskiej Agencji Gospodarczej, został zastępcą gubernatora Francuskiej Afryki Zachodniej, a od 16 maja 1925 roku pełnił obowiązki gubernatora generalnego. 23 maja 1931 roku został mianowany gubernatorem i oddelegowany do dyspozycji generalnego gubernatora Algierii; brał udział w konferencjach w Afryce Północnej w Algierze (1930) oraz w Tunisie (1931). 13 listopada 1935 r. Armand został mianowany gubernatorem francuskich kolonii na terenie dzisiejszej Somalii. Został gubernatorem drugiej klasy 11 stycznia 1937 roku, do Francji wrócił w maju 1937 roku i został powołany na członka kolonialnego komitetu ekonomicznego.
Armand był gubernatorem Dżibuti (w czasie kiedy była kolonią francuską) od 13 listopada 1935 roku do 22 maja 1937 roku. Był także gubernatorem Madagaskaru w czasie II wojny światowej. W okresie II wojny światowej był dowódcą sił Francji Vichy w bitwie o Madagaskar i przewodził Operacją "Ironclad". Był wtedy dowódcą około 8000 żołnierzy, z czego 6000 stacjonowało na Madagaskarze.
Więzienie.
Armand Annet został wysłany na areszt domowy do Zefonstein, małego miasteczka położonego około pięćdziesiąt kilometrów od Johannesburga w Republikce Południowej Afryki. 21 października 1944 roku wyjechał do Kapsztadu, a następnie do Casablanci. 6 czerwca 1945 roku został uwięziony w areszcie śledczym w Casablance, a następnie 6 lipca tego samego roku przeniesiony do więzienia we Fresnes, gdzie spędził 21 miesięcy w areszcie zapobiegawczym. 21 marca 1947 roku Sąd Najwyższy skazał go na "".
Zmarł 25 kwietnia 1973 roku przy stacji metra La Motte Picquet w Paryżu.

</doc>
<doc id="4795349" url="https://pl.wikipedia.org/wiki?curid=4795349" title="Filipp Djaczan">
Filipp Djaczan



</doc>
<doc id="4795352" url="https://pl.wikipedia.org/wiki?curid=4795352" title="Filip Djaczan">
Filip Djaczan



</doc>
<doc id="4795353" url="https://pl.wikipedia.org/wiki?curid=4795353" title="Parafia św. Józefa w Siecieniu">
Parafia św. Józefa w Siecieniu

Parafia pw. Świętego Józefa w Siecieniu – parafia rzymskokatolicka należąca do dekanatu dobrzyńskiego nad Wisłą, diecezji płockiej, metropolii warszawskiej. 

</doc>
<doc id="4795354" url="https://pl.wikipedia.org/wiki?curid=4795354" title="Pyłyp Djaczan">
Pyłyp Djaczan



</doc>
<doc id="4795355" url="https://pl.wikipedia.org/wiki?curid=4795355" title="Agnieszka Fiszer">
Agnieszka Fiszer

Agnieszka Fiszer – polska biolog, pracownik naukowy Instytutu Chemii Bioorganicznej PAN, gdzie kieruje Zakładem Biotechnologii Medycznej. Specjalizuje się w biochemii.
Życiorys.
Rozprawę doktorską pt. "Badania procesu interferencji RNA sekwencji powtórzonych CAG i CUG w kontekście terapii choroby Huntingtona i niektórych ataksji rdzeniowo-móżdżkowych " wykonała pod kierunkiem prof. Włodzimierza Krzyżosiaka, a obroniła ją w 2012 r. w Instytucie Chemii Bioorganicznej PAN. Stopień doktora habilitowanego nauk biologicznych uzyskała w 2019 r. na Wydziale Biologii UAM na podstawie pracy pt. "Nietypowe siRNA celujące w region powtórzeń CAG w strategii terapeutycznej dla chorób poliglutaminowych".
Odznaczona Krzyżem Kawalerskim Orderu Odrodzenia Polski (2020).

</doc>
<doc id="4795361" url="https://pl.wikipedia.org/wiki?curid=4795361" title="Parafia św. Barbary w Sikorzu">
Parafia św. Barbary w Sikorzu

Parafia pw. Świętej Barbary w Sikorzu – parafia rzymskokatolicka należąca do dekanatu dobrzyńskiego nad Wisłą, diecezji płockiej, metropolii warszawskiej. 

</doc>
<doc id="4795364" url="https://pl.wikipedia.org/wiki?curid=4795364" title="Ondine (okręt)">
Ondine (okręt)

„Ondine” – nazwa noszona na przestrzeni dziejów przez okręty Marine nationale:

</doc>
<doc id="4795365" url="https://pl.wikipedia.org/wiki?curid=4795365" title="Parafia św. Hieronima w Sobowie">
Parafia św. Hieronima w Sobowie

Parafia pw. Świętego Hieronima w Sobowie – parafia rzymskokatolicka należąca do dekanatu dobrzyńskiego nad Wisłą, diecezji płockiej, metropolii warszawskiej. 

</doc>
<doc id="4795366" url="https://pl.wikipedia.org/wiki?curid=4795366" title="Ondine (1931)">
Ondine (1931)

Ondine (Q166) – francuski dwukadłubowy okręt podwodny z okresu międzywojennego i II wojny światowej, jedna z dwóch zbudowanych jednostek typu "Orion". Okręt został zwodowany 4 maja 1931 roku w stoczni Chantiers Dubigeon w Nantes, a w skład Marine nationale wszedł 5 lipca 1932 roku. Jednostka pełniła służbę na Morzu Śródziemnym, a po zawarciu zawieszenia broni między Francją a Niemcami została przejęta przez Brytyjczyków i przekazana marynarce Wolnych Francuzów. Z powodu złego stanu technicznego „Ondine” stała się źródłem części zamiennych dla innych francuskich okrętów, a w kwietniu 1943 roku została zezłomowana.
Projekt i budowa.
„Ondine” zamówiona została w ramach programu rozbudowy floty francuskiej z 1928 roku. Okręt, zaprojektowany przez inż. Jeana Simonota, należał do ulepszonej w stosunku do 600-tonowych typów "Sirène", "Ariane" i "Circé" serii jednostek o wyporności 630 ton. Usunięto większość wad poprzedników: okręty charakteryzowały się wysoką manewrowością i krótkim czasem zanurzenia; poprawiono też warunki bytowe załóg.
„Ondine” zbudowana została w stoczni Chantiers Dubigeon w Nantes. Stępkę okrętu położono 30 sierpnia 1929 roku, a zwodowany został 4 maja 1931 roku.
Dane taktyczno-techniczne.
„Ondine” była średniej wielkości dwukadłubowym okrętem podwodnym. Długość między pionami wynosiła 66,75 metra, szerokość 6,2 metra i zanurzenie 4,4 metra. Wyporność normalna w położeniu nawodnym wynosiła 558 ton, a w zanurzeniu 787 ton. Okręt napędzany był na powierzchni przez dwa dwusuwowe silniki wysokoprężne Sulzer o łącznej mocy 1400 KM. Napęd podwodny zapewniały dwa silniki elektryczne o łącznej mocy 1000 KM. Dwuśrubowy układ napędowy pozwalał osiągnąć prędkość 14 węzłów na powierzchni i 9 węzłów w zanurzeniu. Zasięg wynosił 2300 Mm przy prędkości 13,5 węzła w położeniu nawodnym (lub 4000 Mm przy prędkości 10 węzłów) oraz 82 Mm przy prędkości 5 węzłów w zanurzeniu. Zbiorniki paliwa mieściły 65 ton oleju napędowego. Dopuszczalna głębokość zanurzenia wynosiła 80 metrów.
Okręt wyposażony był w osiem wyrzutni torped: trzy stałe kalibru 550 mm na dziobie, jedną zewnętrzną kalibru 550 mm na rufie, podwójny zewnętrzny obracalny aparat torpedowy kalibru 550 mm oraz podwójny zewnętrzny obracalny aparat torpedowy kalibru 400 mm. Łącznie okręt przenosił dziewięć torped, w tym siedem kalibru 550 mm i dwie kalibru 400 mm. Uzbrojenie artyleryjskie stanowiło umieszczone przed kioskiem działo pokładowe kalibru 75 mm L/35 M1928 oraz pojedynczy wielkokalibrowy karabin maszynowy Hotchkiss kalibru 13,2 mm L/76. Jednostka wyposażona też była w hydrofony.
Załoga okrętu składała się z 3 oficerów oraz 38 podoficerów i marynarzy.
Służba.
„Ondine” weszła do służby w Marine nationale 5 lipca 1932 roku. Jednostka otrzymała numer burtowy Q166. W momencie wybuchu II wojny światowej okręt pełnił służbę na Morzu Śródziemnym, wchodząc w skład 12. dywizjonu 2. Flotylli okrętów podwodnych w Oranie (w skład którego wchodził ponadto bliźniaczy „Orion” oraz „Junon” i „Minerve”). Dowódcą jednostki był w tym okresie kpt. mar. (fr. "lieutenant de vaisseau") J.G. Hemmerich. 27 listopada 1939 roku dowodzenie okrętem objął kpt. mar. M.A.F. Bourgnine.
W czerwcu 1940 roku okręt nominalnie znajdował się w składzie 12. dywizjonu, a jego dowódcą był nadal kpt. mar. Bourgnine. „Ondine” przebywała w Cherbourgu, gdzie przechodziła remont mający trwać do 1 września. 18 czerwca, wobec zbliżania się wojsk niemieckich do portu w Breście, „Ondine” i „Orion” na holu opuściły bazę i dotarły do Portsmouth. Po podpisaniu zawieszenia broni między Francją a Niemcami, 3 lipca Brytyjczycy przeprowadzili operację "Catapult", zajmując siłą wszystkie francuskie okręty znajdujące się w portach brytyjskich (w tym i niesprawną „Ondine”). Okręt został oddany marynarce Wolnych Francuzów, jednak jego stan techniczny uniemożliwiał podjęcie czynnej służby. „Ondine” stała się źródłem części zamiennych dla operujących z portów brytyjskich francuskich okrętów podwodnych „Junon” i „Minerve”. Jednostka została zezłomowana w kwietniu 1943 roku.

</doc>
<doc id="4795370" url="https://pl.wikipedia.org/wiki?curid=4795370" title="Valentino Bucchi">
Valentino Bucchi

Valentino Bucchi (ur. 29 listopada 1916 we Florencji, zm. 9 maja 1976 w Rzymie) – włoski kompozytor.
Życiorys.
Studiował w konserwatorium we Florencji u Luigiego Dallapiccoli i Vito Frazziego oraz na tamtejszym uniwersytecie u Fausto Torrefrancy. Wykładał w konserwatoriach we Florencji (1945–1952 i 1954–1957), Wenecji (1952–1954) i Perugii (1957–1958). Od 1958 do 1960 roku dyrektor muzyczny Accademia Filarmonica Romana. W latach 1974–1976 był dyrektorem konserwatorium we Florencji.
Działał także jako krytyk muzyczny i eseista. Jest autorem studium "L’Orfeo di Claudio Monteverdi" (Florencja 1949).

</doc>
<doc id="4795376" url="https://pl.wikipedia.org/wiki?curid=4795376" title="Drenovec">
Drenovec



</doc>
<doc id="4795379" url="https://pl.wikipedia.org/wiki?curid=4795379" title="Halowe Mistrzostwa Europy w Lekkoatletyce 1981 – skok w dal kobiet">
Halowe Mistrzostwa Europy w Lekkoatletyce 1981 – skok w dal kobiet

Skok w dal kobiet – jedna z konkurencji technicznych rozgrywanych podczas halowych lekkoatletycznych mistrzostw Europy w Palais des Sports w Grenoble. Rozegrano od razu finał 21 lutego 1981. Zwyciężyła reprezentantka Republiki Federalnej Niemiec Karin Hänel, która ustanowiła nieoficjalny halowy rekord świata skokiem na odległość 6,77 m. Tytułu zdobytego na poprzednich mistrzostwach nie broniła Anna Włodarczyk z Polski.
Rezultaty.
Finał.
Rozegrano od razu finał, w którym wzięło udział 10 zawodniczek.
Opracowano na podstawie materiału źródłowego.

</doc>
<doc id="4795387" url="https://pl.wikipedia.org/wiki?curid=4795387" title="Leopold Szenderowicz">
Leopold Szenderowicz

Leopold Szenderowicz (ur. ok. 1868 we Lwowie, zm. 22 października 1928 tamże) – polski dziennikarz.
Życiorys.
Urodził się około 1868 we Lwowie. W 1886 miał 18 lat i był kandydatem seminarium nauczycielskiego. W tym roku był jednym z 14 osób sądzonych w politycznym procesie „Orła Białego”, w którym młodzież polska w wieku 17-20 lat była oskarżona przez C. K. Prokuratorię we Lwowie o popełnienie występków z § 285, 286, 287 ustawy karnej (głównym oskarżonym był Zygmunt Sulimirski). Obwinieni mieli być członkami tajnego zrzeszenia, założonego w drugiej połowie 1885 Centralnego Związku Orła Białego. W drugiej połowie września 1886 wszyscy oskarżeni zostali uwolnieni przez sąd karny od zarzutów. Był jednym z redaktorów pisma „Życie”, założonego we Lwowie przez działaczy organizacji narodowej.
Został dziennikarzem, początkowo był redaktorem „Słowa Polskiego”. Potem był dyrektorem i współredaktorem „Wieku Nowego”. Pracował też dla krakowskiej „Nowej Reformy”. Był jednym z najstarszych dziennikarzy lwowskich. Należał do Towarzystwa Dziennikarzy Polskich we Lwowie, we władzach którego był członkiem wydziału, wybierany do tego gremium 19 grudnia 1919, 16 maja 1925. 23 października 1917 został wybrany członkiem rady nadzorczej założonego wtedy Konsumu Dziennikarskiego we Lwowie. Był także członkiem Syndykatu Dziennikarzy Polskich we Lwowie i zasiadał w komisji rewizyjnej tegoż (wybrany 2 lutego 1920).
Przyjęto, że Szenderowicz podsunął Gabrieli Zapolskiej postać swojej kamieniczniczki Gołąbowej i jej rodziny, których opis pisarka wykorzystała przy tworzeniu dramatu "Moralność pani Dulskiej" (1907).
Od 7 listopada 1900 był żonaty z aktorką teatralną Antoniną Ogińską. W dniu 23 grudnia 1910 została ona zastrzelona przez jej kochanka, Kazimierza Lewickiego. Leopold Szenderowicz do końca życia był ponownie żonaty. Zmarł 22 października 1928 w wieku 60 lat. Został pochowany na Cmentarzu Łyczakowskim we Lwowie.

</doc>
<doc id="4795389" url="https://pl.wikipedia.org/wiki?curid=4795389" title="Anna Stöhr">
Anna Stöhr

Anna Stöhr (ur. 25 kwietnia 1988 w Reith im Alpbachtal) – austriacka wspinaczka sportowa. Specjalizowała się w boulderingu oraz w prowadzeniu. Dwukrotna mistrzyni świata we wspinaczce sportowej w boulderingu. Mistrzyni Europy we wspinaczce sportowej w konkurencji boulderingu z 2010 oraz z 2013 roku.
Kariera.
Multimedalistka we wspinaczce sportowej w konkurencji boulderingu "(łącznie 16 medali; w tym 8 złote, 5 srebrne oraz 3 brązowy)" w latach 2004–2019:
W Annecy w 2013 podczas Zimowych igrzysk wojskowych zdobyła złoty medal we wspinaczce sportowej w boulderingu.
Wielokrotna uczestniczka, medalistka prestiżowych zawodów wspinaczkowych Rock Master we włoskim Arco, gdzie zdobyła ogółem 6 medali; w tym 3 złotych, 2 srebrne i 1 brązowy.

</doc>
<doc id="4795392" url="https://pl.wikipedia.org/wiki?curid=4795392" title="Kościół św. Marcina w Siemkowicach">
Kościół św. Marcina w Siemkowicach

Kościół świętego Marcina − rzymskokatolicki kościół parafialny należący do parafii pod tym samym wezwaniem (dekanat Działoszyn archidiecezji częstochowskiej).
Najstarszą częścią świątyni jest monumentalna, gotycka wieża ceglana o czterech kondygnacjach z zachowanymi ostrołukowymi oknami, na dole czworokątna, na górze ośmiokątna, będąca pozostałością gotyckiej świątyni wybudowanej w XIII lub XIV wieku. Do wieży tej w 1879 roku została dobudowana obecna świątynia.
We wnętrzu, w nawie − można zobaczyć 2 renesansowe całopostaciowe płyty nagrobne Jerzego Siemkowskiego pochodzące z XVI wieku, ozdobione herbami Topór, Korab, Pomian i Junosza i datą 1564 oraz Zofii z Bielskich Boguckiej, ozdobione herbami Rola, Dołęga, Wieruszowa i Lewart oraz datą 1587. Zachowała się również pamiątkowa tablica poświęcona Ludwikowi Niemojowskiemu.
Do barokowego wyposażenia kościoła należą: ołtarz główny (być może z 2. poł. XVIII wieku, przebudowany w XIX wieku), ozdobiony obrazem Chrztu Chrystusa i św. Marcina pędzla Rafała Hadziewicza, oraz ołtarze boczne wykonane w XVIII wieku, ozdobione obrazami: Matki Bożej Różańcowej, Przemienienia Pańskiego i świętych Walentego, Marcina i Wincentego, a także krucyfiks powstały w XVIII wieku.

</doc>
<doc id="4795396" url="https://pl.wikipedia.org/wiki?curid=4795396" title="Wiener Neustädter SC">
Wiener Neustädter SC



</doc>
<doc id="4795399" url="https://pl.wikipedia.org/wiki?curid=4795399" title="SC Wiener Neustadt">
SC Wiener Neustadt



</doc>
<doc id="4795401" url="https://pl.wikipedia.org/wiki?curid=4795401" title="Suzuki GSX-S 125">
Suzuki GSX-S 125

Suzuki GSX-S 125 – to motocykl typu naked bike z serii GSX produkowany przez japońską firmę Suzuki od 2017 roku. Motocykl wyglądem przypomina model Suzuki GSX-R 125, główna różnica widoczna to brak sportowych owiewek, a także brak systemu bezkluczykowego.

</doc>
<doc id="4795410" url="https://pl.wikipedia.org/wiki?curid=4795410" title="Jane Alice Peters">
Jane Alice Peters



</doc>
<doc id="4795414" url="https://pl.wikipedia.org/wiki?curid=4795414" title="Rallycrossowe Mistrzostwa Europy">
Rallycrossowe Mistrzostwa Europy



</doc>
<doc id="4795425" url="https://pl.wikipedia.org/wiki?curid=4795425" title="Năeni (gmina)">
Năeni (gmina)

Năeni – gmina w Rumunii, w okręgu Buzău. Obejmuje miejscowości Năeni, Fințești, Fântânele, Proșca i Vârf. W 2011 roku liczyła 1805 mieszkańców.

</doc>
<doc id="4795428" url="https://pl.wikipedia.org/wiki?curid=4795428" title="Jingū">
Jingū

 – legendarna władczyni Yamato, małżonka cesarza Chūai, regentka ("sesshō"), zwana także władczynią-szamanką; inne imiona "Okinaga-Tarashi", "Okinagatarashi-hime", "Okinaga-tarashi-hime[-no-mikoto]" (Dziewczyna Która Zasłużyła na Powrotne Wzięcie na Dwór). Według "Nihongi", Jingō Kōgu. Jej rodzicami byli książę Okinaga-no-Sukune i Katsuraki-no-Taka-nuka-hime.
Jingū w "Kojiki" i "Nihon-shoki".
Nieliczne informacje o Jingū (jest to jej imię pośmiertne) pochodzą wyłącznie z obu najstarszych kronik: "Kojiki" i "Nihon-shoki". Zawarte są w nich następujące przekazy: 
W przeszłości, do okresu Meiji, była ujęta w tradycyjnym porządku sukcesji jako 15. władca, ale obecnie jest uważana za regentkę. Na liście mauzoleów cesarzy pod numerem 14 wpisany jest cesarz Chūai, jej mąż, a pod numerem 15 – jej syn, cesarz Ōjin. Od śmierci męża w 201 roku rządziła jako regentka do momentu, gdy jej syn wstąpił na tron w 269 roku.
Kumaso.
Od początku swojego panowania cesarz Chūai wykazywał wielką aktywność, m.in. wprowadził zmiany administracyjne i osobiście kontrolował podległe prowincje. Kiedy przebywał na półwyspie Kii, dowiedział się, że Kumaso wzniecili rebelię na Kiusiu. Udał się tam drogą morską i już na miejscu spotkał się ze swoją żoną i jej drużyną. 
W czasie wspólnej narady ze starszyzną, dotyczącej sposobu postępowania wobec buntowników cesarzowa-szamanka wpadła w trans i bóstwo przemówiło jej ustami, nakłaniając do pozostawienia w spokoju ludu Kumaso i udania się na podbój innego kraju pełnego bogactw: „Jeżeli cesarz uczci mnie odpowiednio, kraj ów podda się jego władzy, a potem Kumaso również ulegną”. Kraj ten identyfikowano z koreańskimi królestwami Silla i Gaya. Chūai nie posłuchał głosu bóstwa i zginął pokarany przez nie w starciu ze zbuntowanym plemieniem. Wówczas ujawniła się silna osobowość cesarzowej Jingū. Wezwała doradców i wydała zakaz ujawnienia faktu śmierci cesarza. Ciało miano przewieźć do Yamato i pochować w tajemnicy. Sama natomiast przyjęła rolę najwyższego kapłana, dokonała rytualnego oczyszczenia i złożyła bogom ofiary. Wymogła także na bóstwie, aby ujawniło swoje imię. Okazało się, że była to bogini Amaterasu (podała się za bóstwo koreańskie), ale także inni bogowie, m.in. zamieszkujący wody kanału morskiego Bungo: Sokotsutsu-no-Ō-no-Mikoto, Nakatsutsu-no-Ō-no-Mikoto, Uwatsutsu-no-Ō-no-Mikoto. 
Jingū pokonała Kumaso, zaprowadziła porządek, oddała bóstwom cześć i pewna ich poparcia była gotowa wyruszyć na wyprawę do krainy skarbów. Była jednak ostrożna i ustawicznie pytała bogów, jaka jest ich wola. Tak też uczyniła przed wyprawą. Odpoczywając nad rzeką Ogawa, zgięła igłę i nabiła na nią ziarnko ryżu, a z nitek wyciągniętych z szaty splotła linkę. Zarzucając taką prowizoryczną wędkę, zwróciła się do bogów: „Udajemy się na zachód, aby zagarnąć krainę skarbów. Jeżeli mamy osiągnąć ten cel, niechaj ryba chwyci przynętę”. Ledwie wypowiedziała te słowa, na haczyku zaszamotał się pstrąg. Był to wyraźny znak od bogów, zapewniający powodzenie wyprawy.
Jeśli odejdzie się od legend i odrzuci interwencje bóstw, objawienia i wyrocznie, to można przyjąć, że nastąpił konflikt pomiędzy cesarzem a cesarzową, co do sposobu postępowania z Kumaso. Ich rebelia wspierana była bowiem przez królestwo Shiragi (Silla) i Jingū uważała, że wpierw należy uderzyć na Koreańczyków, ale Chūai nie posłuchał jej rady. Stanął na czele swoich wojsk i zginął.
Wyprawa do krainy skarbów.
Po sprawdzeniu życzliwości bogów i złożeniu im ofiar (według niektórych ocen trwał on trzy lata), Jingū zarządziła mobilizację ludzi i sprzętu. W tym samym czasie wysłała na morze kolejno dwóch rybaków, aby zlokalizowali ową krainę skarbów. O ile pierwszy niczego nie znalazł, to drugi po powrocie przekazał, że na „północnym zachodzie wznosi się i rozciąga góra spowita chmurami, to zapewne jakaś kraina”. 
Z cesarzową przebraną za mężczyznę wyprawa ruszyła w dziesiątym miesiącu księżycowym i przy pomyślnym wietrze szybko dotarła do królestwa Shiragi. Król tej krainy wpadł w panikę i zrezygnował z oporu. Przysiągł następnie cesarzowej Jingū wierność po wieczne czasy i zobowiązał się wysyłać daniny „latem i zimą, tak że nie obeschną wiosła koreańskich statków”. Cesarzowa przyjęła poddaństwo i uczyniła go swoim koniuszym. Udała się następnie w głąb kraju, zapieczętowała skarbce i zawładnęła mapami oraz rejestrami ludności. Spełniwszy tak swoją misję powróciła do Yamato w towarzystwie osiemdziesięciu statków wypełnionych koreańskimi skarbami.
Z wyprawą do Shiragi, a zwłaszcza długością jej tam pobytu, wiąże się sporny wątek narodzin jej syna. Rzekomo tuż przed wyruszeniem była ona już blisko rozwiązania, ale nie chcąc odkładać wyprawy, podwiązała kamień pod łonem i zwróciła się do bogów z błagalną modlitwą o przesunięcie porodu do czasu powrotu. Tak też się stało. Urodził się syn, który nosił różne imiona: Hondawake-no-miko, Homudawake-no-miko, Homudawake[-no-mikoto] (). Był to późniejszy cesarz Ōjin.
Konflikt wewnętrzny.
Kiedy pojawiły się wieści o powrocie Jingū z wyprawy i urodzeniu syna, rozeszła się także pogłoska o śmierci cesarza. Jego dwaj starsi synowie zaniepokojeni taką sytuacją szybko doszli do wniosku, że to ich znacznie młodszy brat przyrodni zostanie cesarzem i zdecydowali się temu zapobiec. Zorganizowali zasadzkę, gromadząc siły bojowe, ale aby sprawdzić, czy bogowie im sprzyjają, udali się na polowanie: „Jeżeli nasze przedsięwzięcie ma się zakończyć pomyślnie, niechaj dane nam będzie upolować dobrą zwierzynę”. Stało się inaczej, na myśliwych wypadł dzik i zabił jednego z braci. Oshikuma, drugi brat, źle zrozumiał omen. Myślał, że bogowie każą mu zmienić miejsce zasadzki. Przeniósł się więc ze swoimi oddziałami do miejscowości Sumiyoshi.
Cesarzowa dowiedziała się o spisku i po naradzie wojennej wysłała swoje wojska pod dowództwem głównego doradcy, Takenouchiego, przeciwko spiskowcowi, który stacjonował nad rzeką Uji. Takenouchi-no-Sukune kazał wszystkim wojownikom ukryć we włosach zapasowe cięciwy do łuków, a do boków przypasać drewniane miecze. Wyszedł następnie nad rzekę i zwrócił się do buntownika, przekonując go, że nie zamierza zawładnąć cesarstwem w imieniu dziecka cesarzowej i nie widzi sensu w podejmowaniu walki: „Przetnijmy cięciwy naszych łuków i wyrzućmy miecze do rzeki”. Po wygłoszeniu tego wezwania wydał swoim oddziałom rozkaz przecięcia cięciw i wyrzucenia mieczy. Widząc to, Oshikuma nakazał swoim wojskom to samo. Wówczas armia Takenouchiego naciągnęła zapasowe cięciwy i dobywszy prawdziwych mieczy rzuciła się przez rzekę na wojowników Oshikumy. Zostali oni całkowicie pobici, a on sam popełnił samobójstwo, skacząc do jeziora Biwa.
Według "Kojiki", Hondawake-no-miko obwołany został cesarzem natychmiast po śmierci swoich starszych braci. Natomiast według "Nihongi", przez 69 lat, jako regentka, rządziła jego matka, aż do swojej śmierci w wieku 100 lat. Jej syn objął tron, gdy miał 70 lat i rządził przez 40 lat.
Historyczność.
Współcześni historycy i archeolodzy nie znaleźli przekonujących dowodów na poparcie legendy o podboju Korei przez Jingū. W XX wieku relacja ta była wykorzystana w Japonii do usprawiedliwiania agresywnej polityki kolonialnej. Poprzez nacjonalistyczne konotacje, teorie o Jingū i rzekomym terytorium "Mimana" pozostały kontrowersyjnym tematem w stosunkach koreańsko-japońskich. Jingū, jeśli istniała, mogła żyć w IV wieku. Podbój królestwa Silla przez Japonię uważa się za mało prawdopodobny.
Chińskie "Przekazy o kraju Wa" wzmiankują natomiast Himiko, królową-szamankę japońskiego państewka Yamatai. Część japońskich historyków utożsamia ją z legendarną Jingū, która miałaby panować mniej więcej w tym samym okresie w którym odnotowana jest Himiko. Koreańskie "Kroniki Trzech Królestw" odnotowują poselstwo od Himiko w 173, zaś najazdy Japończyków na Sillę w 232 i 346 roku.
Znaczenie.
Legenda o cesarzowej Jingū jest do dziś żywa w północnej części Kiusiu i wzdłuż wybrzeży Morza Wewnętrznego. Przyczyniła się do tego m.in. buddyjska doktryna "honji-suijaku(-setsu)" głosząca, iż bogowie (kami) shintō są manifestacją buddów oraz legendy chramów (zwane "engi"), które głoszą, iż Kiusiu jest pierwszym miejscem, na które bogowie shintō zstąpili na Ziemię. Z powyższych powodów jest tam wiele sanktuariów – których powstanie szacuje się na okres władzy cesarzowej-szamanki – poświęcone trójce bóstw: Sokotsutsu-no-Ō-no-Mikoto, Nakatsutsu-no-Ō-no-Mikoto i Uwatsutsu-no-Ō-no-Mikoto oraz jej samej, jej mężowi (Chūai) i synowi (Ōjin). Znane chramy to: 
Do najciekawszych należą: Sumiyoshi-taisha w Osace i Kashii-gū w Fukuoce.
Sumiyoshi-taisha.
Chram Sumiyoshi-taisha został zbudowany w 211 roku w intencji bezpiecznego powrotu cesarzowej Jingū z wyprawy do Korei. Jest poświęcony bogom morza i pełni obecnie rolę głównego sanktuarium dla około 2300 chramów Sumiyoshi w całej Japonii. Podróżni, rybacy i żeglarze modlą się w tym chramie o: ochronę, szczęście, bezpieczeństwo przy porodzie, szczęście w miłości i pracy.
Co roku w połowie czerwca odbywa się tam festiwal nazywany po japońsku "o-taue-shinji". "O-taue" to proces, w którym sadzonki ryżu są przesadzane na pola ryżowe, a "shinji" oznacza rytuał shintō. Festiwale tego rodzaju odbywają się w całej Japonii, ale ten w Sumiyoshi jest najbardziej znany i wyjątkowy ze względu na wierne odtwarzanie starożytnych procedur i rytuałów związanych z sadzeniem sadzonek w wielkim, ceremonialnym stylu.
Uważa się, że festiwal ten został zapoczątkowany, gdy cesarzowa-małżonka Jingū, wydała polecenie, aby święte pole zostało zasiane ziarnem dla bogów. Ceremonie sadzenia ryżu na polach należących do Sumiyoshi-taisha są znane jako najbardziej ozdobne i najbardziej imponujące ze wszystkich ceremonii sadzenia ryżu w Japonii. Oprócz faktycznego sadzenia ryżu, ceremonia obejmuje również ceremonialne tańce wykonywane przez miko w tradycyjnych czerwonych i białych szatach.
Zgodnie z lokalnym mitem, cesarzowa Jingū właśnie tam przygotowywała się do wojny na Półwyspie Koreańskim. Przed rozpoczęciem kampanii wysłała „dziewczęta wybrane do sadzenia ryżu” ("sa-otome") do chramu Sumiyoshi, aby posadziły ryż. Po ceremonii oczyszczenia "sa-otome" odebrały sadzonki z głównego sanktuarium i udały się na święte pole na terenie chramu, aby je posadzić. W trakcie sadzenia, wykonywane są tańce: "sumiyoshi-odori" i "ta-mai" na scenie obok pola. Sadzonki z tego pola są następnie przekazywane lokalnym rolnikom, z którego wyrasta święty ryż, ziarno bóstwa Sumiyoshi.
Kashii-gū.
Kashii-gū w Fukuoce jest jednym z najstarszych chramów shintō. Według legendy, Jingū zbudowała ten chram w 200 roku na cześć zmarłego tutaj swojego męża, cesarza Chūai. Z biegiem wieków poczęto czcić w nim oboje małżonków oraz trójkę bóstw o wspólnej nazwie Sumiyoshi Sanjin (lub Sumiyoshi Daijin). Główny pawilon chramu – zbudowany w unikalnym stylu "kashii-zukuri" – jest dobrem kultury narodowej. Obecny budynek pochodzi z 1801 roku, kiedy Nagayori Kuroda (znany również jako Narikiyo Kuroda), 10. władca prowincji Chikuzen, zlecił jego rekonstrukcję (oryginał był podobno znacznie większy). W pobliżu znajduje się studnia "furōsui" (woda nieśmiertelności, wiecznej młodości, "furō-fushi"), którą regularnie pił Takenouchi-no-Sukune, oraz cedr posadzony przez cesarzową Jingū. Kashii-gū utrzymuje więzi z dworem cesarskim. Cesarz wysyła swojego przedstawiciela raz na 10 lat, co czyni go jednym z zaledwie 17 chramów w Japonii, w których odbywają się takie wizyty. Droga do chramu jest wysadzana drzewami kamforowymi. Istnieje również staw pływających irysów, które kwitną w porze deszczowej, a festiwal z tym związany odbywa się w drugi weekend każdego czerwca. Na terenie Kashii-gū znajduje się kilka podległych, niższej rangi chramów, z których jeden poświęcony jest właśnie Takenouchi-no-Sukune, legendarnemu bohaterowi, który podobno żył prawie 300 lat i służył pięciu dworom cesarskim. Tajemnicą jego długowieczności była ta „studnia wiecznej młodości”. Nadal można z niej pić w nadziei na odsunięcie starości. Została ona wyróżniona jako jedno ze 100 najlepszych źródeł wody w Japonii
Dziedzictwo.
W 1878 roku po raz pierwszy na japońskim banknocie (o nominale 1 jena) pojawiła się kobieta. Była nią cesarzowa Jingū. Ze względu na to, że nie było wiadomo, jak ona w rzeczywistości wyglądała, jej portret wymyślił Edoardo Chiossone (1833–1898), włoski grawer i malarz, który był zagranicznym doradcą władz japońskich. Jako modelka posłużyła mu pracowniczka Ministerstwa Finansów (Ōkura-shō). Ta sama podobizna została wykorzystana na znaczkach pocztowych w późniejszych latach.
Mauzoleum Gosashi.
W 2008 roku grupa 16 archeologów pod przewodnictwem Japońskiego Stowarzyszenia Archeologicznego została wpuszczona na krótką wizytę do grobowca ("misasagi") Gosashi cesarzowej Jingū, który znajduje się w obecnej prefekturze Nara. Był to pierwszy tego rodzaju przypadek poza oficjalnymi wykopaliskami. Podczas trwającej dwie i pół godziny wizyty zespół mógł zbadać jedynie dolną część kopca pogrzebowego, który ma długość 270 metrów. Archeologom nie wolno było prowadzić wykopalisk, ale znaleźli nieznane wcześniej figurki z terakoty (haniwa) po wschodniej stronie grobowca. 
Ta rzadka wizyta dała ekspertom nadzieję, że inne ściśle strzeżone groby mogą zostać otwarte na niezależne badania. O dostęp do grobowca Gosashi i innych miejsc cesarskich naukowcy proszą od 1976 roku. Uzasadniają to tym, że grobowce datują się na okres powstawania scentralizowanego państwa japońskiego pod panowaniem cesarskim. Uważa się, że Agencja Dworu Cesarskiego (Kunaichō) ogranicza dostęp do grobowców w obawie, że wykopaliska ujawnią „niewygodne” więzy krwi między „czystą” rodziną cesarską a Koreą lub to, że w niektórych grobowcach nie ma żadnych cesarskich szczątków. Oficjalnie uzasadnia swoje decyzje organizowanymi obrzędami religijnymi ku czci rodziny cesarskiej, koniecznością zachowania spokoju i godności ich przodków. Profesor japonistyki na Uniwersytecie Tenri w mieście Tenri, w prefekturze Nara, Walter Edwards, twierdzi, że kwestia „koreańskich kości” to tylko pretekst: „Powiązania pomiędzy Koreą a japońską rodziną cesarską są udokumentowane od VIII wieku. Nawet cesarz Akihito powiedział, że ma koreańskie pochodzenie”. Edwards sugeruje, że postawa Agencji ma więcej wspólnego z próbą zachowania godności rodziny cesarskiej.

</doc>
<doc id="4795430" url="https://pl.wikipedia.org/wiki?curid=4795430" title="Halowe Mistrzostwa Europy w Lekkoatletyce 1981 – pchnięcie kulą kobiet">
Halowe Mistrzostwa Europy w Lekkoatletyce 1981 – pchnięcie kulą kobiet

Pchnięcie kulą kobiet – jedna z konkurencji technicznych rozgrywanych podczas halowych lekkoatletycznych mistrzostw Europy w Palais des Sports w Grenoble. Rozegrano od razu finał 21 lutego 1981. Zwyciężyła reprezentantka Niemieckiej Republiki Demokratycznej Ilona Slupianek, która była już mistrzynią w tej konkurencji w 1979. Tytułu zdobytego na poprzednich mistrzostwach nie obroniła Helena Fibingerová z Czechosłowacji, która tym razem wywalczyła srebrny medal. Wyniki reprezentantki Związku Radzieckiego Nunu Abaszydze, która pierwotnie zajęła 4. miejsce, zostały anulowane z powodu wykrycia w jej organizmie niedozwolonej substancji
Rezultaty.
Finał.
Rozegrano od razu finał, w którym wzięło udział 10 zawodniczek.
Opracowano na podstawie materiału źródłowego.

</doc>
<doc id="4795436" url="https://pl.wikipedia.org/wiki?curid=4795436" title="Năeni">
Năeni

Năeni – wieś w Rumunii, w okręgu Buzău, w gminie Năeni. W 2011 roku liczyła 602 mieszkańców.

</doc>
<doc id="4795437" url="https://pl.wikipedia.org/wiki?curid=4795437" title="Fințești">
Fințești

Fințești – wieś w Rumunii, w okręgu Buzău, w gminie Năeni. W 2011 roku liczyła 659 mieszkańców.

</doc>
<doc id="4795438" url="https://pl.wikipedia.org/wiki?curid=4795438" title="Hitman (komiks)">
Hitman (komiks)

Hitman – amerykańska seria komiksowa autorstwa scenarzysty Gartha Ennisa i rysownika Johna McCrea, wydawana w formie miesięcznika od kwietnia 1996 do kwietnia 2001 przez DC Comics. Łącznie ukazało się 60 numerów. Po polsku serię publikowało wydawnictwo Mandragora (niepełne wydanie w dwóch tomach zbiorczych, 2002–2004) i Egmont Polska (pełne wydanie w pięciu tomach zbiorczych, 2020–2021).
Fabuła.
Hitman (ang. "płatny zabójca") to pseudonim Tommy'ego Monaghana, weterana pierwszej wojny w Zatoce Perskiej, który po powrocie do USA osiedla się w rodzinnej irlandzkiej dzielnicy Cauldron w mieście Gotham, w którym aktywny jest też Batman. Tu Monaghan zostaje płatnym zabójcą. Jego postać pojawia się po raz pierwszy w drugim numerze komiksu "The Demon Annual" (1993), w którym zostaje zaatakowany i ugryziony przez pasożyta o nazwie Glonth. Ugryzienie uruchamia metagen w ciele Monaghana i zapewnia mu widzenie rentgenowskie i telepatię. Efektem ubocznym jest to, że rogówki i tęczówki w jego oczach są całkowicie czarne, nie do odróżnienia od źrenic. Z czasem supermoce Monaghana ulegają ograniczeniu, a on sam używa ich wybiórczo, zarówno ze względu na trudność w koncentracji podczas walk, jak i choroby, które te moce u niego wywołują.

</doc>
<doc id="4795439" url="https://pl.wikipedia.org/wiki?curid=4795439" title="Fântânele (gmina Năeni)">
Fântânele (gmina Năeni)

Fântânele – wieś w Rumunii, w okręgu Buzău, w gminie Năeni. W 2011 roku liczyła 139 mieszkańców.

</doc>
<doc id="4795440" url="https://pl.wikipedia.org/wiki?curid=4795440" title="Proșca">
Proșca

Proșca – wieś w Rumunii, w okręgu Buzău, w gminie Năeni. W 2011 roku liczyła 253 mieszkańców.

</doc>
<doc id="4795443" url="https://pl.wikipedia.org/wiki?curid=4795443" title="Vârf">
Vârf

Vârf – wieś w Rumunii, w okręgu Buzău, w gminie Năeni. W 2011 roku liczyła 152 mieszkańców.

</doc>
<doc id="4795446" url="https://pl.wikipedia.org/wiki?curid=4795446" title="Murgești (wieś)">
Murgești (wieś)



</doc>
<doc id="4795448" url="https://pl.wikipedia.org/wiki?curid=4795448" title="Năeni (okręg Buzău)">
Năeni (okręg Buzău)



</doc>
<doc id="4795452" url="https://pl.wikipedia.org/wiki?curid=4795452" title="Hero Breusing">
Hero Breusing

Hero Breusing (ur. 2 czerwca 1894 w Charlottenburg w Powiecie Teltow-Fläming, zm. 7 lutego 1973 w Koblencji) – niemiecki wojskowy, generał major.

</doc>
<doc id="4795456" url="https://pl.wikipedia.org/wiki?curid=4795456" title="Okręty podwodne typu Orion">
Okręty podwodne typu Orion

Okręty podwodne typu Orion – francuskie okręty podwodne z okresu dwudziestolecia międzywojennego i II wojny światowej. W latach 1927–1933 w stoczniach Ateliers et Chantiers de la Loire i Chantiers Dubigeon w Nantes zbudowano dwa okręty tego typu. Jednostki weszły w skład Marine nationale w 1932 roku i pełniły służbę na Morzu Śródziemnym. Po zawarciu zawieszenia broni między Francją a Niemcami zostały przejęte przez Brytyjczyków i przekazane marynarce Wolnych Francuzów. Z powodu złego stanu technicznego oba okręty stały się źródłem części zamiennych dla innych francuskich jednostek, a w kwietniu 1943 roku zostały zezłomowane.
Projekt i budowa.
Jednostki typu "Orion" zamówione zostały w ramach programu rozbudowy floty francuskiej z 1928 roku. Okręty, zaprojektowane przez inż. Jeana Simonota, należały do ulepszonej w stosunku do 600-tonowych typów "Sirène", "Ariane" i "Circé" serii jednostek o wyporności 630 ton. Usunięto większość wad poprzedników: okręty charakteryzowały się wysoką manewrowością i krótkim czasem zanurzenia; poprawiono też warunki bytowe załóg.
Okręty typu "Orion" powstały w dwóch stoczniach w Nantes: „Orion” zbudowany został w Ateliers et Chantiers de la Loire, zaś „Ondine” w Chantiers Dubigeon. Stępki okrętów położono w 1929 roku, a zwodowane zostały w 1931 roku.
Dane taktyczno-techniczne.
Jednostki typu "Orion" były średniej wielkości dwukadłubowymi okrętami podwodnymi. Długość między pionami wynosiła 66,75 metra, szerokość 6,2 metra i zanurzenie 4,4 metra. Wyporność normalna w położeniu nawodnym wynosiła 558 ton, a w zanurzeniu 787 ton. Okręty napędzane były na powierzchni przez dwa dwusuwowe silniki wysokoprężne Sulzer o łącznej mocy 1400 KM. Napęd podwodny zapewniały dwa silniki elektryczne o łącznej mocy 1000 KM. Dwuśrubowy układ napędowy pozwalał osiągnąć prędkość 14 węzłów na powierzchni i 9 węzłów w zanurzeniu. Zasięg wynosił 2300 Mm przy prędkości 13,5 węzła w położeniu nawodnym (lub 4000 Mm przy prędkości 10 węzłów) oraz 82 Mm przy prędkości 5 węzłów w zanurzeniu. Zbiorniki paliwa mieściły 65 ton oleju napędowego. Dopuszczalna głębokość zanurzenia wynosiła 80 metrów.
Okręty wyposażone były w osiem wyrzutni torped: trzy stałe kalibru 550 mm na dziobie, jedną zewnętrzną kalibru 550 mm na rufie, podwójny zewnętrzny obracalny aparat torpedowy kalibru 550 mm oraz podwójny zewnętrzny obracalny aparat torpedowy kalibru 400 mm. Łącznie okręty przenosiły dziewięć torped, w tym siedem kalibru 550 mm i dwie kalibru 400 mm. Uzbrojenie artyleryjskie stanowiło umieszczone przed kioskiem działo pokładowe kalibru 75 mm L/35 M1928 oraz pojedynczy wielkokalibrowy karabin maszynowy Hotchkiss kalibru 13,2 mm L/76. Jednostki wyposażone też były w hydrofony.
Załoga pojedynczego okrętu składała się z 3 oficerów oraz 38 podoficerów i marynarzy.
Służba.
„Orion” i „Ondine” weszły do służby w Marine nationale 5 lipca 1932 roku. Jednostki otrzymały numery burtowe Q165 i Q166. W momencie wybuchu II wojny światowej okręty pełniły służbę na Morzu Śródziemnym, wchodząc w skład 12. dywizjonu 2. Flotylli okrętów podwodnych w Oranie.
W czerwcu 1940 roku okręty nominalnie należały nadal do 12. dywizjonu okrętów podwodnych, choć przebywały w Cherbourgu, gdzie przechodziły remont mający trwać do 1 września. 18 czerwca, wobec zbliżania się wojsk niemieckich do portu w Breście, „Orion” i „Ondine” na holu opuściły bazę i dotarły do Portsmouth. Po podpisaniu zawieszenia broni między Francją a Niemcami, 3 lipca Brytyjczycy przeprowadzili operację "Catapult", zajmując siłą wszystkie francuskie okręty znajdujące się w portach brytyjskich (w tym „Oriona” i „Ondine”). Okręty zostały przekazane marynarce Wolnych Francuzów, jednak ich stan techniczny uniemożliwiał podjęcie czynnej służby.
Obie jednostki stały się źródłem części zamiennych dla operujących z portów brytyjskich francuskich okrętów podwodnych „Junon” i „Minerve”. Okręty zostały zezłomowane w kwietniu 1943 roku.

</doc>
<doc id="4795457" url="https://pl.wikipedia.org/wiki?curid=4795457" title="Bitwa na Polach Katalaunijskich 451">
Bitwa na Polach Katalaunijskich 451



</doc>
<doc id="4795461" url="https://pl.wikipedia.org/wiki?curid=4795461" title="Jędrzejowiczowie">
Jędrzejowiczowie



</doc>
<doc id="4795462" url="https://pl.wikipedia.org/wiki?curid=4795462" title="Pacynkowie">
Pacynkowie



</doc>
<doc id="4795463" url="https://pl.wikipedia.org/wiki?curid=4795463" title="Knihiniccy">
Knihiniccy



</doc>
<doc id="4795464" url="https://pl.wikipedia.org/wiki?curid=4795464" title="Abrahimowiczowie">
Abrahimowiczowie



</doc>
<doc id="4795467" url="https://pl.wikipedia.org/wiki?curid=4795467" title="Agopsowiczowie">
Agopsowiczowie



</doc>
<doc id="4795469" url="https://pl.wikipedia.org/wiki?curid=4795469" title="Aszkiełowicz">
Aszkiełowicz



</doc>
<doc id="4795470" url="https://pl.wikipedia.org/wiki?curid=4795470" title="Kolosalny magnetoopór">
Kolosalny magnetoopór

Kolosalna magnetorezystancja (ang. Colossal magnetoresistance, CMR) – jest właściwością niektórych materiałów, głównie perowskitów zawierających mangan, która umożliwia im radykalną zmianę rezystancji elektrycznej w obecności pola magnetycznego. Magnetorezystancja konwencjonalnych materiałów umożliwia zmiany rezystancji nawet o 5%, ale materiały z CMR mogą wykazywać zmiany rezystancji o rzędy wielkości.
Ta technologia może potencjalnie znaleźć zastosowanie w głowicach do odczytu i zapisu na dysku twardym, pozwalając na zwiększenie gęstości danych. Jednak do tej pory nie udało się jej zastosować w praktyce, ponieważ technologia ta wymaga niskich temperatur i dużego sprzętu.

</doc>
<doc id="4795471" url="https://pl.wikipedia.org/wiki?curid=4795471" title="Duzinkiewiczowie">
Duzinkiewiczowie



</doc>
<doc id="4795472" url="https://pl.wikipedia.org/wiki?curid=4795472" title="Frydrychowscy">
Frydrychowscy



</doc>
<doc id="4795474" url="https://pl.wikipedia.org/wiki?curid=4795474" title="Teoria Drzew Kruskala">
Teoria Drzew Kruskala

W matematyce Teoria Drzew Kruskala jest jednym z problemów w teorii grafów i teorii porządku. Mówi ona, iż skończony zbiór drzew z uporządkowanymi zasadami tworzenia jest homeomorficzny. Twierdzenie to zostało zaprezentowane przez Andrew Vázsonyiego – węgierskiego matematyka, a udowodnione przez Josepha Kruskala (1960) oraz Nasha-Williamsa (1963). Od tego czasu stał się znaczącym przykładem w teorii odwrotności jako stwierdzenie, którego nie można udowodnić używając ATR0 (forma arytmetycznej rekurencji transfinitowej), a finalne zastosowanie tego twierdzenia umożliwia konstrukcję bardzo szybko rosnącej funkcji TREE(n) (ang. tree – drzewo).
Zasady.
Jest to wersja udowodniona przez Nasha-Williamsa, ponieważ formuła Kruskala jest bardzo zawiła.
Dla danego drzewa formula_1 z korzeniem (głównym punktem tworzącym drzewo) oraz danymi wierzchołkami formula_2 mówimy, że formula_3 jest odgałęzieniem formula_4 oznacza to, iż istnieje bezpośrednie połączenie z formula_3 do formula_4 lub pośrednie takie, że każdy kolejny punkt na ścieżce ma bezpośrednie połączenie z jednym z dwóch wierzchołków.
Niech formula_7 będzie zbiorem częściowego porządku. Jeżeli drzewa formula_8 są połączone ze sobą w formula_9 to mówimy, że formula_10 jest zawarte w formula_11 i piszemy formula_12 Jest to działanie, które należy opóźnić, tzn. konstruować drzewa w taki sposób, aby formula_13 wystąpiło możliwie na końcu. Kruskal udowodnił, iż konstrukcja drzew musi w pewnym momencie spełnić warunek formula_13 można więc zapisać, że formula_15
Funkcja tree(n).
Funkcja tree(n), czyli funkcja słabego drzewa to najdłuższy ciąg drzew jedno-oznaczonych, czyli formula_16 tak że:
Wiemy, że tree(1) = 2, tree(2) = 5 i tree(3) &gt; 844424930131960. Natomiast TREE(3) (Zobacz poniżej) jest większe od treetreetreetreetree8(7)(7)(7)(7)(7). W szybko rosnącej hierarchii funkcja tree(n) znacznie przewyższa tempem wzrostu formula_17 i dochodzi do małej liczby porządkowej Veblena.
Praca Friedmana.
Dla skończonego zbioru formula_9 teoria drzew Kruskala, może być pokazana oraz udowodniona używając rachunku predykatów drugiego rzędu. Jednak podobnie jak w twierdzeniu Goodsteina, niektóre przypadki można rozwiązać w podsystemach rachunków. Po raz pierwszy zauważył to Harvey Friedman, w latach 80 XX wieku. Friedman spostrzegł, że nie można udowodnić twierdzenia Kruskala w ATR0. Oznacza to, że wprawdzie można udowodnić owe twierdzenie w Π-CA0, ale próba analizy porządkowej musiałaby zostać udowodniona poza Π-CA0.
TREE(3).
Załóżmy, że "P(n)" spełnia warunek formula_19 czyli za "n" nie można wstawić liczby zespolonej, kwaterionu itd., oraz że drzewo na pozycji "k" może mieć maksymalnie "k" punktów. TREE(3) jest maksymalną liczbą drzew możliwych do skonstruowania, bez zawierania jednego drzewa w drugim z użyciem "n" kolorów. Aby zobrazować rozmiar TREE(3) warto najpierw zobaczyć rozkład TREE(1) oraz TREE(2).
W przypadku jednego koloru (np. czerwony), posadzić można jedno drzewo, gdyż każde kolejne niezależnie od liczby punktów, będzie zawierać drzewo nr 1. Dla dwóch kolorów intuicyjne wydawałoby się stwierdzenie, iż maksymalna ilość drzew, które można zasadzić wynosi 2 – jedno czerwone, a drugie np. zielone. W rzeczywistości wynik wynosi 3. Można postawić najpierw jednoelementowe drzewo koloru czerwonego, później dwuelementowe drzewo, w którym obydwa punkty mają kolor zielony (pierwsze drzewo nie zawiera się w drugim, ponieważ kolory się różnią), natomiast jako drzewo z numerem trzy, postawić jednoelementowy zielony punkt.
W przypadku TREE(3) sprawa komplikuje się. Kruskal udowodnił, iż niemożliwe jest by TREE(n) nigdy się nie kończyło. Przykładowy rozkład TREE(3) wygląda następująco:
Liczba kroków w rozkładzie TREE(3) jest skończona, chociaż niewyobrażalnie ogromna. Wiadome jest, iż TREE(3) jest znacznie większe od liczby Grahama. Trudno konkretnie określić położenie TREE(3) w szybko rosnącej hierarchii, jednak uważa się, że znacznie przekracza ono granicę małej liczby porządkowej Veblena, natomiast wiadome jest, że nie przekracza dużej liczby porządkowej Veblena.
TREE(n) jest obliczalne, tzn. istnieją algorytmy, które w łatwy sposób szukają wyniku funkcji. Oznacza to również, że formula_20 (zobacz funkcja pracowitego bobra) dla dość małych wartości "n" np. 2000.

</doc>
<doc id="4795475" url="https://pl.wikipedia.org/wiki?curid=4795475" title="Gronczewscy">
Gronczewscy



</doc>
<doc id="4795476" url="https://pl.wikipedia.org/wiki?curid=4795476" title="Julius Engelhardt">
Julius Engelhardt

Julius Engelhardt (ur. 5 czerwca 1899 w Au am Rhein, zm. 14 sierpnia 1944 w Brandenburgu) – działacz Świadków Jehowy w Niemczech podczas II wojny światowej, nadzorca produkcji i dystrybucji publikacji biblijnych w okresie zakazu działalności i prześladowań Świadków Jehowy, więzień i ofiara hitleryzmu.
Życiorys.
Julius Engelhardt wychowywał się w rodzinie katolickiej. W roku 1913 po ukończeniu szkoły podstawowej rozpoczął naukę w szkole handlowej, którą przedwcześnie zakończył z powodu jej zamknięcia. W latach 1915–1917 pracował w szpitalu w Rastatt.
W czerwcu 1917 roku został powołany do służby wojskowej, do 109. Pułku Grenadierów w Karlsruhe. Od marca do września 1918 roku brał udział w I wojnie światowej jako sanitariusz na froncie zachodnim. Po wojnie imał się różnych zawodów, w tym handlowca.
Ożenił się w 1928 roku. Miał pięcioro dzieci. W kwietniu 1930 roku po wybuchu Wielkiego Kryzysu, przez cztery lata był bezrobotny. W tym samym roku dołączył do grupy religijnej Międzynarodowego Stowarzyszenia Badaczy Pisma Świętego, znanej później jako Świadkowie Jehowy. Jego żona i dzieci pozostały w Kościele katolickim. W 1934 roku znalazł zatrudnienie jako pracownik budowlany w różnych firmach w Karlsruhe.
W roku 1933 władze hitlerowskie rozpoczęły prześladowania Świadków Jehowy, a w roku 1935 oficjalnie zakazały ich działalności. Wtedy Engelhardt rozpoczął działalność podziemną.
W grudniu 1936 roku został aresztowany za rozpowszechnianie publikacji biblijnych. Po sześciomiesięcznym wyroku więzienia znalazł pracę jako dekarz w Karlsruhe.
Wiosną 1939 roku zaczął pomagać w odbudowie struktury organizacyjnej zdelegalizowanych Świadków Jehowy w Niemczech. W czerwcu 1939 roku za namową Ludwiga Cyranka przejął pracę w konspiracyjnej drukarni Świadków Jehowy.
Od lipca do października 1939 roku potajemnie wyprodukował 120 kopii matryc, które co tydzień przekazywał kurierowi z Karlsruhe. Wybuch II wojny światowej zmusił go do rozstania się z rodziną, aby uniknąć służby w Wehrmachcie.
W październiku 1939 roku zorganizował konspiracyjną drukarnię w mieszkaniu przyjaciela w Bruchsal. Do lutego 1940 roku obaj drukowali publikacje biblijne. W tym czasie zaczął również przyjmować obowiązki kuriera i rozprowadzać niektóre kopie, które sam wykonał. Engelhardt pisał na maszynie matryce, z których potem powielał „Strażnicę”. Potem rozwoził je do punktów kontaktowych w Berlinie, Moguncji i Mannheim. Po aresztowaniu i egzekucji Ludwiga Cyranka w lutym 1940, w dużym stopniu przejął jego zadania.
W marcu 1940 roku musiał przenieść się do Zagłębia Ruhry, gdyż w Karlsruhe groziło mu uwięzienie. Po przejściowym pobycie w Essen znalazł sobie nielegalną kwaterę przy Beckstrasse 42 w Oberhausen-Sterkrade, skąd od początku 1941 do kwietnia 1943 roku wydał 27 różnych nakładów „Strażnicy”, początkowo 240, a później 360 egzemplarzy oraz różne inne pisma. Dzięki temu była jednym z najbardziej produktywnych drukarni w Niemczech w czasie wojny.
W okresie wojennym założył dodatkowe podziemne drukarnie dla Świadków Jehowy w południowych Niemczech (w tym w Monachium, Mannheim, Spirze, Dreźnie i Freibergu). Wygłaszał też przemówienia na tajnych spotkaniach członków grupy. Najważniejszym wydarzeniem było konspiracyjne zgromadzenie w Mannheim w październiku 1942 roku. W grudniu 1942 roku Engelhardt, będąc wówczas jeszcze na wolności, zobowiązał Świadków Jehowy mieszkających w pobliżu obozu Wewelsburg, żeby doręczali więźniom do obozu „Strażnicę”.
Wieczorem 3 kwietnia 1943 roku, gdy wrócił z podróży do Duisburga, gdzie na dworcu przekazał współwyznawcy nielegalne publikacje Świadków Jehowy, został aresztowany z powodu nakazu wydanego przez gestapo w Karlsruhe w 1939 roku. Aresztowany został przez tych samych dwóch policjantów z gestapo w Essen, którzy aresztowali go 24 października 1939 roku.
W czasie jego aresztowania zabezpieczono około 1000 egzemplarzy „Strażnicy” i 500 egzemplarzy innych publikacji, a także papier, maszynę do pisania oraz inne materiały do ich produkcji. Engelhardt został aresztowany wraz z siedmioma innymi Świadkami Jehowy z Zagłębia Ruhry. Pomimo brutalnego przesłuchania nie wyrzekł się swojej wiary.
2 czerwca 1944 roku wszystkich ich skazano na śmierć. Wkrótce potem zostali straceni. Jego egzekucja odbyła się 14 sierpnia 1944 roku w więzieniu brandenburskim. 18 września 1944 roku Sąd Najwyższy w Hamm skazał na ciężkie więzienie członków grupy z Essen, która pod kierownictwem Engelhardta urządzała spotkania oraz regularnie wydawała „Strażnice” i inne biuletyny. Wielu z nich skazano na śmierć.
Po aresztowaniu i straceniu Engelhardta oraz osób, które z nim powielały i rozpowszechniały czasopisma, osadzonym w Wewelsburgu udało się zdobyć maszynę do pisania. Jeden z nich pisał matryce. Drugi skonstruował powielacz z drewna. Utrzymujące z nimi łączność kobiety, będące także Świadkami Jehowy, przynosiły im spoza obozu materiały potrzebne do powielania. W końcu powielano tam tyle egzemplarzy „Strażnic”, że zaopatrywano znaczną część północnych Niemiec.
Upamiętnienie.
18 marca 2008 roku przy Buschwiesenweg 13 w Karlsruhe umieszczono jego stolperstein.

</doc>
<doc id="4795477" url="https://pl.wikipedia.org/wiki?curid=4795477" title="Guzowscy">
Guzowscy



</doc>
<doc id="4795478" url="https://pl.wikipedia.org/wiki?curid=4795478" title="Maćki (powiat ostrołęcki)">
Maćki (powiat ostrołęcki)

Maćki – niestandaryzowana nazwa części wsi Dobrołęka w Polsce położona w województwie mazowieckim, w powiecie ostrołęckim, w gminie Olszewo-Borki.
Dawniej wieś Dobrołęka-Maćki.
Historia.
W latach 1921–1939 wieś leżała w województwie białostockim, w powiecie ostrołęckim, w gminie Nakły (od 1936 w gminie Rzekuń).
Według Powszechnego Spisu Ludności z 1921 roku wieś zamieszkiwało 114 osób w 23 budynkach mieszkalnych. Miejscowość należała do parafii rzymskokatolickiej w m. Grabowo. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Myszyńcu.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Landkreis Scharfenwiese, rejencji ciechanowskiej Prus Wschodnich III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4795479" url="https://pl.wikipedia.org/wiki?curid=4795479" title="Koryzna">
Koryzna



</doc>
<doc id="4795482" url="https://pl.wikipedia.org/wiki?curid=4795482" title="Kryniccy">
Kryniccy



</doc>
<doc id="4795483" url="https://pl.wikipedia.org/wiki?curid=4795483" title="Liberaccy">
Liberaccy



</doc>
<doc id="4795485" url="https://pl.wikipedia.org/wiki?curid=4795485" title="Łagunowie">
Łagunowie



</doc>
<doc id="4795487" url="https://pl.wikipedia.org/wiki?curid=4795487" title="Madeyscy">
Madeyscy



</doc>
<doc id="4795488" url="https://pl.wikipedia.org/wiki?curid=4795488" title="Manugiewiczowie">
Manugiewiczowie



</doc>
<doc id="4795491" url="https://pl.wikipedia.org/wiki?curid=4795491" title="Romatowscy">
Romatowscy



</doc>
<doc id="4795493" url="https://pl.wikipedia.org/wiki?curid=4795493" title="Sankowscy">
Sankowscy



</doc>
<doc id="4795498" url="https://pl.wikipedia.org/wiki?curid=4795498" title="Jan Hebda">
Jan Hebda

Jan Hebda (urodzony 9 listopada 1893 w Nowym Sączu, poległ 23 maja 1915 pod Przepiórowem) – kapral Legionów Polskich, kawaler Krzyża Srebrnego Orderu Wojennego Virtuti Militari.
Życiorys.
Urodził się jako syn Piotra i Ewy z domu Zielonka.
Ukończył szkołę powszechną, po czym wyuczył się zawodu stolarza. Od roku 1913 członek Związku Strzeleckiego, w dniu 8 sierpnia 1914 r. wstąpił do Legionów Polskich. Otrzymał przydział do 2 kompanii II batalionu 5 pułku piechoty, wchodzącego w skład I Brygady Legionów. W toku służby awansował do rangi kaprala. Wykazał się bohaterstwem w trakcie walk pod Przepiórowem, stanowiących jeden z epizodów bitwy pod Konarami. Wtedy to poprowadził swoją sekcję, pod silnym ogniem ciężkich karabinów maszynowych, do natarcia na pozycje rosyjskie. Poległ podczas tego starcia i spoczął na miejscowym cmentarzu. Nie zdążył założyć rodziny.
Pośmiertnie odznaczony został Krzyżem Srebrnym Orderu Virtuti Militari co zostało potwierdzone dekretem Wodza Naczelnego marszałka Józefa Piłsudskiego L. 12845.VM z dnia 17 maja 1922 roku (opublikowanym w Dzienniku Personalnym Ministerstwa Spraw Wojskowych Nr 2 z dnia 6 stycznia 1923 roku).
Za pracę w dziele odzyskania niepodległości Jan Hebda został, na mocy zarządzenia prezydenta Rzeczypospolitej Ignacego Mościckiego z dnia 9 listopada 1933 roku, odznaczony pośmiertnie Krzyżem Niepodległości.

</doc>
<doc id="4795505" url="https://pl.wikipedia.org/wiki?curid=4795505" title="Drežnik">
Drežnik



</doc>
<doc id="4795507" url="https://pl.wikipedia.org/wiki?curid=4795507" title="Joanna Miller">
Joanna Miller

Joanna Miller (ur. 1 czerwca 1994 w Gdyni) – czołowa zawodniczka polskiego motocrossu, wielokrotna Mistrzyni Polski w klasie kobiet. Zdobyła wiele tytułów w motocrossowych mistrzostwach Polski kobiet, startowała w najmocniejszych polskich klasach, na mistrzostwach Europy oraz na mistrzostwach świata. Reprezentuje barwy polskiego klubu Człuchowski AutoMotoKlub POLTAREX na motocyklu Yamaha YZF 250.
Kariera.
Zaczynała od gry w piłkę nożną. Miała 12 lat, kiedy ojciec kupił jej Yamahę 85cc. Trafiła pod skrzydła trenera Mirosława Kowalskiego. W 2007 pierwszy raz wystartowała w zawodach.
Wówczas nie było wielu zawodniczek, więc Joanna od początku rywalizowała z chłopcami. Szybko stała się najszybszą polską zawodniczką.
Przez lata kariery Joanna trenowała pod okiem wielu trenerów, m.in. wraz z teamem DUUST KTM pod okiem Justina Morrisa, który od wielu lat współpracuje z zawodnikami Mistrzostw Świata.
Jest najlepszą zawodniczką w polskiej motocrossowej klasie kobiet, a podczas startów w najmocniejszych klasach również plasuje się na wysokich pozycjach.
Jej największym osiągnięciem jest III miejsce w Zawodach Mistrzostw Świata w Arco di Trento (Włochy) w 2012. 

</doc>
<doc id="4795510" url="https://pl.wikipedia.org/wiki?curid=4795510" title="Luka Bukić">
Luka Bukić

Luka Bukić (ur. 30 kwietnia 1994) – chorwacki piłkarz wodny. Srebrny medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. W 2013 zdobył brązowy medal mistrzostw świata, w 2015 srebro tej imprezy. Jego ojciec Perica również był waterpolistą i w swej karierze zdobył m.in. trzy medale olimpijskie.

</doc>
<doc id="4795516" url="https://pl.wikipedia.org/wiki?curid=4795516" title="Royal Yacht Squadron">
Royal Yacht Squadron

Royal Yacht Squadron – brytyjski klub żeglarski założony w 1815 r. w Londynie. Jest najstarszym w Wielkiej Brytanii i jednym z najstarszych klubów jachtowych na świecie. Jego siedzibą jest fort obronny Cowes Castle na wyspie Wight. Patronem klubu jest Królowa Elżbieta II, zaś admirałem był Książę Filip, który pełnił również funkcję komandora. Jachty należące do klubu otrzymują skrót RYS przed nazwą.
Historia.
Klub został założony w Londynie 1 czerwca 1815 roku przez 42 miłośników żeglarstwa jako The Yacht Club. Członkami klubu mogły zostać osoby, które posiadały jacht powyżej 10 ton wyporności. W 1820 roku nazwa klubu została zmieniona na Royal Yacht Club, zaś w 1833 otrzymał on istniejącą do dziś nazwę. Klubowe jachty mają prawo do noszenia bandery marynarki wojennej Royal Navy, a nie bandery marynarki handlowej jak większość innych jednostek pływających zarejestrowanych w Wielkiej Brytanii. Do 2013 roku członkami klubu mogli być wyłącznie mężczyźni.
Klub jest znany z organizowania międzynarodowych regat, z których najważniejsze to Regaty Cowes Week (od 1826 r.) oraz Regaty o Puchar Ameryki (od 1851 r.)

</doc>
<doc id="4795517" url="https://pl.wikipedia.org/wiki?curid=4795517" title="Dubočani">
Dubočani



</doc>
<doc id="4795520" url="https://pl.wikipedia.org/wiki?curid=4795520" title="Frode Sørensen (polityk)">
Frode Sørensen (polityk)

Frode Sørensen (ur. 21 stycznia 1946 w m. Toftlund) – duński polityk, samorządowiec i urzędnik bankowy, parlamentarzysta, w latach 2000–2001 minister.
Życiorys.
Kształcił się w szkołach dla urzędników bankowych. Pracował w sektorze bankowym, w latach 1993–1998 był kierownikiem oddziału Sydbanku. Był pierwszym wiceprezesem (1979–1981) oraz prezesem (1983–1992) Danske Sparekassefunktionærers Landsforening, organizacji zrzeszającej pracowników bankowych.
Zaangażował się w działalność polityczną w ramach Socialdemokraterne. W latach 1994–1998 był radnym gminy Sønderborg. W latach 1998–2007 sprawował mandat deputowanego do Folketingetu. Od grudnia 2000 do listopada 2001 pełnił funkcję ministra do spraw podatków w czwartym gabinecie Poula Nyrupa Rasmussena. Od 2003 do 2008 kierował Foreningen NORDEN, organizacją działającą na rzecz współpracy krajów nordyckich. Parę lat po odejściu z parlamentu ponownie zasiadł w radzie gminy Sønderborg.

</doc>
<doc id="4795525" url="https://pl.wikipedia.org/wiki?curid=4795525" title="Marko Bijač">
Marko Bijač

Marko Bijač (ur. 12 stycznia 1991) – chorwacki piłkarz wodny, bramkarz. Srebrny medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. W 2013 zdobył brązowy medal mistrzostw świata, w 2015 srebro tej imprezy. W 2017 Chorwaci zdobyli tytuł mistrzów świata, w 2019 ponownie zajęli trzecie miejsce. Na mistrzostwach Europy w 2018 sięgnął po brąz. Jego ojciec również był waterpolistą.

</doc>
<doc id="4795527" url="https://pl.wikipedia.org/wiki?curid=4795527" title="Marko Bijac">
Marko Bijac



</doc>
<doc id="4795536" url="https://pl.wikipedia.org/wiki?curid=4795536" title="Milan Arsow">
Milan Arsow



</doc>
<doc id="4795546" url="https://pl.wikipedia.org/wiki?curid=4795546" title="Dymusy">
Dymusy

Dymusy – niestandaryzowana nazwa części wsi Kruki w Polsce położona w województwie mazowieckim, w powiecie ostrołęckim, w gminie Olszewo-Borki.
Dawniej wieś.
Historia.
W latach 1921–1939 wieś leżała w województwie białostockim, w powiecie ostrołęckim, w gminie Nakły (od 1936 w gminie Rzekuń). Miejscowość należała do parafii rzymskokatolickiej w Ostrołęce. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Ostrołęce.
W wyniku agresji niemieckiej we wrześniu 1939 wieś znalazła się pod okupacją niemiecką. Od 1939 do wyzwolenia w 1945 włączona w skład Landkreis Scharfenwiese, rejencji ciechanowskiej Prus Wschodnich III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4795551" url="https://pl.wikipedia.org/wiki?curid=4795551" title="Brytyjska torpeda Mark VII">
Brytyjska torpeda Mark VII



</doc>
<doc id="4795553" url="https://pl.wikipedia.org/wiki?curid=4795553" title="Torpeda Mark VII">
Torpeda Mark VII



</doc>
<doc id="4795554" url="https://pl.wikipedia.org/wiki?curid=4795554" title="Torpeda Mark VIII">
Torpeda Mark VIII



</doc>
<doc id="4795557" url="https://pl.wikipedia.org/wiki?curid=4795557" title="Sonja Mikkelsen">
Sonja Mikkelsen

Sonja Mikkelsen (ur. 20 czerwca 1955 w m. Bedsted) – duńska polityk i ekonomistka, parlamentarzystka, w latach 1998–2000 minister.
Życiorys.
W latach 1975–1981 studiowała ekonomię na Uniwersytecie w Aarhus. W 1991 w Aarhus BSS uzyskała dyplom HD w zakresie zarządzania. Pracowała w administracji kulturalnej i finansowej gminy Aarhus. Zaangażowała się w działalność polityczną w ramach Socialdemokraterne. Zajmowała różne stanowiska we władzach jej organizacji młodzieżowej Danmarks Socialdemokratiske Ungdom. W latach 1981–1984, 1987–1988 i 1990–2001 sprawowała mandat posłanki do Folketingetu. Między tymi okresami czasowo wykonywała obowiązki zastępcy poselskiego. W marcu 1998 została ministrem transportu w czwartym gabinecie Poula Nyrupa Rasmussena. W lutym 2000 przeszła na funkcję ministra zdrowia, którą pełniła do grudnia tegoż roku. Później zrezygnowała z bieżącej działalności politycznej. Obejmowała stanowiska przewodniczącej instytucji edukacyjnych: Egmont Højskolen oraz Skanderborg-Odder Center for Uddannelse.

</doc>
<doc id="4795569" url="https://pl.wikipedia.org/wiki?curid=4795569" title="Maciej Maćkowiak">
Maciej Maćkowiak

Maciej Maćkowiak (ur. 24 kwietnia 1975) – polski lekkoatleta, wieloboista, halowy wicemistrz Polski, reprezentant Polski.
Kariera sportowa.
Był zawodnikiem Śląska Wrocław i AZS-AWF Wrocław.
W halowych mistrzostwach Polski seniorów wywalczył dwa srebrne medale w siedmioboju: w 1995 i 1996. Na mistrzostwach Polski seniorów na otwartym stadionie czterokrotnie zajmował 4. miejsce w dziesięcioboju (1994, 1995, 1996, 1997). 
Reprezentował Polskę na mistrzostwach świata juniorów w 1994, zajmując 9. miejsce w dziesięcioboju, z wynikiem 6964 oraz w zawodach finału Pucharu Europy w wielobojach, zajmując w 1995 21. miejsce w zawodach I Ligi (II poziom rozgrywek), z wynikiem 6906, w 1996 29. miejsce w zawodach II Ligi (III poziom rozgrywek), z wynikiem 5433.
Był halowym rekordzistką Polski juniorów w siedmioboju: 5402 (30.01.1994).
Rekord życiowy w dziesięcioboju: 7483 (1996), w siedmioboju w hali: 5402 (30.01.1994).

</doc>
<doc id="4795571" url="https://pl.wikipedia.org/wiki?curid=4795571" title="Duboko">
Duboko



</doc>
<doc id="4795573" url="https://pl.wikipedia.org/wiki?curid=4795573" title="Slascy">
Slascy



</doc>
<doc id="4795582" url="https://pl.wikipedia.org/wiki?curid=4795582" title="Dubovo">
Dubovo



</doc>
<doc id="4795585" url="https://pl.wikipedia.org/wiki?curid=4795585" title="Słodkowscy">
Słodkowscy



</doc>
<doc id="4795586" url="https://pl.wikipedia.org/wiki?curid=4795586" title="Krzysztof Okoń">
Krzysztof Okoń

Krzysztof Okoń (ur. 23 stycznia 1939 w Warszawie) – polski wiolonczelista, malarz i rzeźbiarz.
Życiorys.
Urodził się w Warszawie. W Zakopanem spędził dzieciństwo i młodość. Później zamieszkał na stałe w Krakowie. Tam też studiował grę na wiolonczeli w Państwowej Wyższej Szkole Muzycznej. Studia kontynuował w Rzymie w latach 1960–1963 w klasie włoskiego wiolonczelisty Enrico Mainardiego w Akademii Muzycznej św. Cecylii oraz u francuskiego wiolonczelisty André Navarry w Accademia Chigiana w Sienie.
Od 1964 występował w „Trio Krakowskim” razem z Jerzym Łukowiczem (fortepian) i Antonim Cofalikiem (skrzypce). Zespół koncertował w Europie, USA, Jordanii i Algierii. Zdobył w 1965 I Nagrodę Premio Antonio Vivaldi na konkursie muzyki kameralnej w Sienie organizowanym przez Accademia Chigiana, Złoty Medal miasta Rzymu w 1973 i Nagrodę Miasta Krakowa w 1975.
Krzysztof Okoń rozpoczął działalność plastyczną w 1965 roku, zajmując się malarstwem na szkle, a od końca lat 70. również rzeźbą (pełną i płaskorzeźbą). Jego prace były prezentowane na wielu wystawach w Polsce i za granicą, m.in. w Muzeum Archidiecezjalnym w Krakowie, w Warszawskim Państwowym Muzeum Etnograficznym czy we Francji w Chartres. W 1992 roku artysta otrzymał Nagrodę im. św. Brata Alberta, za „wybitne osiągnięcia w dziedzinie sztuki sakralnej”.

</doc>
<doc id="4795587" url="https://pl.wikipedia.org/wiki?curid=4795587" title="Słoneccy">
Słoneccy



</doc>
<doc id="4795589" url="https://pl.wikipedia.org/wiki?curid=4795589" title="Smorczewscy">
Smorczewscy



</doc>
<doc id="4795592" url="https://pl.wikipedia.org/wiki?curid=4795592" title="Strzelbicki">
Strzelbicki



</doc>
<doc id="4795593" url="https://pl.wikipedia.org/wiki?curid=4795593" title="Sandrine Levet">
Sandrine Levet

Sandrine Levet (ur. 22 lipca 1982 w departamencie Górna Sabaudia) – francuska wspinaczka sportowa. Specjalizowała się w boulderingu oraz w prowadzeniu. Mistrzyni świata we wspinaczce sportowej w boulderingu. Mistrzyni Europy we wspinaczce sportowej w konkurencji boulderingu z 2002 roku.
Kariera.
W 2001 na mistrzostwach świata we wspinaczce sportowej w Winterthur zdobyła srebrny medal, a na kolejnych mistrzostwach w 2003 we francuskim Chamonix-Mont-Blanc wywalczyła złoty medal w konkurencji boulderingu, a w prowadzeniu brązowy.
W Chamonix w 2002 została mistrzynią Europy we wspinaczce sportowej w konkurencji boulderingu, a w prowadzeniu wywalczyła brązowy medal. W 2006 w Jekaterynburgu w boulderingu zdobyła srebrny medal.
Wielokrotna uczestniczka, medalistka prestiżowych zawodów wspinaczkowych Rock Master we włoskim Arco, gdzie zdobyła ogółem 5 medali; w tym 2 złotych, 2 srebrne i 1 brązowy.

</doc>
<doc id="4795596" url="https://pl.wikipedia.org/wiki?curid=4795596" title="Alexis Weissenberg">
Alexis Weissenberg

Alexis Weissenberg (ur. 26 lipca 1929 w Sofii, zm. 8 stycznia 2012 w Lugano) – francuski pianista żydowskiego pochodzenia urodzony w Bułgarii, 
Życiorys.
Alexis Weissenberg urodził się w Sofii w rodzinie żydowskiej. Naukę gry na fortepianie rozpoczął w swoim rodzinnym mieście w wieku trzech lat pod kierunkiem Panczo Władigerowa. Pierwszy publiczny występ dał w wieku ośmiu lat. Po przeprowadzce do Brytyjskiego Mandatu Palestyny w 1945 r., studiował u Leo Kestenberga, następnie wyjechał w 1946 r. do Nowego Jorku, gdzie uczęszczał do Juilliard School i pobierał lekcje u Olgi Samaroff. Był także uczniem Artura Schnabla i Wandy Landowskiej.
Zadebiutował w 1947 r. w Nowym Jorku z Philadelphia Orchestra pod dyrekcją George’a Szella, grając "III Koncert fortepianowy" Rachmaninowa. W latach 1956–1966 zawiesił wystąpienia publiczne w celu dalszych studiów i nauczania, wznawiając karierę w 1966 r. recitalem w Paryżu. Później tego samego roku wykonał "I Koncert fortepianowy" Czajkowskiego w Berlinie Zachodnim pod dyrekcją Herberta von Karajana, który chwalił go jako „jednego z najlepszych pianistów naszych czasów”.
Nagrania.
Bryce Morrison w czasopiśmie „Gramophone” opisał jego nagranie "Sonaty h-moll" Liszta z 1970 roku jako jedną z najbardziej ekscytujących i lirycznych interpretacji tego dzieła. Znane są również jego wykonania utworów Schumanna, Rachmaninowa i Chopina ("Sonata na fortepian nr 2" i "Sonata na fortepian nr 3", "nokturny i walce").
Do innych znaczących interpretacji Weissenberga należą wykonania "I Koncertu fortepianowego" Brahmsa, z Carlo Marią Giulini i Riccardo Mutim („Les Introuvables d’Alexis Weissenberg”, 2004), "II Koncertu fortepianowego" Rachmaninowa z Herbertem von Karajanem i Berlińską Orkiestrą Filharmoniczną, a także "III Koncertu fortepianowego Rachmaninowa" z Georges’em Prêtre i Seiji Ozawą z Boston Symphony Orchestra (również z Leonardem Bernsteinem i Orchestre National de France). Wysokie uznanie przyniosło mu także nagranie filmowe "Pietruszki" autorstwa Igora Strawińskiego w 1965 r. (reż. Åke Falck). Kiedy Karajan obejrzał ten film, zaprosił Weissenberga do filmowego nagrania I Koncertu fortepianowego Czajkowskiego, w zastępstwie za Swiatosława Richtera.
Działalność pedagogiczna.
Alexis Weissenberg prowadził kursy mistrzowskie gry na fortepianie na całym świecie. W kursach, które prowadził co rok w Engelbergu (Szwajcaria), jego studentami było wielu wybitnych pianistów nowej generacji, m.in.: Kirill Gerstein, Simon Mulligan, Nazzareno Carusi, Rafael Orozco Flores, Andriej Ponoczewny i Rafał Łuszczewski.
Był także kompozytorem wielu dzieł fortepianowych oraz musicalu "Nostalgie", który miał swoją premierę w Teatrze Państwowym w Darmstadt 17 października 1992 r.
Zmarł w Lugano w wieku 82 lat, zmagając się z chorobą Parkinsona. Pozostawił troje dzieci, Davida, Christinę i Marię.

</doc>
<doc id="4795597" url="https://pl.wikipedia.org/wiki?curid=4795597" title="Żywiccy">
Żywiccy



</doc>
<doc id="4795600" url="https://pl.wikipedia.org/wiki?curid=4795600" title="Konstanty Iwanicki">
Konstanty Iwanicki

Konstanty Iwanicki herbu własnego – cześnik nowogrodzkosiewierski w latach 1695-1703, podstarości włodzimierski w 1692 roku, sędzia grodzki włodzimierski w 1701 roku, wojski włodzimierski.
Deputat województwa wołyńskiego do rady stanu rycerskiego rokoszu łowickiego w 1697 roku.

</doc>
<doc id="4795605" url="https://pl.wikipedia.org/wiki?curid=4795605" title="Pontiac Parisienne (Kanada)">
Pontiac Parisienne (Kanada)



</doc>
<doc id="4795606" url="https://pl.wikipedia.org/wiki?curid=4795606" title="Katalin Kováts">
Katalin Kováts

Katalin Kováts (ur. 16 października 1957 w Budapeszcie) – węgierska matematyczka, językoznawczyni, metodolożka i esperantystka mieszkająca w Holandii.
Życiorys.
Katalin Smidéliusz uzyskała uprawnienia do nauczania języka rosyjskiego i matematyki po ukończeniu Instytutu Pedagogicznego w Szombathely. Studiowała filologię na Uniwersytecie Loránda Eötvösa (ELTE). W 1996 roku obroniła pracę doktorską na temat propedeutycznej wartości esperanto w nauczaniu języka włoskiego. W latach 1990–1994 jako pracownik Instytutu Pedagogicznego w Szombathely założyła i kierowała wydziałem esperanto na tej uczelni. Od 2001 roku mieszka w Holandii z mężem Sylvainem Lelarge'em. Mają syna Martina. Jest również matką Petry Smidéliusz (byłej członkini zarządu TEJO) i Bence Smidéliusza.
W 2001 roku założyła portal edukado.net poświęcony nauczaniu esperanto. Od 1994 roku współpracowała z magazynem "Monato,", a w latach 1994–2006 była wiceredaktorką czasopisma "Internacia Pedagogia Revuo". Od 2007 roku jest członkinią Akademio de Esperanto, a od 2009 roku też przewodniczącą Komisji ds. Egzaminów Światowego Związku Esperantystów (UEA).
Prowadzi zajęcia dla nauczycieli esperanta w ramach studiów interlingwistyki na UAM w Poznaniu.

</doc>
<doc id="4795607" url="https://pl.wikipedia.org/wiki?curid=4795607" title="Pontiac G2 Matiz">
Pontiac G2 Matiz



</doc>
<doc id="4795609" url="https://pl.wikipedia.org/wiki?curid=4795609" title="Jytte Hilden">
Jytte Hilden

Jytte Hilden (ur. 12 września 1942 w Kopenhadze) – duńska polityk, inżynier i publicystka, parlamentarzystka, w latach 1993–1998 minister.
Życiorys.
Ukończyła w 1966 studia chemiczne na Duńskim Uniwersytecie Technicznym. Pracowała w szkolnictwie, m.in. jako wykładowczyni w Nørre Gymnasium, a także jako redaktor naczelna periodyku „Gymnasieskolen”. W latach 1983–1993 była dyrektorem Roskilde Katedralskole (od 1984 przebywała na długotrwałym urlopie). Autorka lub współautorka publikacji książkowych poświęconych głównie problemom kobiet i rolom społecznym. Opublikowała m.in. "Du spiller en rolle – også en kønsrolle" (1975), "Du skal selv bestemme" (1978) i "Tøser og tarzaner" (1980).
Zaangażowała się w działalność polityczną w ramach Socialdemokraterne. W latach 1979–1981 i 1984–1998 sprawowała mandat deputowanej do Folketingetu. Od stycznia 1993 do grudnia 1996 pełniła funkcję ministra kultury w pierwszym i drugim rządzie Poula Nyrupa Rasmussena. Następnie do marca 1998 była ministrem badań naukowych w trzecim gabinecie tegoż premiera.
W 1998 nie uzyskała poselskiej reelekcji. W latach 1999–2003 zajmowała stanowisko dyrektora do spraw kultury w Det Kgl. Bibliotek. W latach 2008–2010 kierowała think tankiem Cevea.

</doc>
<doc id="4795610" url="https://pl.wikipedia.org/wiki?curid=4795610" title="Katalin Kovács (esperantystka)">
Katalin Kovács (esperantystka)



</doc>
<doc id="4795612" url="https://pl.wikipedia.org/wiki?curid=4795612" title="Antraceno-9,10-dion">
Antraceno-9,10-dion



</doc>
<doc id="4795614" url="https://pl.wikipedia.org/wiki?curid=4795614" title="9,10-antrachinon">
9,10-antrachinon



</doc>
<doc id="4795616" url="https://pl.wikipedia.org/wiki?curid=4795616" title="9,10-Antrachinon">
9,10-Antrachinon



</doc>
<doc id="4795617" url="https://pl.wikipedia.org/wiki?curid=4795617" title="9,10-dioksoantracen">
9,10-dioksoantracen



</doc>
<doc id="4795619" url="https://pl.wikipedia.org/wiki?curid=4795619" title="9,10-Dioksoantracen">
9,10-Dioksoantracen



</doc>
<doc id="4795627" url="https://pl.wikipedia.org/wiki?curid=4795627" title="Lord Berners">
Lord Berners

Sir Gerald Hugh Tyrwhitt-Wilson, 14. baron Berners, znany powszechnie jako lord Berners (ur. 18 września 1883 we Arley Park w hrabstwie Shropshire, zm. 19 kwietnia 1950 w Faringdon House w hrabstwie Berkshire) – brytyjski kompozytor, pisarz i malarz.
Życiorys.
Ukończył Eton College. W zakresie kompozycji był w znacznej mierze samoukiem. Studiował harmonikę w Dreźnie, konsultował się też w zakresie instrumentacji u Igora Strawinskiego i Alfredo Caselli. Początkowo działał jako dyplomata, był brytyjskim attaché w Konstantynopolu (1909–1911) i Rzymie (1911–1919). W 1918 roku odziedziczył po swoim wuju tytuł barona, majątek i posiadłość w Faringdon House.
Przyjaźnił się z George’em Bernardem Shawem, H.G. Wellsem, Osbertem Sitwellem i Evelynem Waughem. Cieszył się opinią ekscentryka, w swojej posiadłości w Faringdon House hodował pomalowane na różne kolory gołębie i podawał mieniące się różnymi barwami potrawy, jeździł też na wycieczki po Europie swoim Rolls-Royce’em, wożąc na tylnym siedzeniu pianino. W 1935 roku wzniósł w Faringdon przypuszczalnie ostatnią folly w Wielkiej Brytanii.
Przez ponad 20 lat żył otwarcie w związku ze znacznie młodszym od siebie mężczyzną, Robertem Heberem-Percy’m, który po śmierci Bernersa w 1950 roku odziedziczył Faringdon House.
Twórczość.
Był oryginalnym kompozytorem, z tendencjami do humorystyki, wiele jego dzieł nosi cechy parodii. Początkowo wydawał swoje kompozycje pod nazwiskiem Tyrwhitt-Wilson, zaś po 1918 roku jako Berners. Jego język muzyczny cechuje się stosowaniem nowoczesnych środków harmonicznych. Opublikował kilka powieści, m.in. "The Camel" (1936), "The Girls of Radcliff Hall" (1937), "Far from the Madding War" (1941), "The Romance of a Nose" (1942) i "The Château de Résenlieu" (wyd. pośmiertnie 2000), a także dwie autobiografie, "First Childhood" (Londyn 1934) i "A Distant Prospect" (Londyn 1945). Swoje prace malarskie wystawiał w Londynie w 1931 i 1936 roku.

</doc>
<doc id="4795631" url="https://pl.wikipedia.org/wiki?curid=4795631" title="Gerald Hugh Tyrwhitt-Wilson">
Gerald Hugh Tyrwhitt-Wilson



</doc>
<doc id="4795635" url="https://pl.wikipedia.org/wiki?curid=4795635" title="Grabowo (Ostrołęka)">
Grabowo (Ostrołęka)

Grabowo – część miasta Ostrołęka w Polsce położona w województwie mazowieckim.
Dawniej osada kolejowa.
Historia.
W latach 1921–1936 osada leżała w województwie białostockim, w powiecie ostrołęckim, w gminie Nakły.
Według Powszechnego Spisu Ludności z 1921 roku osadę zamieszkiwały 52 osoby w 5 budynkach mieszkalnych. Miejscowość należała do parafii rzymskokatolickiej w Ostrołęce. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Ostrołęce.
W 1936 r. dokonano zmian granic Ostrołęki włączając Grabowo w granice miasta.

</doc>
<doc id="4795638" url="https://pl.wikipedia.org/wiki?curid=4795638" title="Nędznicy (film 2019)">
Nędznicy (film 2019)

Nędznicy (fr. "Les Misérables") – francuski dramat kryminalny z 2019 roku w reżyserii Ladja Ly, którego akcja toczy się na przedmieściach Paryża. Film został nominowany do Oscara za najlepszy film nieanglojęzyczny, a także zdobył cztery Cezary, w tym za najlepszy film roku.
Opis fabuły.
Film rozpoczyna się sceną radosnego i pozornie zjednoczonego tłumu na Champs-Élysées, który wiwatuje na cześć wygranej Francuzów w Mistrzostwach Świata w Piłce Nożnej w Rosji.
Stéphane (Damien Bonnard), policjant z Cherbourg, postanawia zamieszkać bliżej swojego syna i byłej żony i przenosi się do wydziału kryminalnego w Montfermeil, gdzie ma współpracować w zespole z Chrisem (Alexis Manenti) i Gwadą (Djebril Zonga). Podczas pierwszego patrolu Stéphane poznaje najbardziej wpływowych mieszkańców dzielnicy, jest też prowokowany przez Chrisa, który co i rusz okazuje swoją wyższość nad zwykłymi obywatelami. Policjanci, krążąc po okolicy, natrafiają na zbiorowisko ludzi. Okazuje się, że pomiędzy Cyganami z pobliskiej cyrku a burmistrzem dzielnicy i jego „przybocznymi” wybuchła kłótnia. Cyganie twierdzą, że jakiś czarnoskóry chłopiec ukradł im małe lwiątko i grożą zemstą, jeśli zwierzę nie wróci do nich w ciągu 24 godzin. Policjanci uspokajają obydwie strony, a Chris obiecuje zająć się sprawą.
Policjanci na jednym z portali społecznościowych natrafiają na zdjęcie lwiątka w objęciach młodego chłopca o imieniu Issa, którego chwilę potem odnajdują w towarzystwie grupy młodzieży na terenie boiska do piłki nożnej. Chcą go przesłuchać, jednak zostają powstrzymani przez resztę nastolatków, Issa zaś wykorzystuje moment i ucieka. Chłopiec po jakimś czasie zostaje schwytany i zakuty w kajdanki, a reszta dzieciaków wścieka się i obrzuca policjantów kamieniami. Atmosfera się zagęszcza. W pewnym momencie Gwada traci nad sobą kontrolę, sięga po broń z gumowymi pociskami i strzela w kierunku Issy, trafiając go w głowę. W tej samej chwili policjanci orientują się, że całe zdarzenie filmuje latający nad ich głowami dron. Chris decyduje, że nikt nie może dowiedzieć się o wypadku, dlatego nie zgadza się na zawiezienie chłopca do szpitala i chce najpierw odnaleźć nagranie. Chris i Gwada udają się do swojego informatora, by dowiedzieć się kim jest właściciel drona, a Stéphane w międzyczasie opatruje odzyskującego świadomość Issę. Chwilę potem policjanci już wiedzą, że dron należy do chłopca o przezwisku Buzz i postanawiają go namierzyć. Kiedy tylko docierają na miejsce, Buzz ucieka, a następnie kryje się w barze szybkiej obsługi. Kartę pamięci z nagraniem powierza właścicielowi, Salah, szanowanemu w okolicy nawróconemu kryminaliście i członkowi Bractwa Muzułmańskiego. Chris próbuje groźbami wymusić na Salah, by ten oddał kartę pamięci, jednak udaje się to dopiero Stéphane’owi, który uspokaja właściciela i zapewnia go, że Buzzowi nic się nie stanie.
Brygada odnajduje lwiątko całe i zdrowe i zwraca je cyrkowcom. Właściciel cyrku jednak nie odpuszcza i mści się na Issie, zamykając go w klatce razem z dorosłym lwem. Stéphane chce ratować chłopca i grozi zastrzeleniem zwierzęcia. Issa popuszcza w spodnie, a następnie zostaje oddany w ręce policjantów. Chris ostatecznie pozwala odejść chłopcu, ale każe mu przysiąc, że ten nikomu nie powie o tym, co tak naprawdę zaszło tego dnia. Nastaje wieczór i mężczyźni wracają do domów. Tego samego wieczoru Stéphane spotyka się z Gwadą w barze i żąda od niego wyjaśnień. Gwada przyznaje, że kiedy otoczyły go dzieciaki spanikował i bez zastanowienia pociągnął za spust. Stéphane zarzuca Gwadzie, że ten nie przyjął odpowiedzialności za popełniony czyn, mimo to powierza mu kartę pamięci z nagraniem ze zdarzenia.
Następnego dnia policjanci podczas patrolu okolicy orientują się, że śledzi ich podejrzana grupa młodych chłopców. Kiedy przy radiowozie wybuchają sztuczne ognie, policjanci wyskakują z auta i w pogoni za nastolatkami wbiegają na jedną z klatek schodowych w bloku. Tam jednak czeka na nich zasadzka. Grupa młodzieży otacza policjantów i obrzuca ich różnymi przedmiotami, a wokół z hukiem rozbłyskują fajerwerki. Mężczyźni próbują bronić się za pomocą miotaczy gumowych pocisków i granatów dymnych, wciąż jednak nie udaje im się utorować sobie drogi do wyjścia. Butelka rani Chrisa w czoło, a Stéphane uderza pięścią w drzwi mieszkania na ostatnim piętrze, błagając o pomoc. Traf chciał, że to akurat mieszkanie Buzza. Podczas gdy ten waha się, czy im otworzyć, na piętro dociera młody Issa z koktajlem Molotova w ręku. Stéphane wyciąga pistolet, celuje w Issę i próbuje go przekonać, by ten nie rzucał butelką. Dwóch przeciwników mierzy się wzrokiem, jakby się wahając, a wszystko to pod czujnym okiem Buzza spoglądającego przez judasz.
Film kończy się cytatem z "Nędzników" Victora Hugo: „Przyjaciele, zapamiętajcie to sobie: nie ma ani złych roślin, ani złych ludzi. Są tylko źli ogrodnicy”.
Obsada.
Źródło: IMDb.
Produkcja.
"Nędznicy" to pierwsza pełnometrażowa produkcja w reżyserii Ladja Ly’ego, który wcześniej skupiał się przede wszystkim na filmach krótkometrażowych, głównie we współpracy ze stowarzyszeniem Kourtrajmé. "Nędznicy" są adaptacją krótkometrażowej produkcji z 2016 roku o tej samej nazwie, nagrodzonej na festiwalu w Clermont-Ferrand i nominowanej do Cezara w 2018 roku. W obydwu wersjach zagrał ten sam aktor, Djebril Zonga (Gwada).
Zdjęcia.
Film został nakręcony latem 2018 roku, głównie w Clichy-sous-Bois i Montfermeil.
Powstanie.
Film został zainspirowany prawdziwymi aktami agresji francuskiej policji, które widział Ladj Ly.
14 października 2008 w Seine-Saint-Denis Ladj Ly sfilmował dwóch policjantów, którzy zaatakowali niewinnego chłopca. Funkcjonariusze podejrzewali 20-letniego Abdoulaye’a Fofanę o udział w ataku na patrol policji, wtargnęli więc do jego mieszkania, wyciągnęli na klatkę schodową, skuli w kajdanki, a następnie uderzali kolbą od pistoletu i policyjną pałką. Chłopiec otrzymał orzeczenie o całkowitej niezdolności do pracy na dwa dni, a policjanci stanęli przed sądem. Niedługo potem funkcjonariusze zostali uniewinnieni i przywróceni do służby, ale w innym departamencie. W 2010 Sąd Karny w Bobigny ostatecznie skazał dwóch policjantów na cztery miesiące więzienia w zawieszeniu oraz zasądził odszkodowanie na rzecz ofiary w wysokości 3600 euro.
Nędznicy – trylogia.
"Nędznicy" to pierwsza część trylogii o francuskich przedmieściach. Drugi film ma być biografią Claude’a Dilaina, lewicowego burmistrza miasta Clichy-sous-Bois, natomiast akcja trzeciego filmu ma toczyć się w latach 90.
Box-office.
We Francji film obejrzało ponad 2 mln widzów, a za granicą około 300 tysięcy. Dochód ze sprzedaży biletów szacuje się na ponad 18 mln dolarów.

</doc>
<doc id="4795642" url="https://pl.wikipedia.org/wiki?curid=4795642" title="Katarzyna Kaczmarek">
Katarzyna Kaczmarek

Katarzyna Kaczmarek (ur. 1956) – polska aktorka filmowa.
Życiorys.
Aktorka, mając 16 lat, odważnie zadebiutowała jedną z głównych ról w filmie ""Rewizja osobista" z 1972 roku, odgrywając także sceny rozbierane. Rok później zagrała w filmie "Godzina szczytu" z 1973 roku, w którym rola wymagała ponownego rozebrania się. Jako aktorka wystąpiła jeszcze w filmie "Alabama"" z 1984 roku, po czym wycofała się z zawodu.

</doc>
<doc id="4795653" url="https://pl.wikipedia.org/wiki?curid=4795653" title="Torpeda Typ 95">
Torpeda Typ 95

Torpeda Typ 95 (jap. 95-shiki gyorai) – japońska torpeda parogazowa, zmniejszona wersja torpedy Typ 93 (sławnej „Długiej Lancy”), przeznaczona do użycia na okrętach podwodnych, kalibru 533 mm.
Opracowana w roku 1935 torpeda w pierwszej wersji przypominała torpedę Typ 93 mod. 1 i 2, była napędzana przez dwucylindrowy, dwusuwowy silnik tłokowy używający nafty jako paliwa i czystego tlenu jako utleniacza. Zbiornik tlenu miał pojemność 386 litrów i mieścił 113 kg (dla temp. 15 °C) tlenu pod ciśnieniem 215 kg/cm². Zapas nafty wynosił 41,3 kg. Silnik miał dwa ustawienia: mógł rozwijać moc 330 KM (co nadawało torpedzie prędkość 45-47 węzłów) lub 430 KM (dla prędkości 49-51 w); zasięg torpedy wynosił odpowiednio 12 i 9 km. Możliwe odchylenie od kursu wynosiło 170 m przy strzale na 9 km i 250 m – na 12 km. Głowica bojowa mod. 1 zawierała 405 kg materiału wybuchowego Typ 97 (czyli heksanitu).
W 1943 wprowadzono drugą wersję, o zbiorniku tlenu zmniejszonym do 220 litrów, mieszczącym 60 kg tlenu (dla temp. 15 °C) pod ciśnieniem 200 kg/cm². Torpeda ta była cięższa (1730 kg) i miała zwiększoną do 550 kg głowicę, oraz zmniejszony zasięg, do 5,5 km przy dużej prędkości i 7,5 km przy zmniejszonej; możliwe odchylenie od kursu wynosiło, odpowiednio, 90 i 130 m. Inną różnicą był układ startu silnika, który w pierwszej wersji używał powietrza z dodatkowego zbiornika, a w drugiej – ze zbiornika ze sprężonym powietrzem do napędu maszynki sterowej.
Wykorzystywano zapalniki bezwładnościowe; do torped tych wyprodukowano ok. 80 zapalników magnetycznych, ale nie wiadomo, czy zostały użyte. Łącznie wyprodukowano ok. 2200 torped Typ 95.

</doc>
<doc id="4795677" url="https://pl.wikipedia.org/wiki?curid=4795677" title="MESSENGER">
MESSENGER



</doc>
<doc id="4795683" url="https://pl.wikipedia.org/wiki?curid=4795683" title="Wołodymyr Bielajew (siatkarz)">
Wołodymyr Bielajew (siatkarz)

Wołodymyr Iwanowycz Bielajew (, ur. 7 grudnia 1944 w Miczuryńsku) – ukraiński siatkarz, reprezentant Związku Radzieckiego, złoty medalista igrzysk olimpijskich i mistrzostw Europy, trener i działacz sportowy.
Życiorys.
Bielajew grał w reprezentacji Związku Radzieckiego w latach 1967-1968. Tryumfował podczas mistrzostw europy 1967 we Turcji. Wystąpił na igrzyskach olimpijskich 1968 w Meksyku. Zagrał wówczas w ośmiu z dziewięciu meczów. Dzięki ośmiu zwycięstwom i jednej porażce reprezentanci ZSRR wygrali turniej.
Był zawodnikiem klubu Zwiezda Woroszyłowgrad. W mistrzostwach ZSRR zajmował 1. miejsce w 1967 (jako reprezentant Ukrainy) i 2. miejsce w 1972. Zwyciężył w Pucharze Europy Zdobywców Pucharów 1973.
W 1969 ukończył Woroszyłowgradzki Instytut Pedagogiczny. W latach 70. pracował w Woroszyłowgradzie jako trener kobiecej drużyny Iskra i męskiego zespołu Dynamo. Był członkiem rady regionalnego oddziału Narodowego Komitetu Olimpijskiego Ukrainy w Ługańsku. Pracował jako nauczyciel wychowania fizycznego jednej ze szkół w Ługańsku. Był wiceprezesem towarzystwa „Kolos” zajmującego się wychowaniem fizycznym i sportem.
Za osiągnięcia sportowe został wyróżniony tytułem Zasłużony Mistrz Sportu ZSRR w 1968, Zasłużony Trener Ukrainy i honorowy obywatel miasta Ługańsk. Mieszka w Ługańsku.

</doc>
<doc id="4795688" url="https://pl.wikipedia.org/wiki?curid=4795688" title="Wołodymyr Bielajew">
Wołodymyr Bielajew



</doc>
<doc id="4795691" url="https://pl.wikipedia.org/wiki?curid=4795691" title="Dubrava">
Dubrava



</doc>
<doc id="4795693" url="https://pl.wikipedia.org/wiki?curid=4795693" title="Szkoła Podstawowa im. Jana Kochanowskiego w Szówsku">
Szkoła Podstawowa im. Jana Kochanowskiego w Szówsku

Szkoła Podstawowa im. Jana Kochanowskiego w Szówsku – szkoła o charakterze podstawowym w Szówsku.
Historia.
Początki szkolnictwa w Szówsku są datowane na 1868 rok, gdy powstała szkoła trywialna. Przydatnym źródłem archiwalnym do poznawania historii szkolnictwa w Galicji są austriackie Szematyzmy Galicji i Lodomerii, które podają wykaz szkół ludowych, wraz z nazwiskami ich nauczycieli. W latach 1868–1873 szkoła była trywialna, w latach 1873–1874 szkoła była ludowa, w latach 1874-1894 szkoła była 1-klasowa, a od 18794 roku 2-klasowa. Szkoły wiejskie początkowo były tylko męskie, a od 1890 roku mieszane (koedukacyjne). 
Szkoła w Szówsku od 1892 roku posiadała nauczycieli pomocniczych, którymi byli: Seweryna Karasińska (1892–1904), Helena Milkówna (1904–1905), Anna Novakówna (1905–1906), Julia Ostrowska (1906–1914?), Helena Kaczmarska (1908–1914?), Jan Weiss (1910–1912), Franciszka Szwajlik (1912–1914?).
11 listopada 1984 roku szkole nadano imię Jana Kochanowskiego. W 1999 roku na mocy reformy oświaty zorganizowano 6-letnią szkołę podstawową i 3-letnie gimnazjum, a w 2008 roku utworzono Zespół Szkół w Szówsku. W 2017 roku na mocy reformy oświaty przywrócono 8-letnią szkołę podstawową.

</doc>
