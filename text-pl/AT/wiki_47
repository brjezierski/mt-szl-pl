<doc id="4799899" url="https://pl.wikipedia.org/wiki?curid=4799899" title="Damir Polić">
Damir Polić

Damir Polić (ur. 3 kwietnia 1953) – chorwacki piłkarz wodny. W barwach Jugosławii srebrny medalista olimpijski z Moskwy.
Zawody w 1980 były jego drugimi igrzyskami olimpijskimi, debiutował w 1976 (piąte miejsce). Z reprezentacją Jugosławii był także brązowym medalistą mistrzostw świata w 1973 i 1978 oraz brązowym (1974) i srebrnym medalistą mistrzostw Europy (1977). W 1979 zwyciężał na igrzyskach śródziemnomorskich, w 1975 był drugi.

</doc>
<doc id="4799902" url="https://pl.wikipedia.org/wiki?curid=4799902" title="Müller Indoor Grand Prix Glasgow 2020">
Müller Indoor Grand Prix Glasgow 2020

Müller Indoor Grand Prix Glasgow 2020 – mityng lekkoatletyczny, który odbył się 15 lutego 2020 w Glasgow.
Podczas zawodów, zaliczanych do World Athletics Indoor Tour, Szwed Armand Duplantis wynikiem 6,18 poprawił własny absolutny rekord świata w skoku o tyczce.

</doc>
<doc id="4799904" url="https://pl.wikipedia.org/wiki?curid=4799904" title="Pietro Correr">
Pietro Correr

Pietro Correr, Piotr Correr (ur. ?, zm. 1301?) – włoski duchowny katolicki, w latach od 1286 do swojej śmierci około 1301 roku tytularny łaciński patriarcha Konstantynopola, w latach 1297 do około 1301 administrator apostolski diecezji Modeny.
Życiorys.
Piotr został nominowany 23 sierpnia 1286 tytularnym łacińskim Patriarchą Konstantynopola. Pełnił ten urząd swojej śmierci około 1301 roku. Od 1297 był też administratorem apostolskim diecezji Modeny.

</doc>
<doc id="4799905" url="https://pl.wikipedia.org/wiki?curid=4799905" title="Leonardo Faliero">
Leonardo Faliero

Leonardo Faliero (ur. ?, zm. 1305?) – włoski duchowny katolicki, w latach od 1302 do swojej śmierci około 1305 roku tytularny łaciński patriarcha Konstantynopola
Życiorys.
31 marca 1302 został nominowany tytularnym łacińskim Patriarchą Konstantynopola. Pełnił ten urząd swojej śmierci około 1305 roku. 

</doc>
<doc id="4799907" url="https://pl.wikipedia.org/wiki?curid=4799907" title="Asia Cogliandro">
Asia Cogliandro

Asia Cogliandro (ur. 12 stycznia 1996 w Busto Arsizio) – włoska siatkarka, grająca na pozycji środkowej. Od sezonu 2019/2020 występuje w drużynie Cuore di Mamma Cutrofiano.

</doc>
<doc id="4799908" url="https://pl.wikipedia.org/wiki?curid=4799908" title="Roskilde Idrætspark">
Roskilde Idrætspark

Roskilde Idrætspark – stadion piłkarski w Roskilde, w Danii. Obiekt może pomieścić 6000 widzów. Swoje spotkania rozgrywają na nim piłkarze klubu FC Roskilde. W 2002 roku stadion był jedną z aren Mistrzostw Europy U-17. Rozegrano na nim trzy spotkania fazy grupowej tego turnieju.

</doc>
<doc id="4799914" url="https://pl.wikipedia.org/wiki?curid=4799914" title="Nykøbing Falster Idrætspark">
Nykøbing Falster Idrætspark

Nykøbing Falster Idrætspark – stadion piłkarski w Nykøbing Falster, w Danii. Obiekt może pomieścić 4200 widzów. Swoje spotkania rozgrywają na nim piłkarze klubu Nykøbing FC. W 2002 roku stadion był jedną z aren Mistrzostw Europy U-17. Rozegrano na nim trzy spotkania fazy grupowej tego turnieju.

</doc>
<doc id="4799918" url="https://pl.wikipedia.org/wiki?curid=4799918" title="Rów Wolica">
Rów Wolica

Rów Wolica (inna nazwa: Kanał Wolicki) – rów wodny w Warszawie, w dzielnicy Wilanów.
Położenie i charakterystyka.
Rów znajduje się na terenie dzielnicy Wilanów, jest prawobrzeżnym dopływem Potoku Służewieckiego. Według państwowego rejestru nazw geograficznych początek rowu położony jest w rejonie ul. Orszady, a ujście do Potoku Służewieckiego niedaleko ul. Arbuzowej. Ciek biegnie wzdłuż ulic Rzodkiewki i Pamiętnej.
Długość rowu wynosi 2,315 km. Całkowita powierzchnia zlewni cieku wynosi 6,23 km². Szerokość dna to 1 m, korony 6–10 m, a średnia głębokość wynosi 2 m. Rów wyłożony jest betonowymi płytami. Zasilany jest wodami opadowymi z kolektorów biegnących wzdłuż ursynowskich ulic: Płaskowickiej i Ciszewskiego.
Część biegu rowu położona jest na terenie otuliny rezerwatu przyrody Skarpa Ursynowska. W całości znajduje się na terenie Warszawskiego Obszaru Chronionego Krajobrazu.

</doc>
<doc id="4799919" url="https://pl.wikipedia.org/wiki?curid=4799919" title="Irena Szanser">
Irena Szanser

Irena Wanda Szanser z domu Strażyc (ur. 11 lipca 1924 w Kielcach, zm. 30 marca 2020 w Warszawie) – polska esperantystka, pedagog, metodyczka, autorka książek historycznych i książek metodycznych w języku esperanto. Uczestniczka powstania warszawskiego ps. Lutnia.
Życiorys.
Irena Szanser urodziła się 11 lipca 1924 r. w Kielcach. Jej rodzicami byli Michał Strażyc i Irena Skarbek-Kruszewska, nauczyciele w szkołach średnich. Przed II wojną światową uczyła się w gimnazjum w Puławach i działała w ruchu harcerskim. Po roku 1939 kontynuowała naukę, uczęszczając na tajne komplety w Sandomierzu. Podczas wojny służyła jako ochotniczka w konspiracyjnej organizacji harcerskiej, w batalionie Chrobry I Armii Krajowej, pod pseudonimem Lutnia. Została kontuzjowana w twarz i oko, do końca życia pozostała inwalidą wojennym. Maturę zdała w 1943 r., a świadectwo dojrzałości otrzymała dopiero w dwa lata później, wystawione przez kuratorium kieleckie na podstawie materiałów komisji weryfikacyjnej dla legalizacji tajnego nauczania.
Po wojnie ukończyła studia na Uniwersytecie i Politechnice Wrocławskiej. W 1950 roku uzyskała dyplom magistra nauk technicznych i inżyniera chemika. W latach 1978–1982 i 1985–1989 odbyła studia podyplomowe w Instytucie Kształcenia Nauczycieli w zakresie języków obcych oraz dydaktyki języków obcych.
Działalność zawodowa Ireny Szanser obejmowała kilka różnych kierunków. Pracowała jako projektant, nauczyciel, a także jako wykładowca języków obcych, m.in. w Studium Przedwodnickim, Towarzystwie Polska-Ameryka Łacińska oraz w ramach kursów dla pilotów. Pracowała również jako przewodnik na Zamku Królewskim i w Muzeum Narodowym, w językach hiszpańskim, francuskim, niemieckim i esperanto. Pełniła funkcję kierownika i wykładowcy na kursach pedagogicznych w Polsce i w Szwajcarii. Była także autorką programów nauczania we współpracy z IKN (Instytut Kształcenia Nauczycieli) oraz ILEI (Internacia Ligo de Esperantistaj Instruistoj).
Od 2005 roku należała do Związku Szlachty Polskiej, w którym pełniła funkcję członka zarządu oddziału warszawskiego. Była także członkiem Warszawskiego Towarzystwa Genealogicznego. Od 2008 r. była honorowym członkiem międzynarodowej organizacji nauczycielskiej ILEI.
Esperantystka.
W 1973 roku w Rimini we Włoszech została esperantystką. Była samoukiem i przy pomocy książki Sygnarskiego nauczyła się języka esperanto, a następnie sama zaczęła nauczać języka i działać w ruchu esperantystów. W 1978 roku została dyplomowanym nauczycielem języka esperanto. W tym samym roku wzięła udział w seminarium szkoleniowym dla nauczycieli w Warnie na temat metody Andrésa Cseha. Od 1978 roku prowadziła kursy esperanto w Polsce i za granicą oraz wykładała w warszawskim oddziale Polskiego Związku Esperantystów (PZA). Już w liceum w Puławach dobrze znała łacinę, francuski i niemiecki. Później studiowała te języki oraz dodatkowo hiszpański.
W 1979 r. Irena Szanser rozpoczęła współpracę z Instytutem Kształcenia Nauczycieli w Warszawie. W 1986 i 1988 r. wyjeżdżała do Paryża i San Cugat del Vallés w celu dalszego kształcenia się w esperanto. Badała dydaktykę języka i przygotowywała materiały do nauczania, pisała artykuły o językoznawstwie i pedagogice. W 1981 r. została wybrana dyrektorem PZA ds. nauczania, w latach 1980–1985 była przewodniczącą komisji pedagogicznej PZA. Irena Szanser zorganizowała i poprowadziła krajowe kursy pedagogiczne, a także ogólnopolskie konferencje, seminaria dla nauczycieli i liderów esperanto. W 1985 r. zorganizowała XIX Ogólnopolską Konferencję Pedagogiczną w Kaliszu.
Główna idea i działalność koncentrowała się na przygotowaniu nauczycieli esperanto i języków obcych we współpracy z IKN. Opracowała program nauczania mający na celu przygotowanie filologów i nauczycieli języków obcych do nauczania esperanto w szkołach. Programy miał dwa warianty: studia podyplomowe dla filologów i nauczycieli języków szkolnych – z dodatkiem specjalizacji szkolnego nauczania esperanto, oraz studia podyplomowe dla nauczycieli szkolnych różnych kierunków z dodatkiem specjalizacji szkolnego nauczania esperanto. Program nauczania został uznany przez IKN i ministerstwa edukacji i szkolnictwa wyższego.
W latach 1983–1990 prowadziła kursy językowe, seminaria pedagogiczne i metodologiczne w kraju i za granicą, m.in. w NRD, Bułgarii, Wielkiej Brytanii, Holandii, Hiszpanii, Belgii, na Węgrzech i Litwie. Uczestniczyła czynnie w wielu Światowych Kongresach Esperanto m.in. w Vancouver w 1984 r., w Pekinie w 1986 r., w Hawanie i Hanabanilli na Kubie w 1990 r. W latach 1982–1985 była członkiem komisji edukacyjnej UEA, a w latach 1986–1990 członkiem zespołu ds. międzynarodowych badań ILEI – UEA. Jako członek komisji edukacyjnej UEA, w imieniu UEA i ILEI, przygotowała plany, materiały na międzynarodowe kursy metodologiczne, a następnie poprowadziła je w La Chaux-de-Fonds w Szwajcarii w 1988, 1989 i 1990 r., jako wykładowca i główny egzaminator oraz autor prac metodologicznych.
Irena Szanser zmarła 30 marca 2020 r. w Warszawie.
Odznaczenia i wyróżnienia.
Irena Szanser otrzymała wiele odznaczeń zarówno za swoją działalność w czasie II wojny światowej, jak i za późniejszą pracę:
Wybrane dzieła.
W języku esperanto:

</doc>
<doc id="4799922" url="https://pl.wikipedia.org/wiki?curid=4799922" title="Aktuator piezoelektryczny">
Aktuator piezoelektryczny

Aktuator piezoelektryczny (ang. "Piezo motor") – element wykonawczy wykorzystujący wiele elementów piezoelektrycznych do poruszania się. Wykorzystuje on zmianę kształtu piezoelektryka pod wpływem pola elektrycznego. Działa on na podobnej zasadzie co silnik krokowy, jednak zamiast uzwojeń wykorzystywane są drgania materiału piezoelektrycznego.
Historia.
Od czasów odkrycia zjawiska piezoelektrycznego eksperymentowano z wykorzystaniem go do generowania ruchu obrotowego. Jeden z pierwszych tego typu silników został opracowany przez Alexandra Meissera w 1927 roku (złożenie patentu). Silnik jego konstrukcji składał się z podstawy z piezoelektryka do której były przymocowane dwa asymetryczne ramiona oraz wał. Drgania piezoelektryka powodowały ruch obrotowy wału. Kolejny silnik wykorzystujący zjawisko piezoelektryczne został opatentowany w 1942 roku przez Alfreda L W Williamsa oraz Waltera J Browna. Silnik ten działał na zasadzie wytworzenia ruchu spiralnego generowanego przez piezoelektryki i zamianie go poprzez koło zębate w ruch obrotowy.
Kolejne dokonania w zakresie silników piezoelektrycznych zostały dokonane w latach 60. W 1965 został zaprezentowany silnik opracowany w Rosji przez Ławrinienkę. Jego wynalazek składał się z płaskiego materiału piezoelektrycznego o który opierał się rotor. Silnik te poruszał się w jednym kierunku. W tym samym roku została także zaprezentowana w USA konstrukcja Stephena W. Tehona. Konstrukcja ta składała się z cylindrycznego piezoelektryka i przymocowanego do niego za pomocą łącznika wału. Na podstawie wcześniejszych konstrukcji zostało zaproponowanych kilka kolejnych przez Władimira Wiśniewskiego.
Dalsze badania pozwoliły na opracowanie fundamentów pod współczesne aktuatory piezoelektryczne które w przeciwieństwie do poprzednich konstrukcji mogły poruszać się w obu kierunkach.
Rodzaje aktuatorów piezoelektrycznych.
Ogólna zasada działania.
Zasada działania aktuatora piezoelektrycznego opiera się o odwrotny efekt piezoelektryczny. Piezoelektryk jest zasilany zmiennym polem elektrycznym o bardzo wysokiej częstotliwości. Pod wpływem pola w zależności od jego polaryzacji staje się on cieńszy lub grubszy, krótszy lub dłuższy lub szerszy bądź węższy. Wykonywane ruchy są o amplitudzie rzędu μm i ich wielkość jest zależna od stałej piezoelektrycznej danego aktuatora w danym kierunku. Zasada działania jest podobna do działania silnika krokowego. Pod wpływem sygnału silnik wykonuje ruch o określoną odległość a dzięki bardzo wysokiej częstotliwości tych sygnałów ruch wydaje się płynny i szybki. W celu zwiększenia oscylacji stosuje się wiele warstw piezoelektryka oraz rezonujące materiały ceramiczne. Istnieją trzy podstawowe typy silników piezoelektrycznych.
Podstawowy wzór na zmianę kształtu piezoelektryka.
formula_1
Δl - zmiana długości (szerokości, grubości) piezoelektryka [m]
l - długość(szerokość, grubość) bazowa piezoelektryka [m]
d - stała piezoelektryczna dla zamiany kształtu elementu w danym kierunku [m/V]
U - przyłożone do piezoelektryka napięcie [V]
Aktuator typu „slip-stick”.
Jest to obecnie najprostszy stosowany tego typu aktuator. Składa się on ze stosu piezoelektryków do których jest przymocowany element styczny oraz elementu ruchomego tzw. slidera. Ruch tego aktuatora składa się z dwóch faz:
Konstrukcje tego typu generują nieprzyjemny dla ludzi hałas podczas fazy „slip”. Wynika to z tego że punkt styczny dalej styka się ze sliderem podczas kurczenia się piezoelektryka. Innymi wadami jest generowanie wibracji, wycieranie się punktów kontaktowych co ogranicza ich żywotność oraz ciężkie jest ustalenie finalnej pozycji z precyzją do μm z powodu błędu przesunięcia.
Aktuator inercyjny.
Aktuator inercyjny jest rozwinięciem aktuatora typu „slip-stick”. Również składa się ze stosu piezoelektryków oraz slidera. Jednak punkt styczny został w nim rozwinięty do ramienia stycznego a piezoelektryk nie porusza się po linii prostej tylko odgina się od płaszczyzny slidera.
Zastosowanie takiego rozwiązania pozwoliło wyeliminować problem aktuatorów „slip-stick” jakim był nieprzyjemny hałas oraz przez brak wycierania się punktu stycznego w fazie kurczenia się piezoelektryka.
Aktuator piezoelektryczny krokowy.
Typowy aktuator tego typu składa się z co najmniej trzech piezoelektryków. Minimum dwa z nich (A i B) mają punkty kontaktowe ze sliderem. Trzeci z nich (C) służy do generowania ruchu slidera i jest połączony z piezoelektrykiem B. Ruch tego aktuatora składa się z czterech faz:
Tego typu aktuatory z racji na złożone fazy ruchu są wolniejsze od aktuatorów typu „slip-stick” czy inercyjnych.
Aktuator kroczący piezoelektryczny.
Aktuator ten jest odmianą aktuatora piezoelektrycznego krokowego. Składa się on z co najmniej dwóch par dwóch połączonych piezoelektryków. Pary te mają dwa stopnie swobody: pionową oraz poziomą. Istnieją dwa główne sposoby realizacji tego aktuatora.
Pierwsza jest osiągnięta dzięki połączeniu dwóch piezoelektryków pierwszy z pary jest przymocowany do konstrukcji nośnej z jednej strony, a z drugiej do drugiego piezoelektryka. Ten piezoelektryk porusza się w pionie. Drugi piezoelektryk ma kontakt ze sliderem i ma możliwość przemieszczania go w poziomie.
Jego ruch składa się z także czterech faz:
Zaletą tego typu aktuatorów jest znacznie większa siła jaką są w stanie przyłożyć od aktuatorów krokowych.
Aktuator „bimorph”.
Aktuator ten jest wykonany z dwóch połączonych równolegle piezoelektryków. Dzięki temu piezoelektryki mogą w kontrolowany sposób się wyginać, a nie rozszerzać prostoliniowo. Są trzy fazy ruchu tego aktuatora:
Tego typu aktuatory są wykorzystywane też jako fragmenty kroczących aktuatorów piezoeletrycznych.
Aktuator piezoelektryczny ultrasoniczny.
W tym typie aktuatorów piezoelektrycznych ruch jest wykonywany przez eliptyczne oscylacje punktu kontaktowego generowane przez piezoelektryk. Są dwa rodzaje aktuatora ultrasonicznego:
Tego typu aktuatory oscylują z bardzo dużymi częstotliwościami (stąd nazwa ultrasoniczne) i przez to nie wydzielają słyszalnego dla ludzi hałasu. Pozwalają też poruszać się z precyzją rzędu nm i w przeciwieństwie do konstrukcji typu „slip-stick” nie posiadają błędu przesunięcia.
Inne konstrukcje.
Powyższa lista nie wyczerpuje wszystkich konstrukcji aktutaorów piezoelektrycznych. Aktuatory tego typu z racji na swoją małą wielkość mogą być kombinowane do tworzenia bardziej złożonych aktuatorów o większej ilości stopni swobody.
Zastosowanie.
Aktuatory piezoelektryczne są powszechnie stosowane do różnych zastosowań gdzie wymagana jest:
Aktuatory tego typu stosuje się w obiektywach aparatów i kamer, urządzeniach medycznych itp.

</doc>
<doc id="4799924" url="https://pl.wikipedia.org/wiki?curid=4799924" title="Captain Jack (piwo)">
Captain Jack (piwo)

Captain Jack – marka piwa o smaku rumu warzonego przez koncern Kompania Piwowarska SA. Zawiera 6,0% (obj.) alkoholu. Dostępny jest w butelkach o pojemności 400 ml oraz w puszkach 500 ml. Zawiera aromaty rumowo-korzenne z nutami cytrusowymi. Napój sprzedawany jest jako alternatywa dla drinków alkoholowych.
Captain Jack - Pirate Orange.
We wrześniu 2019 roku marka Captain Jack wprowadziła na rynek kolejny smak piwa – Pirate Orange o smaku rumu i pomarańczy. Zawiera 6% (obj.) alkoholu.
#zostańwdomu i ONLINE-ówk@.
Wiosną 2020 roku, podczas pandemii koronawirusa, marka Captain Jack rozpoczęła kampanię pod popularnym podczas kwarantanny hashtagiem #zostańwdomu, której celem była promocja „domówek”, czyli imprez organizowanych w domu, poprzez komunikatory i media społecznościowe. Marka wypuściła spot reklamowy pt. „Osobno, ale razem”, który promował odpowiedzialną zabawę podczas kwarantanny. Jego premiera miała miejsce 11 kwietnia 2020 roku. Został on zrealizowany przez reżysera Kubę Michalczuka. Za produkcję odpowiadało Papaya Films, a postprodukcję Platige Image.
Kolejnym etapem kampanii była „ONLINE-ówk@”, czyli seria koncertów oraz show, transmitowanych na żywo za pośrednictwem fanpage'a na Facebooku Captain Jacka, prowadzonych przez polskich muzyków i influencerów z ich prywatnych mieszkań. Miały one zastąpić odbiorcom fizyczne imprezy w czasie kwaratanny. 

</doc>
<doc id="4799928" url="https://pl.wikipedia.org/wiki?curid=4799928" title="Język sula">
Język sula

Język sula, także sanana – język austronezyjski używany w prowincji Moluki Północne w Indonezji, w archipelagu wysp Sula, zwłaszcza na wyspie Sanana (Sulabesi). Według danych z 1983 roku posługuje się nim 20 tys. ludzi.
Dzieli się na trzy dialekty: facei (facé), fagudu, falahu. Jest bliski językowi mangole (mongon), który bywa uznawany za jego dialekt.
Sporządzono opis tego języka (udokumentowano jego gramatykę i podstawowe słownictwo). Jest silnie zagrożony wymarciem.

</doc>
<doc id="4799929" url="https://pl.wikipedia.org/wiki?curid=4799929" title="Język sanana">
Język sanana



</doc>
<doc id="4799930" url="https://pl.wikipedia.org/wiki?curid=4799930" title="Philip Freere">
Philip Freere

Philip Freere (ur. 11 września 1996) – australijski siatkarz, grający na pozycji przyjmującego. Od sezonu 2018/2019 występuje w drużynie Mjølnir.
Sukcesy klubowe.
Puchar Wysp Owczych:
Mistrzostwo Wysp Owczych:

</doc>
<doc id="4799933" url="https://pl.wikipedia.org/wiki?curid=4799933" title="Język mangole">
Język mangole

Język mangole (a. mangoli), także: sula mangoli, mongon – język austronezyjski używany w prowincji Moluki Północne we wschodniej Indonezji, na wyspach Mangole i Sanana (Sulabesi) w archipelagu wysp Sula. Według danych z 2000 roku posługuje się nim ok. 7 tys. ludzi.
Jest blisko spokrewniony z językiem sula i bywa uznawany za jego dialekt.

</doc>
<doc id="4799935" url="https://pl.wikipedia.org/wiki?curid=4799935" title="Język mangoli">
Język mangoli



</doc>
<doc id="4799938" url="https://pl.wikipedia.org/wiki?curid=4799938" title="73. Międzynarodowy Festiwal Filmowy w Cannes">
73. Międzynarodowy Festiwal Filmowy w Cannes

73. Międzynarodowy Festiwal Filmowy w Cannes pierwotnie miał odbyć się w dniach 12-23 maja 2020 roku. Przewodniczącym jury konkursu głównego miał zostać amerykański reżyser Spike Lee. Jednakże ze względu na pandemię koronawirusa impreza została początkowo przeniesiona na przełom czerwca i lipca, a następnie całkowicie odwołana. 
Na początku czerwca organizatorzy festiwalu przedstawili tytuły 56 filmów selekcji oficjalnej bez tradycyjnego podziału na konkurs główny, sekcję "Un Certain Regard" oraz pokazy pozakonkursowe. Wszystkie wyselekcjonowane filmy podzielono na kategorie: "Stali bywalcy", "Nowe nazwiska", "Debiutanci", "Film nowelowy", "Dokumenty", "Komedie", "Animacje". 
Filmy, które znalazły się w selekcji oficjalnej, musiały mieć docelowo zaplanowaną premierę kinową do wiosny 2021 roku. Mogły być prezentowane na innych festiwalach filmowych pod szyldem 73. MFF w Cannes.
Jedyne nagrody w tej edycji festiwalu zostały przyznane jesienią w sekcji filmów krótkometrażowych, które zaprezentowano w dniach 27-29 października w ramach symbolicznego wydarzenia "Cannes 2020 Special".
Selekcja oficjalna.
Stali bywalcy.
Twórcy, których filmy ponownie prezentowane są w ramach selekcji oficjalnej festiwalu.
Nowe nazwiska.
Twórcy, których filmy prezentowane są w ramach selekcji oficjalnej po raz pierwszy.
Debiutanci.
Twórcy, którzy w ramach selekcji oficjalnej prezentują swoje pełnometrażowe debiuty fabularne.

</doc>
<doc id="4799940" url="https://pl.wikipedia.org/wiki?curid=4799940" title="German-American Bund">
German-American Bund

German-American Bund (niem. "Amerikadeutscher Volksbund", w skrócie AV) – pronazistowska organizacja, zrzeszająca wyłącznie Amerykanów niemieckiego pochodzenia, utworzona w 1936 roku w Stanach Zjednoczonych w miejsce działającej wcześniej organizacji "Friends of the New Germany". Miała na celu propagowanie ideologii narodowosocjalistycznej w kraju oraz kreowanie pozytywnego wizerunku III Rzeszy. Po wybuchu II wojny światowej prowadziła kampanie na rzecz izolacjonizmu Stanów Zjednoczonych i nieinterwencjonizmu w konflikt. W 1939 roku wykazano powiązania "German-American Bund" z władzami III Rzeszy. Wkrótce potem skazano jej przywódcę Fritza Juliusa Kuhna oraz innych działaczy. W 1941 roku, po przystąpieniu Stanów do wojny, organizacja została zdelegalizowana.
Powstanie.
I wojna światowa przyczyniła się do pojawienia się wśród Amerykanów nastrojów antyniemieckich. Dochodziło do sytuacji, w których lokalne społeczności zakazywały działania wydawnictw niemieckojęzycznych i niemieckich towarzystw kulturalnych. Zabroniono słuchania niemieckiej muzyki, wydawania instrukcji w języku niemieckim, a biblioteki usuwały ze swoich zbiorów książki w tym języku. Sytuacja ta sprawiła, że wielu Amerykanów niemieckiego pochodzenia zmuszonych było do ukrywania swojej tożsamości. W latach 20. XX wieku do Stanów Zjednoczonych napłynęła nowa fala imigrantów z Niemiec. Wśród nich były grupy, które nie poddały się asymilacji i akcentowały swoją niemieckość. Należeli do nich faszyści obawiający się ruchów socjalistycznych i komunistycznych w niestabilnym i ogarniętym kryzysami państwie. W Detroit w 1924 roku powstała "Free Society of Teutonia" – organizacja zrzeszająca niemiecką klasę średnią w Ameryce. Dwa lata później nazwę "Teutonii" zmieniono na "National Socialist Society of Teutonia". Według amerykańskich dokumentów, połowa jej członków należała do NSDAP. W maju 1933 roku faszyzujące niemieckie organizacje z całego kraju połączyły się pod nazwą "Friends of the New Germany". Rosnące napięcia na tle nacjonalistycznym wraz z napięciami politycznymi na arenie międzynarodowej doprowadziły do reorganizacji ruchu i zmiany jego nazwy. W ten sposób powstał "German-American Bund", na którego czele stanął pochodzący z Niemiec Fritz Julius Kuhn.
Ideologia.
Organizacja przyjmowała tylko Amerykanów, którzy udowodnili swoje niemieckie pochodzenie. Kuhn połączył nacjonalizm, pangermanizm, amerykański patriotyzm oraz ideologię białej supremacji. Na tej podstawie Bund głosił hasła o wspólnym, aryjskim pochodzeniu Niemców i Amerykanów. Statut organizacji stanowił, że jej członkowie muszą jednakowo bronić praw i instytucji Stanów Zjednoczonych jak niemieckiej krwi, ojczyzny oraz swoich braci i sióstr. Promowano pogląd, iż George Washington był pierwszym faszystą, który chciał umocnić rządy jednostki kosztem demokracji. Od NSDAP przejęto umundurowanie, salut rzymski jako pozdrowienie, a także swastykę, jako symbol aryjskiego nacjonalizmu. Bund posiadał własne oddziały szturmowe, w których mogło być nawet 8000 osób.
Bund uważał, że białej Ameryce oraz chrześcijańskiej cywilizacji zagrażają Żydzi, komunizm, socjalizm, liberalizm. Były to czynniki uważane przez organizację za tożsame. Nawoływano do bojkotu żydowskich przedsiębiorstw. Organizacja krytykowała politykę "New Deal" prezydenta Franklina D. Roosevelta, łącząc go ze środowiskami żydowskimi.
Po wybuchu II wojny światowej Bund nawoływał do neutralności Stanów Zjednoczonych, podkreślano zalety izolacjonizmu i nieingerencji w sprawy europejskie. Wielu członków organizacji odmawiała służby wojskowej, uznając ją za nieuzasadnioną.
Działalność.
Organizacja miała charakter ogólnokrajowy. W całych Stanach posiadała 70 oddziałów. Szacuje się, iż w Bundzie było 25 000 osób płacących składki. Minimalna darowizna wynosiła 50 centów, a miesięczna składka 75 centów.
Organizacja zaangażowała się w działalność propagandową i wychowawczą. Szczególną rolę odgrywały dzieci, które mogły wyjechać na specjalne obozy dla niemieckiej młodzieży. W całym kraju było ok. 20 obozów. Najważniejsze z nich to: "Camp Siegfried" w Yapahank, "Hindenburg Park" w Los Angeles, "Camp Deutschhorst" w Croydon, "Camp Efdende" w Detroit, "Deutsche Centrale Farm" w Cleveland. Podczas pobytu w takich obozach odbywały się zajęcia ze strzelectwa, musztry, polowania czy eugeniki. Dostępne były biblioteki z literaturą propagandową. Dziewczyny mogły zrzeszyć się we "Fraueschaft Division". Obozy służyły także dorosłym jako miejsca spotkań. Mężczyźni mogli odbywać w nich kursy z przysposobienia obronnego czy uczyć się musztry. 
Bund skupiał się na tzw. sąsiedzkim planie. Polegał on na wzmacnianiu więzi lokalnych, niemieckich wspólnot. Wykorzystywano przy tym amerykański styl życia i woluntaryzm, organizując sąsiedzkie spotkania czy prelekcje. W swojej działalności organizacja skupiała się na ludziach młodych, z klasy średniej. Chciano ich zainteresować nazizmem i zaangażować w działalność Bundu.
Organizacja organizowała również publiczne marsze i zebrania. 22 lutego 1940 roku w Nowym Jorku Bund świętował urodziny Washingtona. Podczas wystąpień chwalono amerykański patriotyzm oraz umiłowanie wolności, a także nawoływano do zwalczania antygermańskich postaw. W trakcie uroczystości obok siebie wisiały portrety Adolfa Hitlera oraz Washingtona. Podobnie było z flagami amerykańską i III Rzeszy. Na marszu na cześć Washingtona oraz ustanowienia praw białego człowieka w Stanach w 1939 roku w Nowym Jorku zgromadziło się 20 000 osób. Część z marszy kończyła się rozruchami lub było blokowanych przez organizacje żydowskie, antyfaszystowskie lub socjalistyczne.
"German-American Bund" współpracował z "National Rifle Association", która pomagała w organizowaniu zajęć strzeleckich. Ponadto Bund chciał pokazać w ten sposób przywiązanie do amerykańskich wartości. Bund posiadał status organizacji afiliowanej przy NRA. Współpracował także z "Ku Klux Klanem", "the Christian Enforcers" czy "Silver Shirts".
Nie cała społeczność Amerykanów niemieckiego pochodzenia popierała działalność "German-American Bund". Część z nich była przeciwna rasistowskiej i antysemickiej retoryce organizacji. Uważano, że ruch ten szkodzi wizerunkowi Niemców w Stanach Zjednoczonych i może doprowadzić do ich izolacji. Działalność Bundu była obserwowana przez FBI, a w 1939 roku "the House Un-American Activities Committee" w swoim śledztwie udowodnił powiązania ruchu z III Rzeszą. Doprowadziło to do licznych zatrzymań i aresztowań działaczy Bundu, w tym Kuhna. Po tym, jak Hitler wypowiedział wojnę Stanom Zjednoczonym w 1941 roku FBI zatrzymało dokumentację organizacji oraz jej członków. Ostatecznie w grudniu 1941 roku amerykański rząd zdelegalizował "German-American Bund".

</doc>
<doc id="4799943" url="https://pl.wikipedia.org/wiki?curid=4799943" title="Rain on Me">
Rain on Me

Rain on Me – utwór muzyczny Amerykanek, Lady Gagi i Ariany Grande, z szóstego albumu studyjnego Gagi pt. "Chromatica" (2020). Piosenkarki napisały ten utwór wraz z Niją Charles, Ramim Yacoubem, Martinem Bresso, Alexandrem Ridhą i producentami piosenki: BloodPopem i BURNSem. Jest to dance-popowa, disco, house i electropopowa kompozycja, która zawiera elementy French house, techno oraz muzyki elektronicznej. Gaga opisała ją jako „świętowanie wszystkich łez”, a sama piosenka jest o tym jak żyć dalej, pomimo trudności.
Utwór został wydany jako drugi singel promujący album "Chromatica" 22 maja 2020 roku, poprzez Interscope Records. Singel spotkał się z pozytywnymi opiniami krytyków, którzy głównie pochwalili rozpiętość wokali piosenkarek oraz budującą naturę utworu. Komercyjnie, singel dotarł na szczyt list w ponad dziesięciu krajach oraz uplasował się w top 10 w ponad pięćdziesięciu państwach, w tym w Polsce. W Stanach, piosenka zadebiutowała na szczycie listy Hot 100, stając się piątym singlem numer jeden Gagi i czwartym Grande oraz dzięki temu utworowi, Grande stała się pierwszą artystką z czterema debiutami na szczycie tego zestawienia, a samo „Rain on Me” jest pierwszą kolaboracją dwóch artystek, która zadebiutowała na szczycie tego notowania. Singel ten również pokrył się platyną w Belgii, Nowej Zelandii, Polsce, Portugalii, Stanach Zjednoczonych, Wielkiej Brytanii i we Włoszech, a w Australii, Kanadzie i Norwegii pokryto go podwójną platyną.
Teledysk do piosenki został wyreżyserowany przez filmowca Roberta Rodrigueza, a w nim piosenkarki znajdują się na wielkiej arenie podczas ulewy, podczas której z nieba spadają sztylety. Klip został ciepło przyjęty i otrzymał nominację do siedmiu nagród MTV Video Music Awards, w tym w kategorii Teledysk roku i wygrał w trzech kategoriach, otrzymując statuetkę m.in. za Piosenkę roku. Singel był promowany również wyreżyserowanymi prognozami pogody we współpracy z kanałem The Weather Channel, w których to piosenkarki wystąpiły. 30 sierpnia 2020 roku, obie piosenkarki wykonały utwór podczas gali rozdania nagród Video Music Awards. Singel otrzymał statuetkę Grammy za Najlepszy występ popowy w duecie/grupowy na 63. ceremonii wręczenia tychże nagród.
Geneza.
Pierwszy raz Gaga wspomniała o tej piosence w marcu 2020 roku, w wywiadzie dla magazynu „Paper”, w którym to, wtedy jeszcze nieznane z nazwy, „Rain on Me” zostało nazwane „potworem tanecznej nuty, którego wiadomość jest o stawieniu czoła dewastacji – doskonała głośna piosenka do tańca jako «świętowanie wszystkich łez»”. Gaga później w tym wywiadzie wspomina pracę z Arianą „Usiadłam z nią i rozmawiałyśmy o naszych życiach. To była konwersacja dwóch kobiet o tym jak iść dalej przed siebie oraz jak być wdzięczną za wszystko co się robi”.
21 maja 2020 roku, w wywiadzie z Zanem Lowem, Gaga rozwinęła swoją wypowiedź na temat piosenki:
„[Grande] była bardzo wspaniała i myślę, że ona prawdopodobnie sądziła, że jak wejdzie to ja jej powiem «proszę, po prostu to zaśpiewaj i dziękuję za Twój czas», co nie? Ale zamiast tego, spytałam się jej, czego ona oczekuje i jak chce tego dokonać. (…) Kiedy przyszła do studia, ja płakałam, ona do mnie podeszła i powiedziała «Będzie wszystko dobrze, zadzwoń do mnie, tu masz mój numer» i ona była bardzo uparta, próbowała zaprzyjaźnić się ze mną tyle razy. Ale ja byłam bardzo zawstydzona, nie chciałam przekazać jej mojej negatywnej energii. I następnie ona przyszła do mnie i powiedziała «Ty się ukrywasz» i ja powiedziałam «tak, masz rację, totalnie się chowam» i tak się rozpoczęła nasza przyjaźń”.
Nagrywanie i kompozycja.
„Rain on Me” zostało napisane przez Gagę, Grande, Burnsa, Niję Charles, Ramiego Yacouba, Bresso, Boys Noize i BloodPopa. Początkowo piosenka była „surowym, solowym, acid house demo” i współproducent, Burns, wyjaśnił jak utwór zmienił się znacznie podczas procesu tworzenia:
„My wszyscy wiedzieliśmy, że «Rain on Me» miało duży potencjał i było naprawdę dobrą piosenką, ale produkcja niezbyt pasowała do wydźwięku piosenki. Więc Blood[Pop] spytał się czy mógłbym coś zmienić. Wziąłem wokale i chciałem spróbować umieścić nowe akordy oraz popróbować różnych przejść, aby zobaczyć czy to zmieni nastrój. Podświadomie, zacząłem grać linię basową z «All This Love That I’m Givin» Gwen McCrae pod refrenem i poczułem, że to jest kolejny pomyślany moment”.
„Rain on Me” jest dance-popową, disco, house i electropopową piosenką, która zawiera elementy French house, techno oraz muzyki elektronicznej i jest zainspirowana muzyką z lat 90. XX wieku. Piosenka również sampluje utwór Gwen McCrae „All This Love That I’m Giving”. „Rain on Me” jest utworem 4 na 4 o tonacji cis-moll o tempie 123 uderzeń na minutę. Większość utworu jest utrzymana w sekwencji C♯m7-Amaj9, gdzie w pierwszej zwrotce i drugim przed-refrenie dodane zostaje czterokreślne H i oba przed-refreny zawierają jedenasty akord fis-moll na końcu.
„Rain on Me” zaczyna się minimalistycznym wejściem, gdzie wokale Gagi są wyeksponowane nad muzyką. Wokale Gagi i Grande mają rozpiętość od G♯3 do H5. Wokalnie, Gaga wypowiada niektóre słowa, a Grande używa swojej „słynnej” wysokodźwięcznej oktawy. Określona przez Gagę, jako „święto wszystkich łez”, piosenka również zawiera metaforę, dokładniej „rain” (czyli deszcz) jest przenośnią dla alkoholu, który Gaga piła w dużych ilościach, żeby nie myśleć o niczym. Pierwsza zwrotka jest o trudnych momentach życia, gdzie druga jest o akceptacji rzeczywistości. Według magazynu „Elle”, piosenka jest o „zachowaniu się w niedoli, leczeniu się i znajdowaniu piękna w bólu, złamanym sercu i życiu”.
Wydanie i promocja.
22 kwietnia 2020 Gaga potwierdziła oficjalnie listę utworów "Chromatici", gdzie „Rain on Me” jest czwartą piosenką, kolejną po poprzednim singlu – „Stupid Love”. Niedługo po tym ogłoszeniu, niektórzy autorzy tekstów, którzy pracowali z Gagą pochwalili się na Instagramie jakie piosenki napisali. Nija Charles była jedną z tych i potwierdziła, że ona, wraz z Gagą, Arianą, BloodPopem i Ramim Yacoubem, napisała tekst do „Rain on Me”. 16 maja, Alexander Ridha, czyli Boyz Noize, wyjawił, że on również napisał „Rain on Me”.
15 maja artystki oficjalnie potwierdziły, że 22 maja „Rain on Me” zostanie wydane jako singel. Wraz z tym ogłoszeniem, ujawniły one okładkę singla. 18 maja Gaga wraz z Arianą opublikowały na swoich mediach społecznościowych zdjęcia z teledysku z podpisami, które były słowami piosenki. Dodatkowo parę godzin później, Gaga opublikowała grafikę ze słowami z refrenu „Wolę być sucha / Ale przynajmniej jestem żywa”. Piosenka również była promowana poprzez teledysk z tekstem na Amazon Music. 26 maja piosenka została wydana w formacie contemporary hit radio w Stanach Zjednoczonych. Poza cyfrowym wydaniem, singel został udostępniony do kupna na kasecie, winylu oraz płycie CD. Piosenka jest puszczana w radiostacjach w grze "".
26 maja Gaga i Grande opublikowały jednominutowy skecz w partnerstwie z The Weather Channel, gdzie przedstawiły one fałszywą prognozę pogody. Trzymały one parasole i mówiły o tym jak „bardzo by chciały świętować deszcz”. 28 maja, piosenkarki wypuściły kolejną prognozę pogody, nakręconą w basenie Gagi i wannie Grande. 17 lipca zostały opublikowane remiksy piosenki stworzone przez Purple Disco Machine oraz Ralphiego Rosario. 26 sierpnia 2020 roku, Gaga ogłosiła konkurs, w którym należało wykonać plakat zainspirowany „Rain on Me”, używając aplikacji od Adobe, z nagrodą wynoszącą 10 tysięcy dolarów.
Odbiór krytyczny.
„Rain on Me” zostało pozytywnie odebrane przez krytyków, którzy pochwalili piosenkarki za wokale w utworze oraz za budującą naturę piosenki. Adam White z „The Independent” dał „Rain on Me” cztery na pięć gwiazdek i opisał, że piosenka to „trzy minuty euforycznej melodramatu” i „teatralnego (…) triumfu”. Joey Nolfi z „Entertainment Weekly” napisał, że „Rain on Me” „zabiera fanów do muzycznego raju” i że ta piosenka jest „terapeutycznym bangerem”. Quinn Moreland z „Pitchfork” pochwalił piosenkę, nazywając ją „klubowym kawałkiem podobnym to house popu wczesnych lat 90.”, który „pokazuje siłę od dwóch kobiet, które łączą się na emocjonalnym poziomie”. Alexa Camp ze „Slant Magazine” nazwała „Rain on Me” poprawą od „Stupid Love”.
Odbiór komercyjny.
W serwisie Spotify „Rain on Me” było trzecim najbardziej odsłuchanym utworem lata 2020 roku oraz najczęściej odtwarzaną piosenką stworzoną przez kobietę. Wraz ze startem dwóch nowych notowań magazynu „Billboard”, Global 200 i Global 200 Excluding US, „Rain on Me” zadebiutowało na 22. i 21. miejscach odpowiednio.
Ameryki.
W Stanach Zjednoczonych „Rain on Me” zadebiutowało na pierwszym miejscu listy Hot 100, stając się piątym singlem numer jeden Gagi oraz czwartym singlem numer jeden Grande, piosenka również jest pierwszą kolaboracją dwóch artystek, która zadebiutowała na szczycie tej listy. „Rain on Me” jest drugim debiutem na szczycie Hot 100 dla Gagi, po „Born This Way”, a dla Grande jest to czwarty debiut na szczycie tej listy, dzięki czemu stała się jedyną artystką z tak dużą liczbą debiutów na pierwszej pozycji w Stanach. Dzięki temu utworowi, Gaga również stała się kolejną artystką z utworami numer jeden w trzech różnych dekadach, po piosenkarkach takich jak: Mariah Carey i Beyoncé. Singel również uplasował się na 1. miejscu listy Digital Song Sales z 72 tysiącami pobrań. 28 sierpnia 2020 roku singel został pokryty platyną za sprzedaż miliona kopii.
Utwór zadebiutował również na szczycie corocznej liście magazynu „Billboard” Songs of the Summer, stając się pierwszym singlem numer jeden w tym notowaniu dla obu artystek. Na innej amerykańskiej liście, Rolling Stone Top 100, „Rain on Me” również uplasowało się na pierwszym miejscu stając się pierwszym dla Lady Gagi, a trzecim dla Grande, singlem numer jeden w tym zestawieniu.
W Kanadzie „Rain on Me” zadebiutowało na szczycie notowania Canadian Hot 100, stając się szóstym singlem numer jeden Gagi oraz czwartym dla Grande. W tymże kraju, singel został pokryty podwójną platyną za sprzedanie ponad 160 tysięcy kopii. W innych krajach Ameryk, singel uplasował się na 4. miejscu w Meksyku, 6. w Paragwaju, 9. w Boliwii, Kostaryce, Panamie i Salwadorze, 15. w Urugwaju, 31. w Wenezueli, 34. w Kolumbii i 36. w Argentynie. W Brazylii utwór został notowany na tygodniowej liście Top 100 Brazil na miejscu 46. oraz na 16. pozycji miesięcznej listy Top 50 Streaming w kraju. W cotygodniowym zestawieniu najbardziej streamowanych piosenek w kraju, „Rain on Me” zadebiutowało na 2. miejscu, co jest najwyższym debiutem dla obu artystek tamże
Reszta świata.
W Polsce „Rain on Me” zadebiutowało na 44. miejscu listy AirPlay – Top. W następnym tygodniu, singel przeniósł się do top 20, plasując się na 19. miejscu, żeby trzy tygodnie później przenieść się na 10. miejsce. Dwa tygodnie później, utwór znalazł się na 7. pozycji przed dwa tygodnie, po czym uplasował się na 3. miejscu, stając się pierwszym singlem Gagi w top 5 od „Born This Way”, które dotarło do szczytu AirPlay – Top w 2011 roku. A dla Grande jest to największy hit od „No Tears Left to Cry”, które w 2018 roku dotarło do 3. pozycji. 3 września 2020 roku, „Rain on Me” zostało pokryte platyną, za sprzedaż ponad 20 tysięcy kopii.
W Wielkiej Brytanii „Rain on Me” zadebiutowało na pierwszym miejscu listy UK Singles Chart, stając się szóstym singlem numer jeden zarówno dla Gagi, jak i dla Grande. W pierwszym tygodniu singel sprzedał się w kopii, strącając „Rockstar” DaBaby z pierwszej pozycji. W debiutanckim tygodniu, „Rain on Me” było streamowane 8,1 mln razy, dzięki czemu stało się najbardziej strumieniowaną kolaboracją dwóch artystek w pierwszym tygodniu. Dzięki tej piosence, obie piosenkarki, Lady Gaga i Grande, zremisowały z Britney Spears i Rodem Stewartem w liczbie singlów numer jeden. „Rain on Me” jest również pierwszą kolaboracją artystek, która pojawiła się na szczycie UK Singles Chart od sześciu lat, kiedy to „Bang Bang” Jessie J, Grande i Nicki Minaj było numerem jeden w Wielkiej Brytanii. W tymże kraju, singel został pokryty platyną za sprzedanie ponad 600 tysięcy kopii. Z 515 tysiącami sprzedanych kopii w ciągu trzech miesięcy, „Rain on Me” było trzecim najlepiej sprzedającym się singlem lata 2020 w Wielkiej Brytanii.
W Irlandii „Rain on Me” również uplasowało się na szczycie notowania, stając się szóstym singlem numer jeden Lady Gagi, a dla Grande jest to siódmy taki utwór. Singiel również zaliczył lepszy debiut w 2020 roku, przewyższając poprzedni najlepszy debiut, którym była piosenka Billie Eilish „No Time to Die”. „Rain on Me” jest również pierwszym debiutem Lady Gagi na numerze jeden w Irlandii od jej singla z 2011 roku, „Born This Way”.
„Rain on Me” pojawiło się na szczycie notowania Airplay Radio Chart w Chorwacji, Digital Singles Chart w Grecji, Latvijas Top 40 w Łotwie, Radio Airplay Chart w Macedonii Północnej i Malcie, SloTop50 w Słowenii oraz Single Top 40 na Węgrzech. W innych krajach Europy, w tym w Austrii, Belgii, Bułgarii, Czechach, Estonii, Finlandii, Hiszpanii, Holandii, Litwie, Niemczech, Norwegii, Portugalii, Rosji, Serbii, Słowacji, Szwajcarii, Szwecji i we Włoszech, singel uplasował się w top 10. Utwór uzyskał status złotej płyty w niektórych europejskich państwach w tym: w Belgii za sprzedaż 20 tysięcy kopii, we Francji za sprzedaż ponad 100 tysięcy kopii, w Hiszpanii za sprzedaż ponad 20 tysięcy kopii, w Norwegii za sprzedaż ponad 30 tysięcy kopii, w Portugalii za sprzedaż 10 tysięcy kopii, a we Włoszech za sprzedaż ponad 35 tysięcy kopii.
W Azji, utwór znalazł się na 1. miejscu w Izraelu i Singapurze, na 2. w Libanie i Malezji, na 6. w Zjednoczonych Emiratach Arabskich oraz na 122. w Korei Południowej. W Japonii, „Rain on Me” zadebiutowało na 68. pozycji, ale w drugim tygodniu wzrosło o 60 miejsc, dostając się do top 10 w tymże kraju, stając się siódmym singlem top 10 Lady Gagi oraz trzecim Grande. W Oceanii singel dotarł do drugiej pozycji w Australii oraz Nowej Zelandii. W obu tych krajach utwór otrzymał certyfikat, w Australii platynę za sprzedaż 70 tysięcy kopii, a w Nowej Zelandii złoto za sprzedaż 15 tysięcy kopii. W Afryce „Rain on Me” było 2. w Namibii, 4. w Ugandzie oraz 23. w RPA.
Teledysk.
Geneza i produkcja.
Teledysk „Rain on Me” został nakręcony krótko przed wprowadzeniem obostrzeń spowodowanych pandemią koronawirusa w Los Angeles. Stroje noszone przez Lady Gagę i Grande zostały zaprojektowane przez Laurę Pulice, a wykonane przez Vex Clothing, firmę specjalizującą się w lateksowych strojach. Pulice powiedziała, że za inspiracją dla wyglądu Lady Gagi był „futurystyczny sci-fi punk” i „obiekt seksualny albumu heavy metalowego”, a wygląd Grande opisała „że chciała zachować styl, w którym ona czułaby się komfortowo, dalej będąc futurystyczną w teledysku”. Makijaż piosenkarek został namalowany przez Sarah Tanno, która chciała, żeby „one wyglądały silnie i niebezpiecznie”.
Przed publikacją teledysku Lady Gaga rozmawiała o nim w wywiadzie z Zanem Lowem, gdzie wypowiedziała się o współpracy z Grande nad nim, mówiąc: „[Grande] była bardzo otwarta na zrobienie rzeczy, których wcześniej nie robiła”. Teledysk „Rain on Me” został opublikowany 22 maja o 19:00 czasu polskiego i został wyreżyserowany przez filmowca, Roberta Rodrigueza, z którym Gaga współpracowała już wcześniej, grając w jego filmach "Maczeta zabija" oraz "". 6 sierpnia Gaga opublikowała 48. odcinek jej serii Transmission Gagavision, w którym były ukazane sceny kręcenia teledysku do „Rain on Me”.
Streszczenie.
Wideoklip zaczyna się od sceny, gdzie „Gaga leży na ziemi, w pozie podobnej do tej z okładki albumu, wraz z mieczem wbitym w jej udo”, który później wyciąga. Gaga jest ubrana na różowo z butami na platformie i przewodzi ona grupie tancerzy, ubranych na różowo, tak samo jak w teledysku do „Stupid Love”, gdzie Grande nosi fioletową sukienkę z „metalowymi skrzydłami motyla” przyczepionymi do jej pleców, a jej tancerze również są ubrani na fioletowo.
Oni wszyscy tańczą na wielkiej arenie podczas ulewy, gdzie z nieba również spadają sztylety. W niektórych scenach Grande ma swój „rozpoznawalny” kucyk, a w niektórych ma rozwiązane włosy. W teledysku również są sceny, gdzie widać tylko twarz Lady Gagi za szybą, podczas których leje się na nią woda oraz sceny, gdzie kamerę umiejscowiono za piosenkarkami, które się wtedy trzymają z ręce, a ich włosy falują. Klip kończy się tym, że Lady Gaga i Grande uśmiechają się i przytulają się do siebie.
Odbiór i nagrody.
Amy Mackelden z „Harper’s Bazaar” napisała, że teledysk „jest niczym prócz czystej ikoniczności” i że „zawiera dramatyczne zmiany ubiorów i wspaniałe ruchy taneczne”. Erin Vanderhoof z „Vanity Fair” nazwał teledysk „sowicie wyprodukowanym i animowanym klipem” z „łatwymi dla TikTokerów” ruchami tanecznymi. Stefanee Wang z „Nylon” pochwaliła ruchy Lady Gagi i Grande w teledysku, pisząc że „żadna z nich nie opuszcza ani jednego beatu”. Dodała również, że klip „przekonuje, że świat upada i społeczeństwo powinno utworzyć jedną, wielką taneczną imprezę”. Krytycy uważają, że teledysk był inspirowany filmem "Łowca androidów", serią gier "Mortal Kombat" oraz grą "Bayonetta".
Teledysk został obejrzany ponad 20 milionów razy w pierwsze 24 godziny od jego wstawienia. 17 lipca klip został odtworzony ponad 150 milionów razy. 30 lipca 2020 zostało ogłoszone, że teledysk do „Rain on Me” został nominowany do siedmiu nagród MTV Video Music Awards, w kategoriach: Teledysk roku, Piosenka roku, Najlepsza współpraca, Teledysk popowy, Najlepsze zdjęcia, Najlepsze efekty specjalne i Najlepsza choreografia. Na gali, „Rain on Me” zostało nagrodzone trzema statuetkami, w kategoriach: Piosenka roku, Najlepsza współpraca oraz Najlepsze zdjęcia.
Wystąpienia na żywo.
Gaga i Grande wykonały razem „Rain on Me” podczas ceremonii rozdania nagród MTV Video Music Awards 30 sierpnia 2020 roku. Występ ten był częścią medley, którą wykonała Gaga i był pomiędzy wykonaniem piosenek „911” oraz „Stupid Love”. Podczas występu, obie piosenkarki zabeltowały, a Grande pod koniec zagwizdała. W trakcie wykonania utworu, Gaga miała ubrany fioletowy strój oraz kabaretki, zaś Grande występowała w fioletowym biustonoszu, fioletowej spódnicy i białych butach na platformach. Obie piosenkarki miały założone maski na twarzy, z czego maska Gagi była LED-owa i reagowała na dźwięk. Piosenkarki miały w planach niespodziewanie wykonać utwór podczas drag show w Los Angeles w lipcu 2020 roku, ale koncert został odwołany po nie zastosowaniu się do zasad dystansowania społecznego podczas koncertu grupy The Chainsmokers w Nowym Jorku.
Personel.
Źródło:

</doc>
<doc id="4799953" url="https://pl.wikipedia.org/wiki?curid=4799953" title="Rain On Me">
Rain On Me



</doc>
<doc id="4799955" url="https://pl.wikipedia.org/wiki?curid=4799955" title="Ludmyła Huriejewa">
Ludmyła Huriejewa



</doc>
<doc id="4799957" url="https://pl.wikipedia.org/wiki?curid=4799957" title="Ołeksij Beketow">
Ołeksij Beketow



</doc>
<doc id="4799960" url="https://pl.wikipedia.org/wiki?curid=4799960" title="Piotr Correr">
Piotr Correr



</doc>
<doc id="4799961" url="https://pl.wikipedia.org/wiki?curid=4799961" title="Leonard Faliero">
Leonard Faliero



</doc>
<doc id="4799962" url="https://pl.wikipedia.org/wiki?curid=4799962" title="Pantaleon Giustiani">
Pantaleon Giustiani



</doc>
<doc id="4799967" url="https://pl.wikipedia.org/wiki?curid=4799967" title="Nardelli">
Nardelli



</doc>
<doc id="4799971" url="https://pl.wikipedia.org/wiki?curid=4799971" title="Dąbrówka Mała (powiat olsztyński)">
Dąbrówka Mała (powiat olsztyński)



</doc>
<doc id="4799974" url="https://pl.wikipedia.org/wiki?curid=4799974" title="GMM Grammy">
GMM Grammy

GMM Grammy Public Company Limited ( lub G"MM' Grammy) – największy koncern mediowy w Tajlandii. Posiada 70-procentowy udział w krajowym przemyśle rozrywkowym. Artyści Grammy to Thongchai McIntyre, Silly Fools i Loso. Oprócz działalności muzycznej firma zajmuje się produkcją koncertów, zarządzaniem artystami, produkcją oraz publikacją filmową i telewizyjną.

</doc>
<doc id="4799975" url="https://pl.wikipedia.org/wiki?curid=4799975" title="Vincenzo de Cesati">
Vincenzo de Cesati

Vincenzo de Cesati (ur. 1806 w Mediolanie, zm. 1886) – włoski botanik i mykolog.
W latach 1868–1883 był dyrektorem ogrodu botanicznego w Neapolu. Zgromadził kolekcję roślin i grzybów. Jej większa część jest obecnie przechowywana w instytucie botanicznym Uniwersytetu Rzymskiego.
Publikacje.
Wraz z Giovanni Passerinim (1816–1893) i Giuseppe Gibellim (1831–1898) był autorem "Compendio della flora italiana" (kompendium włoskiej flory). Inne publikacje Cesatiego: 
W nazwach naukowych utworzonych przez niego taksonów dodawany jest skrót jego nazwiska Ces.

</doc>
<doc id="4799976" url="https://pl.wikipedia.org/wiki?curid=4799976" title="Theodor Magnus Fries">
Theodor Magnus Fries

Theodor Magnus Fries (ur. 28 października 1832 w Femsjö, zm. 29 marca 1913 w Uppsali) – szwedzki botanik i lichenolog.
Był synem Eliasa Magnusa Friesa i tak samo jak ojciec również studiował botanikę. Doktorat uzyskał w 1857 r. na Uniwersytecie w Uppsali. W 1865 r. został członkiem Królewskiej Szwedzkiej Akademii Nauk, a w 1877 r. profesorem botaniki i ekonomii stosowanej w Uppsali. Jego najbardziej znaną pracą była "Lichenographia scandinavica" (1871–1874). Opublikował także dwutomową biografię Karola Linneusza.
Jego synowie Thore Christian Elias Fries i Robert Elias Fries również zostali botanikami.
Opisał nowe gatunki porostów i grzybów. W nazwach naukowych utworzonych przez niego taksonów dodawany jest skrót jego nazwiska Th. Fr.

</doc>
<doc id="4799983" url="https://pl.wikipedia.org/wiki?curid=4799983" title="Nakskov Stadion">
Nakskov Stadion

Nakskov Stadion – stadion piłkarski w Nakskov, w Danii. Obiekt może pomieścić 5000 widzów, z czego 500 miejsc jest siedzących. Swoje spotkania rozgrywają na nim piłkarze klubu FC Nakskov, powstałego w 2015 roku w wyniku fuzji Nakskov Boldklub i Boldklubben Velo. W 2002 roku stadion był jedną z aren Mistrzostw Europy U-17. Rozegrano na nim trzy spotkania fazy grupowej tego turnieju.

</doc>
<doc id="4799984" url="https://pl.wikipedia.org/wiki?curid=4799984" title="Carleton Rea">
Carleton Rea

Carleton Rea (ur. 7 maja 1861 w Worcester, zm. 26 czerwca 1946 w Anglii) – angielski botanik i mykolog.
Życiorys.
Carleton Rea urodził się w Worcester. Uczył się w The King's School, a następnie ukończył studia prawnicze na Uniwersytecie Oksfordzkim. Został adwokatem w obwodzie oksfordzkim, ale nigdy nie kontynuował swojej kariery z nadmiernym entuzjazmem i w 1907 r. zaprzestał wykonywania wyuczonego zawodu. W czasie wykonywania pracy adwokackiej cały swój wolny czas poświęcał swojemu hobby, jakim była przyroda. Po porzuceniu pracy adwokackiej zajął się wyłącznie przyrodą. Został członkiem klubu przyrodników w Worcestershire, a w 100-lecie jego powstania prezesem klubu. W 1896 r. był jednym z członków założycieli British Mycological Society i pierwszym redaktorem wydawnictw tego towarzystwa. W 1907 r. został wybrany na jego prezesa, w 1921 r. ponownie.
Praca naukowa.
Jego pierwszy artykuł w 1892 r. dotyczył rzadkich roślin z doliny Severn. Rea szczególnie jednak interesował się grzybami. Uczestniczył w spotkaniach mykologów we Francji i został członkiem honorowym Société mycologique de France w 1934 r. Napisał serię artykułów na temat brytyjskich grzybów, szczególnie pieczarkowców. Swoją wiedzę i doświadczenie w zakresie podstawczaków zebrał w wydanej w 1922 r. pracy "British Basidiomycetaceae". Była to obszerna książka o brytyjskich podstawczakach będąca podstawowym, standardowym opracowaniem w tym zakresie przez następne około 30–40 lat.
Opisał wiele nowych gatunków roślin i grzybów. W nazwach naukowych utworzonych przez niego taksonów dodawane jest jego nazwisko Rea. Dla uczczenia jego osiągnięć jego nazwiskiem nazwano niektóre gatunki grzybów: "Agaricus reae", "Cortinarius reae", "Entoloma reae", "Hygrocybe reae", "Melanoleuca reae", "Rhizopogon reae", "Scleroderma reae".

</doc>
<doc id="4799985" url="https://pl.wikipedia.org/wiki?curid=4799985" title="Almas (dinozaur)">
Almas (dinozaur)

Almas – wymarły rodzaj dinozaura, teropoda z grupy celurozaurów maniraptorów i rodziny troodontów.
Skamieniałości należące do nieznanego wcześniej rodzaju nieptasiego dinozaura znaleziono w Mongolii, w Ukhaa Tolgod w ajmaku południowogobijskim. Spoczywały wśród skał tworzących formację Djadokhta. Formację tą datowano na późny kampan w kredzie późnej . Znaleziono w niej bądź w jej odpowiednikach inne troodontydy, jak pozostałości opisanego w 2014 "Gobivenator" czy opisanego przed prawie wiekiem zaurornitoida. Pozostałości byronozaura z tej formacji też znaleziono w Ukhaa Tolgod. W pokrewnej formacji znaleziono "Linhevenator" i "Philovenator". Okaz, który posłużył za holotyp nowego rodzaju opisanego w 2017 przez zespół Pei, oznakowano jako IGM 100/1323. Obejmował on prawie całkowicie zachowaną czaszkę, natomiast szkielet pozaczaszkowy zachował się fragmentarycznie. Autorzy wskazują na niewielkie rozmiary zwierzęcia i krótki pysk, które porównują do cech typowych dla bazalnych przedstawicieli Paraves, z drugiej strony zauważając zaawansowane ewolucyjnie cechy rodziny Troodontidae. Ponadto wskazują na cechy niespotykane u innych troodontów, wśród których wymieniają zakrzywienie "pterygoid flange", nieobecność rowka na przedniej powierzchni kości zębowej, wydłużone szewrony oraz kolczasty wyrostek na kości kulszowej. Rzeczone autapomorfie umożliwiły badaczom opisanie nowego rodzaju dinozaura. Nazwę rodzajową zaczerpnęli oni z mitologii mongolskiej, w której słowo to określało, jak piszą w swej publikacji, dzikiego człowieka bądź człowieka śniegu. Używane było na południu kraju (aczkolwiek stanowiło tabu). Jak pisał mongolski pisarz Bjambyn Rinczen, rasa określanych nim włochatych dzikich ludzi bądź istot podobnych do ludzi zamieszkuje tereny mongolskie od niepamiętnych czasów. Epitet gatunkowy "ukhaa" odnosi się po prostu do Ukhaa Tolgod, czyli do miejsca znalezienia szczątków "Almas".

</doc>
<doc id="4799987" url="https://pl.wikipedia.org/wiki?curid=4799987" title="Kotezi">
Kotezi



</doc>
<doc id="4799988" url="https://pl.wikipedia.org/wiki?curid=4799988" title="Kovačevac">
Kovačevac



</doc>
<doc id="4800003" url="https://pl.wikipedia.org/wiki?curid=4800003" title="Kovači">
Kovači



</doc>
<doc id="4800004" url="https://pl.wikipedia.org/wiki?curid=4800004" title="Order Zasługi Pracy (Węgry)">
Order Zasługi Pracy (Węgry)

Order Węgierski Zasługi Pracy (węg. "Magyar Munka Érdemrend") – węgierski cywiny order nadawany w latach 1948–1989 za osiągnięcie w dziedzinie pracy.
Podzielony był na trzy klasy/stopnie ("fokozata") orderu i medal:
W 1950 zmieniono jego wygląd z okrągłego medalu o średnicy 43 mm, na owalną odznakę o wymiarach 43 × 33 mm.
W 1953 wydzielono jako osobne odznaczenie Medal Zasługi Pracy, który jednak 1963 został zniesiony, a jego funkcję przejął stopień Brązowy Orderu Pracy.
Podobnie wyglądało to w przypadku innego ustanowionego w 1953 medalu, nieco ważniejszego rangą Medalu Zasługi Pracy Socjalistycznej, którego po likwidacji w 1963 zastąpił stopień Srebrny Orderu Pracy.
W 1989 zakazano używania i noszenia jakichkolwiek symboli reżimu totalitarnego, co uniemożliwiło nadania tego orderu, gdyż na jego awersie znajdowała się czerwona gwiazda.

</doc>
<doc id="4800012" url="https://pl.wikipedia.org/wiki?curid=4800012" title="Maria Anna Habsburg (1610-1665)">
Maria Anna Habsburg (1610-1665)



</doc>
<doc id="4800024" url="https://pl.wikipedia.org/wiki?curid=4800024" title="Medal Zasługi Pracy">
Medal Zasługi Pracy

Medal Zasługi Pracy (węg. "Munka Érdemérem") – odznaczenie cywilne WRL nadawane w latach 1953–1963.
Wcześniej medal o tej samej nazwie był nadawany jako najniższy stopień z Orderu Zasługi Pracy. W 1963 Medal Zasługi Pracy również został zlikwidowany, a jego funkcję zaczął pełnić funkcję stopień brązowy Orderu Zasługi Pracy.
Otrzymało go 3 318 osób do reformy z 1954, a później jeszcze 20 652 osób.
Początkowo miał wygląd okrągłego medalu wykonanego z brązu, w 1954 zreformowano jego wygląd, tło wewnętrznego medalionu laminowano na błękitno, gwiazdę na czerwono, promienie oraz kłos i młot pozłocono, a wieniec laurowy zewnętrzny posrebrzono, a u jego podstawy znalazła się laminowana trójkolorowa węgierska flaga.
Wstążka miała barwy identyczne jak wojskowy Medal za Chwalebną Służbę w latach 1953–1964.
W 1989 zakazano używania i noszenia jakichkolwiek symboli reżimu totalitarnego (na jego awersie znajdowała się czerwona gwiazda).

</doc>
<doc id="4800031" url="https://pl.wikipedia.org/wiki?curid=4800031" title="Rohatyniec malajski">
Rohatyniec malajski

Rohatyniec malajski ("Chalcosoma caucasus") – gatunek chrząszcza z rodziny poświętnikowatych, z podrodziny rohatyńcowatych.
Występowanie.
Występuje w Indonezji oraz Malezji.
Opis gatunku.
Osiąga wielkość od 9 do 13 centymetrów. Samce posiadają 3 rogi, dwa proste, jeden wykrzywiony do góry, u samic rogi nie występują. W obliczu zagrożenia głośno strydulują. Cykl życiowy tych chrząszczy wynosi około dwóch lat, z czego 12 do 18 mięsięcy spędza w postaci larwalnej. W niewoli karmi się je melonami oraz bananami.

</doc>
<doc id="4800032" url="https://pl.wikipedia.org/wiki?curid=4800032" title="Bazar w Poznaniu">
Bazar w Poznaniu



</doc>
<doc id="4800037" url="https://pl.wikipedia.org/wiki?curid=4800037" title="Mustafa al-Kazimi">
Mustafa al-Kazimi

Mustafa al-Kazimi (ur. 1967 w Al-Kazimijji) – iracki polityk, od 7 maja 2020 do 27 października 2022 roku premier Iraku.
Po studiach prawniczych na prywatnym Uniwersytecie At-Turas w Bagdadzie Al-Kazimi opuścił Irak podczas dyktatury Saddama Husajna w 1985 roku. Mieszkał w Iranie, Stanach Zjednoczonych, Niemczech i kilka lat w Wielkiej Brytanii.
Po wybuchu wojny w Iraku w 2003 powrócił do kraju. Pełnił funkcję dyrektora fundacji Kanan Makiya założonej w Londynie, która miała dokumentować zbrodnie Saddama Husajna, był też współzałożycielem sieci medialnej, z której powstała stacja telewizyjna Al-Irakijja.
Od 2010 roku przez trzy lata był redaktorem naczelnym irackiej wersji magazynu informacyjnego Newsweek. Od czerwca 2016 do kwietnia 2020 stał na czele wywiadu irackiego.
Po rezygnacji premiera Adila Abd al-Mahdiego z powodu protestów społecznych w październiku 2019 znalazł się w gronie kandydatów na premiera. 6 maja 2020 zatwierdzono jego kandydaturę na premiera jego gabinet został zaprzysiężony następnego dnia. Pełnił funkcję premiera do 27 października 2022.

</doc>
<doc id="4800050" url="https://pl.wikipedia.org/wiki?curid=4800050" title="Instytut Biologii i Nauk o Ziemi Akademii Pomorskiej w Słupsku">
Instytut Biologii i Nauk o Ziemi Akademii Pomorskiej w Słupsku

Instytut Biologii i Nauk o Ziemi Akademii Pomorskiej w Słupsku – jedna z 10 jednostek dydaktycznych Akademii Pomorskiej w Słupsku.
Historia.
Instytut Biologii i Nauk o Ziemi powstał w 2019 roku wskutek reorganizacji uczelni, w wyniku połączenia dwóch Instytutów: Instytutu Biologii i Ochrony Środowiska oraz Instytutu Geografii i Studiów Regionalnych.
Kierunki kształcenia.
Dostępne kierunki:
Władze Instytutu.
W roku akademickim 2019/2020:

</doc>
<doc id="4800054" url="https://pl.wikipedia.org/wiki?curid=4800054" title="Hanna Dorna">
Hanna Dorna

Hanna Elżbieta Dorna – polska specjalistka w zakresie nasiennictwa ogrodniczego, dr hab. nauk rolniczych, profesor uczelni, kierownik Katedry Fitopatologii i Nasiennictwa oraz prodziekan Wydziału Ogrodnictwa i Architektury Krajobrazu Uniwersytetu Przyrodniczego w Poznaniu.
Życiorys.
W 1985 ukończyła studia ogrodnictwa w Akademii Rolniczej im. Augusta Cieszkowskiego w Poznaniu, 31 stycznia 1994 obroniła pracę doktorską "Wpływ warunków klimatycznych na formowanie i zawartość włókna w strąkach fasoli zwykłej (Phaseolus vulgaris L.)", 24 lutego 2009 habilitowała się na podstawie pracy zatytułowanej "Wybrane gatunki grzybów rodzaju Altemaria w nasionach marchwi - ich lokalizacja, toksynotwórczość, wpływ na wigor i kiełkowanie nasion oraz wschody". Objęła funkcję adiunkta w Katedrze Nasiennictwa Ogrodniczego na Wydziale Ogrodnictwa i Architektury Krajobrazu Uniwersytetu Przyrodniczego w Poznaniu.
Piastuje stanowisko profesora uczelni i kierownika Katedry Fitopatologii i Nasiennictwa, a także prodziekana na Wydziale Ogrodnictwa i Architektury Krajobrazu Uniwersytetu Przyrodniczego w Poznaniu.

</doc>
<doc id="4800057" url="https://pl.wikipedia.org/wiki?curid=4800057" title="Instytut Polonistyki Akademii Pomorskiej w Słupsku">
Instytut Polonistyki Akademii Pomorskiej w Słupsku



</doc>
<doc id="4800059" url="https://pl.wikipedia.org/wiki?curid=4800059" title="Instytut Neofilologii Akademii Pomorskiej w Słupsku">
Instytut Neofilologii Akademii Pomorskiej w Słupsku



</doc>
<doc id="4800065" url="https://pl.wikipedia.org/wiki?curid=4800065" title="Władysław Guzdek">
Władysław Guzdek

Władysław Guzdek (urodzony 23 maja 1893 w Stryju, poległ 28 października 1914 pod Bitkowem) – chorąży Legionów Polskich, kawaler Krzyża Srebrnego Orderu Wojennego Virtuti Militari.
Życiorys.
Urodził się jako syn Jana (nauczyciela) i Marii z domu Rozwadowskiej.
Ukończył gimnazjum w Podgórzu i rozpoczął (w roku akademickim 1911/1912) studia na Wydziale Prawa Uniwersytetu Jagiellońskiego. Działał w skautingu i Związku Strzeleckim. Ukończył w Krakowie szkołę oficerską „Strzelca”, a w sierpniu 1914 r. wstąpił do Legionów Polskich. Otrzymał przydział na stanowisko adiutanta w I Kompanii Kadrowej, w której szeregach wziął udział w wyprawie kieleckiej. Z dniem 10 września 1914 r. został przeniesiony do batalionu rekruckiego i skierowany do Krakowa. Tu otrzymał przydział do 2 pułku piechoty LP. 29 września 1914 roku został mianowany do rangi chorążego piechoty i w tym samym dniu wyruszył z pułkiem na front w Karpatach. Zajmował wówczas stanowisko dowódcy plutonu w 9 kompanii III batalionu macierzystego pułku. Jako jeden z pierwszych oficerów przeszedł Karpaty, wkroczył na teren Galicji i stoczył walkę na polskiej ziemi. Poległ pod Bitkowem (w okolicach Mołotkowa), na dzień przed jedną z najbardziej krwawych bitew Legionów Polskich. Był pierwszym poległym oficerem 2 pułku piechoty LP. Spoczął na polu bitwy.
Za poświęcenie, męstwo oraz wykonanie wielu akcji wywiadowczych został pośmiertnie odznaczony Krzyżem Srebrnym Orderu Virtuti Militari, co zostało potwierdzone dekretem Wodza Naczelnego marszałka Józefa Piłsudskiego L. 13330.VM z dnia 17 maja 1922 roku (opublikowanym w Dzienniku Personalnym Ministerstwa Spraw Wojskowych Nr 7 z dnia 26 stycznia 1923 roku). Za pracę w dziele odzyskania niepodległości Władysław Guzdek został, na mocy zarządzenia prezydenta Rzeczypospolitej Ignacego Mościckiego z dnia 12 maja 1931 roku, odznaczony pośmiertnie Krzyżem Niepodległości.
Chorąży Władysław Guzdek nie zdążył założyć rodziny.

</doc>
<doc id="4800066" url="https://pl.wikipedia.org/wiki?curid=4800066" title="Halyna Tkachenko">
Halyna Tkachenko

Halyna Tkachenko ( – Hałyna Mychajliwna Tkaczenko) – ukraińska biolog, dr hab. nauk biologicznych, profesor uczelni Instytutu Biologii i Nauk o Ziemi Akademii Pomorskiej w Słupsku.
Życiorys.
Obroniła pracę doktorską, 13 grudnia 2018 habilitowała się na podstawie pracy. Piastuje stanowisko profesora uczelni w Instytucie Biologii i Nauk o Ziemi Akademii Pomorskiej w Słupsku.

</doc>
<doc id="4800073" url="https://pl.wikipedia.org/wiki?curid=4800073" title="Anna Jarosiewicz">
Anna Jarosiewicz

Anna Jarosiewicz – polska inżynier, dr hab. nauk rolniczych, profesor uczelni i dyrektor Instytutu Biologii i Nauk o Ziemi Akademii Pomorskiej w Słupsku.
Życiorys.
W 1998 ukończyła studia ochrony środowiska w Politechnice Szczecińskiej, 3 marca 2003 obroniła pracę doktorską "Badania otoczkowania nawozów mineralnych powłoką polimerową", 28 kwietnia 2016 habilitowała się na podstawie pracy zatytułowanej "Wpływ zewnętrznych czynników naturalnych i antropogenicznych na obieg substancji biogenicznych w ekosystemach wodnych". Objęła funkcję profesora nadzwyczajnego w Instytucie Biologii i Ochrony Środowiska na Wydziale Matematycznym i Przyrodniczym Akademii Pomorskiej w Słupsku.
Piastuje stanowisko profesora uczelni i dyrektora Instytutu Biologii i Nauk o Ziemi Akademii Pomorskiej w Słupsku.
Była prodziekanem na Wydziale Matematycznym i Przyrodniczym Akademii Pomorskiej w Słupsku.

</doc>
<doc id="4800079" url="https://pl.wikipedia.org/wiki?curid=4800079" title="Dariusz Ficek">
Dariusz Ficek

Dariusz Antoni Ficek – polski oceanograf, dr hab. nauk o Ziemi, profesor uczelni Instytutu Biologii i Nauk o Ziemi Akademii Pomorskiej w Słupsku.
Życiorys.
30 listopada 2000 obronił pracę doktorską "Modelowanie wydajności kwantowej fotosyntezy w różnych akwenach morskich", 24 czerwca 2014 habilitował się na podstawie pracy zatytułowanej "Właściwości biooptyczne jezior Pomorza oraz ich porównanie z właściwościami innych jezior i Morza Bałtyckiego". Objął funkcję profesora nadzwyczajnego w Instytucie Fizyki na Wydziale Matematycznym i Przyrodniczym Akademii Pomorskiej w Słupsku.
Piastuje stanowisko profesora uczelni Instytutu Biologii i Nauk o Ziemi Akademii Pomorskiej w Słupsku.
Był prodziekanem na Wydziale Matematycznym i Przyrodniczym Akademii Pomorskiej w Słupsku.

</doc>
<doc id="4800081" url="https://pl.wikipedia.org/wiki?curid=4800081" title="Alex Puccio">
Alex Puccio

Alex Puccio (ur. 15 czerwca 1989 w McKinney) – amerykańska wspinaczka sportowa. Specjalizowała się w boulderingu oraz w prowadzeniu. Wicemistrzyni świata w boulderingu z 2014.
Kariera.
Wicemistrzyni świata we wspinaczce sportowej w konkurencji boulderingu z Monachium z 2014 roku.
Wielokrotna uczestniczka, medalistka prestiżowych zawodów wspinaczkowych Rock Master we włoskim Arco, gdzie zdobyła 4 złote medale w roku; 2012, 2013, 2014 oraz w 2017 w konkurencji boulderingu. 

</doc>
<doc id="4800093" url="https://pl.wikipedia.org/wiki?curid=4800093" title="Red Lipstick Monster">
Red Lipstick Monster



</doc>
<doc id="4800095" url="https://pl.wikipedia.org/wiki?curid=4800095" title="Lidia Ligęza">
Lidia Ligęza

Lidia Ligęza (ur. 1 stycznia 1942 w Nowym Sączu) – polska esperantystka, filolog, poetka, tłumaczka, autorka książek w języku esperanto.
Życiorys.
Lidia Ligęza urodziła się 1 stycznia 1942 r. w Nowym Sączu. Tam dorastała i uczyła się we wczesnych latach. Studiowała filologię na Uniwersytecie Jagiellońskim w Krakowie. Pracę magisterską "Podłoże folklorystyczne „Klecht Polskich” Bolesława Leśmiana" napisaną pod naukową opieką prof. dr. Kazimierza Wyki opublikowała w czasopiśmie naukowym "„Pamiętnik Literacki”". Jest także autorką kilku opublikowanych rozpraw naukowych o folklorze w polskiej literaturze m.in. o twórczości Tadeusza Nowaka. Po ukończeniu studiów pracowała na wydziale filologicznym UJ jako asystent, a następnie od 1983 r. jako kustosz Muzeum Stanisława Wyspiańskiego (Filia Muzeum Narodowego w Krakowie), zajmując się literacką i malarską twórczością tego wybitnego polskiego modernisty.
Esperantystka.
Jako studentka Uniwersytetu Jagiellońskiego uczęszczała na lektorat języka esperanto prowadzony przez prof. Mieczysława Sygnarskiego. Od 1975 r. uczyła esperanta na kursach i na wczasach esperanckich, m.in. podczas organizowanych przez Polski Związek Esperantystów we Wrocławiu Międzynarodowych Wczasów „Ora Pola Aŭtuno” (Złota Polska Jesień) w Międzygórzu. Od 1987 r. była lektorką języka esperanto na Uniwersytecie Jagiellońskim i Akademii Medycznej w Krakowie. Pracowała także jako lektorka podczas zimowych i letnich szkół dla studentów z Kielc, w Świętej Katarzynie i dla studentów z Wielkopolski, w Toruniu. Była przewodniczącą Wojewódzkiego Klubu Esperanto przy Krakowskim Domu Kultury „Pod Baranami”. Do roku 1983 była członkiem kolegium redakcyjnego czasopisma "„Esperantysta Polski”" ("„Pola Esperantisto”").
W 1991 r. w Międzynarodowej Akademii Nauk w San Marino uzyskała tytuł magistra nauk humanistycznych, a następnie otrzymała tytuł docenta. Od 1996 r. jest przewodniczącą Krakowskiego Towarzystwa Esperanto i współredaktorką klubowego biuletynu "„Apudvistula Bulteno”". Pracuje jako wykładowca literatury esperanckiej w Podyplomowym Esperantologicznym Studium przy Uniwersytecie Adama Mickiewicza w Poznaniu, pod kierownictwem prof. Ilony Koutny. W latach 2008–2010 współpracowała z redaktorem Tomaszem Chmielikiem przy wydawaniu niezależnego kwartalnika "„Spegulo”".
Twórczość.
Lidia Ligęza jest autorką wierszy, głównie w języku esperanto. W 1987 r. wydała tom poezji "Aleo aŭtuna" z posłowiem Tyburcjusza Tyblewskiego, który zawiera pierwsze wiersze poetki, po raz pierwszy opublikowane w magazynie "„Pola Esperantisto”".
Jest tłumaczką na język esperanto, szczególnie zajmuje się współczesną polską poezją. Przetłumaczyła około 650 wierszy polskich poetów współczesnych, m.in. Gałczyńskiego, Herberta, Poświatowskiej, Miłosza i Szymborskiej. W "„Pola Esperantisto”" ukazały się jej artykuły o twórczości polskich literatów. W prestiżowej serii Światowego Związku Esperantystów „Oriento – Okcidento” nr 50, w 2015 r. ukazał się obszerny tom wierszy Wisławy Szymborskiej "Mi inventas la mondon" ("Obmyślam świat"), którego znaczną część przetłumaczyła na język esperanto. Przetłumaczyła na esperanto także dwa dramaty Witkacego: "W małym dworku" i "Szewcy".

</doc>
<doc id="4800110" url="https://pl.wikipedia.org/wiki?curid=4800110" title="Luis Miranda Rivera">
Luis Miranda Rivera

Luis Miranda Rivera O.Carm (ur. 24 stycznia 1954 w San Juan) – portorykański duchowny katolicki, biskup Fajardo-Humacao od 2020.
Życiorys.
Święcenia kapłańskie przyjął w zakonie karmelitów 14 września 1984 z rąk kardynała Luisa Aponte Martíneza. Pracował głównie w zakonnych parafiach, był też wikariuszem biskupim archidiecezji San Juan de Puerto Rico dla Wikariatu San Juan-Santurce.
16 maja 2020 papież Franciszek mianował go biskupem ordynariuszem diecezji Fajardo-Humacao. Sakrę biskupią przyjął 15 sierpnia 2020 z rąk arcybiskupa Roberto Octavio González Nieves.

</doc>
<doc id="4800112" url="https://pl.wikipedia.org/wiki?curid=4800112" title="Vicente Horacio Saeteros Sierra">
Vicente Horacio Saeteros Sierra

Vicente Horacio Saeteros Sierra (ur. 6 kwietnia 1968 w Santa Ana) – ekwadorski duchowny katolicki, biskup Machala od 2022.
Życiorys.
Święcenia kapłańskie otrzymał 25 marca 2000 i został inkardynowany do archidiecezji Portoviejo. Pracował głównie jako duszpasterz parafialny, był także m.in. wykładowcą, wychowawcą i rektorem archidiecezjalnego seminarium, wikariuszem biskupim dla Wikariatu Nord-Chone oraz wikariuszem generalnym archidiecezji.
16 maja 2020 papież Franciszek mianował go biskupem pomocniczym archidiecezji Portoviejo, ze stolicą tytularną "Rusuccuru". Sakrę biskupią otrzymał 15 sierpnia 2020 roku z rąk arcybiskupa Eduardo José Castillo Pino.
27 września 2022 został mianowany biskupem diecezji Machala, zaś 19 listopada 2022 kanonicznie objął urząd.

</doc>
<doc id="4800116" url="https://pl.wikipedia.org/wiki?curid=4800116" title="Ángel Luis Río Matos">
Ángel Luis Río Matos



</doc>
<doc id="4800119" url="https://pl.wikipedia.org/wiki?curid=4800119" title="Język inanwatan">
Język inanwatan

Język inanwatan, także: bira, irarowataro, suabo (a. suabau), iagu, mirabo – język papuaski używany w prowincji Papua Zachodnia w Indonezji, w 15 wsiach w południowej części półwyspu Ptasia Głowa. Według danych z 1987 roku mówi nim 1100 osób.
Jego użytkownicy posługują się także lokalnym malajskim i indonezyjskim. Jest wyraźnie zagrożony wymarciem, dominacja malajskiego znacznie oddziałuje na jego żywotność. Jest używany tylko przez osoby dorosłe.
Jego bliskim krewnym jest duriankari (o bliżej nieustalonym statusie).
Sporządzono skrótowy opis jego gramatyki.

</doc>
<doc id="4800121" url="https://pl.wikipedia.org/wiki?curid=4800121" title="Język suabo">
Język suabo



</doc>
<doc id="4800122" url="https://pl.wikipedia.org/wiki?curid=4800122" title="Język iago">
Język iago



</doc>
<doc id="4800123" url="https://pl.wikipedia.org/wiki?curid=4800123" title="Język mirabo">
Język mirabo



</doc>
<doc id="4800132" url="https://pl.wikipedia.org/wiki?curid=4800132" title="Tatarsko">
Tatarsko



</doc>
<doc id="4800134" url="https://pl.wikipedia.org/wiki?curid=4800134" title="Luciano Caravani">
Luciano Caravani

Luciano Caravani (ur. 14 maja 1953 w Vicenzy) – włoski lekkoatleta, sprinter, były rekordzista Europy.
Odpadł w półfinale biegu na 60 metrów na halowych mistrzostwach Europy w 1975 w Katowicach.
Zdobył srebrny medal w sztafecie 4 × 100 metrów na igrzyskach śródziemnomorskich w 1975 w Algierze (skład sztafety włoskiej: Pasqualino Abeti, Pietro Mennea, Caravani i Luigi Benedetti), a także zajął 5. miejsce w biegu na 100 metrów na tych igrzyskach. Zajął 3. miejsce w sztafecie 4 × 100 metrów (w składzie: Vincenzo Guerini, Caravani, Benedetti i Mennea) w finale pucharu Europy w 1975 w Nicei. W tym samym składzie włoska sztafeta 4 × 100 metrów zajęła 6. miejsce w finale igrzysk olimpijskich w 1976 w Montrealu, a w biegu na 100 metrów Caravani odpadł w ćwierćfinale.
Zdobył srebrny medal w sztafecie 4 × 100 metrów (w składzie: Stefano Curini, Stefano Rasori, Pietro Farina i Caravani) na uniwersjadzie w 1977 w Sofii. Na mistrzostwach Europy w 1978 w Pradze zajął w tej konkurencji 5. miejsce.
Zwyciężył w sztafecie 4 × 100 metrów (w składzie: Gianfranco Lazzer, Caravani, Giovanni Grazioli i Mennea) na uniwersjadzie w 1979 w Meksyku. Sztafeta włoska ustanowiła wówczas rekord Europy czasem 38,42 s. Na rozgrywanych w tym samym miesiącu igrzyskach śródziemnomorskich w 1979 Caravani zdobył dwa złote medale: w biegu na 200 metrów i w sztafecie 4 × 100 metrów (w składzie: Lazzer, Caravani, Grazioli i Mennea).
Odpadł w półfinale biegu na 50 metrów na halowych mistrzostwach Europy w 1981 w Grenoble i w eliminacjach biegu na 200 metrów na halowych mistrzostwach Europy w 1982 w Mediolanie. Na mistrzostwach Europy w 1982 w Atenach zajął 4. miejsce w sztafecie 4 × 100 metrów i odpadł w półfinale biegu na 200 metrów.
Caravani był mistrzem Włoch w biegu na 100 metrów w 1977 oraz w sztafecie 4 × 100 metrów w 1976, 1979 i 1982, a w hali mistrzem swego kraju w biegu na 60 metrów w 1975.
Rekordy życiowe Caravaniego:

</doc>
<doc id="4800136" url="https://pl.wikipedia.org/wiki?curid=4800136" title="Bajramały">
Bajramały



</doc>
<doc id="4800138" url="https://pl.wikipedia.org/wiki?curid=4800138" title="Język anus">
Język anus

Język anus, także: koroernoes, korur – język austronezyjski używany przez grupę ludności w prowincji Papua w Indonezji. Według danych z 2005 roku posługuje się nim 320 osób.
Publikacja Ethnologue (wyd. 22) podaje, że jego użytkownicy zamieszkują wyspy Anus i Podena oraz pewien obszar na wybrzeżu Nowej Gwinei. Peta Bahasa informuje, że posługują się nim mieszkańcy wsi Anus (dystrykt Bonggo, kabupaten Sarmi). Jest bliski językowi podena (według Ethnologue może chodzić o ten sam język).
Jego znajomość jest w zaniku. Występują wpływy języków kwesten i indonezyjskiego.
Nie wykształcił piśmiennictwa.

</doc>
<doc id="4800141" url="https://pl.wikipedia.org/wiki?curid=4800141" title="Język korur">
Język korur



</doc>
<doc id="4800144" url="https://pl.wikipedia.org/wiki?curid=4800144" title="Język koroernoes">
Język koroernoes



</doc>
<doc id="4800145" url="https://pl.wikipedia.org/wiki?curid=4800145" title="Katedra w Chichester">
Katedra w Chichester



</doc>
<doc id="4800151" url="https://pl.wikipedia.org/wiki?curid=4800151" title="Zabawa w chowanego (ujednoznacznienie)">
Zabawa w chowanego (ujednoznacznienie)



</doc>
<doc id="4800159" url="https://pl.wikipedia.org/wiki?curid=4800159" title="Widełki (anatomia)">
Widełki (anatomia)



</doc>
<doc id="4800162" url="https://pl.wikipedia.org/wiki?curid=4800162" title="Preferencje ujawnione">
Preferencje ujawnione

Teoria ujawnionych preferencji (ang. "revealed preference theory") – zapoczątkowana przez amerykańskiego ekonomistę Paula Samuelsona, jest metodą analizy wyboru konsumenta, podkreślającą związek pomiędzy zachowaniem konsumenta, a jego preferencjami. Zakłada, że na podstawie decyzji podejmowanych przez konsumenta można określić jego preferencje, przy założeniu, że postępowanie konsumenta jest racjonalnie. Preferencje ujawnione pozwalają utworzyć funkcję użyteczności konsumenta, którą konsument ujawnia poprzez swoje decyzje konsumpcyjne (przy założeniu, że preferencje pozostają niezmienione).
Definicja.
Niech a i b będą koszykami dóbr należącymi do zbioru budżetowego. Jeśli konsument wybiera koszyk a, to oznacza to, że koszyk a jest (bezpośrednio) jawnie preferowany w stosunku do koszyka b.
Przykład.
Niech zbiór budżetowy formula_1 będzie określony dla dwóch dóbr formula_2 przy ustalonych cenach formula_3 oraz dochodzie formula_4 oraz niech koszyk formula_5 i koszyk formula_6 Sytuacja ta opisana jest poprzez nierówność formula_7 Jednakże przyjmując założenie, że preferencje są silnie monotoniczne, rozważone zostaną tylko te koszyki, dla których zachodzą równości formula_8 oraz formula_9 Są to te koszyki, które w graficznej interpretacji problemu znajdują się na linii ograniczenia budżetowego. Jeżeli przy następujących warunkach konsument wybiera koszyk formula_10 to koszyk formula_11 jest przez niego jawnie preferowany nad koszyk formula_12 preferencje te można określić zapisem formula_13.
Słaby aksjomat ujawnionych preferencji (WARP).
WARP (skrót od ang. "the Weak Axiom of Revealed Preference") jest jednym z warunków, które muszą zostać spełnione, aby preferencje konsumenta były spójne z jego funkcją użyteczności. WARP jest warunkiem, który musi być spełniony przez konsumenta, który zawsze wybiera najlepsze rzeczy, na jakie może sobie pozwolić. Zgodnie z definicją preferencji ujawnionych, jeśli konsument wybiera koszyk a, to koszyk a jest przez niego jawnie preferowany nad koszyk b. Warunek WARP rozszerza tę definicję, informując o tym, że:
Jeśli formula_11 jest bezpośrednio jawnie preferowany w stosunku do formula_15 i obydwa koszyki są dostępne i nie są takie same, to nie może się zdarzyć, że formula_15 jest bezpośrednio jawnie preferowany w stosunku do formula_10 czyli zachodzi nierówność.
Zgodnie ze Słabym Aksjomatem Ujawnionych Preferencji, prawdą jest również to, że:
Jeśli konsument wybiera koszyk a, mając do wyboru koszyk a lub koszyk b (gdzie formula_18), ale wybiera koszyk b, gdy posiada inny zbiór budżetowy formula_19 to oznacza to, że koszyk a nie jest dostępny w zbiorze budżetowym formula_19 czyli formula_21
Silny Aksjomat Ujawnionych Preferencji (SARP).
SARP (skrót od ang. "the Strong Axiom of Revealed Preference") jest koniecznym i wystarczającym warunkiem, który musi zostać spełniony, aby preferencje konsumenta były spójne z jego funkcją użyteczności. Istnieje ścisłe powiązanie między słabym, a silnym aksjomatem ujawnionych preferencji. W warunku WARP dodana zostaje przechodniość preferencji. WARP wymagał, aby jeśli a jest bezpośrednio jawnie preferowany względem b, to nie powinniśmy nigdy obserwować, że b jest bezpośrednio jawnie preferowany w stosunku do a. Natomiast SARP wymaga, by ten sam rodzaj warunków zachodził również dla pośrednio ujawnionych preferencji. Formalnie:
Jeśli formula_11 jest jawnie preferowany w stosunku do formula_15 (zarówno bezpośrednio, jak i pośrednio) i koszyki te nie są takie same, to formula_15 nie może być bezpośrednio albo pośrednio jawnie preferowany w stosunku do formula_11.
Pośrednie ujawnione preferencje można zaobserwować, kiedy konsument wybiera pomiędzy więcej niż 2 koszykami. Jeśli koszyk a jest bezpośrednio jawnie preferowany względem b oraz b jest bezpośrednio jawnie preferowany względem c, to a jest pośrednio jawnie preferowany względem c, gdzie formula_26
Ogólny aksjomat ujawnionych preferencji (GARP).
GARP (skrót od ang. "the Generalized Axiom of Revealed Preference") jest koniecznym i wystarczającym warunkiem, który musi zostać spełniony, aby preferencje konsumenta były spójne z jego funkcją użyteczności, gdy w zbiorze budżetowym danego konsumenta znajduje się więcej niż jeden koszyk maksymalizujący jego użyteczność. Niech a będzie koszykiem dóbr, przy ustalonej cenie formula_27 oraz niech b będzie koszykiem, dla którego zachodzi nierówność formula_28 gdzie formula_29 Zatem preferencje konsumenta można określić jako formula_30 co oznacza, że koszyk a jest bezpośrednio ściśle jawnie preferowany w stosunku do koszyka b. Podobne rozważania można prowadzić dla pośrednich preferencji ujawnionych poprzez zastosowanie zasady przechodniości. Formalnie:
Jeśli formula_11 jest jawnie preferowany w stosunku do formula_15 (zarówno bezpośrednio, jak i pośrednio), to formula_15 nie może być bezpośrednio albo pośrednio ściśle jawnie preferowany w stosunku do formula_11.

</doc>
<doc id="4800166" url="https://pl.wikipedia.org/wiki?curid=4800166" title="Konofit">
Konofit

Konofit ("Conophytum") – rodzaj roślin z rodziny pryszczyrnicowatych ("Aizoaceae"). Opisano około 300 gatunków z tego rodzaju, ale współcześnie uznawanych jest około 100 (103 według "Plants of the World"). Występują one w północno-zachodniej części południowej Afryki – w Namibii i RPA (centrum zróżnicowania w Namaqualand i Richtersveld). Są to sukulenty rosnące na suchych, skalistych siedliskach w obszarach, gdzie niewielkie deszcze padają tylko w okresie zimowym. Zasiedlają najczęściej szczeliny skalne na szczytach i zboczach wzniesień, czasem porastają lite powierzchnie skalne. W okresie suszy, trwającej zwykle 6 do 7 miesięcy, wchodzą w fazę spoczynku pozornie zamierając lub zamiera zewnętrzna para liści tworząca z czasem papierzastą osłonę wokół rozwijających się w centralnej szczelinie dwóch nowych liści. Rośliny te zakwitają po zakończeniu pory suchej, wydzielając nocą często intensywny zapach. Duża liczba gatunków ma bardzo ograniczony zasięg występowania, a ich siedliska są niszczone m.in. z powodu działalności górniczej. Wielu przedstawicieli rodzaju to w efekcie gatunki zagrożone.
Ze względu na oryginalny pokrój wiele gatunków uprawianych jest jako rośliny ozdobne i w kolekcjach. W uprawie wymagają gleby mineralnej, przepuszczalnej, silnie słonecznego stanowiska, bardzo źle znoszą nadmiar wilgoci. W okresie od kwietnia do sierpnia nie należy tych roślin podlewać wcale (sygnałem do rozpoczęcia ostrożnego podlewania jest z reguły pojawienie się pąków kwiatowych).
Systematyka.
Przedstawiciel rodziny pryszczyrnicowatych ("Aizoaceae"), w obrębie której zaliczany jest do podrodziny "Ruschioideae" i plemienia "Ruschieae". W różnych ujęciach do tego rodzaju włączany jest rodzaj "Ophthalmophyllum" lub jest on wyodrębniany. Najbliższym, siostrzanym rodzajem jest "Cheiridopsis".

</doc>
<doc id="4800167" url="https://pl.wikipedia.org/wiki?curid=4800167" title="Tughluqabad">
Tughluqabad

Twierdza Tughluqabad – ruiny fortu wchodzącego w skład tzw. siedmiu miast Delhi w Indiach. Zbudowany w latach 1321–1325 przez Ghijasa ad-Din Tughlaka, założyciela dynastii Tughlaków. Twierdza zajmuje rozległy teren, na którym zbudowane były miasto, pałace i cytadela. Całkowita długość murów wynosi 6500 metrów.
Architektura.
Fortyfikacja twierdzy składa się z dwóch murów obronnych: wewnętrznego o wysokości od 10 do 15 metrów, zbudowanego z gruzu obudowanego kamieniami i wzmocnionego wieżami o różnych kształtach, zbudowanymi co 50 do 100 metrów, oraz zewnętrznego o wysokości od 1,5 do 2 metrów.

</doc>
<doc id="4800168" url="https://pl.wikipedia.org/wiki?curid=4800168" title="Conophytum">
Conophytum



</doc>
<doc id="4800174" url="https://pl.wikipedia.org/wiki?curid=4800174" title="David Simon">
David Simon

 
David Simon (ur. 9 sierpnia 1982 w Vernon Hills) – amerykański koszykarz, występujący na pozycji środkowego, obecnie zawodnik Kioto Hannaryz.
W 2005 reprezentował Minnesotę Timberwolves, a w 2008 Memphis Grizzlies, podczas rozgrywek letniej ligi NBA. W 2005 wziął także udział w mini campie New Jersey Nets.

</doc>
<doc id="4800175" url="https://pl.wikipedia.org/wiki?curid=4800175" title="Maraton Belgradzki">
Maraton Belgradzki

Maraton Belgradzki (ser. Београдски маратон) – Bieg maratoński organizowany corocznie w okolicach kwietnia w Belgradzie od 1988 roku.
Historia.
Maraton w Belgradzie jest jednym z największych wydarzeń sportowych w Serbii. Pierwszy nowoczesny maraton odbył się 8 maja 1988, a jego trasa rozpoczynała się przed budynkiem Zgromadzenia Narodowego Republiki Serbii. Pierwotnie długość trasy wynosiła 46,7 kilometra, ale od 1990 roku dystans wynosi standardowe 42 kilometry i 195 metrów.
Bieg organizowany jest przez klub sportowy Partizan Belgrad. Samorząd miasta Belgrad oraz służby porządkowe pomagają w organizacji wydarzenia. Rada miasta w Belgradzie uznała maraton za „wydarzenie o szczególnym znaczeniu”.
Bombardowanie Jugosławii przez NATO w 1999 roku nie przeszkodziło w maratonie. 17 kwietnia wyścig odbył się, jednak około 40 biegaczy z dziewięciu krajów przekroczyło wspólnie linię mety po 3 godzinach 15 minutach i 16 sekundach. Biegaczami z krajów NATO byli Seine Brenson z USA oraz Michael Turzyński i Heinz Lorber z Niemiec. Turzyński i Lorber zostali później założycielami niemieckiego stowarzyszenia 100 Marathon Club.
W 2006 roku zwycięzcom maratonu przysługiwały nagrody pieniężne:

</doc>
<doc id="4800182" url="https://pl.wikipedia.org/wiki?curid=4800182" title="Pamela Stefanowicz">
Pamela Stefanowicz

Pamela Stefanowicz (ur. 16 lipca 1990 w Kołobrzegu) – polska youtuberka, osobowość medialna, dietetyczka i zawodniczka bikini fitness. Współtwórczyni kanału "Fit Lovers" w serwisie YouTube"."
Życiorys.
Wykształcenie.
Ukończyła studia magisterskie w gdańskiej Akademii Wychowania Fizycznego i Sportu na kierunku Wychowanie Fizyczne ze specjalizacją: dietetyka.
Twórczość internetowa.
W 2014 roku, wraz z Mateuszem Januszem, rozpoczęła tworzenie filmów poświęconych fitnessowi, publikowanych na łamach YouTube. W lipcu 2018 roku kanał "Fit Lovers" przekroczył milion subskrypcji i został drugim najszybciej rosnącym kanałem polskojęzycznym. W 2018 roku duet "Fit Lovers" otrzymał na gali "Hashtagi Roku" organizowanej w Łodzi w ramach festiwalu "See Bloggers" nagrodę w kategorii "Influencer Roku". Na dzień 28 kwietnia 2020 para posiada 1,7 miliona subskrypcji na kanale "Fit Lovers", a ich filmy obejrzano ponad 266 milionów razy.
W 2018 roku Pamela uruchomiła niezależny kanał, na którym publikuje porady dotyczące dobrego samopoczucia, mody i urody. Na dzień 16 maja 2020 kanał "Beauty by Pamela" w serwisie YouTube gromadzi ponad 304 tysiące subskrybentów, a osobisty profil Pameli na Instagramie śledzi ponad 1 milion użytkowników.
Kariera sportowa.
Utytułowana zawodniczka Fitness Bikini Federacji IFBB:
Pozostałe przedsięwzięcia.
Wraz ze swoim partnerem Mateuszem Januszem, zwyciężyła w drugiej edycji programu rozrywkowego TVP2 "Dance Dance Dance" (2020).
Uczestniczka charytatywnego odcinka specjalnego programu TVP1 "Jaka to melodia?", w którym wraz z partnerem Mateuszem Januszem zmierzyła się z gospodarzami programu "Pytanie na śniadanie": Małgorzatą Tomaszewską i Aleksandrem Sikorą.
W lutym 2019 roku wystąpiła w talk-show "Kuba Wojewódzki".
Finalistka programu rozrywkowego TVN "Ameryka Express" (2018), w którym uczestniczyła z partnerem, Mateuszem Januszem.
14 października 2018 telewizja TVN wyemitowała w ramach programu "Uwaga!" reportaż z cyklu "Uwaga! Kulisy sławy" pt. "Fit Lovers. Idole młodego pokolenia", w którym przedstawiono genezę twórczości Mateusza i Pameli.
Występuje w charakterze eksperta fitness w programach śniadaniowych: "Pytanie na śniadanie" i "Dzień dobry TVN."
Życie prywatne.
Od 2012 roku jest w związku z trenerem personalnym Mateuszem Januszem, z którym poznała się na studiach. 3 lutego 2018 poinformowali o zaręczynach.

</doc>
<doc id="4800187" url="https://pl.wikipedia.org/wiki?curid=4800187" title="Piper marginatum">
Piper marginatum

Piper marginatum — pieprz nagietkowy, w kreolskim Ti Bombé lub Hinojo. Jest to gatunek rośliny z rodzaju "Piper" występujący w wilgotnych, zacienionych miejscach w dżungli amazońskiej w Surinamie, Gujanie Francuskiej i Brazylii.
Liście zawierają flawonoidy, takie jak witeksyna i marginatozyd (6-O-β gencjobioza witeksyny). Roślina zawiera również 3,4-metylenodioksypropiofenon, 2,4,5-trimetoksypropiofenon, 2-metoksy-4,5-metylenodioksypropiofenon, 1- (3,4-metylenodioksyfenylo)propan-1-ol (marginatumol), 5, 4′-dihydroksy-7-metoksyflawanon i 5,7-dihydroksy-4′-metoksyflawanon. 
Z rośliny można uzyskać olejek eteryczny wykazujący działanie odstraszające i larwobójcze przeciwko "Aedes aegypti".

</doc>
<doc id="4800191" url="https://pl.wikipedia.org/wiki?curid=4800191" title="Konsulaty w Bydgoszczy">
Konsulaty w Bydgoszczy

Konsulaty w Bydgoszczy – urzędy konsularne w Bydgoszczy. Miasto Bydgoszcz jest znaczącym ośrodkiem administracyjnym i gospodarczym w Polsce. Znajduje się tu także większość instytucji NATO obecnych w Polsce. Z tego tytułu wiele państw ulokowało tutaj swoje urzędy konsularne.
Wykaz placówek konsularnych.
W 2020 roku w Bydgoszczy znajdowało się 9 konsulatów honorowych:

</doc>
<doc id="4800192" url="https://pl.wikipedia.org/wiki?curid=4800192" title="Bernard de Chalvron">
Bernard de Chalvron

Bernard Guillier de Chalvron (ur. 1911, zm. 12 grudnia 1990) – francuski dyplomata, doradca Philippe Pétaina ds. Algierii Francuskiej, członek francuskiego ruchu oporu.
Na początku lat 40. XX wieku pełnił funkcję doradcy Szefa Państwa Francuskiego ds. Algierii, później zastąpiony został przez Jacquesa Tiné. W 1942 r. dołączył do , a po aresztowaniu Claude Bourdeta pełnił funkcję jej przywódcy. Przekazywał alianckim dyplomatom w Paryżu kopie raportów i dokumentów ze spotkań rządu Vichy. W maju 1944 r. aresztowany i wysłany do obozu koncentracyjnego Buchenwald, uwolniony przez Amerykanów w 1945 roku.
Po wojnie dalej służył we francuskiej służbie dyplomatycznej, w latach 1967–1970 pełnił funkcję stałego przedstawiciela Francji przy ONZ, a w latach 1974–1976 był ambasadorem Francji w NRD.

</doc>
<doc id="4800193" url="https://pl.wikipedia.org/wiki?curid=4800193" title="Apache CouchDB">
Apache CouchDB



</doc>
<doc id="4800197" url="https://pl.wikipedia.org/wiki?curid=4800197" title="Sasha DiGiulian">
Sasha DiGiulian

Sasha DiGiulian (ur. 23 października 1992 w Alexandrii w stanie Wirginia) – amerykańska wspinaczka sportowa. Specjalizowała się w boulderingu oraz w prowadzeniu. Wicemistrzyni świata w boulderingu z 2011. Trzykrotna mistrzyni Ameryki z boulderingu 2010, a z 2012 w konkurencji prowadzenia i w boulderingu. 
Kariera.
Wicemistrzyni świata we wspinaczce sportowej w konkurencji boulderingu z Arco z 2011 roku.
Wielokrotna mistrzyni Ameryki z 2010 "(w prowadzeniu)", a w 2012 w konkurencji boulderingu oraz w prowadzeniu.
Wielokrotna uczestniczka, medalistka prestiżowych zawodów wspinaczkowych Rock Master we włoskim Arco, gdzie w roku 2011 zdobyła brązowy medal.

</doc>
<doc id="4800198" url="https://pl.wikipedia.org/wiki?curid=4800198" title="Shitsuren, arigatō">
Shitsuren, arigatō

 – pięćdziesiąty siódmy singel japońskiego zespołu AKB48, wydany w Japonii 18 marca 2020 roku przez You! Be Cool.
Singel został wydany w siedmiu edycjach: trzech regularnych i trzech limitowanych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 31 tygodni. Singel zdobył status płyty Milion.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4800201" url="https://pl.wikipedia.org/wiki?curid=4800201" title="Cassandra (baza danych)">
Cassandra (baza danych)



</doc>
<doc id="4800204" url="https://pl.wikipedia.org/wiki?curid=4800204" title="Greg Duplantis">
Greg Duplantis

Greg Duplantis (ur. 22 stycznia 1962) – amerykański lekkoatleta, który specjalizował się w skoku o tyczce. 
W 1980 reprezentował USA podczas panamerykańskich mistrzostw juniorów. Brązowy medalista mistrzostw Stanów Zjednoczonych w 1990 roku.
Jego żoną jest Helena Duplantis, była szwedzka lekkoatletka. Ich synowie Andreas (ur. 1993) oraz Armand (ur. 1999) reprezentują Szwecję i także uprawiają skok o tyczce, a ten drugi jest od 2020 roku absolutnym rekordzistą świata w tej konkurencji.
Rekord życiowy: 5,80 (1 lipca 1993, Århus). 

</doc>
<doc id="4800210" url="https://pl.wikipedia.org/wiki?curid=4800210" title="Arena Birmingham">
Arena Birmingham



</doc>
<doc id="4800215" url="https://pl.wikipedia.org/wiki?curid=4800215" title="Helena Duplantis">
Helena Duplantis

Helena Duplantis z d. Hedlund (ur. 27 marca 1965) – szwedzka lekkoatletka, która specjalizowała się w wielobojach lekkoatletycznych.
Reprezentowała Szwecję na mistrzostwach Europy juniorów w 1983 roku. Mając 20 lat przeprowadziła się do USA, gdzie podjęła naukę na Uniwersytecie Stanu Luizjana. Podczas studiów grała w siatkówkę i uprawiała lekkoatletykę. Obecnie jest trenerem.
Jej mężem, od sierpnia 1987 roku, jest Greg Duplantis, były amerykański tyczkarz. Ich synowie Andreas (ur. 1993) oraz Armand (ur. 1999) reprezentują Szwecję i także uprawiają skok o tyczce, a ten drugi jest od 2020 roku absolutnym rekordzistą świata w tej konkurencji.
Rekord życiowy: siedmiobój – 5314 pkt. (1983).

</doc>
<doc id="4800222" url="https://pl.wikipedia.org/wiki?curid=4800222" title="Oleg Pachol">
Oleg Pachol

Oleg Pachol (ur. 12 grudnia 1964) – radziecki lekkoatleta, który specjalizował się w rzucie oszczepem.
W 1983 roku został mistrzem Europy juniorów.
Medalista mistrzostw ZSRR.
Rekordy życiowe: stary model oszczepu – 85,36 (8 czerwca 1985); nowy model – 83,44 (18 lipca 1990, Niżny Nowogród). 

</doc>
<doc id="4800226" url="https://pl.wikipedia.org/wiki?curid=4800226" title="Aleksandra Watanuki">
Aleksandra Watanuki

Aleksandra Watanuki – polska esperantystka, pisarka i tłumaczka.
Życiorys.
Studiowała na Uniwersytecie Warszawskim. Ukończyła studia na Uniwersytecie Sophia w Tokio. W 1999 roku razem ze swoim mężem Kenichiro Watanukim założyła wydawnictwo Waneko. Pisze i tłumaczy książki. Była redaktorką dwumiesięcznika "Mangamix", który ukazywał się w latach 2001–2004. W Japonii uczyła rosyjskiego, esperanto i polskiego. Prowadzi na Facebooku blog w języku esperanto.
Twórczość.
Jest autorką książek o Japonii i podręczników do nauki języka japońskiego. W 1993 roku nagrała w języku esperanto audiobook "Komentario pri Ekzercaro de Esperanto" L. Zamehofa.

</doc>
<doc id="4800231" url="https://pl.wikipedia.org/wiki?curid=4800231" title="Andreas Duplantis">
Andreas Duplantis

Andreas Duplantis (ur. 2 maja 1993) – szwedzki lekkoatleta specjalizujący się w skoku o tyczce.
W latach 2009–2013 bez większych sukcesów startował w imprezach międzynarodowych o randze mistrzostw Europy i świata.
Jego rodzice także uprawiali lekkoatletykę – pochodząca ze Szwecji matka Helena była wieloboistką, a ojciec Greg to były amerykański tyczkarz. Jego urodzony w 1999 roku brat Armand także uprawia skok o tyczce i jest od 2020 roku absolutnym rekordzistą świata w tej konkurencji.
Mieszka wraz z bratem w Baton Rouge w stanie Luizjana.
Rekord życiowy: stadion – 5,36 (29 marca 2013, Austin); hala – 5,42 (24 lutego 2013, Fayetteville).

</doc>
<doc id="4800235" url="https://pl.wikipedia.org/wiki?curid=4800235" title="Twilight Time (piosenka)">
Twilight Time (piosenka)

Twilight Time – amerykańska piosenka z 1944 roku, do której tekst napisał Buck Ram, a muzykę członkowie zespołu the Three Suns: Morty Nevins, Al Nevins i Artie Dunn.
Historia utworu.
Przebywając w Nowym Jorku Buck Ram zajmował się aranżacją kompozycji the Three Suns. Po usłyszeniu jednej z ich chwytliwych melodii, którą był „Twilight Time”, Ram napisał do niej słowa.
Pierwsze wersje utworu, jeszcze bez tekstu, nagrane zostały, odpowiednio, przez zespoły the Three Suns (1944) i Les Brown &amp; His Band of Renown (1945). Najprawdopodobniej pierwszą wersję utworu z tekstem, wydaną w 1945 roku, była sygnowana nazwiskiem Jimmy’ego Dorseya; słowa „Twilight Time” zaśpiewał Teddy Walters.
Wersja The Platters.
Najpopularniejsza wersja piosenki nagrana została przez amerykańską grupę wokalną the Platters, której singiel z 1958 roku znalazł się na szczycie listy czasopisma „Billboard”, Hot 100. Na brytyjskiej liście UK Singles Chart ich wersja dotarła do pozycji 3., a w australijskim zestawieniu do miejsca 1. W 1963 roku zespół wydał na albumie "The Platters Sing Latino" tę piosenkę z tekstem w języku hiszpańskim, „La Hora del Crepúsculo”.
Inne wersje.
W 1962 roku wydany został singiel z piosenką zaśpiewaną przez Andy’ego Williamsa, który dotarł do pozycji 86. na amerykańskiej liście Hot 100.

</doc>
<doc id="4800236" url="https://pl.wikipedia.org/wiki?curid=4800236" title="Krajkovići">
Krajkovići



</doc>
<doc id="4800238" url="https://pl.wikipedia.org/wiki?curid=4800238" title="Iwan Gromow">
Iwan Gromow

Iwan Gromow (ur. 13 marca 1956) – radziecki lekkoatleta, który specjalizował się w rzucie oszczepem.
W 1975 roku został mistrzem Europy juniorów. 
Rekord życiowy: 83,56 (18 czerwca 1977, Helsinki).

</doc>
<doc id="4800245" url="https://pl.wikipedia.org/wiki?curid=4800245" title="Krstac">
Krstac



</doc>
<doc id="4800247" url="https://pl.wikipedia.org/wiki?curid=4800247" title="Terry Wogan">
Terry Wogan

Michael Terence Wogan (ur. 3 sierpnia 1938 w Limerick, zm. 31 stycznia 2016 w Taplow) – irlandzki prezenter, wieloletni komentator Konkursu Piosenki Eurowizji w Wielkiej Brytanii. Odznaczony orderem Imperium Brytyjskiego.
Przez większość swojej kariery pracował dla BBC w Wielkiej Brytanii. Od 1993 do jego częściowej emerytury w grudniu 2009 jego program śniadaniowy Wake Up to Wogan w BBC Radio 2 regularnie przyciągał szacunkowo osiem milionów słuchaczy. Uważany był za najczęściej słuchanego prezentera radiowego w Europie.
W 2005 Wogan uzyskał obywatelstwo brytyjskie i tym samym był uprawniony do używania tytułu Sir przed swoim nazwiskiem po uzyskaniu tytułu szlacheckiego kawalera w tym samym roku. Zmarł w swoim domu w Taplow 31 stycznia 2016 w wieku 77 lat.
Wczesne lata.
Wogan urodził się 3 sierpnia 1938. Jego ojciec był menadżerem sklepu Leverett &amp; Frye w mieście Limerick. Uczęszczał do Crescent College, szkoły jezuickiej.
Doświadczył silnie religijnego wychowania, później komentując, że „jego mózg został wyprany wiarą i grożeniem, iż pójdzie do piekła”. Mimo tego często wyrażał zamiłowanie do miasta, w którym się urodził, komentując przy jednej okazji, że „Limerick nigdy mnie nie opuściło, cokolwiek miałoby się zdarzyć, Limerick to moja tożsamość”.
Gdy miał 15 lat, rodzina przeprowadziła się do Dublina. Po przeprowadzce zaczął uczęszczać do szkoły "Coláiste Beilbhidír" (Belvedere College), którą ukończył w 1956. Przez krótki czas po ukończeniu szkoły był bankierem w Royal Bank of Ireland.
Kariera radiowo-telewizyjna.
W wieku 23 lat dołączył do irlandzkiego nadawcy publicznego RTÉ (Raidió Teilifis Éirann). Został prezenterem telewizyjnym niektórych quizów (np. "Jackpot"). Gdy show zostało zdjęte z anteny w 1967, Wogan zaczął ubiegać się o pracę w BBC.
Wogan był czołową osobistością medialną w Wielkiej Brytanii i Irlandii od późnych lat 60. XX wieku i często nazywano go „skarbem narodowym”. Oprócz swojego programu radiowego w dni powszednie, był znany ze swojej pracy w telewizji, w tym w programie BBC One, "Children in Need", teleturnieju Blankety Blank i Come Dancing. W latach 2010–2015 prezentował Weekend Wogan, dwugodzinny program poranny nadawany w niedzielę w BBC Radio 2.
Konkurs Piosenki Eurowizji.
W latach 1980–2008 komentował Konkurs Piosenki Eurowizji, dla BBC. W 1998 roku, dzięki wygranej reprezentantów Wielkiej Brytanii, zespołu Katrina and the Waves rok wcześniej, prezentował Konkurs Piosenki Eurowizji.
W latach 1980–2008 był również prezenterem brytyjskich preselekcji do konkursu, "". W 2008, po niespodziewanym słabym wyniku Wielkiej Brytanii podczas Konkursu Piosenki Eurowizji, Wogan przyznał, iż nie jest pewien, czy będzie komentował Eurowizję rok później z powodu „upolitycznienia konkursu, które widoczne jest od dołączenia krajów Europy Wschodniej w 1993”. Informacje potwierdziły się niedługo później, a Terry’ego zastąpił Graham Norton.
Życie prywatne.
W 1965 ożenił się z Hellen Joyce w katolickiej ceremonii. Małżeństwo miało czwórkę dzieci; jedno z nich, córka Vanessa, zmarło w wieku kilku tygodni. Mieszkał w Taplow w Buckinghamshire.
W kwietniu 2013 Wogan uczestniczył w pogrzebie byłej brytyjskiej premier Margaret Thatcher, zaproszony na uroczystość przez jej rodzinę.
Wogan wychowywał się i kształcił jako katolik, ale od 17. roku życia był ateistą. W wywiadzie udzielonym w RTÉ powiedział, że szanuje tych, którzy mają „dar wiary”.
Śmierć.
Stan zdrowia Wogana pogorszył się w 2015. W listopadzie 2015 wycofał się z roli prowadzącego programu "Children in Need", skarżąc się na ból pleców. Jego przyjaciel, Father Brian D’Arcy, odwiedził go w styczniu 2016 i zauważył, że Wogan jest poważnie chory.
Zmarł w swoim domu 31 stycznia 2016, w wieku 77 lat, na nowotwór złośliwy. Prezydent Irlandii Michael D. Higgins pochwalił karierę Wogana i jego częste wizyty w ojczyźnie. Taoiseach Enda Kenny i Tánaiste Joan Burton przywoływali pamięć o Woganie z powodu roli, jaką odegrał, w kształtowaniu stosunków brytyjsko-irlandzkich podczas konfliktu w Irlandii Północnej. D’Arcy spekulował, że publiczny pogrzeb byłby trudny logistycznie, ponieważ zbyt wielu ludzi chciałoby złożyć wyrazy szacunku.

</doc>
<doc id="4800248" url="https://pl.wikipedia.org/wiki?curid=4800248" title="Pobudka (pismo podziemne)">
Pobudka (pismo podziemne)



</doc>
<doc id="4800251" url="https://pl.wikipedia.org/wiki?curid=4800251" title="Stanisław Żółtowski (1849–1908)">
Stanisław Żółtowski (1849–1908)

Stanisław Żółtowski, hrabia herbu Ogończyk (ur. 6 maja 1849 w Nieborowie, zm. 1 lutego 1908 w Zakopanem) – ziemianin, działacz gospodarczy i polityk konserwatywny.
Ziemianin, właściciel majątku Niechanów (3 774 ha). W Niechanowie przeprowadził generalny remont pałacu zbudowanego przez Garczyńskich pod koniec XVIII wieku. Rozbudował także w latach 1906–1908 istniejący tu drewniany kościół św. Jakuba. Wraz z żoną prowadził salon towarzyski w Poznaniu. Działacz i jeden z przywódców stronnictwa konserwatywnego, związanego silnie z kościołem w Wielkopolsce. W 1886 złożył na ręce papieża Leona XIII memoriał opisujący agresywną politykę Niemiec wobec Polski i płynące z niej zagrożenie dla Kościoła. Prezes Wielkopolskiego Centralnego Towarzystwa Gospodarczego i prezes Banku Ziemskiego. Członek korespondent Galicyjskiego Towarzystwa Gospodarskiego (1887-1892).
Rodzina.
Urodził się w rodzinie ziemiańskiej, syn Franciszka Józefa (1818-1894) i Zofii z Zamoyskich (1825-1853). Miał rodzeństwo: brata Marcelego (1850-1925) oraz siostry: Elżbietę (1848-1863), Różę (1849-1923) żonę Jana Czorby (1843-1905) i Zofię (1856-1867). Ożenił się w 1877 z Marią z Sapiehów (1855-1929). Mieli synów: ziemianina i bankowca Leona Żółtowskiego (1877-1956), filozofa i polityka Adama Żółtowskiego (1881-1958), Pawła (1889-1985), Tomasza (1897-1935) oraz córki; Zofię (1887-1975) żonę wiceministra spraw zagranicznych Stefana Dąbrowskiego (1877-1947), Marię (1891-1894), Jadwigę (1893-1895).

</doc>
<doc id="4800254" url="https://pl.wikipedia.org/wiki?curid=4800254" title="Traditio Przestrzeń Cywilizacji Łacińskiej">
Traditio Przestrzeń Cywilizacji Łacińskiej

Traditio Przestrzeń Cywilizacji Łacińskiej – czasopismo popularnonaukowe tworzone przez autorów wpisujących się w nurt personalizmu chrześcijańskiego, związanych ze środowiskiem naukowym Uniwersytetu Papieskiego Jana Pawła II w Krakowie. Czasopismo powstało w 2015 roku, z inicjatywy studentów dziennikarstwa i komunikacji społecznej UPJPII w Krakowie. Porusza tematykę związaną z kulturą łacińską, w tym: klasycznej filozofii i filologii, prawa i teologii, a także kwestie społeczno-kulturowe. Publikacja ukazuje się nieperiodycznie w wersjach papierowej i cyfrowej. Współpracuje z Civitas Christiana. Czasopismo „Traditio Przestrzeń Cywilizacji Łacińskiej” jest dostępne w wersji drukowanej w bibliotekach uczelnianych, a także w Internecie.

</doc>
<doc id="4800256" url="https://pl.wikipedia.org/wiki?curid=4800256" title="Pål Haugen Lillefosse">
Pål Haugen Lillefosse

Pål Haugen Lillefosse (ur. 4 czerwca 2001) – norweski lekkoatleta specjalizujący się w skoku o tyczce, ale odnoszący początkowo także znaczące sukcesy w biegach sprinterskich.
W rywalizacji tyczkarzy triumfował w 2017 roku podczas olimpijskiego festiwalu młodzieży Europy. Rok później zdobył złoty medal w skoku o tyczce oraz brązowy w biegu na dystansie 100 metrów podczas mistrzostw Europy juniorów młodszych. W 2019 roku został mistrzem Europy juniorów w skoku o tyczce. 
Medalista mistrzostw krajów nordyckich. 
Rekordy życiowe: skok o tyczce: stadion – 5,86 (25 czerwca 2022, Stjørdal) rekord Norwegii; hala – 5,83 (13 lutego 2022, Uppsala) rekord Norwegii.

</doc>
<doc id="4800258" url="https://pl.wikipedia.org/wiki?curid=4800258" title="Mikołaj z Teb">
Mikołaj z Teb

Mikołaj z Teb (ur. ?, zm. 1331?) – duchowny katolicki, w latach od 1308 do swojej śmierci około 1331 roku tytularny łaciński patriarcha Konstantynopola
Życiorys.
31 lipca 1308 roku został nominowany tytularnym łacińskim Patriarchą Konstantynopola. Pełnił ten urząd swojej śmierci około 1331 roku. 

</doc>
<doc id="4800259" url="https://pl.wikipedia.org/wiki?curid=4800259" title="Shelfield">
Shelfield

Shelfield – osada w Anglii, w hrabstwie West Midlands, w dystrykcie Walsall. Leży 4 km od miasta Walsall. Shelfield jest wspomniana w Domesday Book (1086) jako "Scelfeld".

</doc>
<doc id="4800264" url="https://pl.wikipedia.org/wiki?curid=4800264" title="Rząd Konga">
Rząd Konga

Rząd Konga (Rada Ministrów) – jeden z organów władzy wykonawczej Republiki Konga; kolegialny centralny organ władzy państwowej. Obecny rząd został zaprzysiężony 24 września 2022 roku. Na czele rządu stoi premier, Anatole Collinet Makosso.

</doc>
<doc id="4800269" url="https://pl.wikipedia.org/wiki?curid=4800269" title="Oryctini">
Oryctini

Oryctini – plemię chrząszczy z rodziny poświętnikowatych i podrodziny rohatyńcowatych. Rozprzestrzenione kosmopolitycznie. W zapisie kopalnym znane od eocenu.
Morfologia.
Chrząszcze duże, zwykle ubarwione rudobrązowo, brązowo lub czarno. U samców, a czasem też u samic głowa i przedplecze zaopatrzone są w wyrostki (rogi) lub guzki. Ponadto zwykle u samic, a czasem u samców na przedpleczu obecne są dołkowate wgłębienia. Czułki mają trzy ostatnie człony uformowane w niewielkich rozmiarów buławkę. Oczy złożone podzielone występem policzka zwanym "canthus". Narządy gębowe mają żuwaczki zawsze uzbrojone w ząbki lub boczne płaty. Przedpiersie ma duży, kolumnowaty wyrostek międzybiodrowy. Tylna para odnóży ma wierzchołek goleni ząbkowany i zaokrąglenie powykrawany. Stopy cechują się obecnością co najmniej trzech szczecinek na szczycie pazurków. Pazurki poszczególnych stóp są równych rozmiarów.
Larwami są pędraki o ciele wygiętym w kształt litery „C”. Ich szczęki mają żuwki zewnętrzną i wewnętrzną zrośnięte w malę. Na spodniej stronie żuwaczek leżą elementy aparatu strydulacyjnego.
Rozprzestrzenienie.
Plemię rozprzestrzenione jest kosmopolitycznie. W Nowym Świecie reprezentuje je 13 rodzajów. W Europie Środkowej występuje tylko rodzaj "Oryctes". W Polsce występuje tylko rohatyniec nosorożec, przy czym ograniczony jest on w tym kraju do składowisk materiałów roślinnych, jak kompostownie i przytartaczne wysypiska trocin.
Taksonomia i ewolucja.
Takson ten wprowadził w 1842 roku Étienne Mulsant pod nazwą Oryctésaires. Obejmuje 26 rodzajów.
W zapisie kopalnym chrząszcze te znane są od eocenu dzięki skamieniałościom "Strategus cessatus".

</doc>
<doc id="4800270" url="https://pl.wikipedia.org/wiki?curid=4800270" title="Lucelia Blanco">
Lucelia Blanco

Lucelia Blanco (ur. 19 czerwca 1982 w San Antonio de Los Altos) – wenezuelska wspinaczka sportowa. Specjalizowała się w boulderingu, w prowadzeniu oraz we wspinaczce na szybkość. Dwukrotna mistrzyni Ameryki Południowej z 2004. Dwukrotna mistrzyni obu Ameryk we wspinaczce na szybkość 2010 oraz 2012. 
Kariera.
Wielokrotna medalistka, mistrzyni Ameryki z 2004, 2010 oraz z roku 2012 we wspinaczce sportowej w konkurencji na szybkość, a w 2002 zdobyła srebrny medal w konkurencji na szybkość, a w 2010 w boulderingu.
Uczestniczka zawodów wspinaczkowych World Games we Duisburgu w 2005, gdzie zajęła 8 miejsce we wspinaczce sportowej, a w kolumbijskim Cali w 2013 była dziesiąta we wspinaczce na szybkość.
Wielokrotna uczestniczka, medalistka prestiżowych zawodów wspinaczkowych Rock Master we włoskim Arco, gdzie w roku 2009 i 2010 zdobyła dwa brązowe medale.

</doc>
<doc id="4800274" url="https://pl.wikipedia.org/wiki?curid=4800274" title="Gozzio Battaglia">
Gozzio Battaglia

Gozzio Battaglia (ur. 1270 w Rimini, zm. 10 czerwca 1348 w Awinionie) – włoski duchowny katolicki, kardynał, w latach 1335 - 1336 biskup Vaision. W latach od 1335 do 1338 roku tytularny łaciński patriarcha Konstantynopola.. Od 1338 kardynał-prezbiter Santa Prisca.
Życiorys.
W 1335 został biskupem Vaision. Urząd ten pełnił do 1336, kiedy to 14 czerwca został mianowany tytularnym łacińskim Patriarchą Konstantynopola. Pełnił ten urząd do dnia 18 grudnia 1338 roku. Tegoż dnia otrzymał kreację kardynalską i otrzymał kościół Santa Prisca. Zmarł 10 czerwca 1348 roku.

</doc>
<doc id="4800276" url="https://pl.wikipedia.org/wiki?curid=4800276" title="Gozio Battaglia">
Gozio Battaglia



</doc>
<doc id="4800277" url="https://pl.wikipedia.org/wiki?curid=4800277" title="Elżbieta Ardam">
Elżbieta Ardam

Elżbieta Ardam, właściwie Elżbieta Mądra – polska śpiewaczka operowa (mezzosopran).
Absolwentka Akademii Muzycznej w Poznaniu (klasa śpiewy Antoniny Kaweckiej). Laureatka międzynarodowych konkursów wokalnych. Solistka Alte Oper we Frankfurcie. Śpiewała m.in. w Teatrze Wielkim w Łodzi (1983, Tatiana w "Eugeniuszu Onieginie" Czajkowskiego), La Scali (1998, Orfeusz w "Orfeuszu i Eurydyce" Glucka). W swoim dorobku płytowym ma m.in. nagranie opery "Otello" Verdiego (Decca, 1991), w której występuje m.in. z Luciano Pavarottim i Kiri Te Kanawą.
Siostra śpiewaczki operowej Barbary Mądrej.

</doc>
<doc id="4800282" url="https://pl.wikipedia.org/wiki?curid=4800282" title="Osonia">
Osonia



</doc>
<doc id="4800285" url="https://pl.wikipedia.org/wiki?curid=4800285" title="Nadleśnictwo Puławy">
Nadleśnictwo Puławy

Nadleśnictwo Puławy – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Puławach, w powiecie puławskim, w województwie lubelskim.
Nadleśnictwo obejmuje w całości powiaty puławski i rycki oraz część powiatów lubelskiego i opolskiego.
Historia.
Leśnictwo rządowe Puławy powstało w 1794. Zostało ono utworzone przez zaborcze władze rosyjskie w celu zarządzania, skonfiskowanymi po upadku powstania kościuszkowskiego na rzecz carskiego skarbu, dobrami Czartoryskich. Od 1846 nosiło ono nazwę "leśnictwo Nowa Aleksandria" (od ówczesnej nazwy Puław).
Nadleśnictwo Puławy powstało w 1918 i objęło zarząd nad znajdującymi się na tych terenach lasami skarbowymi - terenami carskiego leśnictwa Nowa Aleksandria oraz zakupionymi, bądź otrzymanymi, przez Państwo lasami prywatnymi.
W 1944 lasy państwowe powiększyły się o znacjonalizowane przez komunistów lasy prywatne. Powstały wówczas nadleśnictwa Puławy Wschód, Puławy Północ, Żyrzyn oraz Ryki. Jednak już w kolejnym roku zmieniono zasięg terytorialny nadleśnictw, pozostawiając nadleśnictwa Puławy i Żyrzyn, które w późniejszym okresie zostały połączone. Nadleśnictwo Puławy w obecnych granicach istnieje od 1973.
Ochrona przyrody.
Na terenie nadleśnictwa znajdują się cztery rezerwaty przyrody:
Drzewostany.
Typy siedliskowe lasów nadleśnictwa (z ich udziałem procentowym):
Gatunki lasotwórcze lasów nadleśnictwa (z ich udziałem procentowym):

</doc>
<doc id="4800290" url="https://pl.wikipedia.org/wiki?curid=4800290" title="Areál NH Ostrava">
Areál NH Ostrava

Areál NH Ostrava – częściowo zlikwidowany, wielofunkcyjny stadion w Ostrawie, w Czechach. Rozpoczęcie budowy obiektu miało miejsce w latach 50. XX wieku, a ukończony został w roku 1971. Stadion mógł pomieścić 20 000 widzów. Swoje spotkania rozgrywali na nim piłkarze klubu FC Ostrava-Jih. Na początku XXI wieku rozebrano większość trybun stadionu.
Plan budowy obiektu został zatwierdzony w 1953 roku. Już trzy lata później zaczęto z niego korzystać, ale w pełni ukończony został dopiero w 1971 roku. Gospodarzem stadionu byli piłkarze klubu FK Nová huť (późniejszy FC Ostrava-Jih). Największym sukcesem tej drużyny były występy w II lidze (dawniej czechosłowackiej, później także czeskiej, po raz ostatni w 2000 roku). Na arenie grywał również Baník Ostrawa, odbywały się spotkania w europejskich pucharach i finiszował etap Wyścigu Pokoju. Po stronie zachodniej znajdowała się zadaszona trybuna główna, z pozostałych stron bieżnię okalały tarasowe trybuny oparte na wałach ziemnych. Pojemność stadionu wynosiła 20 000 widzów. Część wałów ziemnych, wzdłuż boiska, od strony wschodniej, zlikwidowano w 2007 roku. Na przełomie 2011 i 2012 roku rozebrano natomiast trybunę główną. W międzyczasie przy ulicy Krasnoarmějců, obok budynku szkoły podstawowej, zmodernizowano boisko piłkarskie, na które przeniósł się klub FC Ostrava-Jih. W planach była budowa w miejscu stadionu nowego aquaparku, ale zamierzeń tych nie zrealizowano. Z dawnego obiektu pozostały jedynie tarasowe trybuny na łukach.

</doc>
<doc id="4800295" url="https://pl.wikipedia.org/wiki?curid=4800295" title="Gilles Échevin">
Gilles Échevin

Gilles Échevin (ur. 1 września 1948 w Bouillante na Gwadelupie) – francuski lekkoatleta, sprinter.
Zajął 8. miejsce w finale biegu na 100 metrów na mistrzostwach Europy w 1971 w Helsinkach.
Zwyciężył w sztafecie 4 × 100 metrów (w składzie: Dominique Chauvelot, Échevin, Joseph Arame i Lucien Sainte-Rose) na igrzyskach śródziemnomorskich w 1975 w Algierze.
Odpadł w ćwierćfinale biegu na 100 metrów na igrzyskach olimpijskich w 1976 w Montrealu, a także w półfinale biegu na 60 metrów na halowych mistrzostwach Europy w 1978 w Mediolanie oraz w eliminacjach tej konkurencji na halowych mistrzostwach Europy w 1979 w Wiedniu i halowych mistrzostwach Europy w 1980 w Sindelfingen. 
Échevin był mistrzem Francji w biegu na 100 metrów w latach 1973 i 1975, wicemistrzem na tym dystansie w 1971 oraz brązowym medalistą w 1977. W hali był mistrzem w biegu na 50 metrów w 1978 oraz w biegu na 60 metrów w 1979 i 1980 oraz brązowym medalistą w biegu na 60 metrów w 1982 i 1983.
Rekordy życiowe Échevina:

</doc>
<doc id="4800299" url="https://pl.wikipedia.org/wiki?curid=4800299" title="Christian Ingebrigtsen">
Christian Ingebrigtsen

Christian Ingebrigtsen (ur. 14 kwietnia 1994) – norweski kombinator norweski, a następnie skoczek narciarski. Uczestnik zimowego olimpijskiego festiwalu młodzieży Europy (2011) i mistrzostw świata juniorów (2014). Medalista mistrzostw Norwegii w kombinacji norweskiej.
Jego wujkiem jest Dag Ingebrigtsen, a kuzynem Tommy Ingebrigtsen.
Przebieg kariery.
Ingebrigtsen na poziomie międzynarodowym początkowo rywalizował w kombinacji norweskiej. W lutym 2011 w Libercu wziął udział w zimowym olimpijskim festiwalu młodzieży Europy, jednak nie ukończył biegu w rywalizacji indywidualnej (Gundersen HS100/7,5 km). W lutym 2014 w Predazzo wystartował na mistrzostwach świata juniorów, plasując się na 20. pozycji w rywalizacji indywidualnej na krótszym dystansie (Gundersen HS106/5 km). W styczniu 2014 w Høydalsmo zadebiutował w Pucharze Kontynentalnym, zajmując 30. lokatę. Punktował we wszystkich swoich pięciu startach w zawodach tego cyklu (dwa razy w styczniu 2014 w Høydalsmo, dwa razy w styczniu 2015 w tej samej miejscowości i raz w styczniu 2015 w Falun), najlepszy wynik notując 11 stycznia 2015 w Høydalsmo (9. lokata – Gundersen HS94/10 km), gdzie prowadził po skoku. Tydzień później podczas zawodów tej rangi w Falun po raz ostatni w karierze wystąpił w oficjalnych zawodach międzynarodowych w kombinacji norweskiej rozgrywanych pod egidą FIS.
W sierpniu 2016 zadebiutował w oficjalnych zawodach międzynarodowych w skokach narciarskich rozgrywanych pod egidą FIS, zajmując w Kuopio 23. pozycję w konkursie FIS Cupu. W tej samej miejscowości w tym samym tygodniu, w ramach letniej edycji cyklu, zadebiutował również w Pucharze Kontynentalnym, plasując się na przełomie piątej i szóstej dziesiątki. We wrześniu 2019 w Lillehammer, także w ramach rywalizacji na igelicie, zdobył pierwsze punkty tego cyklu, zajmując 5. miejsce. W październiku 2019 w Villach zwyciężył w konkursie FIS Cupu.
Ingebrigtsen stawał na podium mistrzostw Norwegii w kombinacji norweskiej – w 2015 z zespołem regionu Sør-Trøndelag (startowali w nim również Jan Schmid i Magnus Moan) zdobył złoty medal w rywalizacji drużynowej.

</doc>
<doc id="4800302" url="https://pl.wikipedia.org/wiki?curid=4800302" title="Ezio Bosso">
Ezio Bosso

Ezio Bosso (ur. 13 września 1971 w Turynie, zm. 15 maja 2020 w Bolonii) – włoski pianista, dyrygent i kompozytor muzyki poważnej.
Życiorys.
Urodził się w Turynie w 13 września 1971 roku, Bosso nauczył się czytać i grać muzykę w wieku czterech lat, a w wieku 14 lat stał się basistą zespołu Statuto. W 2011 roku po operacji z powodu usunięcia nowotworu, dopadł go syndrom neurodegeneracyjny, który jednak nie przeszkodził mu w dalszym graniu, komponowaniu i kierowaniu zespołem, który początkowo został błędnie wskazany przez media jako ALS. Później Bosso porzucił muzykę popularną, aby zostać dyrygentem orkiestrowym i kompozytorem klasycznym. Dyrygował tak znanymi orkiestrami jak London Symphony Orchestra.
30 października 2015 roku ukazał się jego pierwszy poważny album studyjny, "The 12th Room", który zajął trzecie miejsce na liście włoskich albumów FIMI. 
Bosso zdobył kilka nagród za swoje kompozycje, w tym "Australian Green Room Award", "Syracuse NY Award" i był nominowany do dwóch nagród David di Donatello. Jego kompozycje pojawiły się w różnych filmach, sztukach performatywnych i produkcjach teatralnych. 
We wrześniu 2019 roku Bosso poinformował, że z powodu choroby neurodegeneracyjnej stracił kontrolę nad dwoma palcami. Dlatego nie był już w stanie grać na pianinie.
Bosso zmarł w swoim domu w Bolonii 15 maja 2020 roku w wieku 48 lat, po długiej walce z chorobą.

</doc>
<doc id="4800307" url="https://pl.wikipedia.org/wiki?curid=4800307" title="Mistrzostwa Ameryki Północnej we Wspinaczce Sportowej 2008">
Mistrzostwa Ameryki Północnej we Wspinaczce Sportowej 2008

Mistrzostwa Ameryki Północnej we Wspinaczce Sportowej 2008 – edycja mistrzostw Ameryki Północnej we wspinaczce sportowej, która odbyła się w dniach od 4 do 7 grudnia 2008 w Kanadzie w Montrealu. 
Uczestnicy, konkurencje.
Zawodnicy i zawodniczki podczas zawodów wspinaczkowych w 2008 roku rywalizowali łącznie w 4 konkurencjach. Każdy zawodnik miał prawo startować w każdej konkurencji o ile do niej został zgłoszony i zaakceptowany przez IFCS i organizatora zawodów. 

</doc>
<doc id="4800316" url="https://pl.wikipedia.org/wiki?curid=4800316" title="Espringola">
Espringola

Espringola – następca arkbalisty, machina miotająca wykorzystująca energię neurobalistyczną.
Wielkie arkbalisty, zwane espringolami, radziły sobie skutecznie z murami obleganych twierdz, jednak z racji swej wielkości, ciężaru i małej ruchliwości nie nadawały się do walk w polu. Rozpiętość łuku tych molochów sięgała 12 m i pomimo zespołu skomplikowanych przekładni i kołowrotów cięciwę musiało napinać 50 ludzi. Zasięg dzisiaj nie wydaje się imponujący, gdyż wynosił około 1100 m, należy jednak pamiętać, że na taką odległość miotano pociski o wadze do 200 kilogramów.

</doc>
<doc id="4800318" url="https://pl.wikipedia.org/wiki?curid=4800318" title="Meiter">
Meiter

 
Meiter – obóz karny w Erytrei. Położony na pustyni na północ od stołecznej Asmary, w pobliżu miasta Nakfa, pomiędzy Karurą i Massaua .
Jest jednym z co najmniej 37 więzień wojskowych i obozów internowania w Erytrei, w których według organizacji praw człowieka przebywa od 5 do 10 tys. więźniów politycznych oraz od 1200 do 1500 uwięzionych ze względów na przekonania religijne.
W 2017 roku ponad połowa uwięzionych, bez postawienia aktu oskarżenia Świadków Jehowy w Erytrei przebywała w obozie karnym Meiter. W lipcu 2017 roku wszystkich Świadków Jehowy przebywających w tym obozie przeniesiono do obozu karnego Mai Serwa. W okresie od października 2011 do sierpnia 2012 roku władze więzienne ukarały 25 Świadków Jehowy, odosabniając ich w blaszanym kontenerze, wkopanym do połowy w ziemię. Na skutek trudnych warunków panujących w obozie, w sierpniu 2012 roku zmarł 68-letni Yohannes Haile, a rok wcześniej 62-letni Misghina Gebretinsae.

</doc>
<doc id="4800320" url="https://pl.wikipedia.org/wiki?curid=4800320" title="Tajemnica zamku w Karpatach">
Tajemnica zamku w Karpatach

Tajemnica zamku w Karpatach () – czechosłowacka komedia fantastycznonaukowa w reżyserii Oldřicha Lipskiego, zrealizowana w 1981. Parodystyczna adaptacja powieści Julesa Verne’a „Zamek w Karpatach”.
Opis fabuły.
Akcja rozgrywa się w XIX wieku. Za radą doktora Blütwürsta śpiewak operowy, hrabia Teleke z Tölökö przybywa do miasteczka Vyšné Vlkodlaky w Karpatach, aby tam leczyć zszargane nerwy. Cierpi po stracie ukochanej, wielkiej gwiazdy opery. Okazuje się, że jest ona przetrzymywana przez złowrogiego barona Gorca w pobliskim zamku. W tym samym zamku szalony wynalazca eksperymentuje ze zdumiewającym urządzeniem przesyłającym ruchome obraz i dźwięk na odległość.

</doc>
<doc id="4800327" url="https://pl.wikipedia.org/wiki?curid=4800327" title="Kasper Rymaszewski">
Kasper Rymaszewski

Kasper Rymaszewski (ur. 19 stycznia 1892 w Pasiekach, w powiecie słuckim, zm. w 1940 w Charkowie) – polski lekarz-kardiolog, nauczyciel akademicki i lekarz sanitarny miasta Wilna.
Życiorys.
Urodził się 19 stycznia 1892 w Pasiekach, w powiecie słuckim, w rodzinie Adama i Aleksandry z Sawickich. W 1910 ukończył gimnazjum w Słucku, a w 1914 studia na Wydziale Lekarskim Uniwersytetu Moskiewskiego. W latach 1914–1917 służył w armii rosyjskiej jako lekarz 2 Szpitala 34 Dywizji Piechoty. 
W 1919 wstąpił do Wojska Polskiego, przydzielony jako lekarz do 33 pułku piechoty. W 1921 został zdemobilizowany. W 1934, jako oficer rezerwy pozostawał w ewidencji Powiatowej Komendy Wilno Miasto. Posiadał przydział w rezerwie do Kadry Zapasowej 3 Szpitala Okręgowego.
Po zwolnieniu z wojska objął stanowisko cywilne w Wilnie. Przez kilka lat pracował w Zakładzie Fizjologii na Wydziale Lekarskim Uniwersytet Stefana Batorego w Wilnie, a następnie w Zakładzie Higieny tegoż Uniwersytetu. Był także miejskim lekarzem sanitarnym w Wilnie. 
W czasie kampanii wrześniowej 1939 dostał się do sowieckiej niewoli. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Był ojcem Bohdana Rymaszewskiego.
5 października 2007 minister obrony narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4800330" url="https://pl.wikipedia.org/wiki?curid=4800330" title="Folwark (powiat ostrołęcki)">
Folwark (powiat ostrołęcki)

Folwark – nazwa niestandaryzowana, przysiółek wsi Borawe w Polsce położony w województwie mazowieckim, w powiecie ostrołęckim, w gminie Rzekuń.
Historia.
W latach 1921–1939 ówczesny folwark leżała w województwie białostockim, w powiecie łomżyńskim, w gminie Rzekuń.
Według Powszechnego Spisu Ludności z 1921 roku wieś zamieszkiwało 41 osób, 40 było wyznania rzymskokatolickiego, 1 prawosławnego. Jednocześnie wszyscy mieszkańcy zadeklarowali polską przynależność narodową. Były tu 3 budynki mieszkalne. Miejscowość należała do parafii rzymskokatolickiej w m. Rzekuń. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Rzekuniach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Scharfenwiese "Regierungsbezirk Zichenau ("rejencji ciechanowskiej) III Rzeszy. W latach 1975–1998 miejscowość administracyjnie należała do województwa łomżyńskiego.

</doc>
<doc id="4800334" url="https://pl.wikipedia.org/wiki?curid=4800334" title="Antanašė">
Antanašė

Antanašė (hist., pol. Antonosze, Antonosz) – wieś na Litwie położona w rejonie rakiszeckim okręgu poniewieskiego, 14 km na wschód od Rakiszek i 2 km na południe od Abeli. Wieś i były majątek położone są nad jeziorem Našys (Naszys).
Historia.
Antonosze były znane w XVI wieku, gdy procesowali się o te dobra w latach 1566–1581 Joachim i Zofia z Giedroyciów Pawłowicze. Słownik geograficzny Królestwa Polskiego przypisuje ich własność w XVIII wieku rodzinie Billewiczów. W 1781 roku Helena Billewiczówna ciwunianka ejragolska, wychodząc za Ignacego Morykoniego (~1760–1823) starostę wiłkomierskiego, wniosła te dobra w dom Morykonich. W 1794 roku należały do Morykonich, później przeszły na własność Platerów. Antonosze od końca XVIII wieku, a co najmniej od 1807 roku należały do rodziny Römerów. Pierwszym ich właścicielem był Michał Józef Römer (1778–1853) marszałek szlachty guberni litewsko-wileńskiej, członek Wolnomularstwa Narodowego i Narodowego Towarzystwa Patriotycznego, mąż (od 1799 roku) Racheli de Raes (1783–1855) podczaszanki trockiej. Po Michale Antonosze odziedziczył ich syn Edward Jan (1806–1878), za uczestnictwo w spisku Szymona Konarskiego około 1838 roku skazany na śmierć, następnie ułaskawiony, zesłany do guberni wołogodzkiej, ponownie więziony w 1863 roku. Po jego śmierci Antonosze przeszły na jego najmłodszego syna z małżeństwa z Zofią Białozorówną (1817–1893), Bronisława Antoniego (1856–1899) żonatego z Marią Dunin-Jundziłł (1869–1902). Ostatnimi właścicielami majątku byli ich dwaj synowie: Maciej Stefan Romer (1890–1955) ożeniony z Marią Teresą Daszkiewiczówną (1889–1953) oraz Bronisław Romer (1891–1918), rotmistrz 1 pułku ułanów I Korpusu Polskiego rozstrzelany przez bolszewików 23 września 1918 w Powieńcu w pobliżu jeziora Onega w czasie przedzierania się do Murmańska. Na przełomie XIX i XX wieku majątek liczył 3270 dziesiecin ziemi.
W majątku Antonosze urodzili się m.in. w 1894 roku brat Macieja i Bronisława Tadeusz Romer i w 1897 roku ich siostra Jadwiga Romer.
Po III rozbiorze Polski w 1795 roku Antonosze, wcześniej wchodzące w skład powiatu brasławskiego województwa wileńskiego Rzeczypospolitej znalazły się na terenie powiatu nowoaleksandrowskiego (ujezdu) guberni litewsko-wileńskiej Imperium Rosyjskiego. Po podziale tej guberni w 1843 roku majątek znalazł się w guberni kowieńskiej. W drugiej połowie XIX wieku należał do gminy Abele. Od 1920 roku Antonosze należą do Litwy, która w okresie 1940–1990, jako Litewska Socjalistyczna Republika Radziecka, wchodziła w skład ZSRR.
Masakra Żydów w Antonoszach.
W pierwszych dniach wojny niemiecko-radzieckiej w majątku byli przetrzymywani Żydzi (głównie kobiety i dzieci). 25 sierpnia 1941 roku 12 litewskich policjantów z Rakiszek i kilku oficerów Gestapo przybyło do wsi. W nocy jeńcy radzieccy wykopali dwa duże doły na skraju lasu w pobliżu lasu Degsnė (około 1,5 km od folwarku). Litewska policja miejska i kolejowa z Abeli zabezpieczyła drogę z dworu do miejsca kaźni. W sumie w masakrze uczestniczyło (w tym w eskortowaniu jak i mordowaniu) 120–160 Litwinów. Żydzi szli na miejsce masakry w kilkunastu około stuosobowych grupach. Przed rozstrzelaniem kazano im się rozebrać. Egzekucje trwały cały dzień, uczestniczyli w nich Litwini z Rakiszek i oficerowie Gestapo. Zginęło 1160 Żydów, w tym 112 mężczyzn, 627 kobiet i 421 dzieci. Za tę operację trzydziestu policjantów z Abeli, 23 strażników z dworca kolejowego Abele i dwudziestu pięciu z innych miejscowości otrzymało nagrody w wysokości 100 rubli każdy.
W miejscu masakry wzniesiono pomnik oraz umieszczono dwie kamienne tablice pamiątkowe z napisami w języku jidysz i litewskim: "Tutaj w 1941 r. naziści i ich lokalni pomocnicy zabili 1160 Żydów (dzieci, kobiety, mężczyźni). Pamiętaj o tej strasznej śmierci". Od 1993 roku miejsce to znajduje się w rejestrze Departamentu Dziedzictwa Kulturowego Litwy.
Pałac.
XVIII-wieczna lub wcześniejsza siedziba majątku spłonęła w 1855 roku. To spowodowało, że Edward Romer rozpoczął budowę nowego pałacu, nadając mu neogotycki charakter. Pałac był założony na rzucie szerokiego prostokąta i składał się z trzech członów: właściwego domu mieszkalnego, wieży wzniesionej przy jego prawym boku, na przedłużeniu frontowej elewacji i pięcioosiowego skrzydła zbudowanego pod pewnym kątem do głównej elewacji po jej lewej stronie. Centralna część mieszkalna była zaledwie sześcioosiowa. Od strony jeziora dom był piętrowy, z dolną kondygnacją zaopatrzoną w niskie prostokątne okna (boczne skrzydło było parterowe, z wysokimi suterenami od strony jeziora). Natomiast górna elewacja części centralnej miała okna zwieńczone ostrymi łukami. Bryła budynku była wzbogacona przez umieszczoną w lewym narożniku środkowej części trójścienną wieżyczkę. Ta główna część pałacu była przykryta wysokim, płaskim, trójspadowym dachem. Przyległa, dwukondygnacyjna wieża była wzniesiona na planie prostokąta lub kwadratu, z mezzaninem między parterem a pierwszym piętrem. Opilastrowane narożniki i płaski dach otoczony blankami nadawały rezydencji jeszcze bardziej neogotycki charakter.
Nic nie wiadomo o XIX-wiecznym wystroju wnętrz. Mieściły one bogate kolekcje zbiorów rodzinnych oraz cenne zbiory pieczęci, tabakierek, pierścieni i obrazów. Archiwum rodzinne, zawierające dokumenty z XVI–XIX wieku w zasadniczej części ocalało.
Pałac stał wśród starego, bardzo rozległego parku krajobrazowego nad jeziorem Naszys. Przed domem był rozległy gazon, od strony jeziora pozostawiono szeroki prześwit w gęstwinie drzew, umożliwiając widok na jezioro. Do pałacu prowadziła aleja obsadzona drzewami liściastymi.
Pałac w znacznej części przetrwał do dzisiejszych czasów. Nie zachowała się wieża (rozebrana w XX wieku), korpus w znacznej części przebudowano, zatracając oryginalny charakter budynku, dobudowano do niego nowe, współczesne skrzydła.
W czasach radzieckich pałac był własnością kołchozu. W budynkach folwarku znajdowały się administracja kołchozu, dom kultury i biblioteka. Po 1990 roku pałac był własnością firmy rolniczej. Później został sprywatyzowany.
Pozostałe fragmenty zespołu pałacowego w Antanašė został w 1992 roku wpisany do rejestru litewskiego dziedzictwa kulturowego i uznany za zabytek architektury o znaczeniu regionalnym.
Majątek Antonosze został opisany w 4. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4800346" url="https://pl.wikipedia.org/wiki?curid=4800346" title="Pacyfikacja wsi Skłody Borowe">
Pacyfikacja wsi Skłody Borowe

Pacyfikacja wsi Skłody Borowe – masowy mord na ludności cywilnej dokonany przez okupantów niemieckich 11 sierpnia 1944 roku we wsi Skłody Borowe. Z rąk żołnierzy Wehrmachtu zginęło wtedy 21 osób. Wieś została częściowo spalona.
Przebieg pacyfikacji.
Skłody Borowe leżą w odległości około 17 kilometrów od Wysokiego Mazowieckiego. Przed pacyfikacją liczyły około 30 gospodarstw, zamieszkiwanych przez blisko 200 mieszkańców.
W sierpniu 1944 roku, na skutek szybkich postępów Armii Czerwonej, wieś znalazła się w strefie przyfrontowej. Niemcy nakazali wtedy ludności przenieść się do położonej kilka kilometrów dalej na zachód wsi Wojny-Pogorzel. Część mieszkańców nie podporządkowała się jednak temu zarządzeniu, co stało się przyczyną pacyfikacji.
11 sierpnia 1944 roku Niemcy urządzili obławę w Skłodach Borowych. Ujętych mieszkańców, w liczbie kilkudziesięciu, zamknięto w piwnicy jednego z gospodarstw. Po kilku godzinach Niemcy zwolnili kobiety z dziećmi, rozkazując im udać się do Dąbrówki Kościelnej. Mężczyzn zabrali natomiast na podwórko Bolesławy Wojno. Tam pięciu z nich rozkazali wykopać duży dół. Zorientowawszy się, jakie są zamiary żołnierzy, wyznaczeni do pracy mężczyźni podjęli próbę ucieczki. Dwóch zastrzelono, trzej zdołali zbiec.
Pozostałych Polaków postawiono nad wykopem, który pozostał po zrujnowanej piwnicy Wojno i rozstrzelano ogniem broni maszynowej. Rannych dobijano. Ponadto niektórzy mieszkańcy wsi zostali zabici tam, gdzie zastali ich Niemcy: na łąkach, w pobliskim lesie, w domach. We własnym gospodarstwie została zastrzelona m.in. 56-letnia Leokadia Konopko.
Niemcy częściowo spalili wieś oraz sąsiednie Pułazie-Świerże i Krasowo Wielkie. W Skłodach Borowych zniszczyli 9 domów i 24 budynki gospodarcze. Zrabowali także 45 koni, 63 krowy, 138 sztuk trzody chlewnej.
W trakcie pacyfikacji zamordowanych zostało 21 osób, w tym jedna kobieta. Cztery ofiary pochodziły z sąsiednich wsi (po jednej ze Starych Żoch, Krasowa Wielkiego, Lizy Starej, Marynki). Egzekucję przeżyło pięciu mężczyzn: trzech, którzy uciekli podczas kopania grobów, oraz dwóch, którzy nie odnieśli śmiertelnych ran i ocaleli, udając martwych.
Autorzy opracowania "Wieś białostocka oskarża…" podają, że zbrodni dokonali żołnierze Wehrmachtu z LV Korpusu Armijnego 2. Armii. Józef Fajkowski i Jan Religa podają natomiast, że niemieccy żołnierze tworzyli kordon wokół wsi, podczas gdy egzekucję przeprowadzić mieli bliżej niezidentyfikowani „Ukraińcy z grupy specjalnej”.
Epilog.
Po wojnie wieś odbudowano. Zwłoki ofiar pacyfikacji spoczęły na cmentarzu parafialnym w Nowych Piekutach.
W 2004 roku, w 60. rocznicę pacyfikacji, w centrum wsi odsłonięto pomnik upamiętniający ofiary niemieckiej zbrodni.

</doc>
<doc id="4800348" url="https://pl.wikipedia.org/wiki?curid=4800348" title="Borawe (leśniczówka)">
Borawe (leśniczówka)

Borawe – leśniczówka w Polsce położona w województwie mazowieckim, w powiecie ostrołęckim, w gminie Rzekuń.
Historia.
W latach 1921–1939 leśniczówka leżała w województwie białostockim, w powiecie łomżyńskim, w gminie Rzekuń.
Według Powszechnego Spisu Ludności z 1921 roku leśniczówkę zamieszkiwały 32 osoby, 40 było wyznania rzymskokatolickiego, 1 prawosławnego. Jednocześnie wszyscy mieszkańcy zadeklarowali polską przynależność narodową. Były tu 3 budynki mieszkalne. Miejscowość należała do parafii rzymskokatolickiej w m. Rzekuń. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Rzekuniach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Scharfenwiese "Regierungsbezirk Zichenau ("rejencji ciechanowskiej) III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="4800350" url="https://pl.wikipedia.org/wiki?curid=4800350" title="Hanna Zamenhof-Zaruska">
Hanna Zamenhof-Zaruska

Hanna Zamenhof-Zaruska (ur. 15 października 1953 w Warszawie) – nauczycielka, pisarka, prawnuczka Ludwika Zamenhofa.
Życiorys.
Studiowała slawistykę i język francuski na Uniwersytecie Łódzkim. Po ukończeniu studiów pracowała jako nauczycielka w szkole. W latach 80. XX wieku wyjechała do Stanów Zjednoczonych. W latach 90. uczyła francuskiego w "Trinity Episcopal School" w Baton Rouge w Luizjanie.
Córka Krystyny Tyszki i Louisa-Christophe’a Zaleskiego-Zamenhofa. Mąż Andrzej Zaruski był chirurgiem-urologiem, a córka Klementyna Zamenhof-Zaruski jest lekarką weterynarii w Pensylwanii.

</doc>
<doc id="4800386" url="https://pl.wikipedia.org/wiki?curid=4800386" title="Snow Ruyi National Ski Jumping Centre">
Snow Ruyi National Ski Jumping Centre

Snow Ruyi National Ski Jumping Centre – kompleks skoczni narciarskich w Chińskiej Republice Ludowej w ośrodku sportów zimowych w Zhangjiakou. W skład kompleksu wchodzą skocznie K125 i K95. 
Obiekty powstały z inicjatywy zorganizowania w Chinach zimowych igrzysk olimpijskich w 2022 roku.

</doc>
<doc id="4800406" url="https://pl.wikipedia.org/wiki?curid=4800406" title="Stadion Stará střelnice">
Stadion Stará střelnice

Stadion Stará střelnice – nieistniejący już stadion piłkarski w Ostrawie, w Czechach. Obiekt został otwarty 19 sierpnia 1934 roku. Stadion służył klubowi Baník Ostrawa, który użytkował go do końca lat 50. XX wieku. Obiekt mógł pomieścić 33 000 widzów.
Nietypowym elementem obiektu była przebiegająca nad nim kolejka linowa służąca do transportu węgla z kopalni „Terezie” do koksowni „Karolina”.
Historia.
Powstały w 1922 roku Baník Ostrawa (wtedy pod nazwą SK Slezská Ostrava) początkowo nie posiadał własnego obiektu. W 1925 roku klub wynajął teren pod własne boisko (tzw. „hřiště na Kamenci”), na którego miejscu obecnie znajduje się Szkoła Podstawowa „Bohumínská”. Z czasem boisko to stało się niewystarczające dla potrzeb zespołu i podjęto się budowy nowego obiektu. Nowy stadion powstał w parku, na tzw. „Staré střelnici”. Wynajem tego terenu, o który starał się również niemiecki Turnverein, wynegocjował u hrabiego Wilczka ówczesny prezes klubu, Rudolf Válek.
Pierwszy mecz na nowej arenie piłkarze SK Slezská Ostrava rozegrali 12 sierpnia 1934 roku przeciwko DSV Troppau (2:2), jednak oficjalne otwarcie stadionu miało miejsce 19 sierpnia tego samego roku, a wówczas przeciwnikiem gospodarzy w „meczu o złoty puchar” był DSK Unie Moravská Ostrava (5:0). Pod koniec 1934 roku boisko zostało ogrodzone i powstała długa na 25 m trybuna. Przeprowadzono także próby z instalacją sztucznego oświetlenia.
Trzy lata później SK Slezská Ostrava po raz pierwszy awansował do czechosłowackiej pierwszej ligi. Ogółem w okresie gry na tym stadionie klub ten występował w I lidze w latach 1937–1940, 1943–1949 i od roku 1951 do opuszczenia stadionu w 1958 roku; w roku 1954 zdobył tytuł wicemistrza kraju.
Stadion z czasem stał się niewystarczający dla potrzeb Baníka i w latach 50. XX wieku wybudowano nowy obiekt, stadion Bazaly, otwarty 19 kwietnia 1959 roku. Stary stadion służył na potrzeby klubu do początku lat 60. XX wieku, później został zlikwidowany. Obecnie w północnej części terenu po dawnym stadionie stoi magazyn firmy informatycznej AT Computers (pierwotnie hala powstawała jako hipermarket, mający być pierwszym w Śląskiej Ostrawie, jednak plan ten nie został zrealizowany po upadku inwestującego w obiekt przedsiębiorstwa).

</doc>
<doc id="4800409" url="https://pl.wikipedia.org/wiki?curid=4800409" title="Ashima Shiraishi">
Ashima Shiraishi

Ashima Shiraishi (ur. 3 kwietnia 2001 w Nowym Jorku) – amerykańska wspinaczka sportowa. Specjalizuje się w boulderingu oraz w prowadzeniu. Mistrzyni Ameryki w konkurencji prowadzenia z 2018, a w boulderingu została wicemistrzynią. 
Kariera.
W 2018 na mistrzostwach Ameryki w ekwadorskim Guayaquil wywalczyła złoty medal we wspinaczce sportowej w konkurencji prowadzenia, a w konkurencji boulderingu zdobyła medal srebrny.
W 2019 roku w Tuluzie na światowych kwalifikacjach do igrzysk olimpijskich zajęła dopiero dwudzieste drugie miejsce, które nie zapewniało awansu "(kwalifikacji)" na IO 2020 w Tokio.
Uczestniczka, prestiżowych zawodów wspinaczkowych Rock Master we włoskim Arco, gdzie w roku 2017 zajęła 5 miejsce w prowadzeniu.

</doc>
<doc id="4800410" url="https://pl.wikipedia.org/wiki?curid=4800410" title="Andrzej Zybała">
Andrzej Zybała

Andrzej Mirosław Zybała (ur. 10 lipca 1966 w Głuchołazach) – polski politolog, doktor habilitowany nauk społecznych, profesor w Kolegium Ekonomiczno-Społecznym Szkoły Głównej Handlowej w Warszawie (SGH), gdzie pracuje od 2015 roku. Od 2018 roku pełni funkcję kierownika Katedry Polityki Publicznej SGH.
W latach 2009-2011 był zatrudniony w Krajowej Szkole Administracji Publicznej, a następnie w latach 2011-2015 w Collegium Civitas. Wcześniej pracował także w biznesie oraz w administracji publicznej. Zajmuje się następującymi zagadnieniami badawczymi: polityka publiczna (teorie, analizy działań zbiorowych, mechanizmy programowania i implementacji), stosunki pracy, rynek pracy, zarządzanie partycypacyjne, polityka gospodarcza, polityka społeczna, polityka zdrowotna, edukacja, zarządzanie publiczne, dialog społeczny i dialog obywatelski. 
Życiorys.
W latach 1986-1991 studiował filozofię na Uniwersytecie Warszawskim. Tytuł naukowy doktora (2007), a następnie doktora habilitowanego (2014) uzyskał w Instytucie Studiów Politycznych Polskiej Akademii Nauk. Rozprawę doktorską pt. "Zarządzanie globalnymi dobrami publicznymi", poświęcił zagadnieniu dóbr publicznych w warunkach globalizacji, a książkę habilitacyjną "Państwo i społeczeństwo w działaniu. Polityki publiczne wobec potrzeb modernizacji państwa i społeczeństwa" - problematyce polityki publicznej. Analizował główne cechy tej polityki w Polsce, ilustrując przykładami z szeregu polityk branżowych – gospodarczych i społecznych. Przedstawił także kluczowe teorie w polityce publicznej.
W latach 1995-2011 założyciel i redaktor naczelny kwartalnika „Dialog. Pismo Dialogu Społecznego” (wydawca: Centrum Partnerstwa Społecznego „Dialog”). Czasopismo zostało poświęcone problematyce mechanizmów dialogu społecznego, stosunkom przemysłowym, polityce rynku pracy i polityce społecznej. Od 2018 roku redaktor naczelny kwartalnika „Studia z Polityki Publicznej” (wydawca: Kolegium Ekonomiczno-Społeczne SGH), które jest pierwszy polskim czasopismem akademickim skupionym na problematyce polityki publicznej.
Zaangażowany w szereg projektów badawczych i eksperckich z zakresu polityki publicznej, zarządzania publicznego, partnerstwa i dialogu społecznego. W SGH kieruje m.in. projektami finansowanymi przez Komisję Europejską („DIRECT – The Development of Direct Employee Participation and its Impact on Industrial Relations at Company Level” i „DIRECT II – Expanding and Improving Workplace Democracy as a Prerequisite for Humanising Labour and the Work Environment”). Wcześniej zarządzał projektami realizowanymi w Centrum Partnerstwa Społecznego „Dialog” działającym przy Ministerstwie Rodziny, Pracy i Polityki Społecznej.
Jest członkiem rady naukowej czasopisma naukowego „Zoon Politicon”, członkiem redakcji czasopisma „Społeczeństwo Obywatelskie. Badania. Praktyka. Polityka”, rady naukowo-programowej czasopisma „Energetyka-Społeczeństwo-Polityka. Półrocznik Interdyscyplinarny”, członkiem grupy recenzentów w kwartalniku „Zarządzanie Publiczne”, członkiem zarządu Polskiego Towarzystwa Polityki Publicznej oraz członkiem Stowarzyszenia Przyjaciół ATD Czwarty Świat.
Teksty akademickie publikował m.in. w czasopismach „Kultura i Społeczeństwo”, „Polityka Społeczna”, „Studia Polityczne”, „Prakseologia”, „Kwartalnik Trzeci Sektor”, „Zarządzanie Publiczne” oraz „European Journal of Industrial Relations”.
Napisał wiele artykułów publicystycznych m.in. w „Rzeczpospolitej”, „Gazecie Wyborczej”, „Obywatelu”, „Nowym Obywatelu” i „ThinkLetterze – Idee dla Polski” Kongresu Obywatelskiego. Komentuje wydarzenia publiczne, m.in. w TVP, Polsat News, radiowej Trójce i radiowej Jedynce. 

</doc>
<doc id="4800413" url="https://pl.wikipedia.org/wiki?curid=4800413" title="Jeszcze nigdy">
Jeszcze nigdy

Jeszcze nigdy... – amerykański serial telewizyjny produkcji Netflix.
Fabuła.
Mindy Kaling prezentuje inspirowany własną młodością serial komediowy o dorastaniu pochodzącej z Indii dziewczyny, która urodziła się jako Amerykanka.
Główna bohaterka to Devi Vishwakumar, amerykańska nastolatka pochodzenia hinduskiego. Po koszmarnym roku Devi chce stać się bardziej popularna — jednak przyjaciele, rodzina i uczucia wcale jej tego nie ułatwiają. 

</doc>
<doc id="4800415" url="https://pl.wikipedia.org/wiki?curid=4800415" title="Mychajło Kochan">
Mychajło Kochan

Mychajło Kochan (ur. 22 stycznia 2001) – ukraiński lekkoatleta specjalizujący się w rzucie młotem.
Pierwsze sukcesy na arenie międzynarodowej odniósł w lipcu 2017 roku gdy wygrał mistrzostwa świata U18 oraz był najlepszy podczas olimpijskiego festiwalu młodzieży Europy. W 2018 roku został mistrzem Europy U18 ustanawiając podczas tych zawodów wynikiem 87,87 nieoficjalny rekord świata w tej kategorii wiekowej. Ten sam sezon przyniósł mu także wicemistrzostwo świata juniorów (U20) oraz zwycięstwo w igrzyskach olimpijskich młodzieży. Po zdobyciu latem 2019 roku mistrzostwa Europy U20 wystartował w seniorskich mistrzostwach świata zajmując podczas tej imprezy piąte miejsce. Mistrz Europy do lat 23 z 2021 roku. W tym samym sezonie był czwarty na igrzyskach w Tokio.
Medalista mistrzostw Ukrainy oraz reprezentant kraju w meczach międzypaństwowych i pucharze Europy w rzutach.
Rekordy życiowe: rzut młotem – 80,78 (5 lipca 2021, Székesfehérvár); rzut młotem o wadze 6 kg – 84,73 (19 lipca 2019, Borås), rekord Europy U20; rzut młotem o wadze 5 kg – 87,82 (7 lipca 2018, Győr), najlepszy wynik w historii w kategorii U18.

</doc>
<doc id="4800418" url="https://pl.wikipedia.org/wiki?curid=4800418" title="Boško Lozica">
Boško Lozica

Boško Lozica (ur. 20 listopada 1952) – chorwacki piłkarz wodny. W barwach Jugosławii srebrny medalista olimpijski z Moskwy.
Zawody w 1980 były jego drugimi igrzyskami olimpijskimi, debiutował w 1976 (piąte miejsce). Z reprezentacją Jugosławii był także brązowym medalistą mistrzostw świata w 1973 i 1978 oraz brązowym (1974) i srebrnym medalistą mistrzostw Europy (1977). W 1979 zwyciężał na igrzyskach śródziemnomorskich, w 1975 był drugi.

</doc>
<doc id="4800419" url="https://pl.wikipedia.org/wiki?curid=4800419" title="Bosko Lozica">
Bosko Lozica



</doc>
<doc id="4800420" url="https://pl.wikipedia.org/wiki?curid=4800420" title="Antonosze">
Antonosze



</doc>
<doc id="4800423" url="https://pl.wikipedia.org/wiki?curid=4800423" title="Chantal Réga">
Chantal Réga

Chantal Réga (ur. 7 sierpnia 1955 w Nîmes) – francuska lekkoatletka, płotkarka i sprinterka, dwukrotna olimpijka.
Zdobyła srebrny medal w biegu na 100 metrów przez płotki na mistrzostwach Europy juniorów w 1973 w Duisburgu. Odpadła w eliminacjach biegu na 60 metrów przez płotki na halowych mistrzostwach Europy w 1974 w Göteborgu, w półfinale biegu na 100 metrów przez płotki na mistrzostwach Europy w 1974 w Rzymie oraz w eliminacjach biegu na 60 metrów przez płotki na halowych mistrzostwach Europy w 1975 w Katowicach i na halowych mistrzostwach Europy w 1976 w Monachium.
Zajęła 8. miejsce w finale biegu na 200 metrów i odpadła w eliminacjach sztafety 4 × 100 metrów na igrzyskach olimpijskich w 1976 w Montrealu. Na halowych mistrzostwach Europy w 1977 w San Sebastián zajęła 4. miejsce w biegu na 60 metrów. Zajęła 8. miejsce w biegu na 100 metrów na uniwersjadzie w 1977 w Sofii, a sztafeta 4 × 100 metrów z jej udziałem została zdyskwalifikowana w finale. Na halowych mistrzostwach Europy w 1978 w Mediolanie zajęła 6. miejsce w biegu na 60 metrów.
Zajęła 5. miejsce w biegu na 200 metrów, 8. miejsce w biegu na 100 metrów i nie ukończyła finałowego biegu rozstawnego 4 × 100 metrów na mistrzostwach Europy w 1978 w Pradze. Zdobyła brązowy medal w sztafecie 4 × 100 metrów (w składzie: Odile Madkaud, Jacqueline Curtet, Marie-Pierre Philippe i Réga) oraz zajęła 4. miejsce w biegu na 200 metrów na uniwersjadzie w 1979 w Meksyku. Zwyciężyła w biegu na 100 metrów i w sztafecie 4 × 100 metrów (w składzie: Annie Alizé, Emma Sulter, Claudine Mas i Réga) na igrzyskach śródziemnomorskich w 1979 w Splicie. Zwyciężyła w sztafecie 4 × 100 metrów w zawodach pucharu świata w 1979 w Montrealu.
Zajęła 5. miejsce sztafecie 4 × 100 metrów, 7. miejsce w biegu na 100 metrów i odpadła w półfinale biegu na 200 metrów na igrzyskach olimpijskich w 1980 w Moskwie.
Zdobyła brązowy medal w biegu na 400 metrów przez płotki na mistrzostwach Europy w 1982 w Atenach, przegrywając jedynie z Ann-Louise Skoglund ze Szwecji i Petrą Pfaff z Niemieckiej Republiki Demokratycznej.
Réga była mistrzynią Francji w biegu na 100 metrów w latach 1976 i 1978–1980, w biegu na 200 metrów w latach 1975, 1976 i 1978–1980, w biegu na 100 metrów przez płotki w 1974 i 1975 oraz w biegu na 400 metrów przez płotki w 1982, a także wicemistrzynią w biegu na 100 metrów przez płotki w 1973 i w pięcioboju w 1975. W hali była mistrzynią Francji w biegu na 60 metrów w 1977, w biegu na 200 metrów w 1982 i w biegu na 60 metrów przez płotki w 1975 oraz wicemistrzynią w biegu na 50 metrów w 1978 i w biegu na 60 metrów przez płotki w 1976.
Dwukrotnie poprawiała rekord Francji w biegu na 100 metrów do wyniku 11,15 s (uzyskanego 26 czerwca 1976 w Villeneuve-d’Ascq), trzykrotnie w biegu na 200 metrów do czasu 22,72 s (16 maja 1981 w Les Abymes), trzykrotnie w biegu na 400 metrów przez płotki do rezultatu 54,93 s (10 września 1982 w Atenach) i siedmiokrotnie w sztafecie 4 × 100 metrów do wyniku 42,84 s (1 sierpnia 1980 w Moskwie). Były to najlepsze wyniki w jej karierze
Pozostałe rekordy życiowe Régi:

</doc>
<doc id="4800427" url="https://pl.wikipedia.org/wiki?curid=4800427" title="Chantal Rega">
Chantal Rega



</doc>
<doc id="4800428" url="https://pl.wikipedia.org/wiki?curid=4800428" title="Ewa Bondar">
Ewa Bondar

Ewa Bondar (ur. 26 sierpnia 1922 w Białymstoku, zm. 27 października 2015 w Ełku) – polska esperantystka, nauczycielka i propagatorka metody Cseha, honorowy członek Międzynarodowego Instytutu Esperanto. 
Życiorys.
Ewa Bondar urodziła się 26 sierpnia 1922 roku w Białymstoku. Naukę esperanto rozpoczęła w 1982 roku, w wieku 60 lat i wkrótce uzyskała certyfikat nauczycielski od Polskiego Związku Esperantystów. W 1985 roku wzięła udział w seminarium metody Cseha, prowadzonym przez słynną nauczycielkę tej metody nauczania Audrey Childs-Mee. Zaczęła sama studiować sposób nauczania wynaleziony przez rumuńskiego księdza Andrása Cseha i stosować w nauczaniu esperanto. W 1987 r. została współpracownikiem Mili van der Horst-Kolińskiej, przejmując częściowo rolę zmarłej Childs-Mee. W sierpniu 1989 roku wzięła udział w Światowym Kongresie Esperantystów w Kownie.
Prowadziła kursy i szkoliła nauczycieli metody Cseha w wielu krajach m.in.: w Chinach, Estonii, Finlandii, Francji, Niemczech, Łotwie, Norwegii, Rosji, na Litwie, Słowacji i Ukrainie. Wielokrotnie zgłaszała się do pracy administracyjnej podczas kongresów i innych wydarzeń związanych z nauczaniem metodą Cseha. 
W 2001 roku Ewa Bondar została członkiem honorowym Międzynarodowego Instytutu Esperanto (Internacia Esperanto-Instituto). W 2010 roku podarowała swoje książki w języku esperanto pierwszej w kraju publicznej bibliotece esperanckiej w Białymstoku w ramach akcji „100 na 100” (100 je 100). W 2017 roku biografia Ewy Bondar ukazała się w książce Eda Borsbooma "Kie miozotas memor’", w której opisał sylwetki osób, które odegrały dużą rolę w nauce esperanto. 
Zmarła 27 października 2015 roku w Ełku. 

</doc>
<doc id="4800436" url="https://pl.wikipedia.org/wiki?curid=4800436" title="Evelina Mendes">
Evelina Mendes

Evelina Mendes (ur. 2 stycznia 1998) – francuska lekkoatletka specjalizująca się w rzucie oszczepem.
Brązowa medalistka mistrzostw Europy do lat 23 (2019).
Medalistka mistrzostw Francji, reprezentantka kraju w meczach międzypaństwowych oraz pucharze Europy w rzutach. 
Rekord życiowy: 55,74 (23 lutego 2019, Salon-de-Provence). 

</doc>
<doc id="4800440" url="https://pl.wikipedia.org/wiki?curid=4800440" title="Kristina Sandberg">
Kristina Sandberg

Kristina Sandberg (ur. 1971) – szwedzka pisarka, laureatka Nagrody Augusta i Doblouga.
Życiorys.
Wychowała się w Sundsvall. Zadebiutowała w 1997 roku powieścią "I vattnet flyter man". Rozgłos i uznanie krytyków przyniosła jej obszerna trylogia o Maj: pani domu z Örnsköldsvik, która większość czasu spędza na prowadzeniu domu i zajmowaniu się innymi. Akcja trylogii rozpoczyna się w latach 30. XX wieku i pokazuje przebieg życia Maj. Sandberg przyznała, że jej celem było opisanie szwedzkiego społeczeństwa „z perspektywy kuchni”. Jednocześnie chciała przedstawić życie kobiet zostających w domu, które pomijane bywają zarówno w literaturze, jak i wśród feministek. Przełomem było ukazanie się tomu trzeciego ("Liv till varje pris"), który został w 2014 roku wyróżniony nagrodą dziennika „Svenska Dagbladet” oraz Nagrodą Augusta. Trylogia sprzedała się w Szwecji w ponad 400 000 egzemplarzy. W 2016 roku Sandberg otrzymała Nagrodę Doblouga.
Mieszka w Sztokholmie. Wraz z Svenem Teglundem prowadzi podcast "Hemmafru" o zmieniającej się w historii roli kobiet.

</doc>
<doc id="4800442" url="https://pl.wikipedia.org/wiki?curid=4800442" title="Motion Twin">
Motion Twin

Motion Twin – francuska spółka zajmująca się produkcją gier komputerowych, założona w sierpniu 2001 i mająca swoją siedzibę w Bordeaux. Jest zorganizowana jako anarchosyndykalistyczna kooperatywa pracownicza.
Historia.
Spółka Motion Twin została założona w sierpniu 2001 przez pięć osób, z których część pracowała wcześniej w Kalisto Entertainment. Nazwa spółki, Motion Twin to odniesienie do jednej z podstawowych technik animacji Flash, znanej jako "interpolacja ruchu" lub po angielsku "motion tween". Czerwona gwiazda widniejąca w logo przedsiębiorstwa została wybrana ze względu na jej rewolucyjne konotacje.
Obierając formę spółki z ograniczoną odpowiedzialnością, z siedzibą w Bordeaux, studio skupiło swoją działalność na rozwijaniu projektu jednego ze swoich założycieli, "Boimp!", portalu gier w technologii flash, który zawierał m.in. ranking najlepszych graczy. Strona "Boimp!", przemianowana na "Frutiparc" w 2002 służyła również jako przegląd dzieł studia, które liczyło przede wszystkim na zyski ze sprzedaży swoich gier większym portalom internetowym.
Założona jako SARL (spółka z o.o.), spółka przekształciła się w 2004 w pozbawioną hierarchii kooperatywę pracowniczą, opartą na ideałach anarchosyndykalizmu, gdzie wszyscy członkowie i członkinie posiadają równy udział w przedsiębiorstwie, takie samo prawo głosu oraz otrzymują takie samo wynagrodzenie.
Z początku zajmujące się jedynie produkcją gier przeglądarkowych, studio zdobyło rozgłos dzięki dwóm popularnym darmowym grom online – "My Brute" oraz "Miniville", jednak większość swojej działalności skupiało na tworzeniu gier darmowych z opcjami płatnymi. Ten system implementowano w większości wydań – takich jak "Die2Nite" – i stanowił on główne źródło przychodów przedsiębiorstwa.
W 2009 Motion Twin uruchomiło Muxxu, kolekcję 11 gier stworzonych przez studio, która została w 2011 zastąpiona przez Twinoid, platformę mającą zebrać część gier Motion Twin w jednym miejscu i dającą graczom nowe możliwości komunikowania się oraz unikatowy login wspólny dla wszystkich gier na platformie.
W 2014, po spadku popularności gier przeglądarkowych i Flashowych, Motion Twin przechodzi na produkcję gier mobilnych by dodać do swojej oferty gry wieloplatformowe. Na początku, w ramach eksperymentu, opublikowane zostają "Uppercup Football" oraz "Braziball". "Hordes Zéro" (później przekształcone w "Dead Cells"), zaprezentowane podczas Gamescom 2014, było pierwszą grą Motion Twin dostępną na PC, platformy mobilne oraz tablety. Jednak pracownicy studia zrezygnowali z niej, dochodząc do wniosku, że metody niezbędne do produkcji gier na te platformy im nie odpowiadają. Zwrócili się zatem w kierunku rynku gier PC i konsolowych publikując Dead Cells, wydane najpierw 10 maja 2017 w ramach wczesnego dostępu na platformie Steam, następnie 7 sierpnia 2018 na Windows, Linux, Mac OS, Nintendo Switch, Playstation 4 oraz Xbox One.
Po grach przeglądarkowych, Flash oraz mobilnych, Dead Cells oznaczało przeniesienie się z modelu free-to-play na model sprzedaży tradycyjnej. Oznaczało to, że od teraz zamiast modelu finansowego opartego na przychodach rozłożonych w czasie na wiele lat, studio przeszło na model skupiający przychody i sukces gry na przestrzeń kilku tygodni.
Gra stała się największym jak dotąd międzynarodowym hitem studia, odnosząc sukces komercyjny i powszechne uznanie wśród krytyków, zdobywając między innymi nagrodę za najlepszą grę akcji Game Awards 2018 (po raz pierwszy w historii gier niezależnych) i sprzedając się w ponad 2,4 milionach egzemplarzy.
Motion Twin opublikowało część swoich wewnętrznych narzędzi deweloperskich pod wolnymi licencjami, w tym język programowania Haxe oraz maszynę wirtualną Neko.
Struktura organizacyjna.
Motion Twin to zespół 7 pracowników zrzeszonych w ramach kooperatywy, w której każdy członek ma równe wynagrodzenie i prawo głosu. Te osoby są zadeklarowane jako zarządzający w każdym projekcie Motion Twin, z odrębnymi przywilejami, takimi jak moderacja lub konserwacja oprogramowania.
Pracownicy rozdzielają role między sobą samemu, rozwijając własną grę z pomocą wybranych kolegów.

</doc>
<doc id="4800450" url="https://pl.wikipedia.org/wiki?curid=4800450" title="Kamienica przy ul. Przejście Garncarskie 8 we Wrocławiu">
Kamienica przy ul. Przejście Garncarskie 8 we Wrocławiu

Kamienica przy ul. Garncarskiej 8 – zabytkowa kamienica na wrocławskim Rynku, w wewnętrznej części tretu w Przejściu Garncarskim.
Historia kamienicy.
W miejscu gdzie dziś wznoszą się kamienice przy Przejściu Garncarskim, od XV wieku znajdowały się Kramy Płócienników sprzedających tu swoje wyroby z surowego białego wzorzystego płótna lnianego. Najwcześniejsza wzmianka o uliczce płócienników pochodzi z 1423 roku, choć wzmianka o samych kramach zwanych podcieniami płócienników pochodzi z 1299 lub z 1346 roku. Nazwa ta wiąże się z drewnianymi kramami w formie bud, nakrytych pulpitowym dachem wysuniętym w stronę przejścia. Kramy stały po obu stronach przejścia i sięgały od południa do Kramów Bogatych, a od północy do Smartuza. W XV wieku Kramy Bogate zostały powiększone o tylne trakty, które w okresie renesansowym przekształciły się w dwutraktowe, jednopiętrowe szczytowe kamienice o dekorowanych fasadach i frontach. Z tego okresu i w tej formie zachowały się obecne kamienice nr od 6 do 12.
Kamienica nr 8 została wzniesiono około 1520 roku. W pierwszej połowie XVIII wieku została przebudowana z zachowaniem elementów późnogotyckich i renesansowych. Obecna trzykondygnacyjna kamienica okapowa z dwukondygnacyjnym poddaszem doświetlonym poprzez lukarny od strony północnej, pokryta jest dachem mansardowym w okładzie kalenicowym. Elewacja od tej strony ozdobiona jest dwuosiowym wykuszem wspartym na kamiennych kroksztynach podtrzymywanych na trzech renesansowych toskańskich półkolumnach i konsolach z 1550 z niewielkimi barokowymi uzupełnieniami. Pod nim umieszczony został prosty, prostokątny portal z nadświetlem; okna otoczone są opaskami z charakterystycznymi dla okresu gotyckiego sfazowaniami i barokowymi płycinami. Okna na elewacji południowej posiadają podobne opaski okienne oraz barokowe podokienniki w kształcie lamberkinów. Wschodnia część kamienicy jest wąską jednoosiową, czterokondygnacyjną nadbudówką w układzie szczytowym, pod którą znajduje się brama prowadząca do Przejścia Żelaźniczego.
Podczas działań wojennych w 1945 roku kamienica nie uległa dużym zniszczeniu, a nad jej odbudową w 1960 roku czuwała architekt Halina Dziurowa.

</doc>
<doc id="4800453" url="https://pl.wikipedia.org/wiki?curid=4800453" title="Albuka">
Albuka

Albuka ("Albuca" L.) – rodzaj roślin z rodziny szparagowatych "Asparagaceae". Obejmuje od 100 do 140 gatunków, a według bazy "Plants of the World" liczba zaakceptowanych gatunków wynosi 167. Większość z nich występuje w Afryce Południowej, ale zasięg rodzaju obejmuje niemal cały kontynent afrykański i sięga po Półwysep Arabski. 
Niektóre gatunki uprawiane są jako ozdobne. Do najbardziej mrozoodpornych należy albuka niska "A. humulis", którą można uprawiać w strefach mrozoodporności 5–8. Często uprawiana jest też "A. canadensis" (wbrew nazwie pochodząca z Afryki Południowej). Albuki uprawiane muszą być w miejscach ciepłych i słonecznych, a w okresie zimowym wymagają ochrony przed mrozem i nadmiarem wilgoci. Jako roślinę doniczkową (w gruncie w 9–10 strefie mrozoodporności) uprawia się efektowną ze względu na spiralnie skręcone liście "A. spiralis" 'Frizzle sizzle'. Wymaga ona dobrze nasłonecznionego stanowiska, przepuszczalnego, piaszczystego podłoża i bardzo ograniczonego podlewania w okresie letnim oraz nieco tylko częstszego w okresie zimowym. 
Systematyka.
Rodzaj z plemienia "Ornithogaleae", podrodziny "Scilloideae" z rodziny szparagowatych "Asparagaceae". W przeszłości w różnych systemach klasyfikowany był w szeroko ujmowanej rodzinie liliowatych lub w rodzinie hiacyntowatych "Hyacinthaceae". Rodzaj bywa włączany do rodzaju śniedek "Ornithogalum".
W obrębie rodzaju wyróżnianych jest 5 podrodzajów "Albuca", "Monarchos", "Namibiogalum", "Osmyne" i "Urophyllon".

</doc>
<doc id="4800454" url="https://pl.wikipedia.org/wiki?curid=4800454" title="Shivpal Singh">
Shivpal Singh

Shivpal Singh (ur. 6 lipca 1995) – hinduski lekkoatleta specjalizujący się w rzucie oszczepem.
Finalista igrzysk azjatyckich (2018). W 2019 roku został wicemistrzem Azji, bez powodzenia startował w mistrzostwach świata, zdobył złoto igrzysk wojskowych oraz srebro igrzysk Azji Południowej. 
Rekord życiowy: 86,23 (22 kwietnia 2019, Doha).

</doc>
<doc id="4800455" url="https://pl.wikipedia.org/wiki?curid=4800455" title="Albuca">
Albuca



</doc>
<doc id="4800457" url="https://pl.wikipedia.org/wiki?curid=4800457" title="Waldemar Kikolski">
Waldemar Kikolski

Waldemar Kikolski (ur. 21 października 1967 w Łapach, zm. 1 maja 2001 w Trzanowicach) – polski lekkoatleta. Do końca życia był niewidomy.
Życiorys.
Uprawiał lekkoatletykę w klubie Start Białystok. Na Letnich Igrzyskach Paraolimpijskich 1992, gdzie zdobył złoty medal w biegach na 800 metrów i srebrny medal w biegach na 1500 metrów i 5000 metrów. W 1996 zdobył na maratonie złoty medal, brązowy w biegach 5000 metrów i srebrny medal w biegach na 10000 metrów. Jego trzecim i ostatnim występ był na Letnich Igrzyskach Paraolimpijskich w 2000, gdzie ponownie zdobył złoty medal na maratonie. W wyborach parlamentarnych w 1997 otwierał okręgową listę Krajowej Partii Emerytów i Rencistów.
Zginął w 2001 wracając z Włoch. Został pochowany 8 maja 2001 na cmentarzu parafialnym Łapach
W 1996 został odznaczony Krzyżem Kawalerskim Orderu Odrodzenia Polski.

</doc>
<doc id="4800458" url="https://pl.wikipedia.org/wiki?curid=4800458" title="Tilde">
Tilde



</doc>
<doc id="4800459" url="https://pl.wikipedia.org/wiki?curid=4800459" title="Michael Shuey">
Michael Shuey

Michael Shuey (ur. 2 lutego 1994) – amerykański lekkoatleta specjalizujący się w rzucie oszczepem. 
W 2014 roku został złotym medalistą mistrzostw strefy NACAC w kategorii młodzieżowców. Czwarty zawodnik igrzysk panamerykańskich w 2019 roku. W tym samym sezonie bez powodzenia startował w mistrzostwach świata.
Złoty medalista mistrzostw Stanów Zjednoczonych
Rekord życiowy: 85,67 (17 lipca 2021, East Stroudsburg).

</doc>
<doc id="4800464" url="https://pl.wikipedia.org/wiki?curid=4800464" title="Curtis Thompson">
Curtis Thompson

Curtis Thompson (ur. 8 lutego 1996) – amerykański lekkoatleta specjalizujący się w rzucie oszczepem. 
Bez powodzenia startował w 2014 roku na mistrzostwach świata juniorów. W 2015 wywalczył brąz mistrzostw panamerykańskich w kategorii juniorów, a w kolejnym roku został złotym medalistą młodzieżowych mistrzostw strefy NACAC. Srebrny medalista mistrzostw strefy Ameryki Środkowej, Północnej i Karaibów z 2018 roku. Bez sukcesów uczestniczył w igrzyskach panamerykańskich w Limie (2019).
Złoty medalista mistrzostw Stanów Zjednoczonych oraz mistrzostw National Collegiate Athletic Association.
Rekord życiowy: 87,70 (9 lipca 2022, East Stroudsburg). 

</doc>
<doc id="4800471" url="https://pl.wikipedia.org/wiki?curid=4800471" title="Henryk z Ast">
Henryk z Ast

Henryk z Ast, Enrico d’Asti (ur. ?, zm. 1345?) – włoski duchowny katolicki, błogosławiony, męczennik Kościoła katolickiego, w latach od 1339 do swojej śmierci około 1345 roku tytularny łaciński patriarcha Konstantynopola.
Życiorys.
24 listopada 1339 roku został nominowany tytularnym łacińskim Patriarchą Konstantynopola. Pełnił ten urząd do swojej śmierci około 1345 roku. Przez Kościół katolicki został uznany za błogosławionego. Zgodnie z tradycją miał ponieść męczeństwo w czasie odprawiania mszy świętej w Izmirze.

</doc>
<doc id="4800475" url="https://pl.wikipedia.org/wiki?curid=4800475" title="Chris Ferguson">
Chris Ferguson



</doc>
<doc id="4800480" url="https://pl.wikipedia.org/wiki?curid=4800480" title="Oliver Helander">
Oliver Helander

Oliver Helander (ur. 1 stycznia 1997) – fiński lekkoatleta specjalizujący się w rzucie oszczepem.
Czwart zawodnik mistrzostw świata juniorów młodszych w Doniecku (2013). Finalista mistrzostw Europy juniorów w 2015 oraz mistrzostw Europy do lat 23 w 2017. Odpadł w eliminacjach na mistrzostwach Europy w Berlinie (2018). W 2019 bez powodzenia startował w mistrzostwach świata i był czwarty podczas igrzysk wojskowych. 
Medalista mistrzostw Finlandii, reprezentant kraju w meczach międzypaństwowych (w tym w Finnkampen).
Rekord życiowy: 89,83 (14 czerwca 2022, Turku).

</doc>
<doc id="4800489" url="https://pl.wikipedia.org/wiki?curid=4800489" title="Marko Brainović">
Marko Brainović



</doc>
<doc id="4800492" url="https://pl.wikipedia.org/wiki?curid=4800492" title="Lista postaci Sagi Endera">
Lista postaci Sagi Endera

Lista fikcyjnych postaci z powieściowego cyklu "Saga Endera" autorstwa amerykańskiego pisarza, Orsona Scotta Carda.
Ender – Andrew Wiggin.
Andrew Thomas Wiggin, zwany też "Enderem Ksenobójcą" i "Mówcą Umarłych" – postać fikcyjna, główny bohater "Sagi Endera". Postać (jako Ender Wiggins) pojawiła się po raz pierwszy w opowiadaniu "Gra Endera", opublikowanym w sierpniu 1977 r. przez "Analog". Tekst, rozbudowany do rozmiaru powieści "Gra Endera", ukazał się w 1985 r. i zdobył najważniejsze nagrody w literaturze fantastycznej, nagrodę Hugo oraz Nebulę, podobnie jak kontynuacja wydana rok później, "Mówca umarłych".
Rodzina Endera.
Rodzice Endera.
John Paul Wiggin i Theresa Wiggin. Ojciec, emigrant z Polski, zanim przyjął nazwisko Wiggin nazywał się Jan Paweł Wieczorek. Katolik, siódmy z dziewięciorga dzieci. Matka, mormonka, urodziła się w Utah. Oboje rodzice ukrywali swoje pochodzenie i wyrzekli się (przynajmniej zewnętrznie) wiary, by zasymilować się ze społeczeństwem.
Valentine Sophia Wiggin.
Starsza siostra Endera – Andrew Wiggina, młodsza siostra przyszłego Hegemona – Petera Wiggina.
Podobnie jak reszta rodzeństwa jest wybitnie inteligentna i utalentowana, choć ma łagodniejszy charakter. Zmuszona przez Petera, pod pseudonimem Demostenes, zabiera głos w sprawach polityki ogólnoświatowej, początkowo wypełniając zalecenia ambitnego brata, potem, uwolniwszy się spod jego wpływu, kieruje ją na pożądane, z punktu widzenia dobra ludzkości, tory. Z czasem staje się najwybitniejszym i najbardziej wpływowym publicystą swoich czasów. Sprawuje także swoisty patronat nad swoim młodszym bratem. Podobnie jak Ender, korzystając z dobrodziejstw efektów relatywistycznych, żyje kilka tysięcy obiektywnych lat. Najpierw mieszka na planecie Trondheim, gdzie wychodzi za mąż i rodzi dzieci, w końcu osiada wraz z rodziną na Lusitanii, gdzie odgrywa ważną rolę w rozwiązaniu kryzysu związanego z konfliktem z Kongresem Międzyplanetarnym. Największa przyjaciółka i powierniczka Endera.
Jako socjolog jest autorką hierarchii obcości gatunków, dzielących wszelkie istoty we wszechświecie na:
Peter Arkady Wiggin.
Starszy brat Endera. Pojawia się w "Grze Endera", "Cieniu Hegemona", "Teatrze cieni", "Cieniu olbrzyma", "Ksenocydzie" i "Dzieciach umysłu".
Peter jest jedyną postacią w serii, której dorastanie i przemiana – z okrutnego, psychopatycznego dziecka w charyzmatycznego przywódcę ludzkości – są tak dokładnie opisane.
W „Grze Endera” Peter przedstawiony jest jako ambitny i buntowniczy brat Endera. Dowódcy Szkoły Bojowej uznają go za zbyt agresywnego i skreślają z listy kandydatów, przyjmując jego młodszego brata. W kolejnych częściach sagi wychodzi na jaw, iż to nie zbytnia agresja stanowiła przeszkodę w przyjęciu Petera do Szkoły Bojowej, ale brak umiejętności i cech przywódczych, które są niezbędne w roli dowódcy. W domu rodzinnym znęca się nad rodzeństwem- Enderem i Valentine, które biernie poddaje się atakom. W późniejszych częściach sagi okrucieństwo Petera w stosunku do rodzeństwa wytłumaczone jest dwojako: on nie został przyjęty do Szkoły Bojowej, a jego brat tak, a w dodatku jego brat był bliżej związany z Valentine. Peter przyznaje się, że na swój sposób kochał małego Endera i wpadał w szał, kiedy ten poświęcał mu mniej uwagi niż siostrze.
Po wstąpieniu Endera do Szkoły Bojowej, rodzina Wigginów przeprowadza się do Karoliny Północnej. Jednak przeprowadzka nie wpływa pozytywnie na Petera. Wręcz przeciwnie- uwypukla jego okrucieństwo: Valentine znajduje w lesie oskalpowane wiewiórki.
Peter jest najbardziej ambitny z rodzeństwa, co w końcu pozwala mu osiągnąć rzeczy na miarę swojego brata, Endera. Jednoczy ludzkość i wprowadza pokój na świacie metodami okrutnymi, ambitnymi i buntowniczymi.
W wieku dwunastu lat, Peter przekonuje siostrę do korzystania z internetowych tożsamości swoich rodziców, a w końcu do wykreowania anonimowych osobowości – Locke i Demostenesa, które w formie blogów publikują swoje przemyślenia. Demostenes, w którego wciela się Valentine, jest demagogiem wzniecającym wrogość w stosunku do Drugiego Paktu Warszawskiego, zwłaszcza Rosji. Locke przyjmuje bardziej ustatkowaną i myślicielską pozę, wzywając do porozumienia między narodami.
Każdy z mówców powoli zdobywa popularność i zwolenników, przez kilka lat wpływając na wydarzenia na świecie. Po zakończeniu wojny robali, problem wojny na ziemi zostaje rozwiązany przez traktat Locke.
Po zakończeniu wojny, Peter wysyła swojego brata na pierwszą ludzką kolonię. Valentine, spędziwszy wiele lat u boku okrutnego brata, udaje się w podróż razem z Enderem.
W „Cieniu Hegemona” Groszek, przeciwnik Petera (głównie z powodu jego nie bycia Enderem), w końcu do niego dołącza, kiedy Achilles de Flandres porywa członków drużyny Endera. Groszek rozwiązuje zagadkę z wiadomością od jednej z porwanych osób.
Siostra Carlotta i Groszek przekonują Petera, że jego droga do władzy wymaga całkowitej dekonspiracji i ujawnienia osoby stojącej za Lockem, i zrezygnowania z pozycji Hegemona ze względu na zbyt młody wiek. Peterowi nie podoba się ten pomysł, ale zdaje sobie sprawę z tego, że jego przeciwnik Achilles może go ubiec w dekonspiracji lub nawet zabić. Peter używa swoich wpływów, aby przekazać dowództwo nad wojskami Tajlandii w ręce Groszka, który widzi ten kraj jako cel przyszłego ataku Indii pod władzą Achillesa.
Tymczasem Peter zajmuje się doradztwem na Haiti, ujawniając swoje zdolności przywódcze. Wydarzenia podczas pobytu Groszka w Tajlandii, sposób prowadzenia wojny przez Indie i informacje od kontaktów Petera ujawniają, iż prawdziwym celem Achillesa jest stworzenie imperium Chińskiego poprzez zdradzenie zarówno Indii, jak i Tajlandii. Peter ujawnia plany wojenne Chin tuż przed tym, kiedy Groszek ratuje grupę absolwentów szkoły bojowej z Indii. Działania Petera przyspieszają zdradę Chin. Indie i Tajlandia są tak wycieńczone wzajemną wojną, że Chiny prawie bezkrwawo przejmują władzę. Nowe podboje Chin przerażają resztę świata, w efekcie czego Peter zostaje ogłoszony nowym Hegemonem w celu utrzymania pokoju. Peter uważa się za jedyną osobę zdolną do utrzymania pokoju na świecie. Jednak w „Teatrze cieni” zaprasza Achillesa do współpracy, obojętny na zagrożenia z jego strony. W poprzedniej części sagi, Peter ujawnia psychopatyczną przeszłość Achillesa. Ten zaś mści się na Hegemonie, zmuszając go do ucieczki w kosmos.
W „Cieniu Olbrzyma” powraca kwestia jednoczenia świata przez Petera. Tworzy on Wolnych Ludzi Ziemi, organizację zrzeszającą państwa na całej ziemi. Zaczyna nie bez problemów, ale zyskuje coraz więcej członków, kiedy Groszek zaczyna pokonywać armie przeciwników. Na samym końcu historii jedynie Stany Zjednoczone nie wstąpiły do organizacji. Peter pomaga żonie Groszka, Petrze Arkanian, wychowywać dzieci i w końcu się pobierają.
Podróż kosmiczna Endera i Valentine trwa 50 lat ziemskich. Do tego czasu Peter jednoczy świat jako Hegemon i podupada na zdrowiu. Komunikuje się z bratem przez ansibl i opowiada o wszystkim, czego dokonał. Przeprasza też Endera za swoje zachowanie i uzyskuje przebaczenie. Ender mówi: „Wydaje mi się, że mogę o tym napisać”. Na podstawie tych rozmów, Ender pisze „Hegemona”, którego wydaje po śmierci Petera pod pseudonimem „Mówca umarłych”. Największą ironią jest fakt, że to Ender został zapamiętany jako okrutny niszczyciel, a Peter jako humanistyczny zbawiciel świata.
W „Ksenocydzie”, podczas eksperymentalnej wycieczki „Na zewnątrz”, Ender przez przypadek dzieli swoją aiuę na trzy części: siebie, młodą Valentine i młodego Petera. Młody Peter jest karykaturalnym przedstawieniem wspomnień Endera: jest zły, sadystyczny i arogancki.
Fragmenty władzy Petera jako Hegemona są także przedstawione w „Ksenocydzie”. Na przykład organizacja Wolni Ludzie Ziemi zostaje zastąpiona przez Kongres Międzyplanetarny.
W „Dzieciach umysłu”, młody Peter podróżuje po Stu Światach z Si Wang-Mu za pomocą eksperymentalnego statku do podróży ponadświetlnych. Mają za zadanie przekonać jak najwięcej przywódców do odwołania Floty Ewakuacyjnej. W wyniku zabiegów Petera, Flota otrzymuje zakaz odpalenia Małego Doktora, broni mającej zniszczyć Lusitanię. W trakcie tych działań Ender umiera, a jego aiua przemieszcza się do Petera. Na końcu historii, młody Peter zakochuje się i poślubia Wang-Mu.
Inni ludzie.
Szkoła Bojowa.
Oficerowie.
Pułkownik Hyrum Graff, Mazer Rackham, Major Anderson, Admirał Chamrajnagar.
Kadeci.
Groszek, Alai, Petra Arkanian, Dink Meeker, Carn Carby, Fly Molo, Han Tzu, Bonzo Madrid, Szalony Tom, Shen, Vlad, Achilles de Flandres, Suriyawong, Virlomi, Bernard, Nikolai Delphiki, Ross de Nos, Pol Slattery, Zeck Morgan.
Społeczność Lusitanii.
Pipo, Libo, Conceição, Bruxinha, Ouanda, Gusto, Cida, Novinha, Marcão, Miro, Ela, Quim, Olhado, Quara, Grego, Bosquinha, Peregrino, Dom Cristão, Dona Cristã.
Społeczność Świata Drogi.
Han Fei-tzu, Han Jiang-qing, Han Qing-jao, Si Wang-mu.
Społeczność planety Szekspir.
Alessandra Toscano, Sel Menach, Vitaly Denisovitch Kolmogorov, Ix Tolo, Po, Abra, Quincy Morgan.
Społeczność planety Genges.
Randall Firth, Virlomi.
Społeczność planety Trondheim.
Jakt, Syfte, Ro, Varsam, Plikt.
Inni.
Stilson, Siostra Carlotta, Victor Delgado, Benedetto.
Jane.
. Została powołana do życia przez królowe robali, które w ten sposób starały się dotrzeć do umysłu Endera i ocalić swój gatunek. Jane jest istotą niematerialną, żyjącą w sieci filot – fikcyjnych najmniejszych elementów składowych materii, dzięki którym mogą działać ansible. Dzięki temu wie o wszystkim co jest podłączone do sieci i może wywierać na to wpływ. Jane, mimo iż bezcielesna i sztucznie powołana do życia, jest tu przedstawiona jako jedyna przedstawicielka czwartego inteligentnego gatunku we wszechświecie.
Jane chronologicznie pojawia się po raz pierwszy w opowiadaniu "Doradca inwestycyjny" ("Investment Counselor" 1999), ujawniając się Enderowi jako złożony program komputerowy podczas podroży po wszechświecie. Pełnoprawną bohaterką staje się w następnych powieściach: "Mówca umarłych", "Ksenocyd" i "Dzieci umysłu", kiedy to wyłącznie dzięki jej umiejętnościom ludzie zdobywają zdolność natychmiastowego przemieszczania się w przestrzeni oraz znajdują nieinwazyjne lekarstwo na descoladę.
Na zlecenie Kongresu Międzyplanetarnego, Han Qing-jao ma przeanalizować sytuację zaginięcia i braku kontaktu z flotą wojenną wysłaną na planetę prosiaczków. Qing-jao odkrywa tożsamość Jane i wymyśla, że sposobem na jej zniszczenie będzie wyłączenie i blokada wszystkich ansibli.
Fizycznie prezentuje się jedynie na ekranach monitorów, przybierając postać młodej dziewczyny. Komunikuje się z ludźmi (początkowo tylko z Enderem, potem także z Miro) za pomocą kolczyka w uchu. W ostatniej części cyklu Jane przybiera ciało młodej Valentine.
Pequeninos.
Pequeninos, Prosiaczki (port. "mali", ang. "piggies", pol. "prosiaczki") – fikcyjny gatunek obcej cywilizacji mieszkający na fikcyjnej planecie Lusitania, przedstawiony w serii "Gra Endera". Pierwszy raz pojawiają się w "Mówcy umarłych". Pequeninos opisani są jako prymitywna cywilizacja żyjąca w lasach, cechująca się błyskotliwością i umiejętnością szybkiej nauki języków obcych. Przezwisko "prosiaczki" otrzymali od kolonistów z powodu ich podobieństwa do świń.
Historia.
Pequeninos zostali odkryci na Lusitanii w 1886 roku po założeniu Kongresu Międzyplanetarnego (około 3066 lat po ksenocydzie Endera, około 5250 roku). Odkrycia dokonała grupa portugalskich katolickich kolonistów.
Spotkanie z pequeninos to drugi kontakt między ludźmi a inną, obcą, inteligentną cywilizacją. Mając na uwadze efekty spotkania z Robalami, Kongres Międzyplanetarny wprowadził surowe zasady kontaktu między ludźmi a pequeninos – jeżeli pojawiłby się jakikolwiek problem to z wyniku zbyt odległego kontaktu, a nie ze zbyt bliskiego.
Oczywiście utrzymanie pequeninos w niewiedzy o istnieniu ludzi było niemożliwe, wprowadzono inne ograniczenia. Mała ludzka kolonia Milagre (port. „Cud”) została całkowicie otoczona siatką wywołującą ból w przypadku próby jej przekroczenia z obu stron. Pozwolenie na przekroczenie siatki miał jedynie naukowiec studiujący pequeninos i jego asystent. Naukowcy nie mogli zadawać żadnych pytań pequeninos ani odpowiadać na te ich pytania, które dotyczyły ludzi. Zakaz obejmował także zaznajamianie pequeninos z urządzeniami ludzkiej produkcji z wyjątkiem ubrań noszonych przez naukowców.
Wszystkie te przepisy nie uchroniły jednak pequeninos przed kontaktem z ludzką cywilizacją. Plemię mieszkające najbliżej siatki zakradało się do ludzkiej kolonii, przechodząc przez ogrodzenie po przeżuciu hamującego odczuwanie bólu zioła.
Niechętnie z początku, Libo i jego asystenci, nauczyli pequeninos korzystania ze strzał i narzędzi ulepszających uprawę roli. W końcu nawet modyfikowali wybrane ludzkie rośliny aby były bardziej przydatne pequeninos. Bariera powstrzymująca kontakt kulturowy także opadła, kiedy Miro i Ouanda przekazali pequeninos drukowane egzemplarze „Królowej Kopca” i „Hegemona”, a także Ewangelii św. Jana.
W relacjach między ludźmi a pequeninos są dwie czarne daty: zabójstwo pierwszego ksenologa Pipo Figueiry i siedemnaście lat później jego syna, Libo Figueiry. W obu przypadkach naukowcy zostali poproszeni o przeniesienie pequeninos, Mandachuvy i Liściojada, do trzeciego życia, aby uczcić ich dokonania. Nie rozumiejąc cyklu dojrzewania pequeninos, w obu przypadkach naukowcy odmówili, świadomie poświęcając swoje życia. Pequeninos, także nie rozumiejąc natury ludzkiego życia, zabili naukowców w przekonaniu, iż przenoszą ich do trzeciego życia.
Historia pequeninos uległa drastycznej zmianie w momencie przybycia Endera Wiggina na Lusitanię. Ender poszukiwał wówczas odpowiedniej planety, aby umożliwić rozwój ostatniej zachowanej Królowej Kopca. Towarzyszka podróży Endera, Jane, istota posiadająca sztuczną inteligencję, wyjawiła Kongresowi Międzyplanetarnemu wszystkie odstępstwa od ustalonych zasad kontaktu z pequeninos, w efekcie czego została podjęta decyzja o likwidacji kolonii. Mieszkańcy Lusitanii zbuntowali się przeciwko rozkazom i zerwali kontakt z Kongresem Międzyplanetarnym, wyłączyli siatkę i podpisali traktat z pequeninos.
Traktat został podpisany atramentem i przypieczętowany krwią pequenino zwanego „Człowiek”, którego Ender przeniósł do trzeciego życia. Zgodnie z traktatem, tylko ten jeden raz człowiek mógł pomóc w rytuale. Po podpisaniu traktatu, Ender Wiggin napisał „Życie Człowieka”, trzecią część swoich opowieści.
Fizjologia.
W książce "Mówca umarłych" przedstawiona jest swoista wyjątkowość w rozmnażaniu tego gatunku, polegająca głównie na znaczącej różnicy między płciami, związanej z nietypową symbiozą roślinno-zwierzęcą na Lusitanii. W wyniku działania wirusa Descolada cała biosfera Lusitanii uległa zmianie, a u pequeninos doszło nawet do przekształcania się ze zwierzęcia do rośliny w kolejnych cyklach dojrzałości.
Do zapładniania samic dochodzi już podczas ich nieświadomego dzieciństwa. Nazywane są "małymi matkami". Nie mają wykształconych dróg rodnych, więc umierają podczas porodu. Zarodki pequeninos zdobywają energię konieczną do rozwoju poprzez wyjadanie sobie drogi z ciał matek. Cały proces zachodzi w miejscu narodzin, czyli drzewie-matce każdego plemienia pequeninos. Po narodzinach, pequeninos przechodzą przez „pierwsze życie” („życie w ciemnościach”) odbywające się całkowicie we wnętrzu drzewa-matki. Większość żeńskich potomków umiera przed końcem tego etapu rozwoju. Jednakże mała ilość bezpłodnych samic, którym uda się przetrwać, zostaje wybrana na Żony, zwierzchniczki plemienia. Kiedy pojawia się potrzeba posiadania nowego drzewa-matki, na przykład kiedy plemię przemieszcza się do nowego lasu, jedna z Żon przechodzi proces podobny do tego wytwarzającego drzewo-ojca.
Męscy potomkowie przechodzą do „drugiego życia” („życia w półświetle”) i opuszczają drzewo-matkę, wreszcie wchodząc w kontakt ze światem zewnętrznym. W tym życiu, samce nazywani są Braćmi. Współzawodniczą o status w plemieniu zajmując się polowaniami i prowadzeniem wojen z innymi plemionami. Jednym z dowodów uznania zasług samca jest wyznaczenie mu obowiązku przeniesienia małych matek do i z drzewa-ojca. W drugim życiu pequeninos najbardziej przypominają ludzi z wyglądu i zachowania.
Samce pequeninos uzyskują zdolność do rozpłodu dopiero w „trzecim życiu” („życiu w świetle”). Wejście w ten etap rozwoju zarezerwowane jest wyłącznie dla samców o najwyższym statusie społecznym. Decyzja o zasadzeniu drzewa-ojca podejmowana jest przez Żony. Samiec, który dostąpił tego zaszczytu, dobrowolnie poddaje się rytualnej sekcji dokonywanej przez innego Brata. Poprzez szczegółowy proces wycinania organów, przenosi swoją świadomość do drzewa, które wyrasta z jego martwego ciała.
Drzewa-ojcowie wyglądają tak samo jak zwykłe drzewa, jednak mają możliwość wykonywania ograniczonej liczby ruchów, która pozwala im komunikować się z plemieniem; jest to język ojców, składający się z rytmicznego uderzania patyczkami w pień Drzewa-ojca. Drzewa-ojcowie potrafią także porozumiewać się poprzez połączenia filotyczne. Nazwa „życie w świetle” odnosi się właśnie do bezpośredniego dostępu do sieci filotycznej.
Jeżeli samiec pequeninos umrze bez przeprowadzenia odpowiednich rytuałów zostaje drzewem-bratem, nieposiadającym pełnej świadomości. Od drzew-braci plemię otrzymuje drewno potrzebne do budowy domów i narzędzi. Za pomocą języka ojców, plemię dokładnie opisuje jakich narzędzi potrzebuje.
Formidzi.
Robale (ang. "Buggers") – fikcyjna rasa owadopodobnych obcych, z którymi ludzkość toczy śmiertelną wojnę w cyklu książek o Enderze. Potem, po zmianie stosunku Ziemian do wytępionych wrogów, używano nazwy "Formidzi" ("Formics").
Robale tworzą kolonie zorganizowane na wzór owadów prowadzących społeczności kastowe, którymi rządzi Królowa, a trutnie (jednostki) nie posiadają niezależnej i samodzielnej świadomości. Śmierć Królowej pociąga za sobą zagładę całej kolonii, która staje się pozbawiona inteligencji, natomiast śmierć trutnia jest nieistotnym wydarzeniem, porównywalnym z obcięciem paznokci przez człowieka. Królowa komunikuje się z trutniami natychmiastowo, bez względu na dzielącą je odległość, korzystając z sieci filotycznej (zobacz ansibl). Kolonie robali najczęściej zamieszkują pod ziemią.
Konflikt robali z ludzkością rozpoczyna się od przypadkowego kontaktu, zakończonego śmiercią ludzi. Dla Ziemian oznacza to wojnę, natomiast dla Formidów nic nie znaczący incydent, jako że w ich społeczeństwie zniszczenie trutni nie wiąże się z żadną stratą. Toteż późniejszą wojnę interpretują jako agresję Ziemian. Gdy Królowa Kopca, najwyższa przywódczyni robali, zdaje sobie sprawę z odmienności ludzi, natychmiast zaprzestaje ataków. Niestety, odmienne gatunki nie są w stanie porozumieć się i ludzie nie zauważają tego, natomiast całkowicie eksterminują wrogi gatunek, czego dokonuje flota, kierowana przez Endera.
Królowa Kopca przewidując własną zagładę wykorzystuje wykradzione wspomnienia Endera z gry komputerowej "Napój Olbrzyma" i na ich podstawie buduje struktury będące wiadomością o miejscu ukrycia ostatniego ocalałego kokonu z nową królową kopca. Ender porozumiewa się z Królową w kokonie poprzez jej zdolności telepatii. Po skończeniu wojny pod pseudonimem Mówca Umarłych w wyniku rozmów z królową kopca i zrozumieniem motywów Formidów opowiada ludziom prawdę o nich w książce "Królowa kopca", czym wpływa na zmianę nastawiania ludzi do robali, a na siebie ściąga miano Ksenobójcy – eksterminatora całego gatunku. Niechcący staje się przy okazji twórcą nowej religii. Po latach, na Lusitanii, znajduje wreszcie odpowiednie warunki dla założenia odrodzonej kolonii Formidów, gdzie – za zgodą i na prośbę pequeninos – składa kokon z królową.

</doc>
<doc id="4800496" url="https://pl.wikipedia.org/wiki?curid=4800496" title="Mieczysław Chyliński">
Mieczysław Chyliński

Mieczysław Ludwik Chyliński herbu Jastrzębiec (ur. 24 maja 1880 w Busku, zm. 6 września 1939) – rotmistrz rezerwy pospolitego ruszenia kawalerii Wojska Polskiego, urzędnik Ministerstwa Spraw Zagranicznych II Rzeczypospolitej.
Życiorys.
Mieczysław Ludwik Chyliński urodził się 24 maja 1880 w Busku. Był synem Kajetana (sędzia), bratankiem Antoniego (ksiądz proboszcz rzymskokatolicki tamże) i Michała (1856-1925, dziennikarz).
W C. K. Armii został mianowany podporucznikiem artylerii z dniem 1 września 1900 (według innego źródła po ukończeniu oddziału artylerii w Technicznej Akademii Wojskowej w Wiener Neustadt 18 sierpnia 1901 został mianowany podporucznikiem z dniem 1 sierpnia 1901). Od tego czasu był oficerem 17 pułku artylerii dywizyjnej w Miszkolcu. Następnie został przeniesiony do kawalerii i awansowany na porucznika z dniem 1 maja 1907 Od tego czasu był oficerem 1 Galicyjskiego pułku ułanów we Lwowie (w tym od około 1908 do około 1911 adiutant pułku). Od około 1913 był urlopowany. Po wybuchu I wojny światowej został mianowany na stopień rotmistrza w rezerwie z dniem 1 listopada 1914 i pozostawał wówczas nadał z przydziałem do 1 pułku ułanów. Jako rotmistrz pozasłużbowy z Troppau w czerwcu 1916 przebywał w pałacu Metternich w uzdrowisku Baden (w tym czasie był tam także kierownik starostwa c. k. powiatu chrzanowskiego, Władysław Chyliński).
Po odzyskaniu przez Polskę niepodległości rozkazem Naczelnego Wodza Józefa Piłsudskiego z 13 lutego 1919 został przyjęty do Wojska Polskiego jako były oficer armii austriackiej z zatwierdzeniem posiadanego stopnia rotmistrza ze starszeństwem z 1 listopada 1914 i z zaliczeniem do 1-ej rezerwy i został powołany do służby czynnej na czas wojny aż do demobilizacji. Rozkazem Szefa Sztabu Generalnego w. z. pułkownika Stanisława Hallera z 13 lutego 1919 otrzymał przydział do Dowództwa Szkoły Jazdy w Warszawie z dniem 1 lutego 1919. Został awansowany na stopień majora rezerwy kawalerii ze starszeństwem z dniem 1 czerwca 1919. W 1923, 1924 był oficerem rezerwowym 10 pułku Strzelców Konnych w Łańcucie. W 1934 jako rotmistrz rezerwy pospolitego ruszenia kawalerii był przydzielony do Oficerskiej Kadry Okręgowej nr V jako "oficer przewidziany do użycia w czasie wojny" i pozostawał wówczas w ewidencji Powiatowej Komendy Uzupełnień Kraków Miasto.
Uchwałą Rady Miejskiej w Sanoku z 1924 został uznany przynależnym do gminy Sanok. Jako naczelnik kancelarii w Budapeszcie z dniem 1 stycznia 1925 został mianowany sekretarzem konsularnym I klasy w Poselstwie RP w Budapeszcie. Z tego stanowiska został przeniesiony w stan nieczynny z dniem 1 maja 1931 , a następnie w stan spoczynku z dniem 31 października 1931.
Po wybuchu II wojny światowej zmarł 6 września 1939 tj. w dniu wkroczenia Niemców do Krakowa. Został pochowany na Cmentarzu Rakowickim w Krakowie (kwatera LXIII, rząd 25, miejsce 10).

</doc>
<doc id="4800499" url="https://pl.wikipedia.org/wiki?curid=4800499" title="Kaplica w Dolinie Rzeki Wałszy">
Kaplica w Dolinie Rzeki Wałszy

Kaplica Narodzenia, też kaplica Matki Bożej, kaplica przy cudownym źródle” w Dolinie Rzeki Wałszy – kaplica znajdująca się w parku krajobrazowym Dolina Rzeki Wałszy w odległości ok. 3 km od Pieniężna w dół rzeki na lewym jej brzegu. Kaplica została ufundowana w 1826, opiekują się nią księża werbiści z pobliskiego klasztoru.
Historia kaplicy.
Kaplica swoje powstanie oraz nazwę „przy cudownym źródle” zawdzięcza się znajdującemu przy niej źródłu siarczano-żelazistym, o którym podanie głosi:
Kaplica poświęcona Matce Bożej została zbudowana w sąsiedztwie cudownego źródełka przy rzece Wałsza w 1826 roku. Kaplicę ufundowała wdowa po pieniężeńskim piekarzu o nazwisku Germann. Pierwotnie nad wejściem do świątyni na frontonie znajdował się napis "Erbaut von Witwe Germann" (czyli "Wzniesiona przez wdowę Germann"), który oznaczał, że kaplica była przykładem fundacji świecko-prywatnej. Pierwsza bryła budowli była w stylu klasycystycznym. Kaplicą opiekowała się najpierw sama fundatorka, a potem krewny Germanów piekarz Mueller, który posiadał klucze do świątyni oraz zbierał ofiary, które następnie były składne do umieszczonej w kaplicy skarbony. Pieniądze te były przeznaczane na cele dobroczynne. W tym czasie kaplica znajdowała się w bardzo dobrym stanie. Około 1910 roku, zgodnie z zarządzeniem biskupa Andreasa Thiela, opiekunem kaplicy został pieniężeński dziekan. Miał on obowiązek dbania o stan wewnętrzny i zewnętrzny kaplicy oraz o jej otoczenie. On również przejął nadzór nad zbieranymi w kaplicy ofiarami. Za nierozchodowane nadwyżki pieniężne dziekan pieniężeński zobowiązany był do odprawiania mszy św. W 1938 roku kaplica była ozdobiona obrazem przedstawiającym narodziny Chrystusa. Ponadto znajdowały się w niej dwie inne figury. Centralne miejsce w kaplicy zajmowała jednak figura Matki Bożej Niepokalanej, której głowę wieńczyła korona z gwiazd, a pod jej stopami znajdował się księżyc i kula ziemska. Figurę wyrzeźbił pewien chłop z terenu parafii pieniężeńskiej. Jako model dla rzeźby Matki Bożej służyła pewna pieniężeńska dziewczyna. Współczesny wygląd obiektu znacznie różni się od przedwojennego. Kaplica otrzymała jednolite płaskie tynki zewnętrzne, czym zniszczono jej pierwotną boniowaną elewację. Wewnątrz z elementów dawnego wyposażenia pozostała tylko mensa ołtarzowa. Na tylnej ścianie kaplicy wisi, w formie mozaiki, współczesna kopia obrazu Narodzin. 
Kaplica była opiewana przez takich poetów warmińskich jak Theodor Bornowski (1829–1892) oraz Julius Pohl (1830–1909). Jej umiejscowienie na szlaku turystycznym Doliny Rzeki Wałszy czyni ją częstym celem turystycznych odwiedzin. Pozbawiona stałego nadzoru kaplica w lesie jest narażona na dewastacje i profanację. 17 kwietnia 2004 roku trzech ojców werbistów zastało kaplicę w stanie znacznego zdewastowania: zerwane zostały rynny, wybito okna, wyłamano drzwi. W środku porozbijano doniczki, rozdarto obraz oraz rozbita została 70-centymetrowa figura Chrystusa.
Współcześnie (rok 2020) w stanie użytkowym, sporadycznie są w niej odprawiane msze święte.
Do niedawna do kaplicy prowadziły dwie drogi, jedna od strony klasztoru, a druga trzykilometrowym szlakiem od strony miasta. Po zawaleniu się mostku na Wałszy przy kaplicy (zdjęcie poniżej) dojście do kaplicy możliwe jest tylko wzdłuż lewego brzegu rzeki – najbliższy mostek pieszy położony jest ok. 1 km w górę rzeki. Dojście do kaplicy prowadzi przygotowanym szlakiem, po opadach deszczu strome podejścia wymagają pewnego wysiłku.

</doc>
<doc id="4800505" url="https://pl.wikipedia.org/wiki?curid=4800505" title="Ivo Štakula">
Ivo Štakula

Ivo Štakula (ur. 25 lutego 1923, zm. 26 października 1958) – chorwacki piłkarz wodny. W barwach Jugosławii srebrny medalista olimpijski z Helsinek.
Štakula w 1952 w Helsinkach wspólnie z kolegami zajął drugie miejsce. Były to jego drugie igrzyska - cztery lata wcześniej Jugosławia była dziewiąta. Był srebrnym medalistą mistrzostw Europy w 1954 i brązowym w 1950. Znajdował się w składzie reprezentacji na igrzyska w Melbourne w 1956, jednak nie wystąpił w żadnym meczu turnieju. Postanowił pozostać na emigracji i dwa lata później zmarł w tym mieście.

</doc>
<doc id="4800506" url="https://pl.wikipedia.org/wiki?curid=4800506" title="Nadleśnictwo Lubartów">
Nadleśnictwo Lubartów

Nadleśnictwo Lubartów – jednostka organizacyjna Lasów Państwowych podległa Regionalnej Dyrekcji Lasów Państwowych w Lublinie. Siedziba nadleśnictwa znajduje się w Lubartowie, w powiecie lubartowskim, w województwie lubelskim.
Nadleśnictwo obejmuje część powiatów lubartowskiego, lubelskiego, łęczyńskiego i radzyńskiego.
Historia.
Nadleśnictwa Lubartów i Kozłówka powstały w 1944 i objęły w znacznej większości znacjonalizowane przez komunistów lasy prywatne oraz częściowo przedwojenne lasy skarbowe. 1 stycznia 1973 połączono nadleśnictwa Lubartów i Kozłówka.
Ochrona przyrody.
Na terenie nadleśnictwa znajduje się jeden rezerwat przyrody - Kozie Góry oraz Kozłowiecki Park Krajobrazowy.
Drzewostany.
Typy siedliskowe lasów nadleśnictwa (z ich powierzchniowym udziałem procentowym):

</doc>
<doc id="4800509" url="https://pl.wikipedia.org/wiki?curid=4800509" title="Zarządzanie Publiczne (czasopismo)">
Zarządzanie Publiczne (czasopismo)



</doc>
<doc id="4800516" url="https://pl.wikipedia.org/wiki?curid=4800516" title="Mila van der Horst-Kolińska">
Mila van der Horst-Kolińska

Mila van der Horst-Kolińska (ur. 26 kwietnia 1927 w Parafianowie, zm. 13 grudnia 2019 w Hadze) – polska esperantystka, nauczycielka i propagatorka metody Cseha, honorowy członek Universala Esperanto-Asocio.
Życiorys.
Mila van der Horst-Kolińska urodziła się 26 kwietnia 1927 roku w Parafianowie niedaleko Wilna. Naukę esperanto rozpoczęła w 1960 roku na kursie organizowanym przez lokalny oddział esperanto Szczecinie. Zajęcia prowadziła Stefania Palica, prezes lokalnego oddziału. Metody Cseha nauczyła się od jej twórcy Andrása Cseha podczas 44. Światowego Kongresu Esperanto w 1959 r. w Warszawie. Ukończyła kurs z bardzo dobrym wynikiem i dołączyła do lokalnej grupy esperantystów. Wkrótce weszła do zarządu, w którym pełniła funkcję sekretarza. Dołączyła też do dwóch stowarzyszeń esperanto działających na arenie międzynarodowej – Sennacieca Asocio Tutmonda (SAT) w Paryżu i Universala Esperanto-Asocio (UEA) w Rotterdamie.
W 1963 r. wzięła udział w zorganizowanym przez UEA Światowy Kongres Esperanto w Sofii w Bułgarii. Podczas tego wydarzenia uczestniczyła w kursie nauczania metodą Cseha, prowadzonym przez Andrása Cseha i otrzymała certyfikat. Podczas Kongresu SAT w 1972 r. poznała swojego przyszłego męża, również esperantystę Gerarda van der Horst. Po ślubie w 1975 r. przeprowadziła się do Hagi i nawiązała współpracę z Internacia Esperanto-Instituto (IEI), kształcącym nauczycieli esperanto metodą Cseha. W tym czasie instytutem kierował Adrian Breddels, który zaproponował jej pracę wolontariuszki. Swoją pracę rozpoczęła od sporządzenia katalogu książek, które sprzedawał IEI. Ukazał się on na początku 1977 r. z mottem: "Libro estas AMIKO kiu neniam perfidos vin, sed kontraŭe, donacos al vi multe da plezuro kaj scio" ("Książka jest PRZYJACIELEM, który nigdy cię nie zdradzi, a wręcz przeciwnie, da ci wiele przyjemności i wiedzy"). W tym samym roku uległa poważnemu wypadkowi samochodowemu i przez 2 lata poddawana była operacjom i rehabilitacji. Na początku 1979 r. Breddels namówił ją, aby wróciła do pracy w instytucie. Z powodu niepełnosprawności początkowo mąż przywoził ją dwa razy w tygodniu. Następnie pracowała codziennie przez 20 lat, kontynuując i doskonaląc program departamentu edukacji IEI. Od 1980 r. była członkiem Międzynarodowej Ligi Nauczycieli Esperantystów.
Mila van der Horst-Kolińska stworzyła i opublikowała kurs wideo "Mazi en Gondolando" w języku esperanto, którego inauguracja odbyła się podczas Światowego Kongresu Esperanto w Tampere w Finlandii w 1995 r. W 1998 r. zakończyła pracę w IEI. W 1996 r. została honorowym członkiem ILEI, a 2001 r. honorowym członkiem UEA.
Zmarła 13 grudnia 2019 roku w Hadze.

</doc>
<doc id="4800519" url="https://pl.wikipedia.org/wiki?curid=4800519" title="Gmach dawnej Komory Wodnej w Warszawie">
Gmach dawnej Komory Wodnej w Warszawie



</doc>
<doc id="4800520" url="https://pl.wikipedia.org/wiki?curid=4800520" title="Stefan z Pinu">
Stefan z Pinu

Stefano z Pinu, Stefano Dupin (ur. ?, zm. 1350) – włoski duchowny katolicki, w roku 1346 tytularny łaciński patriarcha Konstantynopola. Od 1346 do 1350 Arcybiskup metropolita Benewentu.
Życiorys.
6 marca 1346 roku został nominowany tytularnym łacińskim Patriarchą Konstantynopola. Pełnił ten urząd do 16 października tegoż roku. Od tamtego dnia do swojej śmierci w 1350 był Arcybiskupem Benewentu. 

</doc>
<doc id="4800525" url="https://pl.wikipedia.org/wiki?curid=4800525" title="Wilhelm (łaciński patriarcha Konstantynopola)">
Wilhelm (łaciński patriarcha Konstantynopola)

Wilhelm, Guglielmo Pusterla (ur. ?, zm. 1370) – włoski duchowny katolicki, w latach od 1346 do 1361 tytularny łaciński patriarcha Konstantynopola. Od 1361 do 1364 Administrator apostolski Konstantynopola. Od 1361 do swojej śmierci w 1370 Arcybiskup metropolita Mediolanu.
Życiorys.
Został mianowany tytularnym łacińskim Patriarchą Konstantynopola 11 grudnia 1346 roku. Pełnił ten urząd swojej do 1361 roku. Następnie od 1361 do 1364 był Administratorem apostolskim Konstantynopola. 23 października 1361 również został mianowany Arcybiskupem Mediolanu. Zmarł w 1370.

</doc>
<doc id="4800528" url="https://pl.wikipedia.org/wiki?curid=4800528" title="Maguny">
Maguny



</doc>
<doc id="4800530" url="https://pl.wikipedia.org/wiki?curid=4800530" title="Konwój PQ-15">
Konwój PQ-15

Konwój PQ-15 – konwój arktyczny z okresu II wojny światowej wysłany przez aliantów ze sprzętem wojennym i surowcami do ZSRR, które były niezbędne do prowadzenia dalszej walki przeciwko III Rzeszy. Konwój wypłynął z Reykjavíku, na Islandii 26 kwietnia 1942. 5 maja statki konwoju dotarły do portu w Murmańsku.
Skład i straty.
Konwój składał się z 25 statków handlowych. W wyniku działań Luftwaffe oraz U-bootów zostały zatopione trzy statki konwoju. Zatonął także niszczyciel eskorty HMS Punjabi w wyniku kolizji z pancernikiem HMS King Georg V oraz polski okręt podwodny ORP Jastrząb w wyniku pomyłki alianckich okrętów.

</doc>
<doc id="4800531" url="https://pl.wikipedia.org/wiki?curid=4800531" title="Castello dei Baroni">
Castello dei Baroni



</doc>
<doc id="4800533" url="https://pl.wikipedia.org/wiki?curid=4800533" title="Maguny (Białoruś)">
Maguny (Białoruś)

Maguny (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4800539" url="https://pl.wikipedia.org/wiki?curid=4800539" title="Alysia Johnson">
Alysia Johnson



</doc>
<doc id="4800544" url="https://pl.wikipedia.org/wiki?curid=4800544" title="Kościół Św. Mikołaja w Leicesterze">
Kościół Św. Mikołaja w Leicesterze



</doc>
<doc id="4800548" url="https://pl.wikipedia.org/wiki?curid=4800548" title="Mint (album)">
Mint (album)

Mint – debiutancki album niemiecko-kanadyjsko-angielskiej piosenkarki i autorki tekstów Alice Merton. Wydany został 18 stycznia 2019 roku poprzez wytwórnie Paper Planes i Mom + Pop Music. Zawiera single "No Roots" i "Lash Out", które poprzednio znalazły się na minialbumie "No Roots", "Why So Serious", "Funny Business" i "Learn to Live" wydane odpowiednio 7 września 2018, 30 listopada 2018 oraz 15 stycznia 2019 roku.

</doc>
<doc id="4800551" url="https://pl.wikipedia.org/wiki?curid=4800551" title="Kościół Św. Apostołów w Leicesterze">
Kościół Św. Apostołów w Leicesterze



</doc>
<doc id="4800557" url="https://pl.wikipedia.org/wiki?curid=4800557" title="Danuta Kowalska (esperantystka)">
Danuta Kowalska (esperantystka)

Danuta Kowalska (ur. 1930) – polska lekarka pediatra, esperantystka, pisarka, tłumaczka, autorka słowników esperanto. 
Życiorys.
Danuta Kowalska urodziła się w 1930 r. Studiowała medycynę, została lekarzem pediatrą i przez 33 lata pracowała w szpitalach i przychodniach. Po przejściu na emeryturę nauczyła się esperanto w lokalnym klubie w Nowym Sączu. Uczestniczyła w dwóch seminariach dla nauczycieli zorganizowanych przez Internacia Esperanto-Instituto (IEI). Seminaria odbyły się w Międzygórzu w Polsce i były prowadzone przez Audrey Childs-Mee. Trzecie seminarium poprowadziła Katalin Smidéliusz w Bratysławie w 1992 r. Od tego czasu Danuta Kowalska nauczała języka esperanto w swoim lokalnym klubie ponad 20 lat.
Z powodu braku słowników, lektur i podręczników doktor Danuta Kowalska przygotowała słowniki dla studentów klubów: polski-esperanto, esperanto-polski, a także słownik medyczny polsko-esperanto, esperanto-polski. Przetłumaczyła teksty autorów polskich i zagranicznych na różnych poziomach trudności, w tym napisane przez Wisławę Szymborską. 
W latach 2008–2011 była korektorką w redakcji biuletynu "„"Pola Esperantisto"”" (z eo "Esperantysta Polski"). Uczestniczyła w seminariach w Herzbergu, Rytrze i Pieszczanach, a także w kongresach międzynarodowych (Budapeszt, Augsburg, Warszawa, Rotterdam, Wiedeń, Wilno, Białystok) oraz w spotkaniach esperantystów m.in. w Estonii, na Łotwie i Litwie. Przez wiele lat prowadziła konwersacje w Domu Kultury w Nowym Sączu i zachęcała studentów do tłumaczenia prozy, poezji i piosenek na esperanto. W 2001 r. wydała dwa opowiadania "Knabaĉo" i "La venĝema kato" w książce "Mondoj", w której znalazły się 34 oryginalne historie 30 pisarzy esperanto z pięciu kontynentów. 
Przypisy.
 

</doc>
<doc id="4800562" url="https://pl.wikipedia.org/wiki?curid=4800562" title="Faf de Klerk">
Faf de Klerk

Francois „Faf” de Klerk (wym. afr. , ur. 19 października 1991 w Nelspruicie) – południowoafrykański rugbysta występujący na pozycji . Reprezentant kraju, drużynowy mistrz świata.
Młodość.
Urodził się i wychowywał w mieście Nelspruit, stolicy prowincji Mpumalanga. W młodości uprawiał liczne dyscypliny sportu – przede wszystkim krykiet, ale także rugby, gimnastykę czy lekkoatletykę. Uczęszczał do miejscowej Laerskool Bergland, gdzie jako był kapitanem szkolnej drużyny rugby. Następnie był uczniem szkoły średniej Hoërskool Nelspruit, jednak w wieku 15 lat przeniósł się do Pretorii do Hoërskool Waterkloof. Początkowo De Klerk zamieszkał w internacie, jednak już po kilku miesiącach do miasta sprowadzili się także jego rodzice. Przyszły reprezentant kraju placówkę w Pretorii wybrał z uwagi na poziom drużyny krykieta, niemniej szybko przebił się także do szkolnej reprezentacji rugby prowadzonej przez Jimmy’ego Stonehouse’a. Z uwagi na braki kadrowe w czasie międzyszkolnych rozgrywek grywał zarówno na pozycji łącznika młyna, jak i jako . W 2008 roku wraz ze zespołem „Klofies” sięgnął po puchar Beeld-trofee, rok później także docierając do finału tych szkolnych rozgrywek.
Jednocześnie w 2007 roku Faf dołączył do akademii regionalnej drużyny Blue Bulls. W jej barwach wystąpił m.in. w dorocznym ogólnokrajowych turniejach dla zespołów do lat 16 (Grant Khomo Week, 2007) i 18 (Academy Week, 2009). Jednocześnie nie został włączony do składu ekipy z Pretorii na bardziej prestiżowy turniej U-18 – Craven Week, w którym jednak wziął udział w barwach mieszanej drużyny pod nazwą „SA Academy”. Ostatecznie drużyna Blue Bulls nie zaproponowała mu młodzieżowego kontraktu w zespole do U-19, wobec czego ukończywszy w 2009 roku szkołę średnią i korzystając z uzyskanego stypendium, rozpoczął studia na Uniwersytecie w Johannesburgu. Dołączył wówczas do miejscowej drużyny Golden Lions, co ostatecznie skłoniło go do rezygnacji z uprawiania innych dyscyplin sportu. Z zespołem akademii Golden Lions występował w ogólnokrajowych zawodach do lat 19 i 21, grając przeważnie jako łącznik ataku. W ocenie ówczesnego sztabu szkoleniowego był zbyt niski i drobny by przebić się w zawodowym rugby, w konsekwencji czego drużyna z Johannesburga nie przedstawiła mu profesjonalnej umowy. Jak sam później podkreślał, De Klerk nigdy nie przejmował się uwagami na temat swojego wzrostu, wierząc niezmiennie w swoje możliwości.
Kariera klubowa.
Po tymczasowym powrocie do ekipy Blue Bulls gracz dołączył do Pumas – drużyny reprezentującej prowincję Mpumalanga w niższej dywizji Currie Cup. Zespół prowadził wówczas Stonehouse’a, były trener szkolny z Pretorii. W porównaniu do młodzieżowej umowy z Golden Lions De Klerk otrzymał wówczas trzykrotną podwyżkę, do 3 tys. randów miesięcznie. Większą część sezonu 2012 spędził na ławce rezerwowych, rozgrywając łącznie w Currie Cup i Vodacom Cup 13 spotkań, z czego zaledwie cztery w pierwszym składzie. W tym samym czasie mając na względnie swoje warunki fizyczne, skoncentrował się ostatecznie na roli łącznika młyna.
Kiedy w 2013 roku do grającej w lidze Super Rugby drużyny Southern Kings wypożyczony został Shaun Venter, De Klerk został podstawowym zawodnikiem Pumas. Rozegrał wówczas 26 spotkań, w tym 16 w Currie Cup (13 spośród nich w wyjściowym ustawieniu). Drużyna z Mbombeli wygrała wszystkie pojedynki w Currie Cup First Division, a następnie po zwycięstwie w dwumeczu z Griquas awansowała do wyższej klasy rozgrywkowej (Premier Division).
Dobre występy dla Pumas spowodowały, że De Klerk w pierwszej połowie 2014 roku został wypożyczony do ekipy Lions z ligi Super Rugby (w drugiej części roku powrócić miał do Pumas na mecze w Currie Cup). Kiedy nawracająca kontuzja wykluczyła z gry podstawowego łącznika młyna drużyny Michaela Bondesio, wychowany w Nelspruicie zawodnik otrzymał szansę gry. Wraz z łącznikiem ataku Marnitzem Boshoffem zadebiutował już w pierwszej kolejce przeciwko Cheetahs, prezentując się z dobrej strony. W następnym spotkaniu, w którym Lions rozbili Stormers 34:10, dwaj wymienieni rugbyści zostali wspólnie wybrani najlepszymi zawodnikami na placu gry. W trakcie sezonu 2014 De Klerk tworzył z Eltonem Jantjiesem parę dynamicznych, napędzających grę Lions łączników wyróżniających się pod tym względem na tle rezerwowego duetu Ross Cronjé – Boshoff. Pod koniec rozgrywek De Klerk doznał kontuzji kolana, wobec czego nie był w stanie uczestniczyć w zmaganiach Pumas w Currie Cup.
Po powrocie do zdrowia ponownie był podstawowym graczem Lions, którzy zakończyli zmagania w Super Rugby jako druga drużyna konferencji południowoafrykańskiej. Już w marcu zespół z Johannesburga ogłosił, że De Klerk podpisał stałą umowę z Golden Lions Rugby Union, zgodnie z którą począwszy od 2016 roku miał zostać pełnoprawnym członkiem Lions (w Super Rugby) oraz Golden Lions w Currie Cup. W dalszej części 2015 roku De Klerk rozegrał jeszcze 10 spotkań w barwach Pumas w ramach Currie Cup.
W sezonie 2016 w Super Rugby ekipa Lions z 52 punktami zwyciężyła w swojej konferencji (Afryka II) i zajmując drugie miejsce w zbiorczej tabeli, awansowała do fazy pucharowej. De Klerk był kluczową postacią swojej drużyny, która dotarła aż do wielkiego finału rozgrywek. W rozgrywanym w Wellington meczu lepsi okazali się jednak gospodarze, zespół Hurricanes, który zwyciężył aż 20:3. Zbliżony – z perspektywy Lions – przebieg miał także kolejny sezon w tych rozgrywkach. Drużyna z Johannesburga zakończyła sezon zasadniczy na pierwszej pozycji. Następnie awansowała do finału, w którym na własnym obiekcie, Ellis Park przegrała z Nowozelandczykami z Crusaders 17:25. W trakcie rozgrywek ligowych De Klerk stracił miejsce w składzie na rzecz Cronjé. Rolę zmiennika pełnił także w decydującym o mistrzostwie meczu, choć aż 14 z 17 zdobytych punktów Lions uzyskali już po wejściu na boisko byłego gracza Pumas.
Jeszcze w maju 2017 roku do publicznej wiadomości podano, że zawodnik podpisał trzyletni kontrakt z klubem angielskiej Premiership – Sale Sharks. Media w kraju informowały o wynagrodzeniu De Klerka mającym po przeliczeniu wynieść 7 mln randów rocznie, kwotę niespotykaną w południowoafrykańskich warunkach. Po transferze do Europy De Klerkowi powierzono kluczową rolę w zespole, przekazując mu znaczną część odpowiedzialności za grę drużyny. Ponadto na boisku poza decyzjami w sprawie budowy poszczególnych akcji powierzono mu także wznawianie gry oraz wykonywanie kopów na bramkę. W swoim debiutanckim sezonie De Klerk rozegrał 22 mecze ligowe (wszystkie w podstawowym składzie), zdobywając w nich cztery przyłożenia i łącznie 97 punktów. Zadebiutował także w rozgrywkach europejskich w meczu European Rugby Challenge Cup ze Stade Toulousain. Jak sam wskazywał, gra w Anglii niosła ze sobą inne wyzwania niż na południowej półkuli zarówno pod względem stylu gry, jak i z uwagi na odmienne warunki pogodowe. Fakt ten zmusił go do rozwoju nowych umiejętności, w tym do poprawy i urozmaicenia zagrań piłki nogą, elementu niemalże nieobecnego w taktyce Lions. Wysoka forma i natychmiastowy wpływ na nową drużynę spowodowały, że po zakończeniu rozgrywek reprezentant RPA został nominowany do miana najlepszego zawodnika w lidze.
Rola De Klerka w drużynie z Sale była na tyle znacząca, że w ostatnich dniach 2018 roku przedłużył on swój kontrakt do roku 2023. Wedle medialnych doniesień otrzymana wówczas podwyżka miała podnieść zarobki zawodnika do poziomu 500 tys. funtów (11 mln randów) rocznie. W kwietniu 2019 roku ekipa Sharks dotarła do półfinału European Rugby Challenge Cup, w którym 20:24 uległa francuskiemu Stade Rochelais. Łącznie we wszystkich rozgrywkach łącznik młyna wystąpił w 23 spotkaniach, we wszystkich od pierwszej minuty.
Kariera reprezentacyjna.
De Klerk jako nastoletni zawodnik nigdy nie występował w reprezentacji kraju na żadnym ze szczebli młodzieżowych. Dopiero w 2015 roku w wieku 23 lat po raz pierwszy został powołany do szerokiego składu drużyny narodowej – począwszy od maja uczestniczył w kilku zgrupowaniach zespołu Heyneke Meyera przygotowującego się do pucharu świata w Anglii. Mimo braku występów w kadrze zawodnik miał nadzieję na udział w mistrzostwach, co jednak się nie powiodło. Po powrocie do zdrowia podstawowych zawodników De Klerk w sierpniu 2015 roku został zwolniony do klubu.
Ostatecznie w ekipie „Springboks” zadebiutował w spotkaniu z Irlandią w czerwcu 2016 roku pod wodzą Allistera Coetzee. Do końca roku wystąpił łącznie w jedenastu meczach, które jednak złożyły się na jedną z najczarniejszych serii w historii południowoafrykańskiej reprezentacji. Gracze z RPA spośród wspomnianych jedenastu pojedynków osiem zakończyli porażką, włączając w to historyczne przegrane z Nową Zelandią (15:57, najwyższa na własnym terenie) czy z Włochami (18:20, pierwsza z tym rywalem). Dodatkowo w kończącym zmagania w roku 2016 listopadowym, przegranym meczu z Walią De Klerk został odesłany na ławkę kar.
W 2017 roku zawodnik stracił uznanie selekcjonera i nie był powoływany chociażby do składu drużyny narodowej na zgrupowania treningowe. Działo się tak nawet pomimo niedostępności z powodu kontuzji czy też zobowiązań klubowych trzech innych graczy występujących na jego pozycji. Co więcej De Klerka pominięto też przy ustalaniu składu drugiej reprezentacji na mecze z mieszaną drużyną French Barbarians
Wprowadzona następnie przez władze South African Rugby Union zasada zabraniająca powoływania graczy występujących na co dzień poza Południową Afryką, o ile nie rozegrali oni co najmniej 30 meczów w kadrze, oznaczała, że De Klerk po przenosinach w połowie 2017 roku do Anglii stracił szansę na grę dla „Springboks”. Jednak gdy stanowisko szkoleniowca objął Rassie Erasmus, od reguły tej szybko odstąpiono, a De Klerk został jednym z pierwszych graczy zza granicy powołanych do kadry. Mimo półtorarocznej przerwy wywodzący się z Nelspruitu łącznik młyna od razu znalazł się w wyjściowym składzie reprezentacji na pierwszy z serii trzech meczów z Anglią. To w dużej mierze dzięki jego energicznej grze i narzucanemu przez niego tempu zawodnicy z RPA zdołali odrobić straty z pierwszej połowy i ostatecznie zwyciężyć 42:39. W ocenienie komentatorów był jednym z najlepszych, jeśli nie najlepszym graczem zawodów. Sam selekcjoner podkreślał później, że dzięki pobytowi w Anglii De Klerk stał się lepszym zawodnikiem. Zwycięstwo w meczu w Johannesburgu stało się początkiem odbudowy południowoafrykańskiej drużyny. W drugiej połowie roku, podczas The Rugby Championship 2018 „Springboks” pokonali w wyjazdowym meczu „All Blacks” 36:34, co udało im się po raz pierwszy od 2009 roku. Pomimo godnego uwagi zwycięstwa, reprezentanci Południowej Afryki rozgrywki te zakończyli na miejscu drugim, ze sporą stratą do Nowej Zelandii. Łącznik młyna w sześciu turniejowych meczach niemal zawsze był obecny na boisku. Zdobył wówczas dwa przyłożenia i był jednym z najważniejszych ogniw swojego zespołu. Znalazło to swoje odzwierciedlenie w nominacji do nagrody światowej federacji dla najlepszego zawodnika roku 2018 na świecie.
Rok później w skróconych z uwagi na puchar świata rozgrywkach zawodnicy RPA wygrali dwa spotkania (z Australią i Argentyną), remisując mecz z Nową Zelandią, dzięki czemu sięgnęli po końcowe trofeum po raz pierwszy od dziesięciu lat. Jako podstawowy zawodnik swojej drużyny De Klerk pod koniec sierpnia otrzymał powołanie do składu na puchar świata w Japonii. Mimo porażki w meczu otwarcia z ekipą „All Blacks”, Południowoafrykańczycy awansowali do fazy pucharowej. W ćwierćfinale pokonali drużynę gospodarzy, a łącznik młyna raz jeszcze pełnił kluczową rolę w drużynie. Zdobył jedno z przyłożeń i został wybrany najlepszym zawodnikiem meczu. Przez cały turniej drużyna „Springboks” ze względów taktycznych wielokrotnie wykopywała piłkę, przenosząc grę na połowę rywali i oddalając ją od własnego pola punktowego. Szczególnie często zagrania takie wykonywał właśnie zawodnik Sale Sharks, który w wygranym półfinale z drużyną Walii aż 19 razy w ten sposób pozbywał się piłki. Taktyka ta, pomimo jej niewątpliwej skuteczności – awansu do wielkiego finału – wywołała falę negatywnych komentarzy tonowanych jednak przez sztab reprezentacji i samego De Klerka. Wskazywano, że jest to element bardziej skomplikowanej gry taktycznej, której przeciętni widzowie mogą nie być w pełni świadomi. Tydzień później, 2 listopada reprezentacja Południowej Afryki sięgnęła po trzeci w swojej historii tytuł mistrzów świata, pokonując w Jokohamie Anglię 32:12.
Statystyki.
"Stan na dzień 1 listopada 2019 r."
Styl gry.
De Klerk w młodości wzorował się przede wszystkim na Australijczyku George’u Greganie. Ponadto jako swoich idoli wskazywał także zdobywców pucharu świata w barwach „Springboks” Joosta van der Westhuizena, Percy’ego Montgomery’ego czy reprezentanta Anglii Jasona Robinsona
Jako dojrzały zawodnik zarówno w ataku, jak i w obronie cechuje się wysoką pracowitością. Jak sam wskazywał w jednym z wywiadów prasowych, jego celem w trakcie meczu jest narzucenie przeciwnikom wyższego, bardziej wymagającego tempa gry także poprzez błyskawiczne podania. W grze ofensywnej podejmując piłkę za przegrupowaniem De Klerk często samodzielnie wykorzystuje luki w liniach obronnych rywali. W czasie występów w Południowej Afryce znany był przede wszystkim dzięki swoim akcjom z piłką w rękach, w mniejszym zaś stopniu jako wysokiej klasy rozgrywający. Po przyjeździe do Anglii skupił się na urozmaiceniu swoich zagrań, częściej zaczął taktycznie przenosić piłkę przy pomocy kopów. W 2019 roku zdaniem klubowego kolegi Chrisa Ashtona gracz Sale Sharks był zawodnikiem bardzo wszechstronnym pełniącym w czasie meczu niemalże podwójną rolę łącznika młyna i łącznika ataku.
Mimo swoich nie najlepszych warunków fizycznych De Klerk zasłynął także swoim zaangażowaniem w grę obronną. W okolicy rucka oraz po młynie regularnie wywiera silną presję na podejmującym piłkę łączniku młyna drużyny przeciwnej, co pozwala na spowolnienie gry rywali, wymuszenie niedokładnego zagrania a nierzadko także przejęcie piłki. W innych sytuacjach zawodnik korzystając ze swoich umiejętności czytania gry, orientacji na boisku oraz wrodzonej ruchliwości, po wznowieniu gry błyskawicznie dopada do mającego dopiero otrzymać podanie rywala. W reprezentacji za kadencji Rassiego Erasmusa otrzymał w grze obronnej wolną rolę – jego szarże, choć szczegółowo zaplanowane pod względem taktycznym, zazwyczaj nie były związane bezpośrednio z poruszaniem się pozostałych graczy. W szczególny sposób taktyka ta przykuła uwagę opinii publicznej w trakcie pucharu świata w Japonii w 2019 roku, gdzie reprezentacja RPA zdobyła złoty medal. Stałym elementem jego gry jest także pozostawanie poza pierwszą linią obrony i pilnowanie pola gry na wypadek przedarcia się przez nią zawodnika drużyny przeciwnej. W takiej sytuacji De Klerk zasłynął jako zawodnik nieunikający szarży także wobec znacznie silniej zbudowanych rywali.
Życie osobiste.
De Klerk jest synem Corrie oraz Tobiego. Matka zawodnika pracowała w 2019 roku jako broker ubezpieczeniowy, ojciec zaś był kontrolerem jakości w przedsiębiorstwie zajmującym się ochroną. Tobie uprawiał rugby podczas pobytu w południowoafrykańskiej armii, a następnie – aż do ukończenia 40. roku życia – w miejscowym klubie. Corrie w młodości grała w hokej na trawie.
Faf ma starszego przyrodniego brata, który także ma na imię Tobie.
De Klerk deklaruje się jako chrześcijanin, osoba silnie wierząca.

</doc>
<doc id="4800563" url="https://pl.wikipedia.org/wiki?curid=4800563" title="Laura Fernández">
Laura Fernández

Laura Fernández (ur. 26 września 1988 w Madrycie) – hiszpańska łyżwiarka figurowa startująca w konkurencji solistek. Uczestniczka mistrzostw Europy i świata, medalistka zawodów międzynarodowych, wicemistrzyni Hiszpanii seniorów (2004) i dwukrotna mistrzyni Hiszpanii juniorów (2002, 2003). Zakończyła karierę sportową w 2006 roku i została pielęgniarką.
Jej młodszym bratem jest łyżwiarz figurowy Javier Fernández, brązowy medalista olimpijski 2018 z Pjongczangu.

</doc>
<doc id="4800566" url="https://pl.wikipedia.org/wiki?curid=4800566" title="Laura Fernandez">
Laura Fernandez



</doc>
<doc id="4800570" url="https://pl.wikipedia.org/wiki?curid=4800570" title="Społeczeństwo jest niemiłe">
Społeczeństwo jest niemiłe

Społeczeństwo jest niemiłe – debiutancka płyta Doroty Masłowskiej z 2014, wydana pod pseudonimem Mister D.
Album w intencji Masłowskiej miał stanowić odskocznię od działalności czysto literackiej, z którą do tej pory była kojarzona. Uznała także, że nowa dla niej – muzyczna – forma wyrazu będzie lepiej od literatury zaangażowanej pasować do tematyki społecznej, którą zamierzała poruszyć. Płyta była nagrywana przez pół roku w mieszkaniu Masłowskiej we współpracy z profesjonalnymi muzykami. Została wydana 22 lutego 2014. Muzycznie album stanowi mieszankę rapu, punka i muzyki tanecznej, utrzymanych w estetyce kampu i pastiszu, z celowo uwypukloną amatorskością wokalną Masłowskiej. W tekstach utworów Masłowska mierzy się z tematami nierówności płci (w tym w ramach samego hip-hopu), kultury skoncentrowanej na celebrytach, konsumpcjonizmu, tradycjonalizmu. Odnosi się do konkretnych postaci, symboli kojarzonych z latami dziewięćdziesiątymi, kalk z języka potocznego, telewizji i prasy kolorowej czy aspiracji i wyobrażeń stereotypowego Polaka, zarówno nowobogackiego, jak i prowincjonalnego. Do ośmiu piosenek powstały teledyski, które wizualnie stanowią spójną całość z resztą projektu. W listopadzie opublikowano osobno piosenkę „Tęcza”; stanowiła ona krytykę polskiego nacjonalizmu. Masłowska zagrała wraz z zespołem przeszło dwadzieścia koncertów. W listopadzie 2015 zawiesiła działalność muzyczną.
"Społeczeństwo jest niemiłe" bezpośrednio po wydaniu spotkało się z umiarkowanymi, a niekiedy wręcz jednoznacznie negatywnymi recenzjami. Zarzucano pretensjonalność, słabość warsztatową, infantylność tekstów i kiczowatość. Zarówno płyta, jak i Masłowska jako artystka zostali jednak docenieni z perspektywy podsumowań roku 2014 oraz w publikowanych później pogłębionych analizach albumu. Doceniono humor, stylistykę, wyczucie muzycznej formy oraz trafność, z jaką Masłowska przedstawiła obraz społeczeństwa polskiego końca epoki transformacji, w tym jego pychę, pretensjonalność, przaśność.
Powstanie i wydanie płyty.
Powstanie płyty Masłowska motywowała zmęczeniem literaturą jako branżą i potrzebą poświęcenia się nowej formie, jaką się okazała muzyka. Pisarka chciała wyrazić swoją opinię na tematy społeczne, nie chcąc jednak tego robić w postaci literatury zaangażowanej, której jest niechętna. „Płyta powstała też z mojej tęsknoty za piosenkami, z którymi bym się mogła identyfikować (…). Chodziło o zaryzykowanie i zmierzenie się z nową formą, stworzenie nowej formy, choć trudniej w odbiorze i niedoskonałej, do wypowiadania się na tematy społeczne”. Idea pseudonimu, męskiego alter ego pisarki, miała się wywodzić z sesji zdjęciowej z 2006 autorstwa Igora Omuleckiego, podczas której Masłowska pozowała także jako mężczyzna. Płytę promowało hasło „Seks, hajs, problemy, pogarda”.
Masłowska napisała na płytę teksty oraz muzykę. W procesie twórczym wspierali ją profesjonalni muzycy: Marcin Macuk i Kuba Wandachowicz. Z drugim z nich miała okazję współpracować już w 2003, kiedy to Masłowska gościnnie zaśpiewała w piosenkach „Słyszałeś” oraz „Świat wylazł z foremki” z płyty "2" Cool Kids of Death. Płyta nagrywana była przez pół roku w mieszkaniu Masłowskiej, gdzie zainstalowano profesjonalny mikrofon. Ukazała się 22 lutego 2014. Jej wydaniu towarzyszyła wystawa pod tym samym tytułem w Galerii Raster. Prezentowane tam prace (także Honoraty Martin, Dominiki Olszowy i Marii Toboły) dotyczyły „konfrontacji z Polskim społeczeństwem i Polską w ogóle”. W kolekcjonerskiej serii Rasters Edition ukazało się także limitowane wydanie albumu w oprawie graficznej Jacka Kołodziejskiego. Płyta, zamiast pudełka, oprawiona była w sygnowaną okładkę-teczkę z fotografiami. Nakład edycji liczył 100 sygnowanych egzemplarzy.
W skład całego projektu artystycznego „Społeczeństwo jest niemiłe” oprócz płyty należy zaliczyć: koncerty, sesje zdjęciowe, kostiumy. Nadto album był promowany teledyskami do ośmiu utworów „Chleb” (2014), „Hajs” (2014), „Prezydent” (2014), „Czarna żorżeta” (2014), „Ryszard” (2014), „Społeczeństwo jest niemiłe” (2015), „Zapach Boga” (2015), „Żona piłkarza” (2016). Każdy w reżyserii innej osoby, lecz posiadające wiele elementów wspólnych.
W związku z wydaniem płyty Masłowska założyła także fanpejdż na Facebooku. Wcześniej nie posiadała profili na portalach społecznościowych (prywatnych bądź publicznych), o czym kilkukrotnie mówiła w wywiadach. Fanpejdż prowadzony był w duchu pastiszu, posty pisane były językiem „imprezowo-beztroskiej poetyki komercyjnych stron zespołów muzyki popularnej”, ogłaszane były także absurdalne konkursy. Styl ten był podchwytywany przez komentujących. Masłowska, przechwytując typowe elementy takiej estetyki, eksponowała banalność ich treści oraz wpływ internetu na ich dekontekstualizację. Strona przestała być aktualizowana 1 kwietnia 2016, po premierze teledysku „Żona piłkarza”.
Okładka.
Okładka płyty stanowi wstęp do nowej, hip-hopowej osobowości Masłowskiej – efektowny samochód, futro, wielkie psy (amstaffy). Tworzy parodystyczną dynamikę, ustanawiającą grunt pod dzieło. Jednak przedstawienie pojazdu jako rydwanu ciągniętego na łańcuchach przez psy stanowi odstępstwo od wizerunku typowego rapera. Według Aleny Aniskiewicz umiejscowienie nie jednego, a trzech psów stanowi mrugnięcie do publiczności – Masłowska gra raperkę, ale w większej skali i nie do końca prawidłowo. Podważa symboliczne znaczenie pitbullów w amerykańskim hip-hopie, jako psów odzwierciedlających „uliczną” wrażliwość i męską agresywność.
Interpretacje tekstów piosenek i teledysków.
W tekstach piosenek Masłowska mierzy się z takimi tematami jak nierówność płci, kultura skoncentrowana na celebrytach, konsumpcjonizm czy codzienność. Piosenki można podzielić na dwie główne grupy. Pierwsza traktuje o uprzedmiotawianiu kobiet (wszystkie w piosenkach są bezimienne) oraz bierności i infantylizmie mężczyzn („Ryszard”, „Prezydent”, „Żona piłkarza”, „Czarna żorżeta”, „Córka”, „Społeczeństwo jest niemiłe”), zaś druga o globalizacji, konsumpcjonizmie i rozczarowaniu kapitalizmem („Hajs”, „Chleb”, „Chrzciny”, „Kinga”, „Zapach Boga”). Masłowska w teledyskach często stosuje alegorie jako jej nośnik opinii na temat problemów społecznych oraz sytuacji politycznej w Polsce. Zdaniem Folty-Rusin Przedstawia „przywary” polskiego społeczeństwa, posługując się określonymi typami postaci oraz atrybutami, ubiorem i otoczeniem. Często celowo anachronizuje, sięgając po atrybuty nie z czasów współczesnych, lecz z lat 90. i PRL-u. Poszczególne obrazy nie pełnią funkcji ilustracyjnej wobec słów, lecz tworzą autonomiczne sensy. Całość ma być odbierana albo jako parabola losu określonego typu postaci funkcjonującej w polskim społeczeństwie albo konkretnej wady narodowej. Z kolei według interpretacji Sierzputowskiego obraz płyty składa się na ogólny obraz Polski w XXI wieku – szczególnie wpływ, jaki wywiera na nią kapitalizm – państwa wielkich marzeń i małych możliwości, co powoduje agresję i frustrację, skierowaną wobec innych Polaków, lecz przede wszystkim symbolicznych Innych.
Ryszard
Otwierający płytę „Ryszard”, podobnie jak „Kinga” i „Żona piłkarza”, stanowi obśmianie polskiego „high life”. Ironiczne przedstawia relację 60-letniego lewicowego polityka Ryszarda Kalisza z 20-kilkuletnią kobietą, nawiązując do autentycznych zdarzeń z życia posła znanego z relacjami z młodszymi kobietami. Utwór pomija postać samego Kalisza; skupia się na kobiecie, która musi stawić czoła swojemu brakowi podmiotowości oraz uprzedmiotowienia przez partnera oraz znajomych, którzy próbują wyperswadować jej związek „z takim komuchem/grubym, starym”. Masłowska demaskuje takie podejście, gdyż nie zakłada ona, że w takim związku także może chodzić o miłość. W reżyserowanym przez Anetę Grzeszykowską teledysku naga, pomalowana na biało kobieta (imitująca starożytny posąg) leży na czerwonej podłodze. Ktoś ją przesuwa, później zaś na wysokości serca wiąże czarne wstążki, które poruszają się nad jej ciałem, przypominając koło fortuny i wskazując na jej brak samodzielności. Ułożenie ciała kobiety odpowiada układowi ciała ukrzyżowanego Chrystusa, ale też, w zestawieniu z czerwonym tłem, flagę polski. Folta-Rusin dostrzega nawiązania do alegorycznych przedstawień Polski Stanisława Wyspiańskiego, Jana Styki czy Artura Grottgera.
Hajs
W „Hajsie” (niekiedy ze stylizowanym zapisem „Haj$”) podmiotem lirycznym jest uczennica – przedstawicielka społeczeństwa konsumpcyjnego – dorastająca w czasach transformacji społecznej, marząca o lepszym życiu, którego emanacją, kreowaną przez mass media i presję środowiskową, mają być pieniądze „na pokaz”. Jej celem jest nie tylko zaspokojenie potrzeb materialnych charakterystycznych dla stereotypowego Polaka (wakacje w Egipcie czy na Wyspach Kanaryjskich, nawiązujące do paradokumentu "Pamiętniki z wakacji") i subkultury dresiarskiej („Audi zaprzężone w głodne amstaffy”), lecz także wzbudzenie zazdrości grupy rówieśniczej – w utworze poprzez „kanapki z hajsem”, które mają wyrażać wyższy status grupowy od uczniów jedzących zwykłe kanapki z kiełbasą i masłem. W innej interpretacji stanowią one zestawienie konsumenckich kaprysów z przedkapitalistycznymi nawykami.
„Hajs” był pierwszym utworem z płyty promowanym teledyskiem. Obraz wyreżyserowany przez Krzysztofa Skoniecznego stanowi barwny kolaż scen, w których bohaterka utworu wyobraża sobie siebie w roli dziewczyny gangstera. Grająca ją Masłowska (ustylizowana na uczennicę, raperkę z biżuterią, kobietę w prowokującym stroju kąpielowym, koszykarkę) tańczy na zielonym tle, jeżdżącej złotym Fiatem 126 ciągniętym przez amstaffy, latającej na dywanie w kształcie skóry z tygrysa. Kampowy klip stylizowany jest na domową grafikę komputerową z lat 90. Masłowska przywołuje elementy kultury popularnej z lat 80., 90. i początku pierwszej dekady XXI wieku: gry komputerowe, Game Boy’e, ołowiane żołnierzyki, My Little Pony, rolki, sowieckie kreskówki, kasety magnetofonowe, aparaty Polaroida. Odniesienia do fascynacji konsumpcjonizmem przez współczesne społeczeństwo stanowi powracający motyw w innych jej dziełach (np. powieści "Jak zostałam wiedźmą"). Teledysk jednocześnie promował pełnometrażowy film Skoniecznego "Hardkor Disko". W 2016 teledysk był jedną z prac w ramach wystawy „Bogactwo” w Zachęcie.
Chleb
Chleb jest obok wojny jednym ze stałych motywów w twórczości Masłowskiej. Piosenka stanowi centralny punkt płyty. Ukazuje marzenia i obawy oderwanej od teraźniejszości i cierpiącej za nostalgią klasy pracującej. Wykonywana „osiedlowym metajęzykiem” („wogle co go to”, „co nie pójdę do Żabki”, „te naklejki są megasłodkie”, „se”) z perspektywy młodej dziewczyny mieszkającej na typowym blokowisku. Bohaterka w drodze do sklepu „Żabka” spotyka siedzącego na ławce dresiarza (pełniącego rolę „uwodziciela”). Jednak tekst odrywa się od konstrukcji „dziewczyna spotyka chłopaka” i para rozmawia głównie o chlebie. Chłopak opowiada jej o matce – niegdyś alkoholiczce, obecnie jednak nie pijącej, zajmującej się zamiast tego wypiekiem chleba z własnej „maszyny do chleba”. Kiedy dziewczyna zakochuje się w chłopaku, ten oświadcza jej, że jego matka jest w stanie terminalnym. W związku z tym proponuje dziewczynie okazyjny zakup maszyny do chleba, ponieważ u niego stoi nieużywana. Bohaterka utworu decyduje się na zakup, lecz zostaje samotna z maszyną. Chłopak nie wyraża zainteresowania ani nią, ani swoją umierającą matką. W efekcie dziewczyna oddaje się pieczeniu chleba, przez co powiela model życia poprzedniej właścicielki maszyny – wchodzi w rolę kobiety siedzącej w domu. Rutynowa czynność wypiekania chleba staje się praktyką odwlekającą myślenie o śmierci, a sam chleb surogatem nieśmiertelności. Sam chleb w piosence miałby symbolizować także kobiecość, macierzyństwo, płodność, Boga czy narkotyki.
W teledysku Krzysztofa Skoniecznego według scenariusza Masłowskiej grają, m.in.: Masłowska, Maciej Nowak, Kuba Wandachowicz i Jakub Żulczyk. Akcja dzieje się w dwóch równoległych rzeczywistościach: posępnym, typowo polskim blokowym sąsiedztwie (stanowiącym klasyczny obraz hip-hopowej realności) i barwnym marzeniu sennym, w którym dziewczyna staje się przerysowaną księżniczką-dresiarą (Anja Rubik), zaś jej chłopak karykaturalnym superdresiarzem, b-boyem (Karol Niezwiestny). Obrazują oni wyobrażenie o idealnym wyglądzie ich samych. Razem dosiadają wielkiego jamnika. Polska w teledysku nie zmieniła się istotnie w stosunku do 1989 z wyjątkiem ukazanych aspektów konsumpcjonizmu: wszechobecnych billboardów, śmieci, maskotek, przejawów globalizacji (budek z kebabem). To samo dotyczy społeczeństwa – ludzie w „Chlebie” są szarzy, rozczarowani teraźniejszością i odrętwiali. W ich codzienności ważne miejsce zajmują wytwory i dobra konsumpcyjne kultury popularnej. Aspiracje z kolei są odzwierciedleniem priorytetów kreowanych przez celebrytów. Anja Rubik potraktowana jest jako obiekt, którego znaczenie przechwycono i użyto do krytyki kultury masowej, jako wartości stawiające piękne ciało i luksusowe marki. Topowa modelka w teledysku pokazuje, w jakim stopniu życie na blokowisku odstaje od wzorców narzucanych przez dominujący nurt kultury. Zdaniem Anny Michalak obraz sprawia wrażenie inspirowanego twórczością Krainy Grzybów i nurtu vaporwave. W interpretacji Aleny Aniskiewicz elementy kolażu w teledysku są odpowiednikiem samplingu w muzyce hip-hopowej, tj. zapożyczanie i przerabianie znajomych elementów w celu stworzenia czegoś nowego. Jej zdaniem, Masłowska, używając znajomych obrazów i metafor, ujawnia sztuczność za „prawdziwą” miłością” i „prawdziwym” życiem z filmu. „Chleb” ma ujawniać autentyczność jako produkt interakcji i interpretacji symboli.
Żona piłkarza
Masłowska w „Żonie piłkarza”, ustawiając się w roli wags (nawiązując przede wszystkim do Doroty Rabczewskiej oraz Anny Lewandowskiej), porusza temat infantylnego i nieobecnego mężczyzny. Tytułowy piłkarz wypada w utworze jako bierny i niezainteresowany smutną i oddaną żoną. W teledysku (animacji poklatkowej) Marii Strzeleckiej dwie lalkowe figury mężczyzn-piłkarzy z piłkami zamiast głów skupiają całą swoją uwagę jedynie na sporcie, przy czym nie uprawianym, a oglądanym jedynie w telewizji. Pozostają obojętni na trzy lalkowe figury kobiet – żon lub partnerek – personifikacje Penelopy, które czas oczekiwania na znanych partnerów wypełniają pracami domowymi, zakupami i udziałem w wydarzeniach. Wykonanie piersi bohaterki utworu z piłek czyni z niej znak firmowy męża. Całość ma stanowić alegorię losu kobiety w patriarchalnym społeczeństwie. Obraz otrzymał nagrodę Yach Film 2016 w kategorii najlepsza animacja.
Kinga
W „Kindze” penetrowany jest zdefiniowany przez Dominica Strinatiego motyw wpływania konsumpcji na kulturę popularną i determinowania tej pierwszej przez drugą. Postać Kingi Rusin, jako autorki poradników i współwłaścicielki marki kosmetycznej, reprezentuje w utworze wszechobecność autorytetu nadużywanego przez celebrytów, którzy są ignorantami w tematach, na które się wypowiadają. Masłowska krytykuje wpływ, jaki w kreowaniu stylu życia przeciętnych ludzi mają celebryci, którzy jednocześnie sami nie są autentyczni i nie ponoszą odpowiedzialności za swoje słowa. Medialny ucisk celebrytów ma wyrażać także monstrualizowanie ciała Rusin. Sama Masłowska deklarowała, że wybór Rusin jako bohaterki utworu był wynikiem dość przypadkowej, wyrwanej z kontekstu, wypowiedzi jej znajomego.
Zapach Boga
Utwór skupia się na zachodzących na sobie naturach duchowości w uczęszczaniu do kościoła i zakupach w galeriach handlowych. Wokalistka porównuje zapachy obu miejsc. Teledysk Mileny Korolczuk jest prosty w formie. Rozpoczyna się od ujęcia pudełka czekoladek wyglądającego jak gotycki kościół płynnie przechodząc do witrażu stworzonego z opakowania po cukierkach M&amp;M’s.
Prezydent
Masłowska w „Prezydencie” poprzez zinfantylizowaną figurę głowy państwa symbolizuje stereotypowego, nieobecnego polskiego ojca lub męża. W teledysku Macieja Buchwalda tytułową rolę odgrywa Kazimierz Wysota. Pierwsza dama, grana przez samą Masłowską, jest archetypiczną gospodynią domową, która posępny czas oczekiwania na męża wypełnia gotowaniem obiadu i opieką nad dzieckiem (w tej roli Malina Malinowska, córka Masłowskiej). Kontrast między wystrojem mieszkania z przełomu lat 80/90, a rozciągającym się z niego widokiem na nowoczesną Warszawę ma stanowić odniesienie do braku zmian w życiu polskich rodzin i polityce po 1989. Rusin-Folta postrzega teledysk także jako parodię telewizyjnych spotów wyborczych. W utworze wykorzystano także chór dziecięcy.
Chrzciny
„Chrzciny” można uznać za tematyczny sequel „Hajsu”. Masłowska wciela się w dziewczynę, która namawia swego chłopaka (którego partię śpiewa Jakub Żulczyk), by zabrał ją na rodzinną imprezę – chrzciny. Piosenka stanowi obraz wyzwolonej spod codzienności wstrętności – oprawy rodzinnego rytuału, z dużą ilością alkoholu i jedzenia, napastującymi wujkami oraz odwołaniami charakterystycznymi dla lat 90.: samochodem FSO Polonez, dezodorantem FA. Chrzciny, wbrew ich sakralnemu wymiarowi, okazują się celebracją rozrzutności i rozwiązłości seksualnej. Do utworu nie powstał teledysk.
Czarna żorżeta
Podobną do „Żony piłkarza” figurę kobiety przedstawia „Czarna żorżeta”, z tym że główna bohaterka jest żoną pułkownika, skąpego alkoholika, który zaniedbuje osowiałą żonę. Ta ostatecznie popełnia samobójstwo, mając nadzieję, że zostanie przynajmniej pochowana w obiecanej tytułowej sukience. Stylizowany na wysokobudżetowy, stary film (dostrzegane inspiracje serialem „Noce i dnie”) teledysk w reżyserii Marcina Nowaka fabularnie jest zbieżny z tekstem piosenki.
Córka
Tytuł odnosi się do epitetu „córka Rydzyka”, jakim w październiku 2012 określił Masłowską liberalny portal NaTemat.pl po tym, jak ta zdystansowała się od środowiska lewicy. Określenie to na moment przylgnęło do Masłowskiej. W samej piosence Masłowska nie odnosi się do postaci Rydzyka (także będącym nieobecnym mężczyzną), skupiając się na córce, która cierpi z powodu samotności, nie mogąc zostać zaakceptowana przez hipokryzję rzekomo otwartego, liberalnego społeczeństwa. W wywiadach Masłowska precyzowała, że krytyka w „Córce” skierowana jest głównie w środowisko symbolizowane przez warszawski plac Zbawiciela, które podobnie jak prawica, odrzuca wszystko, co nie przystaje do jego światopoglądu. Piosence nie towarzyszy teledysk.
Społeczeństwo jest niemiłe
Utwór tytułowy opisuje ponurą społeczność ludzi żyjących zwykłą codziennością, nie wykazujących zainteresowania innymi, ignorującymi problemy społeczne jak ubóstwo, prostytucja, nadużycia seksualne. Wideoklip Karoliny Jacewicz i Macieja Thiema ukazuje samotną, smutną kobietę przyrządzającą typowe polskie schabowe.
Odbiór.
Zawartość muzyczna to według wydawcy „autorska, domowa mieszanka rapu, punka i muzyki tanecznej, a w warstwie tekstowej psychodeliczny zlep opowieści z popularnej prasy, wyrażony statystycznie polskim językiem i właściwym mu sposobem rozumowania”. Mimo jednak operowania mainstreamowymi gatunkami muzycznymi, płytę uznano jako skierowaną do elitarnej grupy docelowej. Recenzenci muzykę opisywali jako minimalistyczną, z wpływami hip-hopu, postpunku, estetyki brudu i śmieci, „bazarową, tanią, kojarzącą się z latami 90. i złotą erą disco polo”, co jednak współgra z przyjętą konwencją. „Projekt radykalnie przestylizowany i jest to zarówno jego największym błogosławieństwem, jak i przekleństwem”. Sama Masłowska celowo podkreślała w brzmieniu płyty swoją „naiwność wokalną”, m.in. nie usuwając w produkcji seplenienia oraz nie korzystając z innych, bardziej wyrafinowanych możliwości, jakie daje proces nagrywania. Muzykę porównywano do takich wykonawców jak Świetliki, Niwea, The Knife, Franek Kimono, Die Antwoord, Grimes, M.I.A. czy Crystal Castles.
Teksty piosenek na płycie opisywano jako „prześmiewcze, zabawne, absurdalne, równocześnie partyzancko atakujące głupotę, częściowo z osiedlowego metajęzyka, częściowo z wycinków prasy kolorowej”. W recenzjach zwracano uwagę na obecne na płycie ironię, absurdalny humor, pastisz, oryginalne porównania oraz celową, zbudowaną na słuchu i zmyśle literackim bełkotliwość wzorowaną na komentarzach z internetu i wypowiedziach znanych osób. „Udało się jej mowę naszą z całym tym balastem błędów i absurdalnych konstrukcji najpierw spisać a później wyśpiewać”. Według recenzentów Masłowska, śpiewając z pozycji osoby wychowanej na styku porządku przed i po transformacji, dochodzi do wniosku, że od początku lat dziewięćdziesiątych w społeczeństwie polskim nie zaszły istotne zmiany. Przy czym wartością dodaną tekstów nie jest konkluzja sama w sobie, lecz użyte środki wyrazu – język, trafność sformułowań czy porównań, w których dominują pastisz i margines popkultury klasy „B” i „C”. Piosenki z płyty kpią z przeciętności, aspiracji oraz świata celebrytów, którzy mają kreować świat fantasmagorii, za pomocą którego oszukują przeciętnych odbiorców.
Płyta spotkała się ze skrajnymi recenzjami – w zależności od spojrzenia traktującymi te same elementy jako zalety albo wady. Powstałe wówczas wśród krytyków zamieszanie związane z ostentacyjnym brakiem profesjonalizmu twórczyni (śpiewała z aparatem ortodontycznym) było podobne do dezorientacji po wydaniu debiutanckiej "Wojny polsko-ruskiej pod flagą biało-czerwoną". Część dziennikarzy odebrała jednoznacznie krytycznie, określając ją „raczej kiepską płytą”, nudną, żenującą i nieśmieszną, schematyczną, czy „audiobookiem z nieświeżymi felietonami”, na którym „przeszarżowała i zanudziła jednocześnie”. Humorowi zarzucano infantylność, brak głębi, wtórność i schematyczność ukazywanych postaci. Błędem Masłowskiej ma być, że chociaż teksty piosenek pisze z pozycji „etnografa w terenie”, to „idzie w teren” z gotową tezą, nie poświęcając wysiłku na poznanie ludzi, których opisuje. Z drugiej strony z pozytywnym odbiorem spotkały się stylistyka i przenikliwość spostrzeżeń Masłowskiej, wyśmianie pychy, pretensjonalności, przaśności, tradycyjnego podziału ról płciowych (począwszy od jej pseudonimu) oraz wyczucie muzycznej formy okraszonej świetnym słuchem do języka potocznego i żonglowania słowami. Część portali (np. najbardziej opiniotwórczy wówczas w muzyce alternatywnej Porcys) ostentacyjnie nie zamieściło recenzji. Skrajne opinie pojawiały się także w komentarzach pod publikowanymi na YouTube piosenkami.
Album został doceniony z perspektywy podsumowań 2014. W zestawieniu płyt roku 2014 Onet.pl "Społeczeństwo jest niemiłe" znalazło się na drugim miejscu wśród polskich albumów, zaś samą Masłowską uznano za najlepszą polską artystkę muzyczną. W rankingu słuchaczy Radiowego Domu Kultury album zajął drugie miejsce w kategorii „płyta roku”. „Gazeta Wyborcza” sklasyfikowała płytę na 18. miejscu podsumowania roku, zaś „Niezależny Miesięcznik Studentów Magiel” na trzecim miejscu. Album wyróżnili także dziennikarz Jacek Świąder oraz portal Spider’s Web. Sama Masłowska w 2015 m.in. za debiut muzyczny została laureatką nagrody Wdechy „Gazety Co Jest Grane” w kategorii Człowiek Roku.
W pisanej z perspektywy kilku lat literaturze naukowej zaczęto zwracać uwagę na kolejne warstwy albumu, na którym Masłowska recyklinguje „odpadki kultury”, łączy literaturę, muzykę i sztuki wizualne oraz rozmywa linie rozdzielające kulturę wysoką od niskiej, tworząc swoje najbardziej dojrzałe pod kątem świadomości społecznej dzieło. Wykazuje się przy tym poczuciem humoru. Na kolaż składają się przedmioty użytkowe, dobra konsumpcyjne i style życia, które razem mają duże znaczenie w codziennej percepcji rzeczywistości społecznej. Płyta zasadza się na intertekstualności, zapożyczeniach, pastiszu, którą część recenzentów i odbiorców w zbytnim uproszczeniu potraktowała jako zwykły kicz. Z racji jednak ironicznej wymowy, autoironii twórcy, takich elementów jak nostalgia, przekraczanie ról społecznych, album – postmodernistyczną parodię – należy wpisywać w nurt kampu. Album wpasowuje się także w tzw. kulturę przegrywu. Alena Aniskiewicz zwróciła uwagę, że Masłowska polemizuje z genderową dynamiką gatunku, posiłkując się humorem w sposób podobny do Missy Elliott, aby określić swoje miejsce w muzyce zdominowanej, także w Polsce, przez mężczyzn. Odbiór całego projektu „Społeczeństwo jest niemiłe” ma wymagać ponadprzeciętnych kompetencji kulturowych.
Łukasz Wróblewski zauważa, że Masłowska w tekstach na płycie ukazuje, jakie jednostka ponosi koszty dla pozornie stabilnej i bezpiecznej wizji świata. Ukazywana codzienność jest konsekwencją reakcji wstrętu i wiąże się z wykluczeniem przez społeczeństwo zasadniczo niechętnie nastawione do osób i zjawisk niespełniających obowiązujących wzorców, np. związek dwóch osób ze znaczną różnicą wieku („Ryszard”). Masłowska krytykuje także media, które kreują popyt na to, co nietypowe, inne i wstrętne, czerpiąc korzyść z antagonizmów i skrajności („Kinga”). Masłowska jako antropolożka codzienności dokonuje przeglądu codzienności. W jej obserwacjach społeczeństwo, masując codziennością to, co wstrętne, staje się niemiłe.
Płyta świadczy o wszechstronności Masłowskiej. Wpisuje się w szerszy kontekst dotychczasowej twórczości pisarki. Formuła całościowo rozwija figurę hip-hopowej narratorki MC Doroty z powieści Masłowskiej „Paw królowej” z 2005 (Masłowska przyjmowała też w książkach alias MC Doris). Część bohaterów (np. „Hajsu” i „Chleba”) przypomina bohaterów „Wojny polsko-ruskiej…” – aspirującą do świata celebrytów młodzież o niskim statusie społecznym.
Spośród teledysków szczególną popularnością cieszył się „Chleb” w reżyserii Krzysztofa Skoniecznego, w którym wystąpili m.in. Anja Rubik tudzież Maciej Nowak. Zyskał światowe uznanie i został zauważony przez takie media jak brytyjska edycja „Vogue” „Dazed” czy „Fashionista.com”, był także nominowany do UK Music Videos Awards w kategorii Best Pop Video – Budget. Pozostałe klipy także spotkały się z uznaniem.
Płyta dwukrotnie znalazła się w zestawieniu OLiS, docierając do 9. miejsca.
„Tęcza”.
11 listopada 2014 w klubie Basen w Warszawie oraz w internecie miała miejsce premiera piosenki „Tęcza”. Choć została wydana osobno osiem miesięcy później, stylistycznie oraz tekstowo stanowi ciąg dalszy płyty. Utwór nawiązuje do strachu przed innymi i obarczania ich odpowiedzialnością za własne niepowodzenia, „polskiej tendencji do narzekania i szarości życia przeciętnych obywateli”, krytycznie odnosi się do szeregu podpaleń tęczy na pl. Zbawiciela, a także zagrożeń wiążących się z łączeniem Boga i patriotyzmu z nienawiścią. Masłowska motywację do napisania utworu tłumaczyła następująco: „piosenkę napisałam, kiedy media kolejny raz doniosły, że ktoś podpalił Tęczę na Placu Zbawiciela. Ten rytuał jej palenia jest bardzo wymowny: ma w sobie coś i z wielkiego grilla, i z wielkiego stosu. Ale pod całą groteską jest to akt nienawiści, która staje się naszym chlebem powszednim. Ta piosenka jest o tym, że źle gdy, na sztandar tej nienawiści wciągany jest Bóg i Polska”. Alena Aniskiewicz zwróciła uwagę, że w przypadku tej piosenki Masłowska nie pozostawiła wiele przestrzeni dla wątpliwości interpretacyjnych – jest negatywną oceną wizji brutalnego nacjonalizmu tradycyjnej polskości, która podgrzewa nienawiść.
W teledysku w reżyserii Macieja Szupicy (podpisany jako Monsieur Zupika) i Krzysztofa Kiziewicza (Kee Zee) wystąpili m.in. Masłowska i Michał Piróg. Bohaterka obrazu (w tej roli Masłowska) wyraża dezaprobatę z powodu samej obecności tęczy i wyraża to, jak Polska powinna wyglądać – szara, bez koloru (tj. różnic). Używane sformułowania nie stanowią wprost cytowania retoryki środowisk nacjonalistycznych, ale absurdalnie je wyolbrzymiają. W klipie, w którym zniekształcenie wizualne mają odzwierciedlać zniekształcenia ideologiczne, przeciwstawione zostały dwie koncepcje Polski: kolorowa i różnorodna wspólnota oraz szara masa wiecznego i niezmieniającego się narodu. Obraz ma stanowić krytykę gatunku, w którym w Polsce dominuje konserwatywny wydźwięk. W teledysku przedstawiono, jak miałby wyglądać „tęczowy świat” – Michał Piróg pieści tęczowe dildo, do którego dołączają kolejni tancerze. Za jego plecami jest pawi ogon – symbol pychy. Piróg ma być alegorią homoseksualizmu i wizualnym odpowiednikiem instalacji. Wizja „tęczowego świata” staje w płomieniach, kiedy Masłowska śpiewa „to jest Polska”. Masłowska brak tolerancji zderza w kontraście z katolickimi wartościami („talerzyk dla zbłąkanego wędrowca”). W teledysku pojawia się Zbigniew Grzegorzewski, tłumaczący w języku migowym „to jest Polska”. Utwór wraz z klipem spotkały się z pozytywnymi recenzjami, a negatywne komentarze pod samym teledyskiem reprezentowały zarówno prawicowy, jak i lewicowy światopogląd.
Koncerty.
Masłowska wykonywała piosenki z płyty na żywo z zespołem, w skład którego prócz niej weszli: Marcin Macuk, Kuba Wandachowicz, Magda Staroszczyk i Piotr Gwadera. Pierwszy występ promujący płytę odbył się 22 lutego 2014 w warszawskim Barze Studio bezpośrednio po wernisażu wystawy w Galerii Raster. W 2014 i 2015 Masłowska odbyła dwie minitrasy, grając przeszło dwadzieścia koncertów, m.in. na Off Festivalu, w Bukareszcie oraz w Londynie. Oprócz piosenek z płyty wykonywała także „Tęczę” oraz covery: „Scyzoryk” Liroya, „Kolory” Post Regimentu, „Bez matki” 19 Wiosen, „Ciągle w ruchu” Kosmetyków Mrs. Pinki, „Wiedziałem, że tak będzie” Molesty. W czerwcu 2015 Masłowska zapowiedziała zawieszenie działalności muzycznej, motywując to chęcią powrócenia do pisania oraz faktem, że „podczas koncertu w Elblągu nie pojebała mi się prawie ani jedna linijka tekstu i to już definitywny znak, że coś się kończy”. Ostatni koncert pod tytułem „Pożegnanie ze społeczeństwem” miał miejsce 25 listopada 2015 w Warszawie w klubie Hydrozagadka. Wzięli w nim gościnny udział: Vienio w utworze „Wiedziałem, że tak będzie”, Maria Strzelecka w „Kolorach”.
Występy spotkały się z pozytywnym odbiorem. Wersje koncertowe utworów znacznie różniły się od płytowych nowymi aranżacjami i dodaniem instrumentów. Koncerty utrzymywane były w konwencji pastiszu, zawierały elementy teatru oraz performansu, podczas których Masłowska dekonstruowała teatralność swojej tożsamości pisarskiej, zacierając granice między odgrywaną rolą a realną osobą. Jej celem było nie dostarczenie rozrywki muzycznej, lecz zachwianie własnym wizerunkiem publicznym. Masłowska ucieleśniała na nich wyobrażenia na swój temat jako gwiazdy literatury w krzywym zwierciadle jako tandetna gwiazda muzyki pop. Ubrana była w błyszczący, dyskotekowy strój. Starała się naśladować gwiazdy pop także ruchami i konferansjerką. Wyraźna teatralizacja siebie przez Masłowską porównywana jest do koncertowego alter ego Davida Bowiego – Ziggy’ego Stardusta.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="4800574" url="https://pl.wikipedia.org/wiki?curid=4800574" title="Małgorzata Komarnicka">
Małgorzata Komarnicka

Małgorzata Komarnicka – polska esperantystka, interlingwistka i filozof, rotarianka, metodyk, tłumacz i wykładowca języka esperanto.
Życiorys.
Małgorzata Komarnicka studiowała interlingwistykę i filozofię. Jest działaczką polskiej społeczności esperanto, metodykiem i wykładowczynią języka esperanto, prezesuje Europejskiemu Centrum Edukacji Międzykulturowej.
Jest członkinią Towarzystwa Naukowego Organizacji i Kierownictwa, członkinią zarządu Międzynarodowej Akademii Nauk San Marino (Akademio Internacia de la Sciencoj San-Marino, AIS) i przewodniczącą Komisji Rewizyjnej Internacia Ligo de Esperantistaj Instruistoj – Pollando. Jest autorką artykułów w czasopismach w języku esperanto („Juna Amiko”, „Kresko” i „Pola Esperantisto”) oraz promotorem wielu wydarzeń kulturalnych, przede wszystkim Europejskiego Festiwalu Piosenki Esperanckiej i Międzynarodowego Sympozjum we Wrocławiu.
Jest redaktorem inicjującym słownika języka esperanto "Słownik Minimum" E. Malewicza. W latach 2009–2010 wzięła udział w wymianie kadry dla edukacji dorosłych Asystentury Grundtviga w Niemczech, którą zakończyła I nagrodą jako przykład „Dobrej Praktyki”. Inicjatorka imprez edukacyjnych „Jaki wspaniały jest ten świat” oraz prezentowanego od 2018 r. „…ziemię moja znam – … la teron mian mi konas” we współpracy z Dolnośląską Biblioteką Publiczną im. Tadeusza Mikulskiego we Wrocławiu.

</doc>
<doc id="4800579" url="https://pl.wikipedia.org/wiki?curid=4800579" title="Wirtualne Media">
Wirtualne Media



</doc>
<doc id="4800589" url="https://pl.wikipedia.org/wiki?curid=4800589" title="Glaresidae">
Glaresidae

Glaresidae – rodzina chrząszczy z podrzędu wielożernych i nadrodziny żuków. Obejmuje 89 opisanych gatunków. Występują we wszystkich krainach zoogeograficznych oprócz australijskiej. Zamieszkują siedliska piaszczyste. Larwy pozostają nieznane nauce.
Morfologia.
Chrząszcze te osiągają od 2,5 do 6 mm długości wypukłego i owalnego w zarysie ciała. Ubarwienie mają żółtawobrunatne, czerwonawobrunatne do ciemnobrązowego. Nie przejawiają w budowie zewnętrznej dymorfizmu płciowego. Ich oskórek porastają krótkie szczecinki.
Mała głowa jest odgięta ku dołowi. Czułki zbudowane są z dziesięciu członów, z których trzy ostatnie tworzą buławkę. Oczy złożone są częściowo lub całkowicie podzielone występem policzka zwanym "canthus". Nadustek jest krótki i nie nakrywa od góry narządów gębowych. Głaszczki są czteroczłonowe.
Przedplecze ma brzegi boczne i nasadowy porośnięte grubymi, gęsto rozmieszczonymi szczecinkami. Między nasadami pokryw widoczna jest tarczka. Powierzchnia każdej z pokryw ma 10 rzędów i tyleż międzyrzędów. Podgięcia pokryw są szerokie. Autapomorfią użyłkowania tylnego skrzydła jest redukcja gałęzi RP1 i RP3+4 tylnej żyłki radialnej. Odnóża mają zaopatrzone w ząbki golenie oraz krótkie, pięcioczłonowe stopy o słabo rozwiniętych pazurkach. Tylna para odnóży ma uda i golenie silnie rozszerzone.
Odwłok ma wszystkie przetchlinki dobrze wykształcone i umieszczone po bokach segmentów na błonach pleuralnych. Na spodzie odwłoka widocznych jest tylko pięć sternitów (wentrytów). Narządy genitalne samca składają się z prosto zbudowanego, trójpłatowego edeagusa. Samice mają narządy rozrodcze z czterema owariolami w każdym jajniku.
Ekologia i występowanie.
Owady o bardzo słabo poznanej biologii i ekologii. Spotykane są na stanowiskach piaszczystych (w tym na brzegach rzek) i półpustynnych, w tym w napływkach i pod kamieniami. Zaniepokojone owady dorosłe stosują strydulację. Niekiedy przylatują do sztucznych źródeł światła. Lawy pozostają nieznane nauce; nie znaleziono ich w środowisku i nie udało ich się uzyskać drogą hodowli owadów dorosłych.
Rodzina rozmieszczona jest niemal kosmopolitycznie, ale brak jej w Australii, Nowej Zelandii i Japonii. Z Polski wykazana została na podstawie pojedynczego okazu "Glaresis rufa", odłowionego we wrześniu 1931 roku w okolicy Krakowa. Gatunek ten uznano za przypuszczalnie wymarły w Polsce, umieszczając go z taką kategorią na Czerwonej liście zwierząt ginących i zagrożonych w Polsce.
Taksonomia i ewolucja.
Takson ten wprowadzony został w 1905 roku przez Hermanna Juliusa Kolbe. Dawniej włączany był do rodziny modzelatkowatych. Współcześnie uznaje się go za osobną rodzinę, przypuszczalnie bazalną w obrębie nadrodziny żuków. Do rodziny tej zalicza się 89 opisanych gatunków (w tym 82 gatunki współczesne) zgrupowanych w 4 rodzajach:
Najstarszą znaną skamieniałością jest ta należąca do "Aphodiites protogaeus", pochodząca z jury wczesnej, jednak jego przynależność do Glaresidae budzi wątpliwości. Pozostałe rodzaje Glaresidae znane są w zapisie kopalnym od aptu w kredzie.

</doc>
<doc id="4800593" url="https://pl.wikipedia.org/wiki?curid=4800593" title="Dynastini">
Dynastini

Dynastini – plemię chrząszczy z rodziny poświętnikowatych i podrodziny rohatyńcowatych.
Morfologia.
Chrząszcze te osiągają od 10 do 225 mm długości ciała, należąc tym samym do jednych z największych owadów świata. W ich budowie zaznacza się silny dymorfizm płciowy. U samców głowa i przedplecze zaopatrzone są zazwyczaj w wyrostki (rogi). U samic brak rogów, natomiast na głowie występują guzki. Oczy złożone podzielone występem policzka zwanym "canthus". Przedpiersie ma płaski, trójkątny w zarysie, mniej lub bardziej przylegający do pozostałej jego powierzchni, zwykle krótki wyrostek międzybiodrowy. Stopy cechują się obecnością licznych szczecinek na szczycie pazurków. Pazurki poszczególnych stóp są równych rozmiarów.
Larwami są pędraki o ciele wygiętym w kształt litery „C”. Ich szczęki mają żuwki zewnętrzną i wewnętrzną zrośnięte w malę. Na spodniej stronie żuwaczek leżą elementy aparatu strydulacyjnego.
Taksonomia.
Takson ten wprowadzony został w 1819 roku przez Alexandra Macleaya. Dzieli się go na 3 podplemiona, obejmujące łącznie 13 rodzajów:

</doc>
<doc id="4800594" url="https://pl.wikipedia.org/wiki?curid=4800594" title="Jacqueline Curtet">
Jacqueline Curtet

Jacqueline „Jacky” Curtet, po mężu Frechet (ur. 9 maja 1955 w Tuluzie) – francuska lekkoatletka, specjalistka skoku w dal i sprinterka, trzykrotna medalistka uniwersjad.
Zajęła 4. miejsce w sztafecie 4 × 100 metrów i 5. miejsce w skoku w dal na mistrzostwach Europy juniorów w 1973 w Duisburgu.
Zdobyła brązowy medal w sztafecie 4 × 100 metrów (która biegła w składzie: Cécile Cachera, Danielle Camus, Curtet i Rose-Aimée Bacoul) i zajęła 8. miejsce w skoku w dal na uniwersjadzie w 1975 w Rzymie. Zajęła 3. miejsce w skoku w dal w finale Pucharu Europy w 1975 w Nicei. Zajęła 6. miejsce w skoku w dal na halowych mistrzostwach Europy w 1976 w Monachium i 8. miejsce w tej konkurencji na halowych mistrzostwach Europy w 1977 w San Sebastián.
Zwyciężyła w skoku w dal na uniwersjadzie w 1977 w Sofii. Zajęła 4. miejsce w tej konkurencji na halowych mistrzostwach Europy w 1978 w Mediolanie i 9. miejsce na mistrzostwach Europy w 1978 w Pradze.
Zdobyła brązowy medal w sztafecie 4 × 100 metrów (w składzie: Odile Madkaud, Curtet, Marie-Pierre Philippe i Chantal Réga) na uniwersjadzie w 1979 w Meksyku. Odpadła w eliminacjach biegu na 60 metrów na halowych mistrzostwach Europy w 1980 w Sindelfingen.
Curtet była mistrzynią Francji w skoku w dal w 1974 i 1978, wicemistrzynią w tej konkurencji w 1976 i 1977 oraz brązową medalistką w 1975. W hali była mistrzynią Francji w skoku w dal w latach 1973, 1976–1979 i 1981, wicemistrzynią w jej konkurencji w 1975 oraz brązową medalistką w biegu na 60 metrów w 1980 i w skoku w dal w 1974.
Trzykrotnie poprawiała rekord Francji w skoku w dal do wyniku 6,62 m (uzyskanego 23 lipca 1978 w Paryżu) i dwukrotnie w sztafecie 4 × 100 metrów do czasu 43,77 s (12 września 1979 w Meksyku).
Jej matka Yvonne Curtet była również lekkoatletką, specjalizującą się w skoku w dal, olimpijką z 1948 i 1952.

</doc>
<doc id="4800596" url="https://pl.wikipedia.org/wiki?curid=4800596" title="Gryphoceratops">
Gryphoceratops

Gryphoceratops – wymarły rodzaj dinozaura ptasiomiednicznego, ceratopsa z rodziny leptoceratopsów.
Skamieniałości dinozaura nieznanego wcześniej nauce znaleziono w kanadyjskiej Albercie, 10 km na wschód od Writing-on-Stone Provincial Park, w miejscu zwanym Black Coulee. Spoczywały wśród skał formacji Milk River, którą datowano na późny santon w kredzie późnej. Są więc wcześniejsze niż uprzednio znajdywane szczątki leptoceratopsów, takich jak kampańskie pozostałości "Leptoceratops", "Cerasinops" czy "Prenoceratops" oraz mastrychckie szczątki montanoceratopsa.
Znaleziona została pojedyncza prawa kość zębowa, zęby nie zachowały się. Jej znany fragment liczy sobie 70 mm, ale całkowity wymiar miałby o 2 cm więcej. Jej analiza pozwoliła badaczom na zaliczenie do rodziny leptoceratopsów, dinozaurów rogatych bardziej pierwotnych od Ceratopsidae. Zwierzę, które ją pozostawiło, musiało być niewielkim przedstawicielem Leptoceratopsidae. Obecność "predentary flange" łączy je z leptoceratopsem, prenoceratopsem czy "Unescoceratops", opisanym w tej samej pracy zespołu Ryana. Z tym ostatnim rodzajem, jak również z "Cerasinops", łączy je również leżący wyrostek dziobiasty. Natomiast kształt brzusznego brzegu omawianej kości łączy je tylko z "Unescoceratops". Kość zębowa odróżniała się od homologów u innych rodzajów swą głębokością w stosunku do długości rzędu zębów oraz sigmoidalnie zakrzywionym tylnym przebiegiem połączenia kości przedzębowej.
Rodzaj otrzymał nazwę odwołującą się do mitologii greckiej, a epitet gatunkowy honoruje preparatora kości. Przeprowadzona przez Ryana i innych analiza filogenetyczna pokazała, że najbliższym krewnym "Gryphoceratops" był "Unescoceratops", następnie zaś "Zhuchengceratops".
Historia.
Historia odkryć dinozaurów rogatych zaczyna się w XIX wieku. W 1888 Othniel Charles Marsh kreował pierwszy rodzaj "Ceratops", który zaliczył do rodziny Ceratopsidae. Na początku XX wieku Barnum Brown opisał na podstawie znaleziska z Alberty kolejnego, tym razem niewielkich rozmiarów dinozaura z tej grupy, nazwanego "Leptoceratops". Rozważał wprowadzenie nowej rodziny niewielkich ceratopsów. W 1923 nazwano ją Leptoceratopsidae. Kolejne znaleziska Leptoceratopsidae pochodziły z Montany, a pod koniec wieku także z Azji, a rozważano też zaliczenie tu pojedynczego rodzaju z Australii. Tymczasem kolejne Leptoceratopsidae odkrywano w Ameryce Północnej. W 2004 dołączył do nich montański "Prenoceratops", 3 lata później pochodzący z tego samego stanu "Cerasinops". Po kolejnych znaleziskach w Europie następne rodzaje Leptoceratopsidae opisano na podstawie skamieniałości znalezionych znowu w Ameryce Północnej.
Skamieniałości dinozaura nieznanego wcześniej nauce znaleziono w kanadyjskiej Albercie, 10 km na wschód od Writing-on-Stone Provincial Park, w miejscu zwanym Black Coulee. Spoczywały wśród skał formacji Milk River, którą datowano na późny santon w kredzie późnej. Nie były to liczne kości. Obejmowały one prawą kość zębową, niekompletną. Oznakowana jako ROM 56635 stała się holotypem nowego rodzaju dinozaura. W 2012 Michael J.Ryan, David C.Evans, Philip J.Currie, Caleb M.Brown i Don Brinkman opublikowali w czasopiśmie Cretaceous Research pracę "New leptoceratopsids from the Upper Cretaceous of Alberta, Canada", w której opisali dwa nieznane wcześniej rodzaj Leptoceratopsidae: "Unescoceratops" i "Gryphoceratops" właśnie.
Publikacje opisujące kolejne rodzaje Leptoceratopsidae "Aquilops" i "Ferrisaurus" krótko wspominają rodzaj "Gryphoceratops".
Budowa.
Znaleziona została pojedyncza prawa kość zębowa, zęby nie zachowały się. Jej znany fragment liczy sobie 70 mm, ale całkowity wymiar miałby o 2 cm więcej. Wysokość kości to 46 mm. Jej analiza pozwoliła badaczom na zaliczenie do rodziny leptoceratopsów, dinozaurów rogatych bardziej pierwotnych od Ceratopsidae. Były to zwierzęta roślinożerne ustępujące rozmiarom większym ceratopsom, o długości około dwóch metrów, rzadziej trzech, jak montanoceratops, o wzroście niekiedy nie przekraczającym czterech stóp. "Gryphoceratops" należał do mniejszych przedstawicieli tej rodziny.
Znana jest jedynie kość zębowa. Obecność "predentary flange" łączy "Gryphoceratops" z leptoceratopsem, prenoceratopsem czy "Unescoceratops", opisanym w tej samej pracy zespołu Ryana. Z tym ostatnim rodzajem, jak również z "Cerasinops", łączy go również leżący wyrostek dziobiasty. Natomiast kształt brzusznego brzegu omawianej kości łączy go tylko z "Unescoceratops". Te 2 rodzaje miały coś w rodzaju „bródki”. Kość zębowa odróżniała się od homologów u innych rodzajów swą głębokością w stosunku do długości rzędu zębów oraz sigmoidalnie zakrzywionym tylnym przebiegiem połączenia kości przedzębowej. Rząd zębowy był zakrzywiony, przez co zwierzę miało krótki pysk, a wyraz twarzy kreatorzy rodzaju określili jako tępy. Na bocznej powierzchni kości badacze dostrzegli niewielkie otwory, leżące wzdłuż słabo zaznaczonego podłużnego grzbietu, przypominające spotykane u innych Leptoceratopsidae. Zębodołów było przynajmniej 10, na końcu rzędu zębowego mógł mieścić się najwyżej pojedynczy zębodół dodatkowy.
Systematyka.
Nowy rodzaj otrzymał nazwę "Gryphoceratops". Odwołuje się ona do mitologii greckiej, w której występował potwór o nazwie gryf. Miał on ciało lwa, a głowę orła, która skojarzyła się autorom rodzaju z zakrzywionym dziobem nowo opisanego rodzaju. Już wcześniej pojawiały się głosy, jakoby będące źródłem mitu „kości gryfów” były skamieniałymi pozostałościami po dinozaurach rogatych. Drugi człon nazwy rodzajowej, "ceratops", oznacza rogatą twarz, a pochodzi ze zlatynizowanej greki. W obrębie rodzaju Ryan i współpracownicy umieścili pojedynczy gatunek "Gryphoceratops morrisoni". Epitetem pragnęli upamiętnić Iana Morrisona, wymieniając jego zasługi jako wypreparowanie holotypowej niepełnej kości zębowej omawianego rodzaju, oznakowanej jako ROM 56635, oraz inne prace preparatorskie w zakresie paleontologii kręgowców dla Royal Ontario Museum.
"Gryphoceratops" zaliczony został do rodziny Leptoceratopsidae. Obejmuje ona taksony bliższe leptoceratopsowi niż triceratopsowi.
Celem oceny pozycji "Gryphoceratops" na drzewie rodowym Ceratopsia kreatorzy rodzaju przeprowadzili analizę filogenetyczną. Jej wyniki obrazuje poniższy kladogram (uproszczono):
Jak widać, najbliższym krewnym "Gryphoceratops" okazał się opisany w tej samej pracy "Unescoceratops", a następnie "Zhuchengceratops". Podobny pogląd obrazuje kladogram zaprezentowany w opisie rodzaju "Aquilops". Bliskie pokrewieństwo rodzaju z "Unescoceratops" wspominają też autorzy opisu rodzaju "Ferrisaurus".
Rozmieszczenie geograficzne i paleoekologia.
Skamieniałości znaleziono w kanadyjskiej Albercie, wśród skał ogniwa Deadhorse Coulee formacji Milk River, którą datowano na późny santon w kredzie późnej. Są więc wcześniejsze niż uprzednio znajdywane szczątki leptoceratopsów, takich jak kampańskie pozostałości "Leptoceratops", "Cerasinops" czy "Prenoceratops" oraz mastrychckie szczątki montanoceratopsa, od najbliższego krewnego "Unescoceratops" starsze są o 8 milionów lat. Czyni je to najstarszymi szczątkami z grupy leptoceratopsów. Pogląd ten utrzymał się w pracach kolejnych badaczy. Kreatorzy "Aquilops" wymieniając "Gryphoceratops" jako najstarszego Leptoceratopsidae Ameryki Północnej, podając czas jego życia jako późny santon, między 84 a 83,6 miliona lat temu (minimum 83,7 wedle innych autorów). Biorąc pod uwagę zaawansowaną pozycję rodzaju na drzewie rodowym tej rodziny, wnioskują, że Leptoceratopsidae musiały pojawić się na kontynencie północnoamerykańskim jeszcze przed santonem. Formacja reprezentuje przejście od płytkiego morza (przetykane mułowce, piaskowce) do osadów lądowych (piaskowce, łupki, węgiel), pozostawionych przez równinę zalewową.

</doc>
<doc id="4800599" url="https://pl.wikipedia.org/wiki?curid=4800599" title="Obraz łaski w Akwizgranie">
Obraz łaski w Akwizgranie

Obraz łaski w Akwizgranie – obraz przedstawiający tradycyjną figurę Maryi z dzieckiem Jezus, znajduje się w katedrze w Akwizgranie.
Historia i tradycja.
Obraz łaski w Akwizgranie posiada wielowiekową tradycję. Częściowo przypuszcza się, że obraz miłosierdzia wielbiony jest przez wiernych od prawie tysiąca lat. Zachowały się pieczęcie z XIII wieku przedstawiające Królową Nieba, siedzącą na tronie z błogosławionym dzieciątkiem Jezus. Na pieczęci widnieje transkrypcja: „SANCTA MARIA AQUENSIS”.
Najstarsza figura Maryi z dzieciątkiem Jezus pochodziła z XIV wieku, z okresu gotyku i była wykonana z drewna dębowego. Niestety, w 1656 spłonęła prawie całkowicie podczas pożaru miasta. Uratowana głowa i prawa ręka Marii zostały zintegrowane z nową statuetką, wykonaną z drewna lipowego. Prochy spalonej figury zostały umieszczone we wnęce nowej, z tyłu za jej plecami. Posąg został gruntownie odnowiony w 1987. Jednak nie było to łatwe, ponieważ na figurze zaczęły pojawiać się owady, które doprowadziły do poważnego uszkodzenia drewna. Brakowało na niej koniuszków palców i małego palca Maryi.
Szaty i skarby Maryi, i dzieciątka Jezus na obrazie miłosierdzia.
Prawdopodobnie od około XV wieku Matka Boża z dzieciątkiem posiadają odzienie, które jest zmieniane z okazji specjalnych świąt – tak samo, jak i biżuteria. Najstarszym dowodem tej tradycji, a jednocześnie jednym z najcenniejszych elementów cudownego obrazu jest korona Małgorzaty z Yorku, z 1461, którą podarowała obrazowi łaski w 1474.
Po dziś dzień Maryja z dzieciątkiem Jezus dostają prezenty w postaci szat i biżuterii. Dary są przyznawane z różnych powodów; na przykład za zdanie egzaminu czy za wstawiennictwo Matki Bożej za przetrwanie na wojnie. Maryia dostała także od wiernych kolczyki, zegarki kieszonkowe, butelki perfum lub mniejsze sztabki złota.
Kilkanaście razy w roku nakładana jest inna szata na wizerunek łaski, także rzadko, kiedy przychodzi się do katedry – Maria i dzieciątko noszą ten sam strój. W 2007 Matka Boża miała na sobie 41 sukienek i nie zliczoną ilość biżuterii.

</doc>
<doc id="4800600" url="https://pl.wikipedia.org/wiki?curid=4800600" title="Ronald Jimenez">
Ronald Jimenez

Ronald Andres Jimenez Zamora (ur. 9 stycznia 1990 w Cali) – kolumbijski siatkarz, grający na pozycji atakującego, reprezentant Kolumbii. 
Sukcesy klubowe.
Brązowy medalista Mistrzostw Finlandii:
Superpuchar Grecji:
MEVZA:
Mistrzostwo Austrii:
Puchar Austrii:
Puchar Francji:
Sukcesy reprezentacyjne.
Mistrzostwa Ameryki Południowej:

</doc>
<doc id="4800609" url="https://pl.wikipedia.org/wiki?curid=4800609" title="Krzysztof A. Zajas">
Krzysztof A. Zajas

Krzysztof Aleksander Zajas (ur. 3 stycznia 1962 w Oświęcimiu) – polski pisarz, tłumacz, literaturoznawca, kulturoznawca, nauczyciel akademicki, profesor nadzwyczajny Uniwersytetu Jagiellońskiego.
Życiorys.
Jest przewodniczącym Kapituły Alei Pisarzy przy Galerii Książki w Oświęcimiu; od 2017 r. pełni funkcję przewodniczącego Małopolskiego Komitetu Olimpiady Literatury i Języka Polskiego; w latach 2002–2012 był krakowskim koordynatorem Programu Stypendialnego im. Lane’a Kirklanda, działającego przy Polsko-Amerykańskiej Komisji Fulbrighta oraz Polsko-Amerykańskiej Fundacji Wolności. Od stycznia 2021 do grudnia 2022 r. redaktor naczelny kwartalnika "Czas Literatury". 
W badaniach naukowych skupia się przede wszystkim na twórczości Czesława Miłosza, badaniu pograniczy kulturowych oraz na studiach postkolonialnych i postzależnościowych.
Odnalazł i przygotował do druku zaginiony rękopis polsko-inflanckiego historyka Gustawa Manteuffla, pt. "Zarysy z dziejów krain dawnych inflanckich" (Universitas, Kraków 2007). Jest również wydawcą jego "Pism wybranych" (t. 1: "Inflanty Polskie oraz Listy znad Bałtyku", Universitas, Kraków 2009; t. 2: "Portrety miast inflanckich. Pieśni gminne", IBnDKE, Białystok 2013).
Współredaktor (wraz z J. Fazanem) serii humanistycznej wydawnictwa Peter Lang Verlag pt. "Polish Studies – Transdisciplinary Perspectives" (dotychczas ukazało się 37 tomów).
Twórczość literacka.
W ramach cyklu powieściowego „trylogia grobiańska” ukazały się:
Powieść:
W ramach cyklu powieściowego „trylogia pomorska”:
Tłumaczenia z języka niemieckiego:
Twórczość naukowa.
Do najważniejszych publikacji naukowych należą:

</doc>
<doc id="4800614" url="https://pl.wikipedia.org/wiki?curid=4800614" title="Kościół Św. Marii z Castro (Leicester)">
Kościół Św. Marii z Castro (Leicester)



</doc>
<doc id="4800616" url="https://pl.wikipedia.org/wiki?curid=4800616" title="Kościół Św. Małgorzaty w Leicesterze">
Kościół Św. Małgorzaty w Leicesterze



</doc>
<doc id="4800618" url="https://pl.wikipedia.org/wiki?curid=4800618" title="Yvonne Curtet">
Yvonne Curtet

Yvonne Alice Curtet z domu Chabot (ur. 28 maja 1920 w Cannes) – francuska lekkoatletka, specjalistka skoku w dal, dwukrotna olimpijka.
Zajęła 8. miejsce w skoku w dal na igrzyskach olimpijskich w 1948 w Londynie, 4. miejsce w tej konkurencji oraz w sztafecie 4 × 100 metrów na mistrzostwach Europy w 1950 w Brukseli i 23. miejsce w skoku w dal na igrzyskach olimpijskich w 1952 w Helsinkach. 
Była mistrzynią Francji w skoku w dal w 1945, 1946 i 1949 oraz w pięcioboju w 1946 i 1949, wicemistrzynią w skoku w dal w 1948 i 1952 oraz w pięcioboju w 1945, a także brązową medalistką w skoku w dal w 1951.
Trzykrotnie poprawiała rekord Francji w skoku w dal do wyniku 5,71 m (uzyskanego 10 lipca 1949 w Colombes). Jej rekord życiowy w tej konkurencji wynosił 5,76 m, uzyskany 21 czerwca 1950 w Albi, lecz nie figuruje on na liście rekordów Francji.
Jej córka Jacqueline Curtet była również lekkoatletką, specjalizującą się w skoku w dal, mistrzynią i rekordzistką Francji.

</doc>
<doc id="4800619" url="https://pl.wikipedia.org/wiki?curid=4800619" title="Cyclocephalini">
Cyclocephalini

Cyclocephalini – plemię chrząszczy z rodziny poświętnikowatych i podrodziny rohatyńcowatych. Występują głównie w Nowym Świecie; tylko jeden rodzaj znany jest z Afryki.
Morfologia.
Dymorfizm płciowy jest u tych chrząszczy stosunkowo słabo zaznaczony. U obu płci brak zarówno na głowie jak i przedpleczu rogów, wyrostków, guzków i dołków. U samców niektórych gatunków z rodzaju "Cyclocephala" czułki zwieńczone są dłuższą buławką niż u samic. Narządy gębowe pozbawione są zębów czy płatów na bocznych krawędziach żuwaczek. Oczy złożone podzielone występem policzka zwanym "canthus". Przedpiersie ma zwykle rzucający się w oczy wyrostek międzybiodrowy. Wszystkie pary odnóży mają walcowate stopy o pazurkach z dwoma szczecinkami na wierzchołku. W przypadku samców większości gatunków stopy przedniej pary odnóży są powiększone.
Larwami są pędraki o ciele wygiętym w kształt litery „C”. Ich szczęki mają żuwki zewnętrzną i wewnętrzną zrośnięte w malę. Na spodniej stronie żuwaczek leżą elementy aparatu strydulacyjnego.
Taksonomia.
Takson ten wprowadził w 1840 roku Francis de Laporte de Castelnau. Obejmuje 15 rodzajów.

</doc>
<doc id="4800624" url="https://pl.wikipedia.org/wiki?curid=4800624" title="Kaczyny-Stara Wieś">
Kaczyny-Stara Wieś

Kaczyny-Stara Wieś – część miasta Ostrołęka w Polsce położona w województwie mazowieckim.
Dawniej wieś.
Historia.
W latach 1921–1936 wieś leżała w województwie białostockim, w powiecie ostrołęckim, w gminie Rzekuń.
Według Powszechnego Spisu Ludności z 1921 roku wieś zamieszkiwało 356 osób, 355 było wyznania rzymskokatolickiego, 1 prawosławnego. Jednocześnie 355 mieszkańców zadeklarowało polską przynależność narodową a 1 rosyjską. Było tu 45 budynków mieszkalnych. Miejscowość należała do parafii rzymskokatolickiej w Rzekuniu. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Rzekuniu.
W 1936 dokonano zmian granic Ostrołęki włączając Kaczyny-Starą Wieś w granice miasta.

</doc>
<doc id="4800626" url="https://pl.wikipedia.org/wiki?curid=4800626" title="Henryk Gumol">
Henryk Gumol

Henryk Marian Gumol (ur. 15 lipca 1897 w Haliczu, poległ 7 lutego 1916 pod Optową) – podchorąży Legionów Polskich, kawaler Krzyża Srebrnego Orderu Wojennego Virtuti Militari.
Życiorys.
Urodził się jako syn Ignacego i Michaliny z domu Osiki.
Naukę pobierał w gimnazjum realnym w Stanisławowie, wówczas też został członkiem Związku Strzeleckiego. Z początkiem października 1914 r. wstąpił do Legionów Polskich i otrzymał przydział do 13 kompanii IV batalionu 3 pułku piechoty. Następnie skierowany został do legionowej Szkoły Podchorążych, którą ukończył 27 lipca 1915 r. Mianowany aspirantem oficerskim w stopniu sierżanta oraz przydzielony do I batalionu uzupełniającego. Przeniesiony do służby na froncie, wyróżnił się podczas bitwy pod Kuklami (24-25 października 1915 r.), kiedy to zająwszy rosyjskie okopy bronił ich przed kontratakami nieprzyjaciela. W połowie listopada tr. przeniesiony na stanowisko dowódcy 11 kompanii w III batalionie 6 pułku piechoty LP (wchodzącego w skład III Brygady Legionów). Poległ od wybuchu miny w lutym 1916 roku pod Optową, podczas starcia z wrogim patrolem. Spoczął na cmentarzu legionistów urządzonym w tej miejscowości. Nie założył rodziny.
Podchorąży Henryk Gumol pośmiertnie odznaczony został Krzyżem Srebrnym Orderu Virtuti Militari, co zostało potwierdzone dekretem Wodza Naczelnego marszałka Józefa Piłsudskiego L. 12190.VM z dnia 17 maja 1922 roku (opublikowanym w Dzienniku Personalnym Ministerstwa Spraw Wojskowych Nr 3 z dnia 11 stycznia 1923 roku). Za pracę w dziele odzyskania niepodległości został odznaczony (również pośmiertnie), na mocy zarządzenia prezydenta Rzeczypospolitej Ignacego Mościckiego z dnia 6 czerwca 1931 roku, Krzyżem Niepodległości.

</doc>
<doc id="4800627" url="https://pl.wikipedia.org/wiki?curid=4800627" title="Krupac">
Krupac



</doc>
<doc id="4800631" url="https://pl.wikipedia.org/wiki?curid=4800631" title="Kruševica">
Kruševica



</doc>
<doc id="4800635" url="https://pl.wikipedia.org/wiki?curid=4800635" title="Sportovní stadion SAP Poruba">
Sportovní stadion SAP Poruba

Sportovní stadion SAP Poruba – wielofunkcyjny stadion w Ostrawie-Porubie, w Czechach. Obiekt powstał na przełomie lat 60. i 70. XX wieku. Może pomieścić 12 000 widzów. W przeszłości swoje spotkania rozgrywali na nim piłkarze klubu TJ VOKD Poruba, obecnie występują na nim zawodnicy zespołu futbolu amerykańskiego Ostrava Steelers.
Stadion powstał na przełomie lat 60. i 70. XX wieku. Obiekt posiada betonowe trybuny w kształcie podkowy, otaczające go od strony zachodniej, północnej i wschodniej. Ich pojemność wynosi 12 000 widzów. Obok stadionu znajdują się m.in. boiska do siatkówki, korty tenisowe, boisko asfaltowe i kręgielnia. Od 2001 roku areną zarządza przedsiębiorstwo SAREZA. W latach 2002–2003 powstała na stadionie nowa, tartanowa bieżnia lekkoatletyczna, posiadająca 5 torów (7 na głównej prostej). W przeszłości na stadionie grali piłkarze klubu TJ VOKD Poruba, występującego w latach 70. i 80. XX wieku w czechosłowackiej II lidze. Z obiektu korzystały także m.in. rezerwy Baníka Ostrawa i MFK Vítkovice, organizowano na nim młodzieżowe zawody lekkoatletyczne, olimpiady szkolne i koncerty. Od 2011 roku występują na nim zawodnicy drużyny futbolu amerykańskiego Ostrava Steelers. W latach 2015, 2016 i 2017 organizowano na nim mistrzostwa Czech w futbolu flagowym.

</doc>
<doc id="4800636" url="https://pl.wikipedia.org/wiki?curid=4800636" title="Instytut Filologii Akademii Pomorskiej w Słupsku">
Instytut Filologii Akademii Pomorskiej w Słupsku

Instytut Filologii Akademii Pomorskiej w Słupsku – jedna z 10 jednostek dydaktycznych Akademii Pomorskiej w Słupsku.
Historia.
Instytut Filologii powstał w 2019 roku wskutek reorganizacji uczelni, w wyniku połączenia dwóch Instytutów: Instytutu Neofilologii oraz Instytutu Polonistyki.
Kierunki kształcenia.
Dostępne kierunki:
Władze Instytutu.
W roku akademickim 2019/2020:

</doc>
<doc id="4800645" url="https://pl.wikipedia.org/wiki?curid=4800645" title="Żuk złocisty">
Żuk złocisty

Żuk złocisty ("Chrysina resplendens") – gatunek chrząszcza z rodziny poświętnikowatych, z podrodziny rutelowatych.
Występowanie.
Występuje on w Panamie oraz w Kostaryce.
Opis gatunku.
Ma on około 3 centymetry długości. Jego larwy żyją w próchniejącym drewnie. Żyje około roku. Dorosły chrząszcz żywi się liśćmi roślin. Zwykle zamieszkuje lasy górskie. Mimo że chrząszcze te nazywane są złocistymi, można spotkać je też w kolorze srebrnym oraz zielonym.

</doc>
<doc id="4800647" url="https://pl.wikipedia.org/wiki?curid=4800647" title="Agaocephalini">
Agaocephalini

Agaocephalini – plemię chrząszczy z rodziny poświętnikowatych i podrodziny rohatyńcowatych. Występują w krainie neotropikalnej.
Morfologia.
Chrząszcze duże, zwykle ubarwione rudobrązowo, brązowo lub czarno. Ich głowa i przedplecze zaopatrzone są w wyrostki (rogi) lub guzki. Czułki mają trzy ostatnie człony uformowane w niewielkich rozmiarów buławkę. Oczy złożone podzielone występem policzka zwanym "canthus". Narządy gębowe mają szerokie żuwaczki uzbrojone w ząbki lub płaty. Powierzchnia pokryw pokryta jest punktowaniem, które nie układa się w podwójne rządki, lecz jest nieregularne. Pazurki poszczególnych stóp są równych rozmiarów. W przeciwieństwie do większości rohatyńcowatych propygidium Agaocephalini pozbawione jest poprzecznych bruzdek, służących jako narząd strydulacyjny.
Larwami są pędraki o ciele wygiętym w kształt litery „C”. Ich szczęki mają żuwki zewnętrzną i wewnętrzną zrośnięte w malę. Na spodniej stronie żuwaczek leżą elementy aparatu strydulacyjnego.
Rozprzestrzenienie.
Plemię ograniczone jest w swym występowaniu do krainy neotropikalnej, gdzie zasiedla głównie strefę klimatu równikowego.
Taksonomia.
Takson ten wprowadził w 1847 roku Hermann Burmeister. Obejmuje 11 rodzajów.

</doc>
<doc id="4800650" url="https://pl.wikipedia.org/wiki?curid=4800650" title="Cmentarz ewangelicki w Kamiennej Górze">
Cmentarz ewangelicki w Kamiennej Górze

Cmentarz ewangelicki w Kamiennej Górze – cmentarz ewangelicki zlokalizowany w Kamiennej Górze przy placu Kościelnym.
Historia.
Cmentarz powstał w 1720 przy kościele łaski pod wezwaniem Świętej Trójcy, zajmował północno-wschodni stok Góry Parkowej.
W 1957 rozpoczęto prace niwelacyjne, rozebrano kaplice grobowe a nagrobki splantowano, teren cmentarza przekształcono w park miejski. Na terenie dawnego cmentarza nadal znajduje się kaplica grobowa rodziny Engmannów, obelisk upamiętniający poległych, którzy odnieśli rany w bitwach koło Trutnova, rozgrywających się 27–28 czerwca 1866 roku. Pomnik został odsłonięty w 1866 roku, a ufundowany został przez ówczesny powiat kamiennogórski. Do czasów współczesnych zachowały się wśród zieleni pojedyncze nagrobki i pozostałości kwater grzebalnych. Wybudowano tu mauzoleum ku czci zamordowanych więźniów i jeńców wojennych. Historię tego miejsca upamiętnia tablica ustawiona przy wejściu od strony ulicy Parkowej.

</doc>
<doc id="4800652" url="https://pl.wikipedia.org/wiki?curid=4800652" title="Brooke Raboutou">
Brooke Raboutou

Brooke Raboutou (ur. 9 kwietnia 2001 w Boulder) – amerykańska wspinaczka sportowa. Specjalizuje się w boulderingu, prowadzeniu oraz we wspinaczce łącznej. 
Kariera.
W 2019 w Hachiōji na mistrzostwach świata zajęła dziewiąte miejsca w klasyfikacji generalnej wspinaczki łącznej czym zapewniła bezpośrednie kwalifikacje na IO 2020 w Tokio we wspinaczce sportowej.
Życie prywatne.
Jej rodzice Didier Raboutou i Robyn Erbesfield-Raboutou "(była mistrzynią świata w 1995)" uprawiali również wspinaczkę sportową w latach 1988–1995, a jej brat Shawn również uprawia wspinaczkę. 
Raboutou studiuje na uniwersytecie w San Diego.

</doc>
<doc id="4800655" url="https://pl.wikipedia.org/wiki?curid=4800655" title="Gaston Henry-Haye">
Gaston Henry-Haye

Henry Gaston Auguste Haye (ur. 6 lutego 1890 w Wissous, zm. 16 października 1983 w Paryżu) – francuski przedsiębiorca, polityk i dyplomata. 
W latach 1928–1935 parlamentarzysta Zgromadzenia Narodowego, od 1935 r. do 1944 członek Senatu. W latach 1935–1944 mer Wersalu. W 1940 wyznaczony przez Philippe Pétaina na ambasadora Francji Vichy w USA. Internowany w 1942, w 1944 powrócił do Francji, uciekł jednak do Afryki Południowej z powodu zagrożenia ze strony francuskiego ruchu oporu. W latach 50. powrócił jednak do Francji.

</doc>
<doc id="4800656" url="https://pl.wikipedia.org/wiki?curid=4800656" title="Kute">
Kute



</doc>
<doc id="4800661" url="https://pl.wikipedia.org/wiki?curid=4800661" title="Kaczyny-Wypychy">
Kaczyny-Wypychy

Kaczyny-Wypychy – część miasta Ostrołęka w Polsce położona w województwie mazowieckim.
Dawniej wieś.
Historia.
W latach 1921–1936 wieś leżała w województwie białostockim, w powiecie ostrołęckim, w gminie Rzekuń.
Według Powszechnego Spisu Ludności z 1921 roku wieś zamieszkiwały 102 osoby w 19 budynkach mieszkalnych. Miejscowość należała do parafii rzymskokatolickiej w Rzekuniu. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Rzekuniu.
W 1936 dokonano zmian granic Ostrołęki włączając Kaczyny-Wypychy w granice miasta.

</doc>
<doc id="4800663" url="https://pl.wikipedia.org/wiki?curid=4800663" title="Rosine Faugouin">
Rosine Faugouin

Rosine Denise Andrée Faugouin, po mężu Bénard (ur. 11 czerwca 1930 w Paryżu, zm. 19 maja 2018 w Orleanie) – francuska lekkoatletka, sprinterka, olimpijka z 1948.
Odpadła w półfinale biegu na 200 metrów i eliminacjach sztafety 4 × 100 metrów na igrzyskach olimpijskich w 1948 w Londynie. Na mistrzostwach Europy w 1950 w Brukseli odpadła w eliminacjach biegu na 200 metrów.
Zdobyła również srebrny medal w biegu na 200 metrów podczas akademickich mistrzostw świata UIE w 1949 w Budapeszcie.
Była mistrzynią Francji w biegu na 200 metrów w 1950, wicemistrzynią na tym dystansie w 1949 oraz brązową medalistką w 1952.
Faugouin była rekordzistką Francji w biegu na 200 metrów z czasem 25,6 s (uzyskanym 18 sierpnia 1949 w Budapeszcie) i w sztafecie 4 × 100 metrów z wynikiem 48,1 s (6 sierpnia 1948 w Londynie).

</doc>
<doc id="4800668" url="https://pl.wikipedia.org/wiki?curid=4800668" title="Opiołek">
Opiołek

Opiołek, amsinkia ("Amsinckia" Lehm.) – rodzaj roślin należący do rodziny ogórecznikowatych ("Boraginaceae"). Obejmuje 13–15 gatunków. Rośliny te występują naturalnie w zachodniej części Ameryki Północnej oraz Południowej. Niektóre gatunki zostały introdukowane i stały się inwazyjne na różnych kontynentach, zwłaszcza w pozostałej części Ameryki Północnej, w Australii i Europie. Z Polski podano trzy gatunki (opiołek kielichowaty "A. calycina", opiołek skrzypkoszyj "A. lycopsoides" i opiołek Menziesa "A. menziesii"), wszystkie jako przejściowo dziczejące (efemerofity). Rośliny te zasiedlają zwykle miejsca odsłonięte, z naruszoną z różnych powodów pokrywą roślinną, zwykle miejsca suche, z glebą piaszczystą lub żwirową. "A. tessellata" masowo kwitnąc wiosną, nadaje charakterystyczną żółtopomarańczową barwę rozległym przestrzeniom na pustyni Mojave. Są to rośliny zielne trudne do identyfikacji w randze gatunku, co dodatkowo utrudnia łatwość z jaką się krzyżują. 
Owoce i liście opiołków spożywane były jak warzywo przez Indian. Z drugiej strony kilka gatunków tego rodzaju to rośliny trujące ("A. lycopsoides", "A. menziesii", "A. tessellata"). Niektóre gatunki cenione są jako rośliny paszowe dla zwierząt w okresie wzrostu, ale w czasie owocowania ich owoce powodują marskość wątroby u bydła, koni i owiec. Jako rośliny inwazyjne powodują ogromne szkody w uprawach, degradują pastwiska i zmniejszają różnorodność przyrody w obszarach inwazji (Australia, wschodnia część Ameryki Północnej i Europa).
Systematyka.
Rodzaj należy do podplemienia "Amsinckiinae", plemienia "Cynoglosseae" w podrodzinie "Cynoglossoideae" w obrębie rodziny ogórecznikowatych "Boraginaceae".

</doc>
<doc id="4800669" url="https://pl.wikipedia.org/wiki?curid=4800669" title="Amsinkia">
Amsinkia



</doc>
<doc id="4800670" url="https://pl.wikipedia.org/wiki?curid=4800670" title="Amsinckia">
Amsinckia



</doc>
<doc id="4800671" url="https://pl.wikipedia.org/wiki?curid=4800671" title="Phileurini">
Phileurini

Phileurini – plemię chrząszczy z rodziny poświętnikowatych i podrodziny rohatyńcowatych. Rozprzestrzenione są kosmopolitycznie.
Morfologia.
Chrząszcze te zwykle są ubarwione brązowo lub czarno. Głowa zaopatrzona jest w guzki lub krótkie rogi. Czułki mają trzy ostatnie człony uformowane w niewielkich rozmiarów buławkę. Oczy złożone podzielone występem policzka zwanym "canthus". Nadustek może mieć przednią krawędź zaostrzoną, zaokrągloną lub wyposażoną w niewielkie rogi. Narządy gębowe mają wąskie, niemal trójkątne, odsłonięte żuwaczki, które mogą być uzębione lub bezzębne. Charakterystyczną cechą jest duża bródka zasłaniająca od spodu nasadowe części głaszczków wargowych. Przez środek przedplecza biegnie bruzda, a w jego części przedniej występują zwykle guzki. Stopy ostatniej pary odnóży mają na szczycie pierwszego członu długi kolec.
Larwami są pędraki o ciele wygiętym w kształt litery „C”. Ich szczęki mają żuwki zewnętrzną i wewnętrzną zrośnięte w malę. Na spodniej stronie żuwaczek leżą elementy aparatu strydulacyjnego.
Rozprzestrzenienie.
Plemię rozprzestrzenione jest kosmopolitycznie, przy czym większość gatunków występuje w strefie tropikalnej. W faunie Nowego Świata reprezentowane jest przez 21 rodzajów.
Taksonomia.
Takson ten wprowadził w 1847 roku Hermann Burmeister. Obejmuje 38 rodzajów.

</doc>
<doc id="4800674" url="https://pl.wikipedia.org/wiki?curid=4800674" title="Lista Yokozunów">
Lista Yokozunów



</doc>
<doc id="4800681" url="https://pl.wikipedia.org/wiki?curid=4800681" title="Salzburger AK 1914">
Salzburger AK 1914

Salzburger AK 1914 – austriacki klub piłkarski, mający siedzibę w mieście Salzburg, na zachodzie kraju. Obecnie gra w Regionalliga Salzburg.
Historia.
Chronologia nazw:
Klub sportowy Salzburger AK został założony w miejscowości Salzburg 24 czerwca 1914 roku. Czyni go najstarszym klubem piłkarskim w kraju związkowym Salzburg. Przy powstaniu klubu jego kolory zostały ustalone na czerwono-białe i zmienione na niebiesko-żółte w 1919 roku. W sezonie 1921/22 zespół debiutował w rozgrywkach "Salzburger 1. Klasse", które odbyły się po raz pierwszy i natychmiast zajął drugie miejsce. W latach 1924–1938 zdobył tytuł mistrza kraju przez 15 kolejnych lat z rzędu. Wskutek aneksji Austrii przez Rzeszą Niemiecką 12 marca 1938 roku rozgrywki w Austrii były organizowane jako część mistrzostw Niemiec. Austriackie kluby walczyli w Gaulidze, a zwycięzca potem uczestniczył w rozgrywkach pucharowych o tytuł mistrza Niemiec. Klub występował na drugim poziomie w Bezirksklasse West, a od 1939 w Salzburger 1. Klasse, w której był zawsze drugim, a w 1942 nawet zwyciężył w lidze, ale bez awansu. W 1943 klub połączył z innymi lokalnymi klubami i jako FG Salzburg startował w Liga Oberdonau-Salzburg. W następnym sezonie 1944/45 ze względu działań wojennych rozgrywki zostały zawieszone. Po zakończeniu II wojny światowej klub wrócił do nazwy Salzburger AK 1914 (dla fanów w skrócie "SAK") i kontynuował grę na drugim poziomie w Landesklasse Salzburg (D2). W pierwszych dwóch sezonach był pierwszy, a w kolejnych dwóch drugim w lidze, jednak wtedy nie było awansów do ligi państwowej. Dopiero zajęcie drugiego miejsca w "Landesklasse Salzburg" w sezonie 1949/50 pozwoliło klubowi awansować do Tauernligi, która została wprowadzona w 1950 roku jako drugi poziom ligowy. W 1952 po wygraniu "Tauernligi" zwyciężył potem w meczach playoff (3:1, 2:3) Schwarz-Weiß Bregenz, zdobywając historyczny awans do Staatsligi A. Debiutowy sezon 1952/53 na najwyższym poziomie zakończył na ostatnim 14.miejscu i spadł z powrotem do "Tauernligi". W 1960 zwyciężył w "Tauernliga Nord", ale potem przegrał w meczach playoff (0:1, 1:7) z FC Dornbirn. W następnym sezonie znów zwyciężył w drugiej lidze, zwanej Regionalliga West i bezpośrednio został promowany do "Staatsligi". Swój drugi sezon na najwyższym poziomie znów zakończył na ostatnim 14.miejscu i spadł z powrotem do "Regionalligi West". W 1964 spadł do Landesligi Salzburg, a po dwóch latach wrócił do "Regionalligi West". Po zakończeniu sezonu 1973/74, w którym zajął czwarte miejsce, klub po kolejnej reformie systemu lig został zakwalifikowany do poziom niższej ligi, zwanej Salzburger Liga. W następnym sezonie zwyciężył w "Salzburger Liga" i natychmiast powrócił do drugiej ligi o nowej nazwie 2. Division. Po dwóch latach w 1977 nastąpił spadek do Alpenligi (D3). W 1980 zdobył mistrzostwo "Alpenligi" i wrócił do "2. Division". W 1985 zdobył mistrzostwo drugiej dywizji i awansował po raz trzeci do najwyższej ligi. W sezonie 1985/86 w Bundeslidze po rundzie podstawowej zajął ostatnie 12.miejsce i potem zakwalifikował się do "Mittleres Playoff", gdzie uzyskał znów ostatnią ósmą lokatę (końcowe 16.miejsce) i był zmuszony pożegnać z "Bundesligą". W sezonie 1986/87 po rundzie podstawowej w "2. Division" był na 11.pozycji i zakwalifikował się potem do "Untere Playoff", gdzie uzyskał ratunkowe 5.miejsce (końcowe 21) i pozostał w drugiej lidze. W sezonie 1987/88 rundę podstawową w "2. Division" zakończył na ostatniej 12.pozycji, a potem w "Untere Playoff" znów uzyskał ostatnią 8.lokatę (końcowe 24) i został zdegradowany do trzeciej ligi. W 1992 spadł z "Regionalligi West" do Salzburger Liga, a w 1993 nawet do 1. Landesligi (D5). Potem nastąpiła seria 2 tytułów mistrzowskich z rzędu oraz awans do "Regionalligi West" (D3) w roku 1996. W 2004 opuścił na rok trzecią ligę. W sezonie 2005/06 zajął 14.miejsce i spadł do czwartej ligi, zwanej "1. Landesliga", a od 2010 roku "Salzburger Liga". W 2016 został wicemistrzem "Salzburger Ligi" i awansował do "Regionalligi West". Jednak po roku zajął 16.miejsce w lidze i wrócił do "Salzburger Ligi". W sezonie 2018/19 zdobył mistrzostwo i po raz kolejny awansował do Regionalliga Salzburg.
Barwy klubowe, strój.
Klub ma barwy niebiesko-żółte. Zawodnicy swoje domowe spotkania zazwyczaj grają w niebieskich koszulkach, żółtych spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie HCS Arena w Salzburgu o pojemności 2500 widzów.
Inne sekcje.
Klub prowadzi drużyny dla dzieci i młodzieży w każdym wieku. Funkcjonują również sekcje szermierki, łyżwiarstwa figurowego, fitnessu i jazdy na rolkach. Rozwiązana sekcja piłki ręcznej mężczyzn została mistrzem Austrii w 1971 roku.

</doc>
<doc id="4800682" url="https://pl.wikipedia.org/wiki?curid=4800682" title="Salzburger AK">
Salzburger AK



</doc>
<doc id="4800684" url="https://pl.wikipedia.org/wiki?curid=4800684" title="Pilar Pellicer">
Pilar Pellicer

Pilar Pellicer wł. Pilar Pellicer López de Llergo (ur. 2 lutego 1938 w Meksyku, zm. 16 maja 2020 tamże) – meksykańska aktorka. Zdobywczyni meksykańskiej Nagrody Filmowej "Ariel" w kategorii Najlepsza aktorka za film "La Choca" (1974).
Biografia.
Była córką Césara Pellicera Sáncheza, z zawodu prawnika, i Pilar López de Llergo. W wieku 18 lat studiowała w Akademii Tańca Współczesnego i była szkolona przez Seki Sano. Później porzuciła taniec, aby studiować filozofię na National Autonomous University of Mexico. Studiowała również w Instituto Nacional de Bellas Artes literatura. Debiutowała jako aktorka w filmie "El vendedor de muñecas" w 1955 roku.
16 maja 2020 roku Pellicer zmarła na COVID-19 w wieku 82 lat w okresie światowej pandemii tej choroby.

</doc>
<doc id="4800689" url="https://pl.wikipedia.org/wiki?curid=4800689" title="Aleksandar Ćapin">
Aleksandar Ćapin

 
Aleksandar Ćapin (ur. 6 października 1982 w Sarajewie) – słoweński koszykarz, występujący na pozycji rozgrywającego, posiadający także serbskie obywatelstwo, reprezentant Słowenii.

</doc>
<doc id="4800690" url="https://pl.wikipedia.org/wiki?curid=4800690" title="Pentodontini">
Pentodontini

Pentodontini – plemię chrząszczy z rodziny poświętnikowatych i podrodziny rohatyńcowatych. Rozprzestrzenione kosmopolitycznie. W zapisie kopalnym znane od eocenu.
Morfologia.
Ubarwienie tych chrząszczy najczęściej jest rudobrązowe, brązowe lub czarne. Głowa i przedplecze zaopatrzone są w wyrostki (rogi), guzki, żeberka lub dołkowate wgłębienia. Czułki mają trzy ostatnie człony uformowane w buławkę o zazwyczaj niewielkich rozmiarach. Oczy złożone podzielone występem policzka zwanym "canthus". Narządy gębowe mają żuwaczki zawsze uzbrojone w od jednego do dwóch ząbków lub bocznych płatów. Przedpiersie ma duży, kolumnowaty wyrostek międzybiodrowy. Tylna para odnóży ma wierzchołek goleni ścięty lub delikatnie i zaokrąglenie powykrawany, pozbawiony ząbków. Stopy cechują się zwykle obecnością dwóch szczecinek na szczycie pazurków. Pazurki poszczególnych stóp są równych rozmiarów.
Larwami są pędraki o ciele wygiętym w kształt litery „C”. Ich szczęki mają żuwki zewnętrzną i wewnętrzną zrośnięte w malę. Na spodniej stronie żuwaczek leżą elementy aparatu strydulacyjnego.
Rozprzestrzenienie.
Plemię rozprzestrzenione jest kosmopolitycznie. W Nowym Świecie reprezentuje je 21 rodzajów. W Europie Środkowej występuje tylko rodzaj "Pentodon", reprezentowany na Słowacji i zachodniej Ukrainie przez gatunek "Pentodon idiota".
Taksonomia i ewolucja.
Takson ten wprowadził w 1842 roku Étienne Mulsant pod nazwą Pentodonaires. Obejmuje 99 rodzajów.
W zapisie kopalnym znane są od eocenu. Z epoki tej pochodzą skamieniałości rodzaju "Ligyrus".

</doc>
<doc id="4800692" url="https://pl.wikipedia.org/wiki?curid=4800692" title="Brodek (dopływ Słupi)">
Brodek (dopływ Słupi)

Brodek – struga w Polsce, w województwie pomorskim, przepływająca w granicach powiatów słupskiego – w gminie Dębnica Kaszubska – i bytowskiego – w gminie Kołczygłowy, na Wysoczyźnie Polanowskiej, w Parku Krajobrazowym „Dolina Słupi”, o długości 14,5 km, będąca lewostronnym dopływem Słupi.
Położenie.
Struga przepływa przez obszar gmin Kołczygłowy i Dębnica Kaszubska, przy czym na terenie tej pierwszej leży znaczny jej odcinek, a w granicach tej drugiej tylko fragment ujściowy. Początek bierze ok. 500 m na południe od południowych zabudowań wsi Kołczygłowy, na wysokości ok. 110 m n.p.m. Zgodnie z ewidencją gruntów i budynków płynie przez obręby ewidencyjne: Kołczygłowy, Barnowo, Radusz, Wierszyno i Niemczewo–Goszczyno. Uchodzi lewobrzeżnie do Słupi, na północny zachód od zabudowań Strzegomina, na wysokości 38 m n.p.m.
W podziale kraju na regiony fizycznogeograficzne ciek jest położony na obszarze mezoregionu Wysoczyzna Polanowska, będącego częścią makroregionu Pojezierze Zachodniopomorskie. Mezoregion ten zaliczany jest do typu wysoczyzn młodoglacjalnych w większości o charakterze gliniastym, falistym lub płaskim.
Hydrologia.
Struga ma długość ok. 14,5 km. W podziale na jednolite części wód powierzchniowych zlewnia cieku ma nr RW2000174725722. Według typologii wód powierzchniowych opracowanej przez polskie Ministerstwo Środowiska ciek zaliczono do typu 17 – potok nizinny piaszczysty. W 2018 stan ekologiczny wód sklasyfikowano jako dobry, a stan chemiczny wód jako zły, przy czym spośród badanych substancji priorytetowych jedynie zawartość benzo(a)pirenu w wodzie przekraczała normy.
Ochrona.
Większość strugi leży w granicach Parku Krajobrazowego „Dolina Słupi”, jedynie jej źródłowy odcinek położony jest poza parkiem, ale w obszarze jego otuliny. Ten sam odcinek Brodka przepływa przez obszar specjalnej ochrony ptaków „Dolina Słupi” (PLB220002) powołany w ramach sieci Natura 2000. Część cieku znalazła się w granicach obszaru mającego znaczenie dla Wspólnoty (projektowanego specjalnego obszaru ochrony siedlisk) „Dolina Słupi” (PLH220052).

</doc>
<doc id="4800699" url="https://pl.wikipedia.org/wiki?curid=4800699" title="Dekanat Szczecin-Żelechowo">
Dekanat Szczecin-Żelechowo



</doc>
<doc id="4800702" url="https://pl.wikipedia.org/wiki?curid=4800702" title="Daniel Wicenty">
Daniel Wicenty

Daniel Wicenty – polski socjolog, dr hab., adiunkt Oddziału Instytutu Pamięci Narodowej w Gdańsku (Instytutu Pamięci Narodowej – Komisji Ścigania Zbrodni przeciwko Narodowi Polskiemu) i Instytutu Socjologii Wydziału Nauk Społecznych Uniwersytetu Gdańskiego.
Życiorys.
20 czerwca 2006 roku obronił pracę doktorską "Symboliczna moc wykluczania: dyskurs prasowy wokół prywatyzacji w Polsce w latach 1992-2003", następnie uzyskał stopień doktora habilitowanego. Objął funkcję adiunkta w Instytucie Socjologii na Wydziale Nauk Społecznych Uniwersytetu Gdańskiego, oraz na Oddziale Instytucie Pamięci Narodowej w Gdańsku (Instytutu Pamięci Narodowej – Komisji Ścigania Zbrodni przeciwko Narodowi Polskiemu).
Był dziekanem w Wyższej Szkole Humanistycznej i Ekonomicznej w Łodzi.

</doc>
<doc id="4800706" url="https://pl.wikipedia.org/wiki?curid=4800706" title="Premier Ukrainy">
Premier Ukrainy

Premier Ukrainy – szef rządu Ukrainy, przewodniczący obrad Rady Ministrów Ukrainy.
Od uzyskania przez Ukrainę niepodległości w 1991 roku funkcję premiera pełniło 18 osób. Obecnie urząd ten pełni Denys Szmyhal, który został zaprzysiężony 4 marca 2020.
Powołanie.
Premier jest powoływany na stanowisko przez Prezydenta Ukrainy za zgodą Rady Najwyższej. Zgoda jest udzielna poprzez zwykłą większość, to jest gdy więcej deputowanych wyrazi zgodę na powołanie Premiera niż wyniesie liczba osób głosujących przeciwko. Najwyższą aprobatę Rady Najwyższej w historii Ukrainy uzyskała 4 lutego 2005 Julia Tymoszenko, gdy ponad 373 deputowanych (82,9% parlamentu) poparło jej kandydaturę. Inni kandydaci, którzy uzyskali ponad 300 głosów (tj. ponad 2/3) poparcia to:
Po reformie Konstytucji Ukrainy w 2004 (oraz po późniejszym przywróceniu tej konstytucji w 2014) prezydent nie mógł już przedstawić parlamentowi własnego kandydata na premiera, był zobligowany do nominowania przewodniczącego koalicji w Najwyższej Radzie.
Premier, identycznie jak reszta członków władz wykonawczej, nie może być członkiem Rady Najwyższej Ukrainy.
Uprawnienia i kompetencje.
Premier przewodniczy obradom Rady Ministrów Ukrainy i podpisuje wydane przez nią rozporządzenia. Na wniosek premiera prezydent powołuje na stanowiska ministrów oraz dyrektorów agencji rządowych. Premier może również przedstawić prezydentowi kandydatów na stanowiska kierujących administracją regionalną.
Premier może również kontrasygnować dekrety uchwalone przez prezydenta. Konstytucja milczy na temat dokładnej regulacji kontrasygnaty. Premier (i odpowiedni minister) są odpowiedzialni za wykonanie rozporządzeń uchwalonych przez gabinet i Radę Najwyższą.
Na okres sprawowania urzędu premier, pomimo niezasiadania w Radzie Najwyższej, posiada immunitet parlamentarny.
W 2013 kancelaria premiera oznajmiła, że zarabia on 33 980 hrywien miesięcznie, co ówcześnie wynosiło 11-krotność średniej pensji na Ukrainie.

</doc>
<doc id="4800713" url="https://pl.wikipedia.org/wiki?curid=4800713" title="Liu Qizhen">
Liu Qizhen

Liu Qizhen (; ur. 17 września 1995) – chiński lekkoatleta specjalizujący się w rzucie oszczepem.
W 2017 roku był piątym zawodnikiem mistrzostw Azji, a w kolejnym sezonie zdobył srebrny medal igrzysk azjatyckich. Zajął piąte miejsce na mistrzostwach Azji w 2019 roku, a kilkanaście tygodni później odpadł w eliminacjach podczas mistrzostw świata w Dosze.
Medalista mistrzostw Chińskiej Republiki Ludowej oraz chińskich igrzysk narodowych.
Rekord życiowy: 82,22 (27 sierpnia 2018, Dżakarta). 

</doc>
<doc id="4800714" url="https://pl.wikipedia.org/wiki?curid=4800714" title="Andrzej Klimczuk">
Andrzej Klimczuk

Andrzej Klimczuk (ur. 11 października 1984 w Białymstoku) – polski socjolog i politolog, działacz społeczny, doktor nauk społecznych, adiunkt w Kolegium Ekonomiczno-Społecznym Szkoły Głównej Handlowej w Warszawie (SGH). Zajmuje się następującymi zagadnieniami badawczymi: polityka publiczna wobec starzenia się ludności, gerontologia społeczna, relacje międzypokoleniowe, postęp techniczny, etyka społeczna i gospodarcza, rynek pracy, polityka społeczna, dobre rządzenie i innowacje społeczne.
Życiorys.
Wykształcenie i działalność naukowa.
Jest absolwentem XVI Liceum Ogólnokształcącego w Białymstoku. W latach 2003-2008 studiował socjologię na Uniwersytecie w Białymstoku. Absolwent studiów doktoranckich z zakresu ekonomii w SGH (2009-2012) oraz studiów podyplomowych na kierunku ekonomia społeczna na Uniwersytecie Ekonomicznym w Krakowie (2013). W 2018 roku w SGH obronił rozprawę doktorską z zakresu nauk o polityce publicznej pt. "Srebrna gospodarka jako innowacyjny instrument polityki społecznej wobec ludzi starych i starości" (promotor: prof. Piotr Błędowski, recenzenci: prof. Piotr Szukalski, prof. Barbara Rysz-Kowalczyk).
Przed rozpoczęciem kariery naukowej w latach 2002-2009 pracował jako redaktor i korespondent wydawnictw o grach komputerowych, m.in. magazynu „Załoga G”, magazynu „Neo Plus”, Gamesweek.pl, Gry-Online.pl, Interia.pl oraz Gry.o2.pl. Jego pierwsze prace naukowe są związane z ludologią.
Był zaangażowany w projekty badawcze i ewaluacyjne dotyczące m.in. starzenia się ludności, zmiany demograficznej, dyskryminacji ze względu na wiek, polityki rynku pracy, flexicurity, outplacementu, polityki regionalnej, współpracy transgranicznej, dyplomacji publicznej, polityki kulturalnej, sektorów kreatywnych, medialabów, kompetencji cyfrowych, podejmowania decyzji politycznych, kształcenia ustawicznego, edukacji zawodowej, zarządzania organizacjami pozarządowymi i podmiotami gospodarki społecznej, partnerstw lokalnych, zarządzania w administracji samorządowej. Był doradcą m.in. The Economist przy opracowaniu Indeksu Innowacji Społecznych. Jest ekspertem m.in. programu URBACT III, Europejskiego Partnerstwa Innowacji na rzecz Aktywnego i Zdrowego Starzenia się (EIP on AHA) przy Komisji Europejskiej i International Federation on Ageing. 
Był stypendystą m.in. Fundacji im. Lesława A. Pagi i Giełdy Papierów Wartościowych w Warszawie (2011), Salzburg Global Seminar (2015), Europejskiego Towarzystwa Socjologicznego (2015) i Haverford Institute of Public Sociology (2016). W 2009 roku otrzymał nagrodę Polskiego Towarzystwa Gerontologicznego za pracę magisterską pt. "Kapitał społeczny ludzi starych na przykładzie mieszkańców miasta Białystok" (promotor: prof. Andrzej Sadowski), a w 2015 roku nagrodę Komisji Europejskiej, Europejskiej Komisji Gospodarczej Organizacji Narodów Zjednoczonych i Oxford Institute of Population Ageing za badania dotyczące srebrnej gospodarki przedstawione na I Międzynarodowym Seminarium nt. Indeksu Aktywnego Starzenia się.
Jego książki naukowe były publikowane przez wydawców z Polski, Niemiec, Szwajcarii i Stanów Zjednoczonych. Artykuły i recenzje akademickie Andrzeja Klimczuka zostały opublikowane m.in. w czasopismach „E-mentor”, „Kultura i Edukacja”, „Problemy Profesjologii”, „Pogranicze. Studia Społeczne”, „Annales. Etyka w życiu gospodarczym”, „E-Journal of International and Comparative Labour Studies”, „Zarządzanie publiczne”, „Kultura współczesna”, „International Journal of Ageing and Later Life”, „International Sociology”, „Human Rights Review”, „Cultural Trends”, „Community Development”, „Problemy zarządzania”, „Rozwój Regionalny i Polityka Regionalna”.
Jest członkiem m.in. Polskiego Towarzystwa Socjologicznego, Polskiego Towarzystwa Gerontologicznego, Polskiego Towarzystwa Polityki Społecznej, Europejskiego Towarzystwa Socjologicznego, Międzynarodowego Stowarzyszenia Socjologicznego. Jest członkiem rad redakcyjnych czasopism naukowych, takich jak „Journal of Intergenerational Relationships”, „Czech-Polish-Slovak Studies in Andragogy and Social Gerontology”, „International Journal of Systems and Society”, „Frontiers in Sociology: Work, Employment and Organizations” i „Studia z Polityki Publicznej”.
Od 2018 roku jest redaktorem sekcji „Starzenie się i polityka publiczna” (ang. "Aging and Public Policy") oraz „Starzenie się i dobrostan finansowy” (ang. "Aging and Financial Well-Being") w międzynarodowej encyklopedii pt. "Encyclopedia of Gerontology and Population Aging" (redaktorzy naczelni: dr Danan Gu, Organizacja Narodów Zjednoczonych i dr Matthew E. Dupre, Uniwersytet Duke’a; wydawca: Springer Nature).
Działalność społeczna.
W latach 2009-2014 był wolontariuszem Fundacji Uniwersytetu w Białymstoku m.in. przy projektach społeczno-artystycznych „Szlak Dziedzictwa Żydowskiego”, „Ładniej? PRL w przestrzeni miasta”, „35 lat później” i „Audiobus. Dźwiękowy przewodnik do słuchania w autobusach komunikacji miejskiej”. W 2011 roku wraz z zespołem Fundacji zdobył nagrodę artystyczną Prezydenta Miasta Białegostoku za działalność w zakresie popularyzacji historii miasta. W latach 2010-2012 był wolontariuszem Akademii Rozwoju Filantropii w Polsce przy projekcie promocji zarządzania wiekiem „Zysk z dojrzałości” oraz Fundacji Dobra Sieć przy promowaniu wirtualnego wolontariatu (portal e-wolontariat.pl).
W latach 2011-2013 pełnił funkcję wiceprezesa zarządu Fundacji Laboratorium Badań i Działań Społecznych „SocLab”, której był współzałożycielem w 2011 roku wraz z Katarzyną Sztop-Rutkowską, Radosławem Oryszczyszynem, Agnieszką Maszkowską i Łukaszem Kiszkielem. Był "w"spółautorem modelu działania i założycielem Regionalnego Obserwatorium Kultury w Białymstoku stanowiącego węzeł w ogólnopolskim Obserwatorium Żywej Kultury.
Od 2015 roku jest członkiem rady Fundacji Druga Wiosna, ekspertem Krajowego Instytutu Gospodarki Senioralnej oraz donatorem i wolontariuszem Salzburg Global Seminar. Od 2016 roku jest wolontariuszem International MultiCultural Network – sieci wspierającej wielokulturowość powołanej przez Azerbejdżan i Uniwersytet Khazar w Baku. Jest promotorem edukacji medialnej, otwartej nauki i stosowania licencji otwartych w publikacjach naukowych.
Jego artykuły publicystyczne i popularnonaukowe ukazały się m.in. w „Głosach kongresowych” Kongresu Obywatelskiego, magazynie „Generacja”, „Magazynie Miasta", ngo.pl, „Forum Odpowiedzialnego Biznesu”, „Lupie Instytutu Obywatelskiego”, „Polityce Senioralnej”, blogu International Longevity Centre i blogu International Network for Critical Gerontology. 

</doc>
<doc id="4800724" url="https://pl.wikipedia.org/wiki?curid=4800724" title="Tadeusz Grabowski (1886–1940)">
Tadeusz Grabowski (1886–1940)



</doc>
<doc id="4800737" url="https://pl.wikipedia.org/wiki?curid=4800737" title="Oceanitidae">
Oceanitidae



</doc>
<doc id="4800742" url="https://pl.wikipedia.org/wiki?curid=4800742" title="Jadwiga Podiebradówna">
Jadwiga Podiebradówna

Jadwiga Podiebradówna (niem. "Hedwig von Münsterberg-Oels") (ur. 12 czerwca 1508 w Oleśnicy, zm. 28 listopada 1531 w Legnicy) – księżniczka ziębicko-oleśnicka, druga żona margrabiego brandenburskiego Jerzego Hohenzollerna-Ansbacha.
Życiorys.
Córka Karola I Podiebradowicza, księcia ziębickiego i oleśnickiego i Anny żagańskiej, wnuczka Henryka I Starszego z Podiebradów i Jana II Szalonego. 9 stycznia 1525 w Oleśnicy poślubiła Jerzego Hohenzollerna-Ansbacha, margrabiego Ansbachu, księcia karniowskiego. Z tego małżeństwa urodziły się dwie córki:
Jadwiga zmarła mając 23 lata podczas pobytu na zamku legnickim i została pochowana w podziemiach kościoła pw. św. Jana Chrzciciela w Legnicy.

</doc>
<doc id="4800746" url="https://pl.wikipedia.org/wiki?curid=4800746" title="Mai Serwa">
Mai Serwa

 
Mai Serwa – obóz karny (koncentracyjny) w Erytrei. Położony na pustyni, ok. 8 km na północny zachód od stołecznej Asmary.
Jest jednym z co najmniej 37 więzień wojskowych i obozów internowania w Erytrei, w których według organizacji praw człowieka przebywa od 5000 do 10 000 więźniów politycznych oraz od 1200 do 1500 uwięzionych ze względów na przekonania religijne.
Na podstawie analizy zdjęć satelitarnych UNOSAT udało się zidentyfikować lokalizację i przeznaczenie tego obiektu. Według świadków, ustawionych jest 28 metalowych kontenerów (w każdym z nich przebywa około 30 do 40 więźniów), dwóch podziemnych pomieszczeń i 14 hangarów o powierzchni około 25 metrów kwadratowych. W obozie karnym stosuje się okrutne tortury. Stosowane są wobec więźniów politycznych, repatriantów, osób, które nie otrzymały azylu, dezerterów wojskowych, obdżektorów oraz członków niektórych grup religijnych. Uwięzione w nim osoby (kobiety i mężczyźni) przetrzymywane są bez wyroków sądowych. Codziennie dochodzi do zgonów i ciężkich poranień wywołanych przez tortury i ciężkie warunki więzienne. Osadzeni najczęściej umieszczeni są w blaszanych kontenerach o wymiarach 3 na 2 m, w których temperatura przekracza w dzień 40C° albo w budynkach do połowy wkopanych w ziemię, gdzie panują bardzo trudne warunki oraz ekstremalne temperatury, jak również w izolatkach. Brak dostępu niezależnych obserwatorów, rodzin, prawników, lekarzy i wolnych mediów sprawia, że niemożliwe jest określenie pełnej liczby ofiar tortur. Więźniowie zmuszani są do ciężkiej pracy, otrzymują niewystarczające racje żywności i wody.
W lipcu 2017 roku wszystkich 52 uwięzionych Świadków Jehowy w Erytrei w różnych obozach karnych (niektórzy od ponad 26 lat), bez postawienia aktu oskarżenia, umieszczono w obozie Mai Serwa. Ponieważ miejscowy system prawny nie przewiduje żadnych skutecznych możliwości udzielenia im pomocy, ich kara jest w praktyce równoznaczna z dożywotnim uwięzieniem. 4 grudnia 2020 roku wypuszczono na wolność 28 Świadków Jehowy (26 mężczyzn i 2 kobiety), którzy byli więzieni od 5 do 26 lat. W 2023 roku w tym obozie pozostało uwięzionych 19 (13 mężczyzn i 6 kobiet; w wieku od 24 do 80 lat) z 20 Świadków Jehowy osadzonych w Erytrei (jeden z nich uwięziony jest w obozie Adi Abeto). 
Obóz składa się z obozu-więzienia Mai Serwa Maximum Security i obozu pracy Mai Serwa Asmera Flowers, które znajdują się w odległości 2–3 km od siebie. Świadkowie Jehowy i inni zatrzymani są zmuszani do pracy na farmach kwiatowych. W obozie nie ma toalet dla 700 więźniów, zarówno mężczyzn, jak i kobiet. W więzieniu Mai Serwa Maximum Security dostępnych jest 20 toalet dla 500 osadzonych. W Mai Serwa znajduje się ponad dwukrotnie więcej więźniów niż jego 230 miejsc. Zdecydowana większość uwięzionych nigdy nie została formalnie oskarżona ani postawiona przed sądem i nie wie, kiedy lub czy ich zatrzymanie w ogóle dobiegnie końca. Więźniowie zazwyczaj śpią na zmianę na gołej podłodze, ponieważ łóżka lub materace nie są dozwolone. Rano otrzymują herbatę i chleb, a na obiad i kolacje chleb z sosem z soczewicy. Strażnicy rozdają jedzenie w aresztach i celach, ponieważ zatrzymanym nie wolno opuszczać ciasnych miejsc przetrzymywania, z wyjątkiem pójścia do „toalety” lub ambulatorium. Więźniowie są pozbawieni obuwia, aby uniemożliwić ucieczkę. Personel medyczny to pracownicy, którzy przeszli kurs pierwszej pomocy. Nie ma środków higieny osobistej (nawet takich jak mydło), lekarstw, i brakuje nawet termometru. Środki higieny i lekarstwa dostarczały rodziny. Od 2 kwietnia 2020 roku, w związku z pandemią COVID-19, pomoc z zewnątrz jest niemożliwa, a państwo jej nie udzielało i nie udziela. Więźniowie cierpią z powodu poważnych chorób i dolegliwości, takich jak infekcje i biegunki, gruźlica, astma, choroby serca i choroby psychiczne.

</doc>
<doc id="4800751" url="https://pl.wikipedia.org/wiki?curid=4800751" title="Małgorzata Talarczyk">
Małgorzata Talarczyk

Małgorzata Talarczyk (ur. 23 listopada 1951 w Poznaniu) – polska aktorka teatralna, filmowa i telewizyjna oraz nauczycielka zadań aktorskich.
Życiorys.
Małgorzata Talarczyk debiutowała w "Apetycie na czereśnie" Agnieszki Osieckiej 19 listopada 1970 roku w jeleniogórskim Teatrze Dolnośląskim. Od 1982 roku jest aktorką Teatru Miejskiego w Gdyni. Od 1983 roku pracuje jako nauczycielka zadań aktorskich w Studium Wokalno-Aktorskim przy Teatrze Muzycznym im. Danuty Baduszkowej w Gdyni – pod jej ręką pięćdziesięciu ośmiu dyplomantów osiągnęło dyplom aktorski. Od 1996 roku przewodniczy gdańskiemu oddziałowi Związku Artystów Scen Polskich.
Na scenie wcielała się m.in. w Kasandrę w "Odprawie posłów greckich" Jana Kochanowskiego, Marię Magdalenę w "Historyi o chwalebnym zmartwychwstaniu pańskim" Mikołaja z Wilkowiecka, Pudla w "Brytanie Brysiu" Aleksandra Fredry, Klaudestynę de Montreuil w "Bezimiennym dziele" Witkacego, nauczycielkę w "Konopielce" Edwarda Redlińskiego, Hermię i Tytanię w "Śnie nocy letniej" Williama Shekspira, Księżną Himalaj w „Operetce” Witolda Gombrowicza, Iwonę i Królową Małgorzatę w "Iwonie, księżniczce Burgunda" Witolda Gombrowicza, Alę i Eugenię w "Tangu" Sławomira Mrożka, Matkę w "Balladynie" Juliusza Słowackiego i Gwinonę w "Lilii Wenedzie" Juliusza Słowackiego. Pracowała pod kierunkiem m.in.: Adama Hanuszkiewicza, Henryka Tomaszewskiego, Waldemara Śmigasiewicza i Jerzego Rakowieckiego.
Była żoną aktora Romana Talarczyka i synową aktora Kazimierza Talarczyka.
Nagrody i odznaczenia.
Wielokrotna laureatka nagród artystycznych prezydenta miasta Gdyni (1994, 1996, 2004, 2008 i 2010). W 2004 roku otrzymała Złoty Krzyż Zasługi. W 2015 została odznaczona brązowym medalem „Zasłużony Kulturze Gloria Artis”. W 2016 dyrektor Centrum Edukacji Artystycznej przyznał jej Nagrodę indywidualną II stopnia za szczególny wkład w rozwój edukacji artystycznej w Polsce.

</doc>
<doc id="4800752" url="https://pl.wikipedia.org/wiki?curid=4800752" title="Bob Hill">
Bob Hill

 
Robert W. „Bob” Hill (ur. 25 listopada 1948 w Columbus) – amerykański koszykarz akademicki, występujący na pozycji rzucającego obrońcy, następnie trener koszykarski.

</doc>
<doc id="4800753" url="https://pl.wikipedia.org/wiki?curid=4800753" title="Kinematografia czeska">
Kinematografia czeska

Kinematografia czeska – ogół produkcji i dystrybucji filmowej na terenie Czech, przez które rozumiane są: do 1918 – terytorium księstwa czeskiego w ramach Austro-Węgier, w latach 1918–1939 i 1945–1992 – czeska część terytorium federacyjnej Czechosłowacji; w latach 1939–1945 – Protektorat Czech i Moraw w obrębie III Rzeszy; po 1992 – jako odrębne państwo. Kinematografia czeska w tym artykule jest jako twórczość osób o narodowości czeskiej, dla odróżnienia jej od reżyserów identyfikujących się jako Słowaków (kinematografia słowacka).
Jednym z najważniejszych międzywojennych autorów czeskich epoki kina niemego był Gustav Machatý; w epoce wczesnego kina dźwiękowego na znaczeniu zyskała przede wszystkim twórczość Martina Fricza. Po II wojnie światowej przejściowo czeska kinematografia została zdominowana przez doktrynę socrealizmu, uosabianą przede wszystkim przez twórczość Otakara Vávry. W latach 60. XX wieku w opozycji do kina socrealistycznego znaleźli się twórcy czechosłowackiej Nowej Fali (między innymi Jaromil Jireš, Miloš Forman, Věra Chytilová, Ivan Passer, Jan Němec, Jiři Menzel). Jej koniec – spowodowany stłumieniem Praskiej Wiosny przez wojska Układu Warszawskiego w 1968 – spowodował trwającą dwie dekady zapaść w czeskiej kinematografii. Dopiero na przełomie wieków czeskie kino odzyskało swoją pozycję międzynarodową dzięki twórczości takich reżyserów, jak Jan Švankmajer, Jan Svěrák, Petr Zelenka oraz Jan Hrěbejk.
Przed uzyskaniem niepodległości (1896–1918).
Pierwsza filmowa projekcja kinematografu braci Lumière na ziemiach czeskich miała miejsce w Karlowych Warach 15 lipca 1896, a już dwa lata później pierwsze rodzime filmy fabularne realizował Jan Kříženecký. "Sprzedawca parówek i rozlepiacz plakatów", "Udaremnione zaloty" oraz "Śmiech i płacz" (wszystkie z 1898) powstawały przy udziale Josefa Švába Malostranskiego, który stał się pierwszym czeskim aktorem filmowym. Produkcja filmowa w Czechach rozpoczęła się jednak na dobre dopiero za sprawą czeskobudziejowickiego fotografa Antonina Pecha, który w 1911 założył spółkę Kinofa. Repertuar Kinofy był różnorodny: od reportaży i filmów przyrodniczych (na przykład "Nurtów świętojańskich", 1912) po komedie z udziałem i w reżyserii Emila Artura Longena ("Rudi sportsmenem", 1911). Inny przedsiębiorca, Max Urban, założył spółkę filmową Asum, w której powstawały filmy z udziałem jego żony Anny Sedláčkovej oraz innych aktorów sceny narodowej.
Kinematografia międzywojenna i okres Protektoratu (1918–1945).
Po odzyskaniu niepodległości w ramach federacyjnej Czechosłowacji czeska produkcja filmowa rozwinęła się bujnie. Adaptacji podlegały dzieła literackie, na przykład "Dobry wojak Szwejk" i "Szwejk na froncie" (oba 1926) Karela Lamača według powieści Jaroslava Haška; jednak najważniejsza z artystycznego punktu widzenia okazała się działalność Gustava Machatego, którego luźna ekranizacja "Sonaty Kreutzerowskiej" (1926) według Lwa Tołstoja ukazywała negatywny wpływ muzyki na głównego bohatera za pomocą środków wizualnych przynależnych filmowi niememu. Szczególne uznanie zyskał Machatý zrealizowanym z udziałem międzynarodowej obsady filmem "Erotikon" (1929). W latach 30., gdy intensywnie wdrażany w Czechosłowacji był wynalazek kina dźwiękowego, Machatý zdołał utrzymać rozgłos jeszcze filmem "Ekstaza" (1933), który wzbudził skandal licznymi przedstawieniami damskiej nagości.
Głównym czeskim reżyserem epoki międzywojennej okazał się jednak Martin Frič. Jego filmy "Dwanaście krzeseł" (1933, współreżyser Michał Waszyński), "Rewizor" (1933), "Przejedzony sklep" (1933), "Janosik" (1935), a także tworzone z udziałem komików Jiřego Voskovca i Jana Wericha "Hej rup!" (1934) i antyfaszystowski "Świat należy do nas" (1937) – odnosiły sukcesy kasowe. Frič kontynuował reżyserię filmową w trakcie wojny w obrębie Protektoratu Czech i Moraw, a nawet w czasach stalinizmu. Rozgłos zdobyła również osadzona w XVI wieku komedia kostiumowa "Cech panien kutnohorskich" (1938) Otakara Vávry, odzwierciedlająca klimat układu monachijskiego. Po aneksji Czech przez Niemcy Vávra konsekwentnie odmawiał produkcji dalszych filmów; mimo to czeska produkcja filmowa w okresie Protektoratu zasadniczo nie uległa zmianom, a podczas wojny zrealizowano w jej ramach około 80 filmów. W Pradze nakręconych zostało wiele scen antysemickiego filmu Veita Harlana "Żyd Süss" (1940) z udziałem czeskich Żydów jako statystów oraz antyczeskiego "Złotego miasta" (1942).
Powojenna kinematografia Czechosłowacji z perspektywy Czechów (1945–1989).
Po II wojnie światowej, 11 sierpnia 1945, przemysł filmowy został znacjonalizowany dekretem prezydenta Edwarda Benesza. Wątki antyhitlerowskie pojawiły się w takich filmach, jak "Tchórz" (1947) Bořivoja Zemana oraz farsie wojennej "Nikt nic nie wie" (1947) Josefa Macha. W 1948, gdy komuniści przejęli władzę w Czechosłowacji po przewrocie lutowym, w kinematografii czeskiej zapanowała doktryna socrealizmu. Głównym apologetą nowej doktryny stał się Otakar Vávra, którego film "Krakatit" (1948) stanowił ostrzeżenie przed bronią atomową, natomiast "Powrót" (1952) sankcjonował powojenne wypędzenie Niemców z czeskich Sudet. W latach 1954–1956 Vávra nakręcił trylogię husycką "Sobór w Konstancji" (1954) – "Jan Žižka" (1955) – "Przeciwko wszystkim" (1956), która snuła analogie pomiędzy ruchem husyckim a socjalistycznym.
Początek lat 60. XX wieku zwiastował liberalizację produkcji filmowej w Czechosłowacji, spotęgowaną przez dojście do głosu pierwszych absolwentów czeskiej uczelni FAMU. Jakkolwiek część czeskich reżyserów starszej daty w owej dekadzie odnosili prestiżowe sukcesy – dotyczy to szczególnie Vojtĕcha Jasnego ("Gdy przychodzi kot", 1963) oraz Františka Vláčila (epos historyczny "Małgorzata, córka Łazarza", 1965) – to właśnie młodsi absolwenci FAMU ustanowili nurt nazywany czechosłowacką Nową Falą. Jej postulatem było ukazywanie prawdziwego, pozbawionego upiększeń obrazu świata bliskiego własnemu doświadczeniu. Za pierwsze czeskie filmy nurtu uznawane są "O czymś innym" (1963) Věry Chytilovej, "Pierwszy krzyk" (1963) Jaromila Jireša oraz "Czarny Piotruś" (1963) Miloša Formana, naśladujące technikę "cinéma-vérité". Każde ze wspomnianych twórców inaczej realizowało ową estetykę: Forman przyjął tonację ironiczno-komediową, widoczną w "Miłości blondynki" (1965) oraz "Pali się, moja panno" (1967). Jireš skoncentrował się na demaskacji politycznych mechanizmów komunistycznej Czechosłowacji, realizując osadzoną w mrocznych czasach stalinizmu adaptację powieści Milana Kundery "Żart" (1968). Tymczasem Chytilová, inspirowana koncepcjami francuskiej Nowej Fali, zasłynęła z otwarcie feministycznych eksperymentów takich jak "Stokrotki" (1966) oraz "Owoce rajskich drzew spożywamy" (1969). Spośród twórców, którzy rozwijali tematykę nowofalową, wymieniani są również Jan Němec ("Diamenty nocy", 1964), Ivan Passer ("Intymne oświetlenie", 1965) oraz Jiři Menzel. Jego nagrodzone Oscarem "Pociągi pod specjalnym nadzorem" (1966), na podstawie opowiadania Bohumila Hrabala, ustanowiły szczególną, liryczno-ironiczną estetykę reżysera. Sukcesy czeskich nowofalowców przerwała brutalna interwencja wojsk Układu Warszawskiego w Czechosłowacji w 1968, która zakończyła Praską Wiosnę i skłoniła część twórców (Formana, Jasnego, Passera) do wyjazdu za granicę.
Na uboczu czechosłowackiej Nowej Fali pozostawało kino popularne, którego najwybitniejszymi reprezentantami były komedie "Lemoniadowy Joe" (1964) Oldřicha Lipskiego, "Gdyby tysiąc klarnetów" (1965) Jána Roháča i Vladimíra Svitáčka, parodia komiksów "Kto chce zabić Jessii?" (1966) Václava Vorlíčka, a także tragikomedia Jaroslava Papouška "Straszne skutki awarii telewizora" (1969). Wywrotowy potencjał wspomnianych komedii stępiła „normalizacja” wymuszona obcą interwencją. Komedia "Skowronki na uwięzi" (1969) Menzla ze względu na swoją wymowę polityczną została odesłana na półkę, a reżyser "Pociągu pod specjalnym nadzorem" zmuszony był kontynuować swą działalność, posługując się regułami kina socrealistycznego. Inicjatywę w zakresie awangardowej twórczości filmowej w obrębie Czechosłowacji przejęli Słowacy. Jakkolwiek Menzel powrócił do delikatnej ironii swych nowofalowych filmów w kasowych dziełach "Postrzyżyny" (1980), "Wsi moja sielska, anielska" (1985) tudzież "Koniec starych czasów" (1989), nie miały one siły wywrotowej pierwszych dzieł reżysera. W latach 80. XX wieku jednym z nielicznych czeskich reżyserów filmowych, którzy przyciągnęli uwagę międzynarodowej publiczności, był Jan Švankmajer, autor surrealistycznych filmów animowanych krytycznie oceniających kondycję ludzką Czechów w okresie zimnej wojny (np. "Wymiar dialogu", 1982); Švankmajer kontynuował z powodzeniem swoją karierę animatora również po transformacji ustrojowej w Czechosłowacji, na przykład w skrajnie krytycznym wobec konsumpcjonizmu dziele "Jedzenie" (1992).
Po transformacji ustrojowej (od 1989).
Czeska kinematografia odzyskała swe międzynarodowe znaczenie dopiero po aksamitnej rewolucji w 1989. Odrodzenie czeskiemu kinu (wyraźnie rozdzielonemu od słowackiego po rozpadzie Czechosłowacji w 1993) przyniósł sukces artystyczny trzech reżyserów. Jan Svěrák, specjalizujący się w humorystyczno-ironicznej tonacji, odnosił kasowe sukcesy dziełami takimi jak "Kola" (1996, laureat Oscara), "Ciemnoniebieski świat" (2001) oraz "Butelki zwrotne" (2007). Innym szczególnie cenionym twórcą był Petr Zelenka, autor składającego hołd nowofalowcom filmu "Guzikowcy" (1998), paradokumentalnego "Roku diabła" (2002) oraz adaptacji "Braci Karamazow" (2007) według Fiodora Dostojewskiego. Z uznaniem spotkał się też Jan Hrěbejk, autor takich filmów jak "Musimy sobie pomagać" (2000), "Piękność w opałach" (2006) oraz rozliczeniowy "Czeski błąd" (2009).

</doc>
<doc id="4800761" url="https://pl.wikipedia.org/wiki?curid=4800761" title="Marta Götz">
Marta Götz

Marta Anna Götz (ur. 1979) – polska ekonomistka, dr hab. nauk ekonomicznych, profesor nadzwyczajny Akademii Finansów i Biznesu Vistula Wydziału Biznesu i Stosunków Międzynarodowych.
Życiorys.
W 2003 ukończyła studia ekonomiczne w Akademii Ekonomicznej w Poznaniu oraz stosunki międzynarodowe na Uniwersytecie w Aalborgu, 25 czerwca 2007 obroniła pracę doktorską "Atrakcyjność klastra dla lokalizacji bezpośrednich inwestycji zagranicznych", 25 czerwca 2015 habilitowała się na podstawie pracy zatytułowanej "Polskie inwestycje bezpośrednie na dojrzałych rynkach Unii Europejskiej. W kierunku teorii ugruntowanej".
Została zatrudniona na stanowisku adiunkta w Instytucie Zachodnim - Instytutu Naukowo-Badawczego im. Zygmunta Wojciechowskiego.
Piastuje stanowisko profesora nadzwyczajnego w Akademii Finansów i Biznesu Vistula na Wydziale Biznesu i Stosunków Międzynarodowych.

</doc>
<doc id="4800763" url="https://pl.wikipedia.org/wiki?curid=4800763" title="Albert Reynolds (lekkoatleta)">
Albert Reynolds (lekkoatleta)

Albert Reynolds (ur. 28 marca 1988) – reprezentujący Saint Lucia lekkoatleta specjalizujący się w rzucie oszczepem.
W latach 2007–2014 bez sukcesów medalowych sartował w licznych imprezach międzynarodowych. Podczas mistrzostw strefy NACAC w 2015 roku zdobył brązowy medal. Taki sam sukces osiągnął w 2019 roku podczas igrzysk panamerykańskich. Uczestnik mistrzostw świata w Dosze (2019). 
Rekord życiowy: 82,19 (10 sierpnia 2019, Lima), rekord Saint Lucia. 

</doc>
<doc id="4800769" url="https://pl.wikipedia.org/wiki?curid=4800769" title="Lepenica">
Lepenica



</doc>
<doc id="4800773" url="https://pl.wikipedia.org/wiki?curid=4800773" title="Kolonia Ławy">
Kolonia Ławy

Kolonia Ławy – kolonia wsi Ławy w Polsce położona w województwie mazowieckim, w powiecie ostrołęckim, w gminie Rzekuń.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Rzekuń.
Według Powszechnego Spisu Ludności z 1921 roku kolonię zamieszkiwały 94 osoby, 92 były wyznania rzymskokatolickiego, 2 prawosławnego. Jednocześnie 92 mieszkańców zadeklarowało polską przynależność narodową a 2 rosyjską. Było tu 7 budynków mieszkalnych. Miejscowość należała do parafii rzymskokatolickiej w m. Rzekuń. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Rzekuniach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Scharfenwiese "Regierungsbezirk Zichenau ("rejencji ciechanowskiej) III Rzeszy.
W latach 1975–1998 miejscowość administracyjnie należała do województwa łomżyńskiego.

</doc>
<doc id="4800783" url="https://pl.wikipedia.org/wiki?curid=4800783" title="Łęczysk">
Łęczysk

Łęczysk – część miasta Ostrołęka w Polsce położona w województwie mazowieckim.
Dawniej wieś.
Historia.
W latach 1921–1936 wieś leżała w województwie białostockim, w powiecie ostrołęckim, w gminie Rzekuń.
Według Powszechnego Spisu Ludności z 1921 roku wieś zamieszkiwało 27 osób w 4 budynkach mieszkalnych. Miejscowość należała do parafii rzymskokatolickiej w Rzekuniu. Podlegała pod Sąd Grodzki w Ostrołęce i Okręgowy w Łomży.
W 1936 dokonano zmian granic Ostrołęki włączając Łęczysk w granice miasta.

</doc>
<doc id="4800784" url="https://pl.wikipedia.org/wiki?curid=4800784" title="Karolina Urban">
Karolina Urban

Karolina Urban (ur. 20 października 1998) – polska lekkoatletka specjalizująca się w rzucie dyskiem, ale startująca też w pchnięciu kulą.
W 2017 roku została wicemistrzynią Europy juniorek w rzucie dyskiem.
Czterokrotna medalistka mistrzostw Polski seniorów (brąz – 2019, srebro - 2020, 2021, 2022), reprezentantka Polski w meczach międzypaństwowych i pucharze Europy w rzutach. Ma w dorobku szereg medali z mistrzostw Polski juniorów oraz młodzieżowców.
Rekord życiowy: 59,81 (18 czerwca 2022, Olsztyn).

</doc>
<doc id="4800789" url="https://pl.wikipedia.org/wiki?curid=4800789" title="Narciarstwo alpejskie na Zimowych Igrzyskach Olimpijskich Młodzieży 2020">
Narciarstwo alpejskie na Zimowych Igrzyskach Olimpijskich Młodzieży 2020

Narciarstwo alpejskie na Zimowych Igrzyskach Olimpijskich Młodzieży 2020 zostało rozegrane w dniach 10 - 15 stycznia 2020 roku.
Zawodnicy i zawodniczki walczyli w czterech konkurencjach indywidualnych: supergigancie, slalomie, gigancie, superkombinacji oraz w jednej konkurencji drużynowej: slalomie mieszanym. Łącznie zostało rozdanych dziesięć kompletów medali. Zawody odbywały się w Les Diablerets.
Wyniki.
Drużynowy slalom równoległy mieszany.
Zawody drużynowe (ang.: "Team Event") rozegrane zostaną w formie slalomu równoległego. W przypadku remisu do awansu brany był czas łączny wszystkich przejazdów.

</doc>
<doc id="4800791" url="https://pl.wikipedia.org/wiki?curid=4800791" title="Aleksandra Dmochowska">
Aleksandra Dmochowska

Aleksandra Dmochowska z domu Krawczyk (ur. 23 kwietnia 1929 w Mnichu, zm. 2 kwietnia 1992 w Warszawie) – polska aktorka teatralna. Żona aktora Mariusza Dmochowskiego. 
Początkowo studiowała anglistykę na Uniwersytecie Warszawskim i na początku lat 50. pracowała w Ministerstwie Handlu Zagranicznego. Później podjęła studia aktorskie i w 1956 otrzymała dyplom ukończenia wydziału aktorskiego PWST w Warszawie. Przez całe zawodowe życie, od 1956 do przejścia na emeryturę w 1990 była związana z Teatrem Polskim w Warszawie. W latach 80. zaangażowała się w działalność opozycji demokratycznej wspierając ruch Solidarności.
Została odznaczona Złotym Krzyżem Zasługi (1977) i odznaką Zasłużony Działacz Kultury.
Prywatnie była żoną aktora Mariusza Dmochowskiego, z którym miała córkę Elżbietę. 
Aleksandra Dmochowska zmarła w następstwie choroby nowotworowej w wieku 63 lat. 
Mariusz Dmochowski zmarł nagle 4 miesiące później. Oboje są pochowani cmentarzu Powązkowskim w Warszawie (kwatera: 173-IV-15).

</doc>
<doc id="4800792" url="https://pl.wikipedia.org/wiki?curid=4800792" title="Hubert Amyot d’Inville">
Hubert Amyot d’Inville

Hubert Amyot d’Inville (ur. 1 sierpnia 1909 w Beauvais, zm. 10 czerwca 1944 w Montefiascone) – francuski wojskowy, dowódca 1 Pułku Fizylierów Marynarki Wojennej.
Życiorys.
Hubert Amyot d’Inville pochodził z rodziny o tradycjach arystokratycznych. Pierwotnie był oficerem marynarki handlowej, w 1940 został zmobilizowany i brał udział w ewakuacji Dunkierki, lecz trałowiec, którym dowodził został zatopiony.
Po ewakuacji do Wielkiej Brytanii dołączył do Wolnych Francuzów, jako oficer w pułku piechoty morskiej. Brał udział w operacji Menace, kampanii w Gabonie oraz operacji Exporter, podczas której został ranny w czasie walk pod Damaszkiem. Następnie awansowany na dowódcę pułku, brał udział w bitwie o Bir Hakeim i II bitwie pod El Alamein.
W 1943 roku jednostka, którą dowodził przekształcona została w oddział rozpoznawczy 1 Dywizji Wolnych Francuzów, a następnie wysłana do Włoch. Amyot zginął 10 czerwca 1944 w wyniku wypadku podczas prowadzenia samochodu Willys MB. Trójka jego braci również zginęła podczas II wojny światowej.

</doc>
<doc id="4800797" url="https://pl.wikipedia.org/wiki?curid=4800797" title="Mędrykowszczyzna">
Mędrykowszczyzna

Mędrykowszczyzna (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
Dawniej okolica szlachecka. W dwudziestoleciu międzywojennym leżała w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4800800" url="https://pl.wikipedia.org/wiki?curid=4800800" title="Sandra Milo">
Sandra Milo

Sandra Milo (ur. 11 marca 1933 w Tunisie) – włoska aktorka filmowa, telewizyjna i teatralna.
Życiorys.
Dzieciństwo spędziła w Vicopisano niedaleko Pizy. W wieku 15 lat wyszła za mąż za markiza Cesare Rodighiero, jednak rozeszła się z nim przed upływem miesiąca od ślubu. Później jej mężami byli Moris Ergas (miała z nim córkę Deborę) i Ottavio De Lollis (z nim miała dwoje dzieci - Ciro i Azzurrę).
Debiutowała w filmie w 1955. Najbardziej znana jest z ról w filmach Federica Felliniego "Osiem i pół" (1963) oraz "Giulietta i duchy" (1965). Obydwie kreacje przyniosły jej nagrodę Srebrnej Taśmy dla najlepszej włoskiej aktorki drugoplanowej.

</doc>
<doc id="4800803" url="https://pl.wikipedia.org/wiki?curid=4800803" title="Kamienica przy ul. Henryka Sienkiewicza 2 w Sanoku">
Kamienica przy ul. Henryka Sienkiewicza 2 w Sanoku

Kamienica przy ul. Henryka Sienkiewicza 2 w Sanoku – budynek położony w Sanoku.
Kamienica została wybudowana w 1905. Jest umiejscowiona w centralnej części miasta w dzielnicy Śródmieście, u zbiegu ulicy Henryka Sienkiewicza i ulicy Tadeusza Kościuszki, ukierunkowana swoim frontem do pierwszej z nich. Budynek jest dwukondygnacyjny i dwufrontowy. Pierwotnie budynek figurował pod numerem konskrypcyjnym 186, a potem pod adresem ul. Henryka Sienkiewicza 2.
Kamienica powstała na gruncie należącym do Berla Finka, który posiadał tam dwie budki drewniane, z których jedną – przeznaczona na uruchomienie trafiki – w rezultacie porozumienia z Radą Miejską października 1905 i dokonanej zamiany gruntów w drugiej połowie 1905 przeniósł w dalszą część ogrodu celem budowy na działce kamienicy (w drugiej szopie mieścił się szynk noszący przydomek „Przeszkoda”). Wcześniej w tym miejscu stał dom drewniany, według szacunków mogący istnieć około 100 lat. Podczas kopania fundamentów pod kamienicę na przełomie sierpnia i września 1905 odkryto w ziemi dobrze zachowany rurociąg wykonany z drzewa sosnowego.
W okresie II Rzeczypospolitej właścicielem budynku pozostawał Berl Fink, pobierający czynsz od jego mieszkańców kamienicy. Według danych urzędowych w 1931 właścicielką budynku pod numerem 2 oraz 2a była Mala Fink. Przed 1939 na parterze mieszkały dwie rodziny żydowskie: pierwsza Ortnerów oraz druga, która część swojego mieszkania wynajmowała Władysławowi Dajewskiemu (od 1918 do 1930 profesor Państwowego Gimnazjum w Sanoku). Na pierwszym piętrze kamienicy zamieszkiwały rodziny kupieckie: rodzina żydowska Trachmanów (z synami) oraz do 1937 polska rodzina Michała i Seweryny Stefańskich (z synami Stefanem i Marianem). Ponadto w suterenach piwnicznych mieszkała żydowska rodzina z dziećmi. Przy kamienicy od strony zachodniej leżała oficyna, w której rodzina Englardów wytwarzała słodycze do swojej działalności (ich sklep działał w kamienicy przy ulicy Tadeusza Kościuszki 20). Budynek był określany potocznie jako „kamienica Finka”.
Od końca lat 30., podczas II wojny światowej w trakcie okupacji niemieckiej i w czasie późniejszym zmieniali się lokatorzy i podmioty zajmujące lokale kamienicy.
W 2002 elewacja kamienicy została odnowiona. Na początku XXI wieku w budynku swoją siedzibę objęły: koło Światowego Związku Żołnierzy Armii Krajowej, koło terenowe Związku Sybiraków, oddział Związku Strzeleckiego Rzeczypospolitej i Stowarzyszenie „Jednostka Strzelecka 2210”.

</doc>
<doc id="4800805" url="https://pl.wikipedia.org/wiki?curid=4800805" title="Nikol Tabačková">
Nikol Tabačková

Nikol Tabačková (ur. 24 stycznia 1998) – czeska lekkoatletka specjalizująca się w rzucie oszczepem.
Czwarta oszczepniczka mistrzostw świata juniorów młodszych (2015) oraz juniorów (2016). W 2017 roku została mistrzynią Europy juniorek.
Medalistka mistrzostw Czech i reprezentantka kraju w pucharze Europy w rzutach.
Rekord życiowy: 59,06 (25 czerwca 2022, Hodonín).

</doc>
<doc id="4800811" url="https://pl.wikipedia.org/wiki?curid=4800811" title="RKS Szombierki">
RKS Szombierki



</doc>
<doc id="4800814" url="https://pl.wikipedia.org/wiki?curid=4800814" title="Caibarien">
Caibarien



</doc>
<doc id="4800823" url="https://pl.wikipedia.org/wiki?curid=4800823" title="Anna Niedbała">
Anna Niedbała

Anna Niedbała (ur. 10 lipca 1998) – polska lekkoatletka specjalizująca się w pchnięciu kulą.
Kariera.
Ósma zawodniczka mistrzostw świata juniorów w Bydgoszczy (2016). W 2017 roku została brązową medalistką mistrzostw Europy juniorek. Medalistka mistrzostw Polski seniorów (brąz – Lublin 2018) oraz halowych mistrzostw kraju (brąz – Toruń 2018, Toruń 2019). Ma w dorobku szereg medali z mistrzostw Polski juniorów oraz młodzieżowców. Reprezentantka Polski w meczach międzypaństwowych.
Rekordy życiowe: stadion – 16,49 (29 lipca 2017, Cetniewo); hala – 15,79 (10 lutego 2018, Spała).

</doc>
<doc id="4800826" url="https://pl.wikipedia.org/wiki?curid=4800826" title="Aileen Quinn">
Aileen Quinn

Aileen Quinn (ur. 28 czerwca 1971 w Yardley) – amerykańska aktorka, piosenkarka i tancerka znana z roli Annie Bennett Warbucks w filmie familijnym z 1982 roku "Annie".

</doc>
<doc id="4800828" url="https://pl.wikipedia.org/wiki?curid=4800828" title="Pacyfikacja wsi Kapice">
Pacyfikacja wsi Kapice

Pacyfikacja wsi Kapice – masowy mord na ludności cywilnej, połączony z grabieżą i niszczeniem mienia, dokonany przez okupantów niemieckich we wsi Kapice na Podlasiu. Na przełomie lipca i sierpnia 1944 roku wieś została spalona, a jej mieszkańców wysiedlono. 8 września żołnierze Wehrmachtu urządzili obławę na uchodźców, mordując 51 osób, w tym wiele kobiet i dzieci.
Przebieg pacyfikacji.
Kapice leżą w pobliżu Bagien Biebrzańskich. Przed pacyfikacją liczyły 120 gospodarstw, zamieszkiwanych przez około 500 mieszkańców.
Pod koniec lipca lub na początku sierpnia 1944 roku, w związku ze zbliżaniem się frontu wschodniego, Niemcy zarządzili wysiedlenie wsi. Mieszkańcom rozkazano przenieść się do innych miejscowości, a zdolnych do pracy w wielu wypadkach wywieziono na roboty przymusowe. Wysiedlenie przeprowadzono tak szybko, że ludność nie zdołała zabrać ze sobą dobytku, co umożliwiło Niemcom szeroko zakrojoną grabież. Zrabowano m.in. 200 koni, 452 krowy i 621 sztuk trzody chlewnej. Następnie Niemcy wysadzili w powietrze zabytkowy drewniany kościół, a wieś spalili. Zniszczeniu uległo 114 domów mieszkalnych i 236 budynków gospodarczych.
8 września 1944 roku Niemcy urządzili obławę na uchodźców, którzy koczowali na łąkach nad Biebrzą. Żołnierze zastrzelili 51 osób, w tym 49 mieszkańców Kapic i dwóch mieszkańców Grajewa. W gronie ofiar znalazło się osiem kobiet i szesnaścioro dzieci. Czterech schwytanych mężczyzn zabrano do prac przymusowych przy budowie fortyfikacji (wszyscy przeżyli).
Zbrodni dokonali żołnierze 50. Dywizji Piechoty, która wchodziła w skład 4. Armii.
Po wojnie wieś została odbudowana. Zwłoki ofiar pacyfikacji początkowo pogrzebano w miejscu egzekucji. Później zostały przeniesione na cmentarz katolicki w Kapicach.

</doc>
<doc id="4800837" url="https://pl.wikipedia.org/wiki?curid=4800837" title="Informatyka (teoretyczna)">
Informatyka (teoretyczna)

Informatyka teoretyczna (ang. "computer science") – dyscyplina w dziedzinie nauk ścisłych i przyrodniczych oraz kierunek studiów uniwersyteckich, wykorzystujący aparat matematyczny do badań nad naturą i teorią obliczeń, automatów i informacji oraz tworzenia algorytmów wyrażanych w językach programowania i strukturach danych. W części praktycznej zajmuje się optymalizowaniem wykorzystania architektury komputerów, do obliczeń numerycznych i analiz statystycznych oraz przetwarzania danych w implementowanych bazach danych, systemach informacyjnych, graficznych, webowych, chmurowych, kryptograficznych, sieciowych, sztucznej inteligencji itp.

</doc>
<doc id="4800857" url="https://pl.wikipedia.org/wiki?curid=4800857" title="Kamienica przy ul. Przejście Garncarskie 6 we Wrocławiu">
Kamienica przy ul. Przejście Garncarskie 6 we Wrocławiu

Kamienica przy ul. Garncarskiej 6 – zabytkowa kamienica na wrocławskim Rynku, w wewnętrznej części tretu w Przejściu Garncarskim. 
Historia kamienicy.
W miejscu, gdzie dziś wznoszą się kamienice przy Przejściu Garncarskim, od XV wieku znajdowały się Kramy Płócienników sprzedających tu swoje wyroby z surowego białego wzorzystego płótna lnianego. Najwcześniejsza wzmianka o uliczce płócienników pochodzi z 1423 roku, choć wzmianka o samych kramach zwanych podcieniami płócienników pochodzi z 1299 lub z 1346 roku. Nazwa ta wiąże się z drewnianymi kramami w formie bud, nakrytych pulpitowym dachem wysuniętym w stronę przejścia. Kramy stały po obu stronach przejścia i sięgały od południa do Kramów Bogatych a od północy do Smartuza. W XV wieku Kramy Bogate zostały powiększone o tylne trakty, które w okresie renesansowym przekształciły się w dwutraktowe, jednopiętrowe szczytowe kamienice o dekorowanych fasadach i frontach. Z tego okresu i w tej formie zachowały się obecne kamienice nr od 6 do 12.
Kamienica nr 6 jest trzykondygnacyjna, choć posiada nieregularnie rozmieszczone okna; dwa okna na drugiej kondygnacji (jedno jest zamurowane) mają renesansowe opaski. Od strony południowej okna drugiej kondygnacji również posiadają renesansowe obramienia; we wnętrzu zachowała się kolumna międzyokienna. W dawnym przejściu łączącym Kramy Płócienników z Kramami Bogatymi (obecnie Przejścia Żelaźniczego) zachował się zamurowany portal kamienny oraz zawiasy po dawnej bramie.
Podczas działań wojennych w 1945 roku kamienica nie uległa dużym zniszczeniu, a nad jej odbudową w 1960 roku czuwała architekt Halina Dziurowa.

</doc>
<doc id="4800858" url="https://pl.wikipedia.org/wiki?curid=4800858" title="Informatyka techniczna">
Informatyka techniczna

Informatyka techniczna – dawniej dział informatyki związany z obliczeniami inżynieryjno-technicznymi (ang. "technical computing"), obecnie po zmianach wprowadzonych przez nową klasyfikację dziedzin i dyscyplin w roku 2018, znacznie szersze pojęcie, wykraczające poza termin angielski, jako składowa dyscypliny "informatyka techniczna i telekomunikacja" z dziedziny nauk inżynieryjno-technicznych. Dyscyplina "informatyka techniczna i telekomunikacja" jest powiązana z szeregiem kierunków studiów technicznych, w tym z kierunkami bezpośrednio kształcącymi w informatyce technicznej. Po poszerzeniu zakresu pojęciowego informatyki technicznej, przy braku polskiej tradycji stosowania tego określenia, pojawiły się propozycje utożsamienia jej z dziedziną technologii informatycznych (lub technologii informacyjnych, ang. information technology).
Etymologia.
W sierpniu 2005 grupa organizacji wokól ACM zaproponowała nazwę ogólnego programu nauczania "computing", w którym wyróżniono pięć podstawowych specjalności: "computer engineering" (CE), "computer science" (CS), "information systems" (IS), "information technology" (IT), "software engineering" (SE). W grudniu 2017 podobna grupa organizacji zdefiniowała zakres specjalizacji "information technology" jako: 
W 2018 w Polsce zmieniono klasyfikację dziedzin i dyscyplin. Ustalono dyscyplinę w dziedzinie nauk inżynieryjno-technicznych – "informatyka techniczna i telekomunikacja". Celem zmiany było wprowadzenie dyscypliny informatycznej w dziedzinie nauk inżynieryjno-technicznych, w odróżnieniu od dyscypliny "Informatyka", która została przyporządkowana dziedzinie nauk ścisłych i przyrodniczych, oraz połączenie jej z telekomunikacją. Powstała w efekcie dyscyplina obejmuje bardzo szeroki zakres, łączący w sobie praktycznie wszystkie z pięciu specjalności informatycznych wymienionych we wzmiankowanym wyżej dokumencie ACM: od "inżynierii komputerowej (CE)," poprzez "inżynierię oprogramowania (SE)," aż do nauk dotyczących "technologii informacyjnych (IT) oraz systemów informacyjnych (IS)," z relatywnie najmniejszym udziałem zorientowanej na teorię "informatyki (czystej) (CS)." Do dyscypliny "informatyka techniczna i telekomunikacja" przyporządkowane zostały wszystkie kierunki informatyczne kształcące inżynierów, a więc w większości kierunki prowadzone na uczelniach technicznych. W efekcie tych zmian dyscyplina "informatyka techniczna" została powiązana z szeregiem kierunków studiów, od klasycznych: "Informatyki" i "Informatyki Stosowanej," poprzez wiele innych związanych z różnymi specjalnościami informatycznymi, aż do kierunków bezpośrednio związanych z telekomunikacją, takich jak np. "Teleinformatyka".
Badania i przedmioty informatyki technicznej.
Zakres badań oraz zakres nauczania informatyki technicznej jest znacznie szerszy niż zawarty w specjalizacji technologii informacyjnych ("information technology)", obejmując całość obecnych osiągnięć praktycznych informatyki z uzupełnieniem podstaw teoretycznych. Tym samym konieczne jest wybranie podzbioru tej wiedzy w określonej specjalności, dowolnie sformułowanych. Pośród znajdujących się poza obszarem technologii informacyjnych, wyróżniane są trzy podstawowe:

</doc>
<doc id="4800861" url="https://pl.wikipedia.org/wiki?curid=4800861" title="Berl Fink">
Berl Fink

Berl Fink (ur. 1866) – żydowski kupiec, przedsiębiorca.
Życiorys.
Urodził się w 1866. Był kupcem. Uchwałą Rady Miejskiej w Sanoku został uznany przynależnym do gminy Sanok. Na początku XX wieku był określany w Sanoku mianem „kamienicznika”.
W 1896 wygrał przetarg ogłoszony przez Radę Miejską w Sanoku na budowę gmachu dla szkół powszechnych w tym mieście, wybudowany przy ulicy Adama Mickiewicza (obecna siedziba II Liceum Ogólnokształcącego im. Marii Skłodowskiej-Curie w Sanoku). Na przełomie XIX i XX wieku wybudował kamienicę przy ul. Tadeusza Kościuszki 22 w Sanoku. 12 września 1907 udzielono koncesji na prowadzenie na parterze hotelu, restauracji i wyszynku wina Majera Hirsza Hocha. Na wyższych kondygnacjach, na początku XX wieku działało w niej ruskie Towarzystwo Wzajemnego Kredytu „Beskid”, a w latach II Rzeczypospolitej Spółdzielcze Towarzystwo Kredytu i Handlu „Beskid”. Na początku XX wieku posiadał w Sanoku cegielnię (leżąca za starą fabryką). Na swoim gruncie u zbiegu ulicy Henryka Sienkiewicza i ulicy Tadeusza Kościuszki posiadał dwie budki drewniane, z których jedną – przeznaczona na uruchomienie trafiki – w rezultacie porozumienia z Radą Miejską października 1905 i dokonanej zamiany gruntów w drugiej połowie 1905 przeniósł w dalszą część ogrodu celem budowy na działce kamienicy (w drugiej szopie mieścił się szynk noszący przydomek „Przeszkoda”). Budowa kamienicy przy ul. Henryka Sienkiewicza 2 trwała w drugiej połowie 1905. Fink został właścicielem (była określana potocznie jako „kamienica Finka”), którą w okresie II RP wynajmował jako lokale mieszkalne. W tym okresie przed 1939 na stałe zamieszkiwał w Wiedniu i przyjeżdżał do Sanoka raz w roku celem pobrania opłat czynszowych. Według danych urzędowych w 1931 właścicielką budynku przy ul. Sienkiewicza 2 była Mala Fink.
Był żonaty z Goldą Fink. Miał dzieci: synów Hersza wzgl. Henryka (ur. 1888, absolwent C. K. Gimnazjum w Sanoku z 1908), Samuela (ur. 1896), córki Martę (ur. 1891), Rüth wzgl. Rosa (ur. 1903).

</doc>
<doc id="4800901" url="https://pl.wikipedia.org/wiki?curid=4800901" title="Miłosz Karski">
Miłosz Karski

Miłosz Karski (ur. 30 marca 1973) – polski trener sportowy. W 2018 roku jako asystent Klaudiusza Hirscha w sztabie szkoleniowym reprezentacji Polski w minifutbolu, zdobył srebrny medal Mistrzostw Świata w Portugalii. Wcześniej trzykrotny uczestnik finałów Mistrzostw Europy w piłce nożnej sześcioosobowej organizowanych przez Europejską Federację Minifutbolu.
Pełnił także funkcję asystenta trenera oraz kierownika drużyn młodzieżowych i seniorskich futsalowego Piasta Gliwice, z którym w sezonie 2018/19 sięgnął po srebrny medal Pucharu Polski w futsalu. Członek zarządu halowego Piasta Gliwice w randze wiceprezesa, komentator sportowy oraz dziennikarz, m.in. portalu Sport Śląski.
W roku 2021 Karski, już po uzyskaniu licencji trenerskiej PZPN Futsal C, dołączył do sztabów szkoleniowych, najpierw sekcji głuchych MIG Piast Gliwice, a następnie, ponownie, do drużyny seniorów futsalowej sekcji Piast Gliwice.
W efekcie tych zmian, jeszcze w sezonie 2020/21, sięgnął po Puchar Polski głuchych w futsalu, by sezon 2021/22 zakończyć z tytułem Mistrza Polski Futsal Ekstraklasy, w sztabie byłego trenera Sportingu Lizbona, Orlando Duarte.
Rok 2022 to dla Miłosza Karskiego debiut w rozgrywkach futsalowej Ligi Mistrzów UEFA podczas turnieju w Atenach, a także drugi już w karierze medal Mistrzostw Świata ISF wywalczony z reprezentacją Polski w minifutbolu.
Sukcesy.
jako asystent trenera.
Mistrzostwa Świata:
inne.
Mistrzostwa Polski w futsalu:
Puchar Polski w futsalu:
Superpuchar Polski w futsalu:
Młodzieżowe Mistrzostwa Polski w futsalu:

</doc>
<doc id="4800916" url="https://pl.wikipedia.org/wiki?curid=4800916" title="Twój ból jest lepszy niż mój">
Twój ból jest lepszy niż mój

Twój ból jest lepszy niż mój – singel Kazika Staszewskiego wydany 8 maja 2020, promujący album "Zaraza", inaugurujący powrót artysty do kariery solowej.
W tekście utworu autor krytykuje polityka Jarosława Kaczyńskiego za wizytę 10 kwietnia 2020 na zamkniętym z powodu pandemii COVID-19 Cmentarzu Powązkowskim w Warszawie w 10. rocznicę katastrofy smoleńskiej w sytuacji, gdy w tym czasie inne osoby nie miały możliwości odwiedzenia grobów swoich bliskich na tej nekropolii.
Do piosenki został nakręcony teledysk w reżyserii Sławomira Pietrzaka, opublikowany przez S.P. Records 8 maja 2020. 15 maja 2020 wideo opublikowane na kanale wytwórni w serwisie YouTube miało kilkaset tysięcy odtworzeń. W związku z zamieszaniem wokół notowania "Listy przebojów Programu Trzeciego" z 15 maja 2020 liczba odtworzeń błyskawicznie wzrosła. 21 maja 2020 o godz. 01:00 liczba odtworzeń wynosiła prawie 8,3 mln.
Lista przebojów Trójki.
15 maja 2020 piosenka znalazła się na pierwszym miejscu 1998. notowania "listy przebojów Programu Trzeciego", które zostało następnie unieważnione przez dyrekcję Polskiego Radia Program III. 16 maja 2020 wyniki notowania zniknęły z internetowej strony stacji. Tomasz Kowalczewski, dyrektor i redaktor naczelny stacji, w wydanym 16 maja 2020 oświadczeniu stwierdził, jakoby złamano regulamin listy, wprowadzając utwór spoza zestawu do głosowania oraz dokonano manipulacji przy liczeniu oddanych głosów. Wskutek tego zdarzenia prowadzący od 1982 roku listę Marek Niedźwiecki podał do publicznej wiadomości informację o swoim odejściu z Polskiego Radia, motywując je pomówieniem go o nieuczciwość w przygotowaniu audycji. Kowalczewski zawiesił następnie dziennikarza Bartosza Gila, odpowiedzialnego za liczenie głosów słuchaczy, gdy ten nie zgodził się na podpisanie oświadczenia, że ostatnie notowanie Listy Przebojów Radiowej Trójki zostało zmanipulowane.
19 maja 2020 Kazik opublikował na profilu facebookowym zespołu "Kult" żądanie wycofania piosenki z notowania "Listy Przebojów Programu Trzeciego". Wcześniej zespół Kult poinformował na swoim Facebooku, że piosenka wraca na "Listę" i zachęcał do głosowania.
Utwór trafił również na listę przebojów Radia ZET, gdzie po zaledwie tygodniu obecności w propozycjach znalazł się na pierwszym miejscu.

</doc>
<doc id="4800917" url="https://pl.wikipedia.org/wiki?curid=4800917" title="Say One for Me (album)">
Say One for Me (album)

Say One for Me (podtytuł: An Original Sound Track Recording) – album ze ścieżką dźwiękową z udziałem Binga Crosby’ego, Debbie Reynolds i Roberta Wagnera pochodzący z filmu "Say One for Me" z 1959 roku. Został wydany przez Columbia Records z numerem "CL 1337". Wersja "„The Secret of Christmas”" zawarta na albumie nie była tą z filmu. W wersji filmowej Robert Wagner i Debbie Reynolds dołączyli do Binga pod koniec piosenki. Zamiast tego Bing nagrał piosenkę ponownie 25 marca 1959 roku z Frankiem De Volem i jego orkiestrą.
Lista utworów.
Wszystkie piosenki zostały napisane przez Jimmy'ego Van Heusena (muzyka) i Sammy'ego Cahna (teksty).

</doc>
<doc id="4800918" url="https://pl.wikipedia.org/wiki?curid=4800918" title="Mündling">
Mündling

Mündling – wieś w Niemczech, w kraju związkowym Bawaria, w rejencji Szwabia, w powiecie Powiat Donau-Ries. Leży około 4 km na wschód od Harburg (Schwaben), 3 km na zachód od Sulzdorf, oraz 4 km na południe od Fünfstetten. 
Wieś liczy sobie około 600 mieszkańców (stan na 2020 rok). Administracyjnie podlega Mündling wspólnocie administracyjnej miasta Harburg w Szwabii. Do wsi zaliczane są również miejscowość Mündling Bahnhof oraz położone na północny zachód od wsi gospodarstwo Olachmühle.
Przed 15 milionami lat miało miejsce uderzenie meteorytu, które spowodowałeo powstanie krateru poimpaktowego Nördlinger Ries. Na brzegu tego krateru znajduje się Mündling.
Miejscowość została wzmiankowana po raz pierwszy 2 kwietnia 805 roku. Mündling był samodzielną gminą w powiecie Donauwörth, lecz po reformie administracyjnej z dniem 1 lipca 1971 stał się częścią miasta Harburg (Schwaben).
Katolicka parafia pod wezwaniem św. Jana Chrzciciela należy do dekanatu Weißenburg-Wemding oraz diecezji Eichstätt. Do parafii należy również kościół pod wezwaniem św. Tomasza w Gunzenheim, gospodarstwa Olachmühle, Salchhof, Bühlhof, Harthof, Kratzhof, Listhof, Ronheim, Katzenstein oraz cały obszar miasta Harburga znajdujący się na lewym brzegu rzeki Wörnitz.
Część wsi Mündling Bahnhof leży bezpośrednio przy trasie kolejowej Monachium – Norymberga.
Na południowy wschód od wsi znajduje się kaplica Matki Boskiej ufundowana w 1981 roku przez proboszcza Mündling, Josepha Hager w podzięce za uratowanie z opresji. Ksiądz Hager udał się pewnego zimowego wieczoru do Gunzenheim, celem dokonania posługi kapłańskiej. Chcąc skrócić sobie drogę powrotną zboczył z szosy i się zgubił (było już po zmroku, mgliście i padał śnieg). W strachu przed zamarznięciem i w efekcie śmiercią ksiądz zaczął żarliwie modlić się do Matki Boskiej o wyratowanie z opresji i w trakcie modlitwy osłyszał dzwony kościelne, które doprowadziły go do plebanii. 
Gospodarka.
We wsi znajduje się gospoda "Beim Brui", oraz zajazd Weberhans. W Mündling działa również warsztat samochodowy, elektryk, malarz oraz stolarz.

</doc>
<doc id="4800926" url="https://pl.wikipedia.org/wiki?curid=4800926" title="Alfred Greffner">
Alfred Greffner

Alfred Greffner, ps. „Radwan” (ur. 19 czerwca 1890 w Lipowicy, zm. ?) – podpułkownik piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się w Lipowicy, obecnie część Przemyśla, w ówczesnym powiecie przemyskim Królestwa Galicji i Lodomerii, w rodzinie Bronisława i Anny z Bucheltów. Był starszym bratem Bolesława (1891–1939).
Od 1912 był członkiem IV Polskiej Drużyny Strzeleckiej we Lwowie oraz instruktorem na kursach PDS w Rabce i Nowym Sączu (od 15 lipca do 2 sierpnia 1914). Po wybuchu wojny i skróceniu kursu w Nowym Sączu zgłosił się 2 sierpnia 1914 do miejsca koncentracji oddziałów strzeleckich w Krakowie.
Od 7 sierpnia 1914 był komendantem III plutonu 6. kompanii I baonu, a następnie II plutonu 3. kompanii III baonu 1 Pułku Piechoty. 22 października 1914 został ranny w bitwie pod Laskami. 2 lipca 1915 został mianowany chorążym. Później służył w 5 Pułku Piechoty. Pod koniec 1915 został odkomenderowany do Komendy Legionów Polskich, a 17 lutego 1916 przeniesiony do III Baonu Uzupełniającego. Od 1 marca 1916 był instruktorem w Szkole Podoficerskiej w Kozienicach, a następnie oficerem 1. kompanii uzupełniającej przy Komendzie Grupy LP. W maju 1916 powrócił do 5 pp. 4 lipca 1916 wyróżnił się w bitwie pod Kostiuchnówką. 1 listopada 1916 został mianowany podporucznikiem piechoty. Służył także w 6 Pułku Piechoty.
15 sierpnia 1917, po kryzysie przysięgowym, został zwolniony z Legionów i wcielony do armii austro-węgierskiej. Od 1 listopada 1918 brał udział w obronie Lwowa (pododcinek Kleparów). Następnie dowodził batalionem zapasowym 1 Pułku Piechoty Legionów.
Od 1921 pełnił służbę w 42 Pułku Piechoty w Białymstoku. 3 maja 1922 został zweryfikowany w stopniu kapitana ze starszeństwem z 1 czerwca 1919 i 77. lokatą w korpusie oficerów piechoty. 10 lipca 1922 został zatwierdzony na stanowisku pełniącego obowiązki dowódcy II batalionu. 31 marca 1924 został mianowany majorem ze starszeństwem z 1 lipca 1923 i 27. lokatą w korpusie oficerów piechoty. W tym samym roku został przeniesiony do 86 Pułku Piechoty w Mołodecznie na stanowisko dowódcy I batalionu. Później został przesunięty na stanowisko kwatermistrza, a w styczniu 1927 przesunięty na stanowisko dowódcy II batalionu. W kwietniu tego roku został przeniesiony do 57 Pułku Piechoty Wielkopolskiej w Poznaniu na stanowisko dowódcy II batalionu, a później przesunięty na stanowisko obwodowego komendanta Przysposobienia Wojskowego. W listopadzie 1928 został przeniesiony do kadry oficerów piechoty z równoczesnym przeniesieniem służbowym na stanowisko rejonowego komendanta Przysposobienia Wojskowego przy 14 Dywizji Piechoty. 24 grudnia 1929 został mianowany podpułkownikiem ze starszeństwem z 1 stycznia 1930 i 5. lokatą w korpusie oficerów piechoty. Z dniem 1 maja 1930 został przeniesiony z dyspozycji dowódcy Okręgu Korpusu Nr VII do 63 Pułku Piechoty w Toruniu na stanowisko zastępcy dowódcy pułku. W maju 1933 został przeniesiony na stanowisko kierownika 2 Okręgowego Urzędu Wychowania Fizycznego i Przysposobienia Wojskowego w Lublinie. W latach 1937–1938 był dowódcą Podkarpackiej Brygady Obrony Narodowej w Przemyślu. W 1939 pełnił służbę w 6 Okręgowym Urzędzie WFiPW we Lwowie na stanowisku zastępcy kierownika urzędu.
W czasie kampanii wrześniowej walczył w obronie Lwowa, jako dowódca „oddziałów ochotniczych I Grupy Obrony Lwowa” („grupa ppłk. Greffnera”). Później został internowany w obozie Eger na Węgrzech, skąd w styczniu 1940 wyjechał do Budapesztu.

</doc>
<doc id="4800937" url="https://pl.wikipedia.org/wiki?curid=4800937" title="Ljuša">
Ljuša



</doc>
<doc id="4800940" url="https://pl.wikipedia.org/wiki?curid=4800940" title="Maładziożny (przystanek kolejowy)">
Maładziożny (przystanek kolejowy)



</doc>
<doc id="4800945" url="https://pl.wikipedia.org/wiki?curid=4800945" title="Hubert Amyot d'Inville">
Hubert Amyot d'Inville



</doc>
<doc id="4800953" url="https://pl.wikipedia.org/wiki?curid=4800953" title="LSV Markersdorf">
LSV Markersdorf

LSV Markersdorf – austriacki klub piłkarski, mający siedzibę w mieście Markersdorf an der Pielach, na wschodzie kraju, działający w latach 1939–1944.
Historia.
Chronologia nazw:
Klub sportowy LSV Markersdorf został założony w miejscowości Markersdorf an der Pielach w 1939 roku i reprezentował lotnictwo wojskowe. Początkowo zespół grał w niższych klasach mistrzostw Dolnej Austrii. W sezonie 1941/42 zdobył tytuł mistrza 1. Klasse Niederdonau, które odbywały się systemem pucharowym. W finale pokonał 5:3 1. Wiener Neustädter SC, ale potem w turnieju playoff zajął tylko ostatnie trzecie miejsce, które nie promowało do Gauligi Donau-Alpenland. W następnym sezonie 1942/43 ponownie wygrał mistrzostwo "1. Klasse Niederdonau", w finale pokonując 3:1 RSG Wiener Neustadt, a następnie zajął pierwsze miejsce w turnieju playoff grupy I i zdobył historyczny awans do najwyższej ligi. Debiutowy sezon 1943/44 w Gauliga Donau-Alpenland zakończył na sensacyjnym szóstym miejscu, wyprzedzając kluby takie jak SK Rapid Wiedeń i Wacker Wiedeń. Jednak z powodu wojny coraz więcej zawodników musiało pełnić służbę wojskową, po czym klub musiał wycofać się z dalszych rozgrywek i po zakończeniu sezonu 1943/44 został rozwiązany. To pozwoliło klubowi Wiener SC utrzymać swoje miejsce w następnym sezonie 1944/45 na najwyższym poziomie.
Po zakończeniu II wojny światowej 5 listopada 1945 roku powstał nowy klub SC Markersdorf, który startował w sezonie 1946/47 w "2. Klasse Traisental". Potem występował w niższych ligach regionalnych mistrzostw Dolnej Austrii. W grudniu 2010 roku "SC Markersdorf" dołączył do "Sportunion", co spowodowało również zmianę nazwy klubu w USC Markersdorf. Obecnie klub gra na siódmym poziomie w "1. Klasse West/Mitte".
Barwy klubowe, strój.
Klub ma barwy niebiesko-żółte. Strój jest nieznany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Sportplatz Markersdorf w Markersdorf an der Pielach o pojemności 1000 widzów.

</doc>
<doc id="4800955" url="https://pl.wikipedia.org/wiki?curid=4800955" title="Anthony Bajon">
Anthony Bajon

Anthony Bajon (ur. 7 kwietnia 1994 w Villeneuve-Saint-Georges) – francuski aktor filmowy, teatralny i telewizyjny.
Karierę aktorską rozpoczął na deskach teatru w wieku dwunastu lat. W 2015 zadebiutował na dużym ekranie niewielką rolą w filmie "Ogry". Największe uznanie zyskał dzięki głównej roli uzależnionego od narkotyków 22-latka w filmie "Modlitwa" (2018) Cédrika Kahna. Za swoją kreację otrzymał Srebrnego Niedźwiedzia dla najlepszego aktora na 68. MFF w Berlinie jako siódmy francuski laureat w historii tej prestiżowej nagrody.

</doc>
<doc id="4800959" url="https://pl.wikipedia.org/wiki?curid=4800959" title="Ann-Louise Skoglund">
Ann-Louise Skoglund

Eva Ann-Louise Skoglund (ur. 28 czerwca 1962 w Karlstad) – szwedzka lekkoatletka, płotkarka i sprinterka, mistrzyni Europy z 1982, dwukrotna olimpijka.
Zajęła 6. miejsce w biegu na 400 metrów na mistrzostwach Europy juniorów w 1979 w Bydgoszczy.
Odpadła w eliminacjach biegu na 400 metrów na igrzyskach olimpijskich w 1980 w Moskwie, a szwedzka sztafeta 4 × 100 metrów z jej udziałem nie ukończyła biegu finałowego. Na halowych mistrzostwach Europy w 1982 w Mediolanie Skoglund odpadła w półfinale biegu na 400 metrów.
Zwyciężyła w biegu na 400 metrów przez płotki na mistrzostwach Europy w 1982 w Atenach, wyprzedzając Petrę Pfaff z Niemieckiej Republiki Demokratycznej i Chantal Régę z Francji. Na tych samych mistrzostwach zajęła również 8. miejsce w sztafecie 4 × 100 metrów. Zajęła 6. miejsce w biegu na 400 metrów przez płotki na mistrzostwach świata w 1983 w Helsinkach, przegrywając jedynie z reprezentantkami ZSRR i NRD.
Pod nieobecność zawodniczek z NRD i ZSRR wskutek bojkotu igrzysk była jedną z faworytek biegu na 400 metrów przez płotki na igrzyskach olimpijskich w 1984 w Los Angeles. Zajęła 5. miejsce w finale tej konkurencji, tracąc do brązowej medalistki Cristieany Cojocaru zaledwie 0,02 sekundy. Na halowych mistrzostwach Europy w 1985 w Pireusie zajęła 5. miejsce w biegu na 200 metrów i odpadła w eliminacjach biegu na 60 metrów przez płotki.
Zdobyła brązowy medal w biegu na 400 metrów na halowych mistrzostwach Europy w 1986 w Madrycie, przegrywając jedynie z zawodniczkami z NRD Sabine Busch i Petrą Müller. Zajęła 4. miejsce w biegu na 400 metrów przez płotki na mistrzostwach Europy w 1986 w Stuttgarcie.
Skoglund zwyciężyła również w obu edycjach halowych mistrzostw nordyckich w lekkoatletyce w 1986 i 1987 w biegu na 400 metrów.
Była mistrzynią Szwecji w biegu na 100 metrów w 1980, w biegu na 200 metrów w latach 1982–1986, w biegu na 400 metrów w 1979 i 1980, w biegu na 100 metrów przez płotki w latach 1981 i 1984–1986 oraz w biegu na 400 metrów przez płotki w 1978 i 1980. W hali była mistrzynią swego kraju w biegu na 60 metrów w 1977, w biegu na 200 metrów w 1986, w biegu na 400 metrów w 1981 i 1982 oraz w biegu na 60 metrów przez płotki w latach 1977–1979, 1982 i 1985.
Skoglund pięciokrotnie poprawiała rekord Szwecji w biegu na 400 metrów do czasu 51,69 s (uzyskanego 1 lipca 1986 w Sztokholmie), trzykrotnie w biegu na 100 metrów przez płotki do wyniku 13,25 s (18 czerwca 1985 w Borås, dziesięciokrotnie w biegu 400 metrów przez płotki do rezultatu 54,15 s (30 sierpnia 1986 w Stuttgarcie) i dwukrotnie w sztafecie 4 × 100 metrów do wyniku 44,23 s (21 czerwca 1980 w Thonon-les-Bains). Według stanu na 1 stycznia 2019 wynik Skoglund w biegu na 400 metrów przez płotki był aktualnym rekordem Szwecji.

</doc>
<doc id="4800978" url="https://pl.wikipedia.org/wiki?curid=4800978" title="Instytut Prawa i Administracji Akademii Pomorskiej w Słupsku">
Instytut Prawa i Administracji Akademii Pomorskiej w Słupsku

Instytut Prawa i Administracji Akademii Pomorskiej w Słupsku – jedna z 10 jednostek dydaktycznych Akademii Pomorskiej w Słupsku.
Historia.
Instytut Prawa i Administracji powstał w 2019 roku wskutek reorganizacji uczelni, wraz z uruchomieniem w Akademii Pomorskiej w Słupsku prawniczych jednolitych studiów magisterskich (stacjonarnych i niestacjonarnych).
Kierunki kształcenia.
Dostępne kierunki:
Władze Instytutu.
W roku akademickim 2019/2020:

</doc>
<doc id="4800981" url="https://pl.wikipedia.org/wiki?curid=4800981" title="How the West Was Won (album Binga Crosby’ego)">
How the West Was Won (album Binga Crosby’ego)

How the West Was Won – dwupłytowy album studyjny nagrany w lipcu 1959 roku dla własnej firmy Binga Crosby'ego, "Project Records". Został wydany przez RCA Victor w 1960 roku i zawierał utwory Crosby'ego, Rosemary Clooney, Sama Hintona oraz innych piosenkarzy. Orkiestrę poprowadził Bob Thompson.

</doc>
<doc id="4800982" url="https://pl.wikipedia.org/wiki?curid=4800982" title="Wilkinson (przedsiębiorstwo)">
Wilkinson (przedsiębiorstwo)



</doc>
<doc id="4800987" url="https://pl.wikipedia.org/wiki?curid=4800987" title="FC Barcelona w sezonie 2012/2013">
FC Barcelona w sezonie 2012/2013

Sezon 2012/13 był 113. sezonem w historii klubu FC Barcelona i 82. z rzędu sezonem tego klubu w najwyższej klasie hiszpańskiego futbolu. Obejmuje on okres od 1 lipca 2012 do 30 czerwca 2013.
Przebieg sezonu.
Sezon 2012/2013 FC Barcelona rozpoczęła od zmiany trenera. Na odejście z klubu, po 4 latach pracy z sukcesami, zdecydował się trener Pep Guardiola. Jego następcą został Tito Vilanova, dotychczasowy asystent Guardioli. Przed sezonem Barcelona przeprowadziła także kilka transferów. W ramach nich do zespołu dołączyli: Jordi Alba, sprowadzony za 14 milionów euro z Valencii CF a także Alex Song, kupiony z Arsenalu Londyn za 19 milionów euro. Ponadto z zespołu rezerw do pierwszej drużyny awansowali: Marc Bartra, Jonathan dos Santos oraz Martín Montoya. Z wypożyczenia wrócił natomiast Henrique. Zespół definitywnie opuścili: Henrique, który na zasadzie wolnego transferu przeszedł do SE Palmeiras oraz Seydou Keita, który również za darmo odszedł do DL Aerbin. Na roczne wypożyczenia udali się natomiast: Ibrahim Afellay do FC Schalke 04, Andreu Fontàs do RCD Mallorca. Ponadto w styczniu Isaac Cuenca został na pół roku wypożyczony do Ajaksu Amsterdam. 
Przed oficjalnym sezonem Barca rozegrała kilka meczów towarzyskich: z Hamburger SV (wygrana 2:1), Raja Casablanca (wygrana 8:0), Paris Saint-Germain (remis 2:2, wygrana w rzutach karnych 4:1), Manchesterem United (remis 0:0, wygrana w rzutach karnych 2:0) oraz z Dinamo Bukareszt (wygrana 2:0). Podczas meczu z PSG Barca brała udział w turnieju Tournoi de Paris, który ostatecznie wygrała. 20 sierpnia 2012 roku odbył się także coroczny turniej towarzyski Trofeu Joan Gamper, rozgrywany na cześć założyciela FC Barcelony Joana Gampera. Tym razem podczas niego FC Barcelona okazała się gorsza od swojego rywala UC Sampdorii, przegrywając 0:1. 
19 sierpnia 2012 roku, w pierwszym oficjalnym meczu sezonu, FC Barcelona pokonała Real Sociedad 5:1 w 1 kolejce Primera División. W dalszych kolejkach ligowych Barca miała serię zwycięstw. Wygrała wszystkie mecze, aż do pierwszego ligowego El Clásico w sezonie, kiedy to podopieczni Vilanovy zremisowali z Realem 2:2. Jak się później okazało, był to jedyny nie wygrany mecz Barcy w ligowej rundzie jesiennej w tamtym sezonie. Dopiero w 20 kolejce (1 kolejce rundy wiosennej), 19 stycznia 2013 roku Blaugrana przegrała pierwszy ligowy mecz w sezonie, przegrywając z Realem Sociedad 2:3. W rundzie wiosennej Barca straciła więcej punktów niż było to jesienią. Po porażce z Realem Sociedad zremisowała jeszcze spotkania z Valencią CF 1:1, Celtą Vigo oraz Athletikiem Bilbao 2:2 a także przegrała kolejny „klasyk” z Realem 1:2. Pozostałe mecze ligowe na wiosnę Barca wygrała. 11 maja 2013 roku Barcelona zapewniła sobie Mistrzostwo Hiszpanii na 4 mecze przed końcem sezonu. Był to 22 tytuł w historii klubu. Ostatecznie Barcelona zakończyła sezon z rekordowi 100 punktami w lidze. Barca pobiła także swój rekord w ilości zdobytych bramek w sezonie ligowym, dzięki 115 bramkami. 
23 sierpnia 2012 roku Barcelona zmierzyła się z Realem Madryt w pierwszym meczu o Superpuchar Hiszpanii.
Ostatecznie Barca wygrała w tym meczu rozgrywanym na Camp Nou 3:2. W rewanżu lepszy okazał się jednak Real Madryt, wygrywając 2:1 i zdobywając Superpuchar dzięki większej ilości bramek strzelonych na wyjeździe. Tym samym Barca straciła szansę na pierwsze oficjalne trofeum w sezonie. 
W Lidze Mistrzów Barcelona trafiła do grupy G razem z Benfiką Lizbona, Spartakiem Moskwa oraz Celtikiem Glasgow. Po wygranych meczach 3:2 i 3:0 ze Spartakiem, 2:0 z Benfiką i 2:1 z Celikiem a także remisie 0:0 z Benfiką oraz porażce 1:2 z Celtikiem, Bluagrana awansowała do 1/8 finału z 1 miejsca w grupie. W 1/8 Finału Barca zmierzyła się z AC Milanem. W pierwszym meczu w Mediolanie Milan wygrał 2:0. Jednak w rewanżu w Barcelonie Barca wygrała 4:0 i to ona awansowała do ćwierćfinału. W ćwierćfinale Barcelona natrafiła na Paris Saint-Germain. W pierwszym meczu w Paryżu padł remis 2:2, natomiast w rewanżu w Barcelonie remis 1:1. Tym samym Barcelona awansowała do półfinału dzięki większej ilości bramek strzelonych na wyjeździe. W półfinale Barca zmierzyła się z Bayernem Monachium. W pierwszym meczu półfinału Bayern wygrał aż 4:0. W rewanżu ponownie lepszy okazał się niemiecki zespół, który wygrał 3:0 (w dwumeczu 7:0) i awansował do finału, który ostatecznie wygrał. Barcelona natomiast straciła szansę na wygranie Ligi Mistrzów w tym sezonie. 
W 1/16 finału Pucharu Króla Barcelona zmierzyła się z Deportivo Alavés. Po wygraniu w dwumeczu 6:1 (3:0 i 3:1) Blaugrana awansowała do następnej rundy. W 1/8 finału Barca natrafiła na klub Córdoba CF. Wygrywając dwumecz 7:0 (2:0 i 5:0) Barca awansowała do ćwierćfinału. W ćwierćfinale Blaugrana zmierzyła się z klubem Málaga CF. Po remisie 2:2 i wygranej 4:2 (dwumecz 6:4) Barcelona awansowała do kolejnej rundy. W półfinale Barcelona natrafiła na Real Madryt. W pierwszym meczu padł remis 1:1. W rewanżu Barca przegrała 1:3 i straciła szansę na wygranie Pucharu Króla w tym sezonie. 
FC Barcelona brała udział także w turnieju Copa Catalunya. 29 maja 2013 roku, Barca zdobyła to trofeum pokonując RCD Espanyol 4:2 po rzutach karnych (w meczu padł remis 1:1).
19 grudnia 2012 roku ogłoszono, że u trenera Tito Vilanovy zdiagnozowano nawrót choroby nowotworowej, z którą rok wcześniej wygrał walkę. Trener musiał przejść operację a następnie terapię w związku z czym nie mógł prowadzić zespołu w kilku meczach, w trakcie których zastępował go jego asystent Jordi Roura. W sumie takich meczów było 8.
FC Barcelona zakończyła sezon z Mistrzostwem Hiszpanii. Najlepszym strzelcem zespołu został Lionel Messi, który we wszystkich oficjalnych rozgrywkach zdobył 60 bramek. Messi został także najlepszym strzelcem ligi i zdobył Złotego Buta, strzelając 46 bramek w lidze.
Transfery.
Do klubu.
Źródło:
Mecze.
&lt;br&gt;
Bilans meczów oficjalnych.
Statystyki meczów.
Źródło:
Statystyki piłkarzy w oficjalnych meczach.
Statystyki występów i goli.
(R) – piłkarze, którzy nie byli oficjalnie w pierwszej drużynie a jedynie byli powoływani z drużyny rezerw.&lt;br&gt;Źródło:
Najlepsi strzelcy.
(R) – piłkarze, którzy nie byli oficjalnie w pierwszej drużynie a jedynie byli powoływani z drużyny rezerw.
Tabele.
Liga Mistrzów UEFA.
Grupa G:
Faza Pucharowa:

</doc>
<doc id="4800994" url="https://pl.wikipedia.org/wiki?curid=4800994" title="Valérie Lagrange">
Valérie Lagrange

Valérie Lagrange, właśc. Danielle Charaudeau (ur. 25 lutego 1942 w Paryżu) – francuska aktorka i piosenkarka.
Urodziła się w rodzinie paryskich sklepikarzy. W wieku 17 lat w 1959 debiutowała w filmie "Zielona kobyła", gdzie dostała się z castingu. Od 1964 nagrywała płyty i jeździła w trasy koncertowe. W 1965 zaczęła współpracę z Sergem Gainsbourgiem, który dla niej komponował. Później związała się z kontrkulturą i ruchem hippisowskim. Po tym gdy w 1972 pojechała na Nową Gwineę, aby wziąć udział w filmie "Dolina", zamieszkała w Indiach i Nepalu, a następnie na południu Francji. 

</doc>
<doc id="4801006" url="https://pl.wikipedia.org/wiki?curid=4801006" title="Parafia św. Jana Ewangelisty w Bogatem">
Parafia św. Jana Ewangelisty w Bogatem

Parafia pw. Świętego Jana Ewangelisty w Bogatem – parafia rzymskokatolicka należąca do dekanatu makowskiego, diecezji płockiej, metropolii warszawskiej. 

</doc>
<doc id="4801018" url="https://pl.wikipedia.org/wiki?curid=4801018" title="Join Bing and Sing Along">
Join Bing and Sing Along

Join Bing and Sing Along (33 Great Songs) – studyjny album winylowy Binga Crosby'ego wydany przez Warner Bros. Records w 1960 roku. Składał się on z dwunastu składanek 33 starych piosenek takich jak: „Old MacDonald Had a Farm”, „Shoo Fly, Don't Bother, Me” czy „On the Road to Mandalay”. Jest to pierwszy album piosenkarza z biesiadnymi piosenkami, drugim jest "101 Gang Songs", a trzecim "On the Happy Side".
Lista utworów.
Bing Crosby śpiewa wszystkie utwory oprócz tych oznaczonych gwiazdką (*). Chórem i orkiestrą dyryguje Jack Halloran. Orkiestrowe aranżacje wykonał Bob Thompson.

</doc>
<doc id="4801024" url="https://pl.wikipedia.org/wiki?curid=4801024" title="Parafia św. Jana Chrzciciela w Szwelicach">
Parafia św. Jana Chrzciciela w Szwelicach

Parafia pw. Świętego Jana Chrzciciela w Szwelicach – parafia rzymskokatolicka należąca do dekanatu makowskiego, diecezji płockiej, metropolii warszawskiej. 

</doc>
<doc id="4801039" url="https://pl.wikipedia.org/wiki?curid=4801039" title="Parafia Ducha Świętego w Węgrzynowie">
Parafia Ducha Świętego w Węgrzynowie

Parafia pw. Ducha Świętego w Węgrzynowie – parafia rzymskokatolicka należąca do dekanatu makowskiego, diecezji płockiej, metropolii warszawskiej. 

</doc>
<doc id="4801047" url="https://pl.wikipedia.org/wiki?curid=4801047" title="Bing &amp; Satchmo">
Bing &amp; Satchmo

Bing &amp; Satchmo – studyjny album z 1960 roku autorstwa Binga Crosby'ego i Louisa Armstronga. Został nagrany dla własnej firmy Crosby'ego, "Project Records" i wydany przez MGM Records.
Crosby i Armstrong współpracowali ze sobą wiele razy zanim nagrali ten album, występując w filmach takich jak "Grosze z nieba" (1936), "Przybywa narzeczony" (1951) i "Wyższe sfery" (1956). Wspólnie zrealizowali kilka audycji radiowych w latach 1949-1951.
Twórcy.
Produkcja

</doc>
<doc id="4801050" url="https://pl.wikipedia.org/wiki?curid=4801050" title="Tomáš Mrázek">
Tomáš Mrázek

Tomáš Mrázek (ur. 24 sierpnia 1982 w Brnie) – czeski wspinacz sportowy. Specjalizował się w boulderingu, w prowadzeniu oraz we wspinaczce klasycznej. Dwukrotny mistrz świata we wspinaczce sportowej z 2003 oraz z 2005 roku w konkurencji prowadzenia.
Kariera sportowa.
Dwukrotny złoty medalista mistrzostw świata z Chamonix z 2003 oraz z Monachium z 2005 w konkurencji prowadzenia. W 2001 w szwajcarskim Winterthurze zdobył srebrny, w 2007 brązowy medal mistrzostw świata. 
W 2002 w Chamonix oraz w 2008 w Paryżu na mistrzostwach Europy wywalczył srebrne medale w konkurencji prowadzenia, a w 2007 w Birmingham w boulderingu zdobył brązowy medal. 
Uczestnik World Games w 2005 we Duisburgu, gdzie zdobył srebrny medal w prowadzeniu. Wielokrotny uczestnik, prestiżowych, elitarnych zawodów wspinaczkowych Rock Master we włoskim Arco, gdzie zdobył ogółem 8 medali; w tym 1 złoty, 3 srebrne i 4 brązowe.

</doc>
<doc id="4801052" url="https://pl.wikipedia.org/wiki?curid=4801052" title="Ostrołęka-Stacja">
Ostrołęka-Stacja

Ostrołęka-Stacja – część miasta Ostrołęka w Polsce położona w województwie mazowieckim.
Dawniej osada kolejowa.
Historia.
W latach 1921–1936 wieś leżała w województwie białostockim, w powiecie ostrołęckim, w gminie Rzekuń.
Według Powszechnego Spisu Ludności z 1921 roku wieś zamieszkiwało 1.322 osoby, 1.135 było wyznania rzymskokatolickiego, 28 prawosławnego, 11 ewangelickiego, 1 greckokatolickiego a 147 mojżeszowego. Jednocześnie 1.267 mieszkańców zadeklarowało polską przynależność narodową, 53 żydowską a 2 rosyjską. Było tu 187 budynków mieszkalnych. Miejscowość należała do parafii rzymskokatolickiej w Rzekuniu i prawosławnej w Białymstoku. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy Ostrołęka 2 (dworzec kolejowy).
W 1936 dokonano zmian granic Ostrołęki włączając Ostrołękę-Stację w granice miasta.

</doc>
<doc id="4801059" url="https://pl.wikipedia.org/wiki?curid=4801059" title="Piotr Tomasz">
Piotr Tomasz

Piotr Tomasz, Pietro Tommaso (ur. 1305 we Francji, zm. 6 stycznia 1366 w Famaguście – duchowny katolicki, karmelita, święty Kościoła katolickiego, w latach 1354 – 1359 biskup Lipari i Patti. Od 1359 do 1363 biskup Corone. W latach 1363 – 1364 Arcybiskup metropolita Aten. Od 1364 do swojej śmierci w 1366 tytularny łaciński patriarcha Konstantynopola i administrator apostolski Corone. 
Życiorys.
Urodził się w ubogiej rodzinie w Gaskonii, ok. 1305 r. Mając 21 lat wstąpił do Zakonu Karmelitów. Szybko zasłynął z elokwencji, pobożności i gorliwej nauki. Słynne stały się również jego kazania.
16 listopada 1354 roku został mianowany biskupem Lipari i Patti. Pełnił tę funkcję do 1359. 10 maja tegoż został przeniesiony na stanowisko biskupa Corone. Był nim do 1363. 6 marca tegoż roku został Arcybiskupem metropolitą Aten. Pełnił tę funkcję do 7 maja 1364 roku. Wtedy został mianowany tytularnym łacińskim Patriarchą Konstantynopola i administratorem apostolskim diecezji Corone. 
Brał udział w organizacji krucjaty przeciw Turkom, odbywając, na prośbę papieża Urbana V, podróż do Serbii, na Węgry i do Konstantynopola. Zmarł 6 stycznia 1366 w Famaguście we Włoszech. Został beatyfikowany w 1609, a kanonizowany w 1628. 
Według przekazu tradycji miał wyróżniać się szczególnym nabożeństwem do Maryi, która miała objawić mu, że Zakon Karmelitański przetrwa do końca świata.

</doc>
<doc id="4801066" url="https://pl.wikipedia.org/wiki?curid=4801066" title="Tadeusz Jarina">
Tadeusz Jarina

Tadeusz Jarina (ur. 8 września 1897 we Lwowie, zm. 9 stycznia 1977) – podpułkownik pilot obserwator Wojska Polskiego. Żołnierz armii Austro-Węgier podczas I wojny światowej, uczestnik wojny polsko-ukraińskiej i wojny polsko-bolszewickiej. Wieloletni dowódca jednostek lotnictwa II Rzeczypospolitej.
Życiorys.
Pochodził z rodziny rumuńsko-rusińskiej. W Stanisławowie ukończył czteroletnią Niższą Wojskową Szkołę Realną w Enns, następnie wstąpił do Szkoły Kadetów we Lwowie. Zdał egzaminy końcowe 15 marca 1915 roku i jako chorąży został przydzielony do 4. batalionu strzelców polnych. Podczas I wojny światowej w składzie tej jednostki walczył pod Gorlicami, gdzie 7 czerwca został ranny. Po rekonwalescencji skierowano go 17 czerwca 1915 roku na szkolenie w Bruck an der Leitha, po jego ukończeniu został awansowany do stopnia podporucznika. Powrócił na front wschodni jako dowódca kompanii karabinów maszynowych. Został dwukrotnie ranny, po zakończeniu leczenia otrzymał przydział na front włoski. Walczył tam do 25 października 1918 roku, w międzyczasie otrzymał awans do stopnia porucznika.
Po demobilizacji powrócił do rodzinnego Lwowa. 1 listopada zgłosił się do służby w polskich oddziałach i wziął udział w wojnie polsko-ukraińskiej. Z racji swego doświadczenia został mianowany dowódcą kompanii karabinów maszynowych w 38. pułku piechoty Strzelców Lwowskich. W trakcie walk został dwukrotnie ranny. Został mianowany dowódcą odcinka obrony miasta pod nazwą "Poczta", a od 10 listopada 1918 roku służył w II Batalionie 1. pułku strzelców Lwowskich jako dowódca kompanii karabinów maszynowych. W trakcie walk został dwukrotnie ranny. Po rekonwalescencji 2 czerwca 1919 roku powrócił do macierzystej jednostki, gdzie służył do 15 stycznia 1920 roku.
15 stycznia 1920 roku, na własną prośbę, został przydzielony do 5. eskadry wywiadowczej. Przeszedł przeszkolenie w charakterze obserwatora i w tej roli wykonywał loty podczas wojny polsko-bolszewickiej. 9 kwietnia w załodze z sierż. Michałem Solskim wykonywał lot, podczas którego ich samolot został zestrzelony, a obaj lotnicy dostali się do niewoli. Wkrótce udało się im uciec i powrócić do macierzystej eskadry. W trakcie walk wykonał 47 lotów bojowych, a w ramach kursu pilotażu, prowadzonego w eskadrze, wykonał 70 lotów szkolnych. 5 września został przydzielony do 6. eskadry wywiadowczej, ale już 20 września został skierowany na kurs pilotażu w Wyższej Szkole Pilotów w Ławicy.
Po zakończeniu szkolenia został 15 stycznia 1921 roku przydzielony do 18. eskadry myśliwskiej. 21 lutego został skierowany na drugi kurs informacyjny zorganizowany w Oficerskiej Szkole Obserwatorów Lotniczych. Po przeszkoleniu został przydzielony do 15. eskadry myśliwskiej, a 1 września objął jej dowództwo. Następnie 5 października 1921 roku został przeniesiony do 3. pułku lotniczego, a 27 lipca 1922 roku został mianowany szefem pilotów w 1. eskadry wywiadowczej. To stanowisko zajmował krótko, bo już 5 września został przeniesiony do morskiego dywizjonu lotniczego. 20 listopada powrócił do 15. eskadry myśliwskiej.
12 stycznia 1923 roku objął dowództwo 5. eskadry wywiadowczej i pełnił tę funkcję do 1 kwietnia 1924 roku. 5 października 1924 roku został mianowany dowódcą parku lotniczego 3. pułku lotniczego. 24 czerwca 1925 roku został przeniesiony do 6. pułku lotniczego, gdzie 15 września objął stanowisko komendanta parku lotniczego 6. plot. Wkrótce, już 24 października, objął dowództwo 61. eskadry lotniczej. W maju 1927 roku został skierowany do Centralnej Szkoły Podoficerów Pilotów Lotnictwa w Bydgoszczy na stanowisko wykładowcy i szefa pilotażu. 11 listopada 1927 roku powrócił na stan 6. plot. 1 listopada 1928 roku został skierowany na kurs dowódców eskadr w Oficerskiej Szkole Lotnictwa w Dęblinie. Po jego ukończeniu powrócił do 6. pl, gdzie w 1929 roku objął dowództwo nad I dywizjonem. 30 kwietnia 1929 roku został skierowany do Centrum Wyszkolenia Podoficerów Lotnictwa w Bydgoszczy, gdzie objął stanowisko szefa pilotażu. 7 listopada 1930 roku został mianowany komendantem Szkoły Podoficerów Pilotów Lotnictwa w Centrum Wyszkolenia Podoficerów Lotnictwa. 2 grudnia 1930 roku został mianowany majorem ze starszeństwem z 1 stycznia 1931 roku i 5. lokatą w korpusie oficerów aeronautycznych. Z dniem 3 listopada 1932 został przydzielony na czteromiesięczny kurs oficerów sztabowych lotnictwa przy Wyższej Szkole Wojennej w Warszawie. 13 marca 1933 roku został przeniesiony do 4. pułku lotniczego na stanowisko dowódcy I dywizjonu liniowego. W listopadzie 1935 roku objął dowództwo dywizjonu szkolnego 4. plot. Na stopień podpułkownika został mianowany ze starszeństwem z 19 marca 1937 i 4. lokatą w korpusie oficerów lotnictwa, grupa liniowa. 15 października 1937 roku został przeniesiony do Inspektoratu Obrony Powietrznej Państwa, a w listopadzie został mianowany dowódcą 3. pułku lotniczego i pełnił to stanowisko do wybuchu II wojny światowej.
Po zakończeniu kampanii wrześniowej przedostał się do Francji i został mianowany dowódcą punktu zbornego w Le Bourget. Po klęsce Francji nie zdołał się ewakuować do Wielkiej Brytanii, w 1941 roku został aresztowany przez Gestapo. Przebywał w Oflagu X C Lübeck i Oflagu VI B Dössel. 31 marca 1945 roku zbiegł z obozu i przedostał się na tereny opanowane przez wojska alianckie. Po demobilizacji zatrudnił się w sektorze cywilnym. W 1954 roku zdecydował się na powrót do Polski i zamieszkał w Bydgoszczy.
Zmarł 9 stycznia 1977 roku. Pochowany został na cmentarzu nowofarnym w Bydgoszczy.

</doc>
<doc id="4801068" url="https://pl.wikipedia.org/wiki?curid=4801068" title="Piotrówka (powiat ostrołęcki)">
Piotrówka (powiat ostrołęcki)

Piotrówka – dawna część wsi Teodorowo w Polsce położona w województwie mazowieckim, w powiecie ostrołęckim, w gminie Rzekuń.
Dawniej osada.
Historia.
W latach 1921–1939 osada leżała w województwie białostockim, w powiecie łomżyńskim, w gminie Rzekuń.
Według Powszechnego Spisu Ludności z 1921 roku kolonię zamieszkiwało 37 osób w 1 budynku mieszkalnym. Miejscowość należała do parafii rzymskokatolickiej w m. Rzekuń. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Rzekuniach.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Scharfenwiese "Regierungsbezirk Zichenau ("rejencji ciechanowskiej) III Rzeszy. 
W latach 1975–1998 miejscowość administracyjnie należała do województwa łomżyńskiego.
Nazwę zniesiono z 2023 r.

</doc>
<doc id="4801073" url="https://pl.wikipedia.org/wiki?curid=4801073" title="Colette Aïtelli">
Colette Aïtelli

Colette Aïtelli, po mężu Chauvet (ur. 3 marca 1932 w Tulonie, zm. 9 sierpnia 2018 tamże) – francuska lekkoatletka, sprinterka.
Zajęła 6. miejsce w biegu na 100 metrów i 4. miejsce w sztafecie 4 × 100 metrów na mistrzostwach Europy w 1950 w Brukseli. 
Była mistrzynią Francji w biegu na 60 metrów w 1951 i w biegu na 100 metrów w 1950 oraz wicemistrzynią w biegu na 100 metrów w 1951.
Jej rekord życiowy w biegu na 60 metrów wynosił 7,4 s, ustanowiony 20 maja 1951 w Tulonie, a w biegu na 100 metrów 12,1 s, uzyskany 10 czerwca 1951 w Marsylii.

</doc>
<doc id="4801074" url="https://pl.wikipedia.org/wiki?curid=4801074" title="Kościół św. Katarzyny w Pęczniewie">
Kościół św. Katarzyny w Pęczniewie

Kościół świętej Katarzyny – rzymskokatolicki kościół parafialny należący do parafii pod tym samym wezwaniem (dekanat warcki diecezji włocławskiej).
Jest to świątynia wzniesiona w 1761 roku. Ufundowana została przez Franciszkę i Tomasza Kossakowskich. Rozbudowana została w XIX wieku.
Budowla jest drewniana, jednonawowa, posiada konstrukcję zrębową. Prezbiterium kościoła jest mniejsze w stosunku do nawy, zamknięte jest trójbocznie, z boku znajduje się zakrystia. Z boku nawy jest umieszczona kruchta. Świątynię nakrywa dach dwukalenicowy, pokryty blachą, na dachu znajduje się ośmioboczna wieżyczka na sygnaturkę. Jest ona zwieńczona daszkiem ostrosłupowym z latarnią. Wnętrze nakryte jest płaskim stropem, obejmującym nawę i prezbiterium. Podłoga została wykonana z desek. Chór muzyczny jest podparty dwoma słupami z falistą linią parapetu, na nim jest umieszczony prospekt organowy. Ołtarz główny w stylu renesansowym pochodzi z około 1640 roku. Ołtarze boczne w stylu barokowym powstały około 1700 roku. Ambona w stylu późnorenesansowym została wykonana w XVII wieku. Chrzcielnica pochodzi z 2 połowy XVII wieku. Kropielnica została wykonana z kamienia. W świątyni znajduje się tablica poświęcona pamięci 6 pułkowi Strzelców Konnych.

</doc>
<doc id="4801079" url="https://pl.wikipedia.org/wiki?curid=4801079" title="Pomian (Ostrołęka)">
Pomian (Ostrołęka)

Pomian – część miasta Ostrołęka w Polsce położona w województwie mazowieckim.
Dawniej wieś.
Historia.
W latach 1921–1936 wieś leżała w województwie białostockim, w powiecie ostrołęckim, w gminie Rzekuń.
Według Powszechnego Spisu Ludności z 1921 roku wieś zamieszkiwało 95 osób w 12 budynkach mieszkalnych. Miejscowość należała do parafii rzymskokatolickiej w Rzekuniu. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy Ostrołęka 1.
W 1936 dokonano zmian granic Ostrołęki włączając Pomian w granice miasta.

</doc>
<doc id="4801089" url="https://pl.wikipedia.org/wiki?curid=4801089" title="Mila Gojsalić">
Mila Gojsalić

Mila Gojsalić (zm. 27 marca 1530) – chorwacka bohaterka ludowa.
Życiorys.
Zgodnie z ludową tradycją urodziła się we wsi Kostanje w Dalmacji i według legendy należała do potomków chorwackiego króla Gojsława. W XVI wieku większość ziem bałkańskich została zajęta przez Imperium Osmańskie. Przed najazdami broniły się: Czarnogóra, Istria i Dalmacja. W 1530 roku Ahmed-pasza z dziesięciotysięczną armią wyruszył na podbój istniejącej na terenie Dalmacji chłopskiej Republiki Poljicy. Gdy założył obóz w rejonie Podgraca, Mila Gojsalić wysadziła znajdujące się w obozie zapasy prochu. Zginęła, gubiąc część sił wroga i umożliwiając pokonanie Turków przez swoich rodaków. Legenda przekazuje dwie wersje odnośnie do jej pobytu w tureckim obozie. Według jednej została porwana i zgwałcona, a według drugiej jak biblijna Judyta dobrowolnie poświęciła swoje dziewictwo dla ratowania swojego kraju.
Profesor literatury chorwackiej Slobodan Prosperov Novak stwierdził, że nie ma w źródłach historycznych żadnego potwierdzenia, iż Mila Gojsalić żyła naprawdę. Faktem jest natomiast, że po 1530 roku opowieści o jej bohaterstwie były przekazywane z pokolenia na pokolenie.

</doc>
<doc id="4801104" url="https://pl.wikipedia.org/wiki?curid=4801104" title="Zaraza (album)">
Zaraza (album)



</doc>
<doc id="4801109" url="https://pl.wikipedia.org/wiki?curid=4801109" title="Martin Stráník">
Martin Stráník

Martin Stráník (ur. 8 marca 1990 w Choceň) – czeski wspinacz sportowy. Specjalizował się w boulderingu oraz we wspinaczce klasycznej. Wicemistrz świata we wspinaczce sportowej z 2007 roku w konkurencji boulderingu.
Kariera sportowa.
Wielokrotny uczestnik mistrzostw świata i mistrzostw Europy. Srebrny medalista mistrzostw świata z 2007 roku we wspinaczce sportowej z hiszpańskiego Avilés w konkurencji boulderingu. 

</doc>
<doc id="4801128" url="https://pl.wikipedia.org/wiki?curid=4801128" title="Mnichy (Białoruś)">
Mnichy (Białoruś)

Mnichy (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4801129" url="https://pl.wikipedia.org/wiki?curid=4801129" title="Mikołaj Tarkowski">
Mikołaj Tarkowski

Mikołaj Tarkowski – polski prawnik, dr hab. nauk prawnych, profesor uczelni Instytutu Prawa i Administracji Akademii Pomorskiej w Słupsku.
Życiorys.
W 2008 ukończył studia prawnicze na Uniwersytecie Gdańskim, 10 grudnia 2012 obronił pracę doktorską "Adwokatura wileńska 1918-1939", 19 czerwca 2019 habilitował się na podstawie pracy zatytułowanej "Polacy na Litwie i Białorusi pod rzqdami Aleksandra II (1855-1881). Studium historyczno-prawne". Objął funkcję adiunkta w Katedrze Historii Państwa i Prawa Polskiego i Doktryn Polityczno-Prawnych na Wydziale Prawa i Administracji Uniwersytetu Warmińsko-Mazurskiego w Olsztynie, w Katedrze Administracji i Socjologii na Wydziale Nauk o Zarządzaniu i Bezpieczeństwie Akademii Pomorskiej w Słupsku oraz w Gdańskiej Szkole Wyższej.
Piastuje stanowisko profesora uczelni Instytutu Prawa i Administracji Akademii Pomorskiej w Słupsku.

</doc>
<doc id="4801130" url="https://pl.wikipedia.org/wiki?curid=4801130" title="Warszawa Stolica Sylwestra">
Warszawa Stolica Sylwestra



</doc>
<doc id="4801131" url="https://pl.wikipedia.org/wiki?curid=4801131" title="Sylwestrowa Moc Przebojów">
Sylwestrowa Moc Przebojów



</doc>
<doc id="4801133" url="https://pl.wikipedia.org/wiki?curid=4801133" title="Order Zasługi Czwartego Kwietnia">
Order Zasługi Czwartego Kwietnia

Order Zasługi Czwartego Kwietnia (węg. "Április Negyedike Érdemrend") – odznaczenie WRL ustanowione dla upamiętnienia dnia „wyzwolenia” Węgier spod niemieckiej okupacji – 4 kwietnia 1945. Order ten nadawany był w latach 1984–1989 w uznaniu wybitnych osiągnięć w budowaniu socjalizmu, w życiu politycznym, gospodarczym, naukowym i kulturalnym oraz w obronie ojczyzny, a także w promowaniu postępu społecznego. Łącznie odznaczono nim 2466 osób.

</doc>
<doc id="4801140" url="https://pl.wikipedia.org/wiki?curid=4801140" title="Pliki (Litwa)">
Pliki (Litwa)



</doc>
<doc id="4801142" url="https://pl.wikipedia.org/wiki?curid=4801142" title="Anna Korzeniewska-Lasota">
Anna Korzeniewska-Lasota

Anna Korzeniewska-Lasota – polska historyk i prawnik, dr hab. nauk prawnych, adiunkt Instytutu Prawa i Administracji Akademii Pomorskiej w Słupsku i Katedry Historii Prawa Polskiego i Filozofii Prawa Wydziału Prawa i Administracji Uniwersytetu Warmińsko-Mazurskiego w Olsztynie.
Życiorys.
W 1999 ukończyła studia politologiczne w Wyższej Szkole Pedagogicznej w Olsztynie, a rok później studia prawnicze na Uniwersytecie Mikołaja Kopernika w Toruniu. 19 października 2004 obroniła pracę doktorską "Życie społeczne i religijne Ukraińców na Warmii i Mazurach w latach 1947–1970", 21 października 2019 uzyskała stopień doktora habilitowanego nauk prawnych po przedstawieniu rozprawy "Państwo, właściciele i ich spadkobiercy wobec mienia pozostawionego przez obywateli polskich w województwach wschodnich międzywojennej Rzeczypospolitej. Studium historyczno-prawne". Objęła funkcję adiunkta w Katedrze Historii Prawa Polskiego i Filozofii Prawa na Wydziale Prawa i Administracji Uniwersytetu Warmińsko-Mazurskiego w Olsztynie oraz w Instytucie Prawa i Administracji Akademii Pomorskiej w Słupsku.
Była związana z Platformy Obywatelską. W 2010 kandydowała na radną miejską w Działdowie, zaś w wyborach w 2011 na posłankę.
Żona Michała Lasoty.

</doc>
<doc id="4801143" url="https://pl.wikipedia.org/wiki?curid=4801143" title="Pliki">
Pliki

Pliki (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4801149" url="https://pl.wikipedia.org/wiki?curid=4801149" title="Piatkowszczyzna">
Piatkowszczyzna

Piatkowszczyzna (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
W dwudziestoleciu międzywojennym wieś i majątek Piatkowszczyzna leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4801151" url="https://pl.wikipedia.org/wiki?curid=4801151" title="Przemysław Dąbrowski">
Przemysław Dąbrowski

Przemysław Dąbrowski – polski prawnik, dr hab. nauk prawnych, profesor uczelni Instytutu Prawa i Administracji Akademii Pomorskiej w Słupsku i profesor nadzwyczajny Gdańskiej Szkoły Wyższej.
Życiorys.
W 2004 ukończył studia prawnicze na Uniwersytecie Gdańskim, 17 grudnia 2007 obronił pracę doktorską "Myśl polityczna i działalność Narodowej Demokracji na ziemiach byłego Wielkiego Księstwa Litewskiego w latach 1897-1918", 16 kwietnia 2013 habilitował się na podstawie pracy. Został zatrudniony na stanowisku profesora nadzwyczajnego w Gdańskiej Szkole Wyższej, w Katedrze Postępowania Administracyjnego i Sądowoadministracyjnego na Wydziale Prawa i Administracji Uniwersytetu Warmińsko-Mazurskiego w Olsztynie, a także w Katedrze Administracji i Socjologii na Wydziale Nauk o Zarządzaniu i Bezpieczeństwie Akademii Pomorskiej w Słupsku.
Piastuje stanowisko profesora uczelni Instytutu Prawa i Administracji Akademii Pomorskiej w Słupsku.
Był kierownikiem Katedry Filozofii i Polityki Prawa, oraz prodziekanem na Wydziale Prawa i Administracji Uniwersytetu Warmińsko-Mazurskiego w Olsztynie.

</doc>
<doc id="4801158" url="https://pl.wikipedia.org/wiki?curid=4801158" title="Majd Mastoura">
Majd Mastoura

Majd Mastoura, arab. مجد مستورة (ur. 30 kwietnia 1990 w Menzel Abderrahmane) – tunezyjski aktor filmowy. Laureat Srebrnego Niedźwiedzia dla najlepszego aktora na 66. MFF w Berlinie za rolę tytułową w filmie "Hedi" (2016) w reżyserii Mohameda Ben Attii. Zagrał również główną rolę męską w komedii "Arab Blues" (2019) Manele Labidi.

</doc>
<doc id="4801160" url="https://pl.wikipedia.org/wiki?curid=4801160" title="Věra Kotasová-Kostruhová">
Věra Kotasová-Kostruhová

Věra Kotasová-Kostruhová (ur. 14 lipca 1977 w Brnie) – czeska wspinaczka sportowa. Specjalizowała się w boulderingu oraz we wspinaczce klasycznej. Brązowa medalistka mistrzostw świata we wspinaczce sportowej z 2005 roku w konkurencji boulderingu.
Kariera sportowa.
Wielokrotny uczestnik mistrzostw świata i mistrzostw Europy. Brązowa medalista mistrzostw świata z 2005 roku we wspinaczce sportowej z Monachium w konkurencji boulderingu, a w 2002 na mistrzostwach Europy również zdobyła brązowy medal. 
Wielokrotna uczestniczka, prestiżowych, elitarnych zawodów wspinaczkowych Rock Master we włoskim Arco.

</doc>
<doc id="4801166" url="https://pl.wikipedia.org/wiki?curid=4801166" title="Pokój z widokiem (powieść)">
Pokój z widokiem (powieść)

Pokój z widokiem () – powieść społeczno-obyczajowa z 1908 brytyjskiego autora E.M. Forstera. 
Powieść w Polsce wydała po raz pierwszy Oficyna Wydawnicza Comfort w 1992 w tłumaczeniu Agnieszki Majchrzak. Potem książka była kilkakrotnie wznawiana przez różne wydawnictwa w przekładzie Haliny Najder.
W 1998 wydawnictwo Modern Library umieściło powieść na 79. miejscu na liście 100 najlepszych powieści anglojęzycznych XX wieku. 
Forster pracował nad powieścią od 1902, podczas pobytu we Włoszech, nazywając ją „powieścią Lucy”. W kolejnych latach odłożył pisanie, pracując nad innymi projektami.
Treść.
Epoka wiktoriańska. Młoda Angielka, Lucy Honeychurch, spędza wakacje we Włoszech w towarzystwie przyzwoitki, starszej krewnej, Charlotte Bartlett. We florenckim pensjonacie panie poznają swych rodaków – ekscentrycznego pana Emersona i jego syna, George'a. Nowi znajomi sprawiają, że dziewczyna zaczyna powątpiewać w słuszność wpajanych jej od urodzenia konwenansów towarzyskich. Tym bardziej, że młodzieńcowi udaje się skraść jej pocałunek. Po powrocie do Anglii przyjmuje jednak oświadczyny Cecila Vyse'a, typowego produktu swoich czasów, nieczułego i zarozumiałego dżentelmena. Nieoczekiwanie w okolicy zamieszkują panowie Emerson i Lucy zaczyna przeżywać rozterki duchowe. Ostatecznie stłumione uczucie do George’a zwycięża. Lucy zrywa zaręczyny i wychodzi za młodego Emersona.
Adaptacje.
W 1986 grupa producencka Merchant Ivory Productions zekranizowała powieść w reżyserii Jamesa Ivory’ego w gwiazdorskiej obsadzie, w rolach głównych wystąpili: Maggie Smith, Helena Bonham Carter, Denholm Elliott, Julian Sands, Simon Callow, Judi Dench i Daniel Day-Lewis. Film zdobył wiele nagród, w tym Oscary za najlepszy scenariusz, adaptację utworu literackiego i kostiumy; BAFTA za najlepszy film, kostiumy i role kobiece dla Maggie Smith i Judi Dench oraz Złoty Glob dla Maggie Smith. 
W 2007 stacja ITV nadała film telewizyjny w adaptacji Andrew Daviesa i reżyserii Nicholasa Rentona. Wystąpili w nim m.in.: ojciec i syn Timothy Spall i Rafe Spall, Elaine Cassidy, Sophie Thompson, Laurence Fox, Sinéad Cusack, Timothy West i Mark Williams. 

</doc>
<doc id="4801168" url="https://pl.wikipedia.org/wiki?curid=4801168" title="Zapatystyczne kooperatywy kawowe">
Zapatystyczne kooperatywy kawowe

Zapatystyczne kooperatywy kawowe – meksykańskie kolektywy spółdzielcze działające w Chiapas, najbardziej wysuniętym na południe stanie Meksyku. Funkcjonują one w oparciu o ideologię neozapatystyczną.
Kontekst ekonomiczny.
Meksyk jest znaczącym producentem kawy. Ściślej mówiąc, warunki klimatyczne i geomorfologiczne w Chiapas czynią ten stan największym producentem kawy w całym Meksyku odpowiadając za 25% całości produkcji krajowej.
W 1989 zawieszono regulacje ochronne Międzynarodowej Umowy Kawowej. W tym samym okresie Bank Światowy i Międzynarodowy Fundusz Walutowy udzieliły hojnych pożyczek na rozwój upraw kawy w krajach, które do tej pory jej nie produkowały (jak Wietnam). W wyniku tego pojawiła się nadprodukcja. Ceny na rynku międzynarodowym załamały się i pomimo chwilowych podwyżek utrzymują się do dziś na niskim poziomie. Średnia cena kawy Arabica w zapasie surowców w Nowym Jorku wynosiła w latach 1976-1989 3,30 dolara za kilogram. W latach 1990-2005 spadł on do 2,20 dolara za kilogram. Również licząc utratę wartości dolara spowodowaną inflacją, producenci zauważyli, że zwrot z ich produktu spadł o ponad połowę. Mali producenci, zwłaszcza w Ameryce Środkowej, napotykali na trudności. Ich dochody nie wystarczały już na pokrycie kosztów produkcji, więc setki tysięcy opuściło swoje ziemie i wyemigrowało do pobliskich miast lub Stanów Zjednoczonych.
Spadek cen wpłynął na szeroko rozumianą lokalną gospodarkę regionu, która była w znacznym stopniu oparta na eksporcie produktu. Rdzenna ludność Chiapas została jeszcze mocniej dotknięta przez kryzys. Zostali odizolowani od innych działalności gospodarczych Meksyku, podczas gdy uprawa kawy była ich jedynym realnym dochodem. W tym regionie pośrednicy w 1993 płacili 8 peso (60 centów euro) za jeden kilogram kawy, podczas gdy cena odsprzedaży w Europie wynosiła ponad 10 euro. Dużo ludzi twierdzi, że załamanie się ceny kawy było ostatnią słomką dla rdzennych mieszkańców Chiapas. Ci, którzy nie opuścili swoich plantacji i swoich rodzin i nie wyemigrowali do USA, wstąpili do armii Zapatystycznej (EZLN) w czasie buntu 1 stycznia 1994.
Organizacja zapatystowskich kooperatywów.
Po rewolcie żądania zbuntowanej ludności tubylczej dotyczące uznania jej kultury i zbiorowych, gospodarczych i politycznych praw nie zostały spełnione. Ich walka przeniosła się na grunt autonomii od państwa meksykańskiego.
Uczestniczyły w nim tysiące rdzennych producentów kawy z doświadczeniem z poprzedniego uczestnictwa w spółdzielniach produkcyjnych, którym nie chodziło tylko o znalezienie ekonomicznej drogi wyjścia dla swoich członków. W wyniku ich doświadczeń i nowych relacji, które EZLN stworzyło od początku z międzynarodowym ruchem solidarnościowym, powstał pomysł utworzenia pierwszej spółdzielni kawy Zapatystycznej. Celem producentów było uzyskanie alternatywnego sposobu dostawy i wywozu kawy, który pozwoliłby im zakończyć ich całkowitą zależność od pośredników i nieprzewidywalnego rynku globalnego. Na ich wezwanie do stworzenia  ‘innego’ rynku kawy, z bardziej godnymi warunkami dla producentów, szybko odpowiedziały małe kawiarnie z USA z istniejącymi strukturami spółdzielczymi i postępową orientacją polityczną, ale także kolektywy solidarnościowe i osoby bez wcześniejszego doświadczenia handlowego.
Mut-vitz.
Pierwszą spółdzielnią kawową składającą się wyłącznie z zapatystów była Mut-vitz (Góra Ptaków) w regionie San Juan de la Libertad, na wyżynie Chiapas. Mut-vitz zostało założone w 1997 z 200 producentami kawy, którzy w 1999 przeprowadzili pierwszą sprzedaż i eksport około 35 ton do Europy i Stanów Zjednoczonych. Dlatego też producentom płacono wyższe ceny w porównaniu z cenami na rynku konwencjonalnym, ponad dwukrotnie wyższe niż ceny, które wcześniej podawali im pośrednicy. Niestety, wyposażenie Mut-vitz zostało skonfiskowane przez rząd Chiapas (powołując się na niepłacenie podatków), a spółdzielnia rozwiązana w 2009
Yachil Xojobal Chulchan.
Eksperyment Mut-vitz okazał się bardzo udany. W ciągu 3 lat ilość eksportowanej kawy wzrosła pięciokrotnie, a liczba członków znacznie wzrosła, ponieważ do spółdzielni zaciągało się coraz więcej zapatystów. Jednak w drodze wspólnej decyzji Mut-vitz zdecydowało się nie przyjmować nowych członków do czasu zakończenia trzyletniego okresu przejściowego dla certyfikacji biologicznej kawy przez wszystkich producentów. Tak powstała nowa spółdzielnia w Pantelhó, na wyżynie, która została założona w 2001 przez tych Zapatystów, którzy nie zostali bezpośrednio przyjęci do Mut-vitz. Nazywa się Yachil Xojobal Chulchan (‘Nowe światło nieba’), a jego członkami założycielami było 328 producentów. W 2002 wyeksportowała swój pierwszy pojemnik na kawę na ‘rynek solidarności’, podczas gdy w kolejnych latach nastąpił znaczny wzrost ilości produkowanej kawy i liczby producentów zapatystowskich, którzy w nim uczestniczą.
Yochin Tayel Kinal i Ssit Lequil Lum.
Trzecią zapatystyczną spółdzielnią kawową, która działa w Chiapas i eksportuje kawę poprzez sieć solidarności dostaw do Europy i USA, jest Jochin Tayel Kinal (‘Rozpoczęcie pracy na nowej ziemi’), która ma swoją siedzibę w Altamirano i podlega Junta de Buen Gobierno, Radzie Dobrego Rządu, z Morelii. Została założona w 2002, a swój pierwszy eksport kawy prowadziła w 2003 spółdzielnia ta miała 800 uczestników, w tym producentów ze strefy Roberto Bariosa, którzy po uzyskaniu niezbędnej wiedzy fachowej, zorganizowali się w 2007 samodzielnie w nowej czwartej spółdzielni o nazwie Ssit Lequil Lum (‘Owoce Matki Ziemi’), która wiosną 2008 zorganizowała swój pierwszy eksport.
Struktura kooperatyw.
Walne zgromadzenie producentów jest najwyższym organem spółdzielni, które jest zwoływane co najmniej raz w roku i wybiera nową radę administracyjną co 3 lata. Jest to około 2500 producentów, podczas gdy ilość kawy, która trafia do sieci solidarnościowych wynosi setki ton, w zależności od specjalnych warunków każdego roku. Stanowią one integralną część ruchu zapatystycznego i dlatego współpracują ze strukturami politycznymi tego ruchu, z Radami Dobrego Rządu. Uszanowanie ich decyzji ma na celu szersze interesy autonomicznych struktur i społeczności.
Dzięki swojej działalności, producenci nie są uzależnieni od rynku lokalnego czy globalnego. Wspólna organizacja i współpraca z solidarnymi sieciami zbytu, producenci otrzymują za swój produkt jedną cenę, która może pokryć koszty produkcji, przynosząc jednocześnie godny dochód, który rośnie z biegiem lat. Ponadto uzyskują dostęp do wspólnych struktur i wsparcia technicznego. Ale nie tylko producenci na tym korzystają. Dopóki spółdzielnie rozwijają i doskonalą swoje funkcje, dopóty wnoszą pewną część swoich dochodów do autonomicznych programów edukacyjnych, zdrowotnych i do innych struktur społecznych. Ponadto inicjatywy i organizacje, które uczestniczą w solidarnych sieciach utylizacji, z tych samych powodów zwracają pewną część swoich dochodów społecznościom Zapatystów. W ten sposób spółdzielnie kawowe działają jako siła napędowa ruchu Zapatystycznego.
Trudności.
Spółdzielnie napotkały i nadal napotykają na trudności. Budowanie efektywnej struktury organizacyjnej, która będzie respektować horyzontalną i bezpośrednią demokratyczną orientację polityczną ruchu zapatystycznego, było na początku ich największą trudnością. Świadomie odmawiają wszelkiej pomocy ze strony państwa meksykańskiego i zajmują się technicznymi i biurokratycznymi procesami tylko przy wsparciu niezależnych i solidarnych organizacji w Meksyku. Jednocześnie starają się rozwijać niektóre projekty infrastrukturalne, takie jak miejsca do przechowywania i wstępnego przetwarzania kawy. Największą przeszkodą są obecnie władze meksykańskie, czego przykładem jest kara w 2007 dla Mut Vitz za nieprawidłowości podatkowe.
Dystrybucja w Europie.
Obecnie kawa zapatystów jest dystrybuowana do co najmniej 12 krajów europejskich z różnych inicjatyw. Wszystkie te lokalne inicjatywy są połączone poprzez horyzontalną sieć RedProZapa (Sieć Dystrybucji Produktów Zapatystów), która dwa razy w roku organizuje zgromadzenia centralne w jednym z europejskich miast. Wspólną cechą, która ich łączy, jest polityczna solidarność z walką Zapatystów. Sprzedaż kawy stanowi ekonomiczne wsparcie dla struktur produkcyjnych w Chiapas.
Kawa jest również dystrybuowana w Polsce przez kolektyw Fuegro.

</doc>
<doc id="4801169" url="https://pl.wikipedia.org/wiki?curid=4801169" title="Paweł z Teb (łaciński patriarcha Konstantynopola)">
Paweł z Teb (łaciński patriarcha Konstantynopola)

Paweł z Teb (ur. ?, zm. 1370) – duchowny katolicki, w latach 1345-1357 arcybiskup Smyrny, w latach 1357-1366 arcybiskup metropolita Teb. od 1366 do swojej śmierci w 1370 tytularny łaciński patriarcha Konstantynopola. Od 1367 również administrator apostolski Patrasso.
Życiorys.
10 lipca 1345 został mianowany arcybiskupem Smyrny. Pełnił tę funkcję do 15 maja 1357 roku, kiedy został przeniesiony na urząd Arcybiskupa Teb. Pełnił tę funkcję do 17 kwietnia 1366, kiedy został mianowany tytularnym łacińskim Patriarchą Konstantynopola. Od 20 października 1367 był też administratorem apostolskim Patrasso. Zmarł w 1370 roku.

</doc>
<doc id="4801170" url="https://pl.wikipedia.org/wiki?curid=4801170" title="Halina Carroll-Najder">
Halina Carroll-Najder



</doc>
<doc id="4801176" url="https://pl.wikipedia.org/wiki?curid=4801176" title="London Sevens 2006">
London Sevens 2006

London Sevens 2006 – szósta edycja wchodzącego w skład IRB Sevens World Series turnieju London Sevens przeznaczonego dla męskich reprezentacji narodowych w rugby 7. Odbyła się w dniach 3–4 czerwca 2006 roku na Twickenham Stadium w Londynie będąc ósmym turniejem sezonu 2005/2006.
Informacje ogólne.
Rozegrane na Twickenham Stadium zawody były ósmym turniejem sezonu 2005/2006 IRB Sevens World Series i wzięło w nich udział szesnaście reprezentacji. Drużyny rywalizowały w pierwszym dniu systemem kołowym podzielone na cztery czterozespołowe grupy, po czym w drugim dniu osiem najlepszych awansowało do ćwierćfinałów, a pozostała ósemka zmierzyła się w walce o "Bowl". Podział na grupy oraz rozkład gier zostały opublikowane pod koniec kwietnia 2006 roku. Składy zespołów.
Przed turniejem szansę na wyprzedzenie Fidżyjczyków w klasyfikacji generalnej cyklu mieli jeszcze Anglicy, jednak musieliby wygrać te zawody i liczyć, by ich rywale uplasowali się w nich poniżej szóstej lokaty. Fazę grupową bez porażki zakończyły Nowa Zelandia, RPA i Fidżi, Anglicy zaś przodowali w wyrównanej grupie. Ćwierćfinałowe zwycięstwo reprezentacji Fidżi nad Kenią dało im pierwszy w historii triumf w klasyfikacji generalnej cyklu, zwyciężyli też w tym turnieju po wysokim finałowym zwycięstwie nad Samoa.

</doc>
<doc id="4801177" url="https://pl.wikipedia.org/wiki?curid=4801177" title="Ugolino Malabranca">
Ugolino Malabranca

Ugolino Malabranca (ur. ?, zm. 1375?) – duchowny katolicki, augustianin, w latach 1371-1375? tytularny łaciński patriarcha Konstantynopola. 
Życiorys.
10 lutego 1371 został mianowany tytularnym łacińskim Patriarchą Konstantynopola. Pełnił tę funkcję do swojej śmierci około 1375 roku.

</doc>
<doc id="4801180" url="https://pl.wikipedia.org/wiki?curid=4801180" title="Hugolin Malabranca">
Hugolin Malabranca



</doc>
<doc id="4801184" url="https://pl.wikipedia.org/wiki?curid=4801184" title="Falcons">
Falcons

Falcons (, do 1998 jako "Eastern Transvaal" lub "Oostelike Transvaal") – południowoafrykański regionalny związek i drużyna rugby union reprezentująca region East Rand, południowo-wschodnią część prowincji Gauteng.
Prowincjonalny związek rugby znany wówczas jako Eastern Transvaal Rugby Football Union założono w roku 1947. Po profesjonalizacji dyscypliny w 1995 roku doszło do reorganizacji lokalnych struktur, w wyniku której region Eastern Transvaal połączono z Vaal Triangle Rugby Union. W 1998 roku związek przyjął nazwę Falcons Rugby Union (). Przydomek „Falcons” ("Sokoły") wybrano z uwagi na ptaki dziko występujące w okolicy Heidelbergu.
Zespół występuje w Currie Cup oraz Rugby Challenge (wcześniej w rozgrywkach Vodacom Cup). Największym sukcesem pozostaje zwycięstwo w rozgrywkach Vodacom Cup 2006, kiedy w finale Falcons pokonali Natal Wildebeest. Ponadto w 1949 drużyna pokonała 6:5 wizytującą Południową Afrykę reprezentację Nowej Zelandii a w 1962 19:16 British Lions. W roku 1972 ekipa Eastern Transvaal dotarła do finału Currie Cup, w którym jednak przegrała z Transwalem. W 2019 roku Falcons we współpracy z malezyjską federacją powołali do życia zespół Malaysia Valke występujący w rozgrywkach Global Rapid Rugby.
W swojej historii drużyna Wschodniego Transwalu (a następnie Falcons) wielokrotnie przenosiła się pomiędzy obiektami Bosman Stadium w Brakpan, Barnard Stadium w Kempton Park i PAM Brink Stadium w Springs. W 2001 roku doszło do zmiany, z Brakpan na Springs, a później na Kempton Park. W kolejnym roku drużyna powróciła na obiekt w Springs, pozostawiając niemniej związkową administrację w Brakpan. W 2009 roku nastąpiła kolejna przeprowadzka, z Brakpan do Kempton Park.
Falcons są jednym z mniejszych związków w kraju i zazwyczaj pełnią rolę drużyny satelickiej dla większych i bogatszych ośrodków. W swojej historii doczekali się pięciu zawodników, którzy grając w zespole Falcons (Eastern Transvaal) jednocześnie reprezentowali Południową Afrykę. Według stanu na 2020 rok byli to: Norman Riley, James Dalton, Thinus Delport, Deon de Kock i Adrian Jacobs, przy czym Dalton i Delport debiutowali jako zawodnicy innych drużyn.

</doc>
<doc id="4801189" url="https://pl.wikipedia.org/wiki?curid=4801189" title="Josef Dobeš">
Josef Dobeš

Josef Dobeš (ur. 28 lutego 1964 w Boskovicach) – czeski polityk, psycholog i samorządowiec, deputowany, w latach 2010–2012 minister szkolnictwa, młodzieży i sportu.
Życiorys.
W 1994 ukończył psychologię na Uniwersytecie Masaryka w Brnie. Podjął pracę w zawodzie psychologa. Współtworzył partię Sprawy Publiczne (VV), od 2003 pełnił funkcję jej wiceprzewodniczącego. Był też wydawcą związanego z nią czasopisma.
W 2006 został wybrany na radnego dzielnicy Praga 1. W wyborach w 2010 uzyskał mandat deputowanego do Izby Poselskiej, który wykonywał do 2013. W lipcu 2010 objął stanowisko ministra szkolnictwa, młodzieży i sportu w koalicyjnym rządzie Petra Nečasa. Urząd ten sprawował do marca 2012. Był głównym autorem przeprowadzonej wówczas reformy szkolnictwa wyższego.
Pełnił później funkcję przewodniczącego ruchu politycznego PRO Zdraví a Sport. Został też dyrektorem akademii piłkarskiej w klubie 1. FK Příbram. W 2019 związał się z ugrupowaniem Trikolóra.

</doc>
<doc id="4801193" url="https://pl.wikipedia.org/wiki?curid=4801193" title="Żyroskop mikroelektromechaniczny">
Żyroskop mikroelektromechaniczny

Żyroskop mikroelektromechaniczny – żyroskop wykonany w systemie mikroelektromechanicznym MEMS (bądź nawet NEMS: nano) charakteryzują się bardzo małym rozmiarem niskim kosztem produkcji i szerokim zastosowaniem. Pomiar obrotu jest wykonywany na zasadzie pomiaru sił Coriolisa elementu w stanie oscylacji.
Największymi producentami takich rozwiązań na świecie są Panasonic, Robert Bosch GmbH, InvenSense, Seiko Epson, Sensonor, STMicroelectronics, Freescale Semiconductor oraz Analog Devices.
Wzór działania mechanizmu.
Rozważmy dwie masy wibrujące wzdłuż płaszczyzny o częstotliwości formula_1 Przyśpieszenie powstałe na skutek efektu Coriolisa będzie równe formula_2 gdzie formula_3 oznacza prędkość liniową a formula_4 kątową obrotu. Prędkość ruchu mas wzdłuż płaszczyzny przedstawiona będzie formula_5 gdy ich położenie w tej płaszczyźnie opiszemy jako formula_6 Ruch prostopadły do płaszczyzny wytworzony w ten sposób formula_7 opisać można wzorem:
gdzie:
Poprzez pomiar formula_7 jesteśmy w stanie określić szybkość obrotu formula_13
Budowa i działanie.
Niedrogi element w systemie mikroelektromechanicznym zastąpił klasyczne sprężyny i masy potrzebne do pomiaru, jest on wykonywany w procesie wytrawiania z płytki krzemowej, bądź ablacji laserowej. Pakowane i łączone są identycznie jak wszelkiego rodzaju układy scalone, mogą one wydawać zarówno sygnał analogowy, jak i cyfrowy.
Cały proces mierzący obrót żyroskopu zachodzi w mechanizmie wykorzystującym efekt Coriolisa. Mechanizm ten składa się ze stale oscylującej masy wewnątrz ramki, która połączona jest z obudową zewnętrzną układem mikrosprężyn pod kątem 90° do kierunku ruchu masy (). Drgania masy powodują na skutek występowania ruchu obrotowego powstanie siły działającej na ruchomą ramkę, w efekcie czego następuje przesunięcie ramki w kierunku prostopadłym do drgań masy. Przesunięcie to powoduje zmianę pojemności kondensatora grzebieniowego. Gdy ciało się nie obraca, ramka pozostaje nieruchoma, a pojemność kondensatora jest stała.
Aby odróżnić przyśpieszenie spowodowane obrotem od liniowego należy utworzyć podwójny układ elementów w którym masy będą oscylować w przeciwnym kierunkach. Spowoduje to iż siły powstałe na skutek obrotu będą przeciwnie do siebie skierowane (konstrukcja taka nazywana jest Kamertonową ). Ich różnica będzie obserwowalna gdy działa na układ moment obrotowy, a znikoma bądź zerowa w pozycji stałej i jeżeli na układ będzie działało przyśpieszenie liniowe.
Do odczytania kąta obrotu układu należy porównać pomiary pojemności przeciwnych członów. Niestety jednak przesunięcie okładek na skutek efektu Coriolisa jest skrajnie małe w zakresie ułamków Å (angstrema: 10−10 m), a co za tym idzie wywołana zmiana pojemności rzędu zF (zeptofarad: 10−21 F). W związku z tym konieczne jest dokładne zminimalizowanie wpływu czynników zakłócających takich jak temperatura, szumy elektryczne lub drgania zewnętrzne. Osiągnąć to można poprzez umieszczenie układów elektronicznych, takich jak wzmacniacze i filtry częstotliwości, na tej samej matrycy co czujnik mechaniczny.
W dużym stopniu pojedynczy żyroskop wykonywany współcześnie o konstrukcji podwójnego kamertonu dokonuje pomiaru tylko w 2-osiach obrotu, stosowane są ze względu na prostotę i koszty wykonania. Do uzyskania pomiaru w każdym stopniu swobody montowane są dwa takie żyroskopy jednocześnie z przyśpieszeniomierzami, lub produkowane są również żyroskopy 3-osiowe, lecz wykonanie takiego elementu wiąże się ze znacznym wzrostem kosztów.
Parametry.
Przy wykonywaniu kartotek produktu, podstawowymi parametrami żyroskopów elektronicznych są:
Zastosowanie.
Żyroskopy technologii MEMS są najczęściej wykorzystywanym rodzajem żyroskopów w przemyśle konsumpcyjnym, ze względu na znacznie mniejsze rozmiary (mikro lub nawet nano), prostą integrację z interfejsami cyfrowymi oraz znacznie mniejsze zużycie energii niż w żyroskopach optycznych bądź laserowych.

</doc>
<doc id="4801194" url="https://pl.wikipedia.org/wiki?curid=4801194" title="Elise Barensfeld">
Elise Barensfeld

Elise Barensfeld, dokładniej Juliane Katharine Elisabet Barensfeld (ur. 27 stycznia 1796 w Ratyzbonie, zm. po 1820) – niemiecka sopranistka. Od dwunastego roku życia koncertowała z Johannem Nepomukiem Mälzlem – niemieckim wynalazcą i przyjacielem Ludwiga van Beethovena. Mieszkała z Mälzlem w Wiedniu do siedemnastego roku życia. W 2012 r. Rita Steblin twierdziła, że być może Beethoven dla niej napisał utwór „Dla Elizy”.
Życie i kariera.
Urodziła się w Ratyzbonie w Bawarii. Często nazywano ją "Elise", uważano ją za cudowne dziecko. Pierwsze lekcje śpiewu otrzymywała w rodzinnym mieście od Johanna Franza Xawera Sterkela (1750–1817), który zadedykował jej swoje dwie pieśni z dwunastego zbioru pieśni. „Mädchen mit der Silberstimme” (Dziewczyna ze srebrnym głosem), „Schön ist einer Rose jugendliche Knospe” (Piękny jest różany młodzieńczy pąk) tekst do tych dwóch pieśni napisał Josef M. von Koller. W wieku 12 lat koncertowała z mechanikiem z Ratyzbony Johannem Nepomukiem Mälzlem, który wynalazł metronom i był przyjacielem Ludwiga van Beethovena. Lekcje śpiweu kontynuowała od 1809 r. w Wiedniu u Antonina Salieri. Mieszkała z Mälzlem, dopóki nie opuściła Wiednia w 1813 r. w wieku siedemnastu lat. Występowała jako solistka w 1812 r. na koncercie w Gesellschaft der Musikfreunde w Wiedniu. Nie wiadomo o jej życiu po 1820 r. Muzykolog Rita Steblin twierdzi, że Beethoven dla niej napisał utwór „Dla Elizy”.

</doc>
<doc id="4801196" url="https://pl.wikipedia.org/wiki?curid=4801196" title="Mia Beyerl">
Mia Beyerl

Maria Anna „Mia” Beyerl (ur. 26 grudnia 1900 w Linzu, zm. 24 maja 1989 tamże) – austriacka śpiewaczka operową (kontralt), pianistka i nauczycielka muzyki. Była członkiem zespołu Volksoper Vienna.
Życiorys.
Przodkowie Marii Beyerl pochodzili ze szlacheckiej rodziny pierwotnie zamieszkałej we Francji, której początki sięgają XVII wieku.
Jej rodzicami byli Heinrich Beyerl (1868–1958) i Maria Beyerl z domu Neuhaus (1871–1969). Heinrich Beyerl był synem nauczyciela w wiosce Hayd, należącej wówczas do Austro-Węgier. Uczył się jako kupiec na różnych stażach w Grazu i Salzburgu. Maria Beyerl pochodziła z Sollern w Górnej Austrii, w pobliżu granicy z Bawarią. Rodzice Marii Beyerl poznali się w Salzburgu w 1898 roku. Oboje byli miłośnikami muzyki i występowali razem. Ich ślub odbył się na początku 1900 roku. Krótko potem przeprowadzili się do rozwijającego się gospodarczo miasta Linz, gdzie Heinrich Beyerl w styczniu 1900 roku rozwinął „firmę Beyerl”, sklep pasmanteryjny, który w tym samym roku rozszerzył się na „handel towarami bez ograniczeń”, a później jako sklep z zabawkami.
Maria Beyerl miała młodszą siostrę Margaret Gretel (1902–1990). Od dzieciństwa Beyerl pobierała lekcje śpiewu i gry na fortepianie oraz pobierała naukę w „szkole średniej dla dziewcząt” (Höhere Mädchenschule) prowadzonej przez zakonnice w Linzu. Tam nauczyła się języka dyplomacji i konwersacji oraz dobrych manier. Później przez rok chodziła do szkoły domowej w Bawarii.
W 1919 roku po pomyślnym ukończeniu szkoły wyjechała do Wiednia. Studiowała śpiew i grę na fortepianie w Konserwatorium Wiedeńskim (Universität für Musik und darstellende Kunst Wien).
Mia Beyerl śpiewała kontraltem. Podczas występów posługiwała się pseudonimem artystycznym „Mia Beyerl”. Występowała w Wiedniu (m.in. w Volksbühne) i Linzu. Po raz pierwszy wystąpiła publicznie w sierpniu 1920 roku w Liedertafelsaal w Gasthofes Schatz w Linzu, gdzie wykonała utwór „Pieśni Straußa i Hilbacha”. Często przyjmowała role emocjonalne i romantyczne, a ze względu na efekty sceniczne była także ceniona jako osoba prowadząca ceremonie muzyczne i recytatorka. We wczesnych latach swojej kariery Mia Beyerl była pod szczególnym wpływem kompozytora, pianisty i dyrygenta Augusta Göllericha (1859–1923), który jako dyrektor Linzer Musikverein wielokrotnie zatrudniał ją jako solistkę na koncertach. Jej kariera zawodowa obejmuje okres 1922–1929. W lutym 1926 roku wykonała w Linzu recital z pieśniami Franza Schuberta. Latem 1928 roku zdała dwa państwowe egzaminy na głos i fortepian „z bardzo dobrym wynikiem”. Następnie została członkiem zespołu Volksoper Vienna. Była również uczennicą klasy operowej znanego wiedeńskiego nauczyciela śpiewu Hansa Endersa i uczyła jako asystent śpiewu solo.
Skutkiem przebytej błonicy była utrata głosu. Dlatego w 1929 roku zrezygnowała z kariery śpiewaczki operowej. Powróciła do Linzu i w roku 1932 zatrudniła się jako nauczyciel śpiewu. Oprócz prywatnych lekcji dla aktorów z Landestheater w Linzu, była nauczycielką śpiewu w Miejskiej Szkole Muzycznej w Linzu (od momentu jej założenia w 1951 roku). Regularnie organizowała koncerty dla swoich najbardziej utalentowanych uczniów. Pracowała jako nauczycielka śpiewu do 1975 roku.
W latach 50. XX wieku Mia Beyerl, została Świadkiem Jehowy. Od września 1969 roku mieszkała w Linz-Urfahr. Zimą na przełomie lat 1988/1989 jej zdrowie znacznie się pogorszyło. Wiosną 1989 roku przebywała w szpitalu, w którym usunięto jej guz w okolicy żołądka. Mia Beyerl zmarła w obecności swojej siostrzenicy w wieku prawie 89 lat. Nigdy nie założyła rodziny.

</doc>
<doc id="4801197" url="https://pl.wikipedia.org/wiki?curid=4801197" title="Stuki">
Stuki

Stuki (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4801199" url="https://pl.wikipedia.org/wiki?curid=4801199" title="Humpday">
Humpday



</doc>
<doc id="4801203" url="https://pl.wikipedia.org/wiki?curid=4801203" title="Towkinie">
Towkinie

Towkinie (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4801206" url="https://pl.wikipedia.org/wiki?curid=4801206" title="Asia Kate Dillon">
Asia Kate Dillon

Asia Kate Dillon (ur. 15 listopada 1984 w Ithaca) – amerykańska aktorka, najbardziej znana ze swoich ról jako Brandy Epps w serialu "Orange Is the New Black" i Taylor Mason w "Billions". Dillon identyfikuje się jako osoba niebinarna i używa zaimka „they” w liczbie pojedynczej.
Jej rola w "Billions" jest pierwszą niebinarną główną postacią w amerykańskiej telewizji i przyniosła jej nominację do nagrody Critics' Choice Television Award dla najlepszego aktora drugoplanowego w serialu dramatycznym. Dillon zagrała rolę arbitra w filmie akcji "John Wick 3" (2019).

</doc>
<doc id="4801213" url="https://pl.wikipedia.org/wiki?curid=4801213" title="Marie Mergey">
Marie Mergey

Marie Mergey (ur. 28 lutego 1922 w Fayl-la-Forêt, zm. 8 kwietnia 2017 w Couilly-Pont-aux-Dames) – francuska aktorka filmowa, telewizyjna i teatralna.

</doc>
<doc id="4801215" url="https://pl.wikipedia.org/wiki?curid=4801215" title="Józef Dzida">
Józef Dzida

Józef Dzida (ur. 9 marca 1928 w Giełczewie, zm. 23 czerwca 2004 w Lęborku) – polski milicjant, który wsławił się uratowaniem w 1960 r. dwuletniego dziecka, Józia Mularczyka, spod kół pociągu.
Życiorys.
Urodził się w 1928 roku w rodzinie chłopskiej. Podczas okupacji działał w Batalionach Chłopskich pod pseudonimem „Hebel” jako łącznik dowódcy oddziału w okolicach Krasnegostawu. Po wojnie, w 1946 roku wraz z rodzicami osiedlił się na terenie Ziem Odzyskanych w Obliwicach w powiecie lęborskim. Zdobył zawód technika-chemika, po czym pracował w Centralnym Instytucie Standaryzacji Żywności w Gdyni a następnie w Zakładach Mięsnych w Gdańsku. W roku 1952 zawarł związek małżeński, po czym z żoną Reginą zamieszkał w Tawęcinie. Do 1957 roku pracował w Wydziale Rolnictwa Powiatowej Rady Narodowej w Lęborku. Od 1957 r. rozpoczął służbę w Milicji Obywatelskiej. Po przeszkoleniu podoficerskim w Gdańsku otrzymał stopień kaprala i rozpoczął służbę w Referacie Dzielnicowych Komendy Powiatowej MO w Lęborku. Od roku 1961 wraz z żoną i dziećmi zamieszkał w Lęborku. W roku 1983 przeszedł na emeryturę w stopniu porucznika MO, po czym zajął się pszczelarstwem. Za swoje czyny i osiągnięcia w pracy został odznaczony Krzyżem Kawalerskim Orderu Odrodzenia Polski, Srebrnym i Złotym Krzyżem Zasługi oraz wieloma odznaczeniami resortowymi. Zmarł w 2004 roku.
Uratowanie dziecka.
W dniu 17 maja 1960 r. o godz. 8.40 Józef Dzida oczekiwał na peronie przystanku w Tawęcinie na pociąg, którym dojeżdżał do pracy. Gdy pociąg zbliżał się już do stacji, ludzie na peronie zauważyli dwuletnie dziecko siedzące na torach. Nikt jednak nie pospieszył z pomocą z wyjątkiem Józefa Dzidy, który skoczył na tory niemal w ostatniej chwili. Milicjant chwycił dziecko, jednak nie zdążył już odskoczyć z nim na bok, toteż położył się między szynami nakrywając własnym ciałem chłopczyka. Lokomotywa i wagony przejechały nad leżącymi, ale ostatni wagon wlókł przez kilkanaście metrów Dzidę wraz chronionym przez niego dzieckiem. Milicjant nie stracił życia, został jednak ranny, natomiast dwuletni Józio Mularczyk wyszedł z wypadku bez szwanku. Dzida został odwieziony do szpitala w Lęborku i po kilku tygodniach wrócił do zdrowia i służby.
Bohaterski czyn Józefa Dzidy zyskał mu powszechne uznanie społeczeństwa, przełożonych i wielu instytucji. Rada Państwa przyznała mu, jako pierwszemu odznaczonemu, medal „Za ofiarność i odwagę”, który został ustanowiony równo 3 miesiące wcześniej. Specjalnym rozkazem Komendanta Głównego MO został awansowany do stopnia starszego sierżanta. Wydarzenie zostało również opisane w czytance – podręczniku do języka polskiego dla szkół podstawowych w latach 60. XX wieku.
Linki zewnętrzne.
https://www.tygodnikprzeglad.pl/niezwyczajni-niewidoczni/

</doc>
<doc id="4801223" url="https://pl.wikipedia.org/wiki?curid=4801223" title="Susane Lachele">
Susane Lachele

Susane Lachele (ur. 10 lipca 2000) – polska lekkoatletka specjalizująca się w biegu na 400 metrów.
W 2019 roku została brązową medalistką mistrzostw Europy juniorów w sztafecie 4 x 400 metrów. 
Medalistka ogólnopolskiej olimpiady młodzieży.
Rekordy życiowe: stadion – 54,48 (16 czerwca 2019, Chorzów); hala – 54,17 (10 lutego 2019, Toruń). 

</doc>
<doc id="4801227" url="https://pl.wikipedia.org/wiki?curid=4801227" title="Towkinie (obwód grodzieński)">
Towkinie (obwód grodzieński)



</doc>
<doc id="4801232" url="https://pl.wikipedia.org/wiki?curid=4801232" title="Aleksandra Formella">
Aleksandra Formella

Aleksandra Formella (ur. 27 października 2001) – polska lekkoatletka specjalizująca się w biegu na 400 metrów.
W 2019 roku została brązową medalistką mistrzostw Europy juniorów w sztafecie 4 x 400 metrów. 
Medalistka mistrzostw Polski juniorów.
Rekordy życiowe: stadion – 53,04 (30 lipca 2022, Poznań).

</doc>
<doc id="4801234" url="https://pl.wikipedia.org/wiki?curid=4801234" title="Utwory odnalezione">
Utwory odnalezione

Utwory odnalezione – album studyjny polskiego wokalisty Kazika Staszewskiego. Płyta ukazała się 2 stycznia 2018 roku razem z książką „Kazik. Biała Księga” autorstwa Wiesława Weissa i stanowi jej integralną część.

</doc>
<doc id="4801241" url="https://pl.wikipedia.org/wiki?curid=4801241" title="Bitwa pod Chrastawą">
Bitwa pod Chrastawą



</doc>
<doc id="4801243" url="https://pl.wikipedia.org/wiki?curid=4801243" title="Chrastawa">
Chrastawa



</doc>
<doc id="4801258" url="https://pl.wikipedia.org/wiki?curid=4801258" title="Petrit Çeku">
Petrit Çeku

Petrit Çeku (ur. 2 czerwca 1985 w Prizrenie) – Albańczyk urodzony w Kosowie, wirtuoz gry na gitarze klasycznej, wielokrotnie nagradzany na festiwalach.
Życiorys.
Petrit Çeku urodził się 2 czerwca 1985 r. w kosowskim mieście Prizren. W wieku sześciu lat ojciec zaczął uczyć go gry na gitarze. Od 9. do 17. roku życia uczęszczał do szkoły muzycznej im. Lorenca Antoniego, gdzie uczył się gry na gitarze klasycznej pod kierunkiem Luana Sapunxhiu. W 2002 r. Xhevdet Sahatxhija zaprosił go do Szkoły Muzycznej im. Pavao Markovaca, gdzie uczył się przez następne dwa lata. W 2008 r. ukończył Akademię Muzyczną w Zagrzebiu w klasie cenionego gitarzysty Darko Petrinjaka. W tym samym roku wydał swój pierwszy album. W latach 2009–2013 szlifował wiedzę i umiejętności w amerykańskim Peabody Institute w Baltimore pod okiem mistrza gitary Manuela Barrueco.
Ceku zagrał wiele recitali w Europie i Ameryce, był solistą z orkiestrami takimi jak Baltimorska Orkiestra Symfoniczna ("Baltimore Symphony Orchestra"), Czeska Narodowa Orkiestra Symfoniczna, The State Hermitage Symphony Orchestra z St. Petersburga i Zagrzebska Orkiestra Symfoniczna. Regularnie występuje również ze znanymi zagrzebskimi solistami i jest członkiem założycielem Guitar Trio Elogio.
Regularnie występuje na festiwalach muzycznych, takich jak New Generation Festival, Samoborska Gazbena Jesen, Panama Guitar Festival, Moscow International Festival „Virtuosos of Guitar” oraz ReMusica Festival w Prisztinie. Występuje regularnie podczas Festiwalu Akademia Gitary i Young Masters Samobor Festival, podczas których prowadzi także zajęcia dla młodych muzyków.
Petrit Çeku gra na gitarze Rossa Gutmeiera.

</doc>
<doc id="4801265" url="https://pl.wikipedia.org/wiki?curid=4801265" title="Zbiornik retencyjny Bojary">
Zbiornik retencyjny Bojary

Zbiornik retencyjny Bojary – retencyjny zbiornik zaporowy na rzece Osie w województwie lubelskim, w powiecie biłgorajskim, w gminie wiejskiej Biłgoraj.
Powierzchnia zbiornika wynosi 1,93 ha, a jego głębokość 2,0 m.
Zbiornik jest otoczony przez lasy Puszczy Solskiej. Obok zbiornika przebiega droga powiatowa nr 2917L, łącząca wieś Rapy Dylańskie z dzielnicą Rapy w Biłgoraju.
Mimo stosowania w odniesieniu do tego zbiornika oficjalnej nazwy "Bojary" nie leży on na terenie dzielnicy Biłgoraja o tej samej nazwie, a także nie jest tożsamy z leżącym w tej dzielnicy tak samo nazywanym zalewem rekreacyjno-sportowym.
Znaczenie.
Funkcja retencyjna.
Zlewnia zbiornika obejmuje 12 km² i stanowią ją lasy oraz pola uprawne. Obszar charakteryzuje się dużą deniwelacją (ok. 90 m), przez co spływające z niego wody mogą stanowić zagrożenie powodziowe. Zbiornik, będąc obiektem retencyjnym, zabezpiecza przed powodziami północną część Biłgoraja.
Zbiornik pełni też funkcję rezerwuaru wody do użycia w razie wystąpienia pożaru lasu w okolicznych obszarach Puszczy Solskiej.
Funkcja rekreacyjna.
Zbiornik znajduje się w bezpośrednim sąsiedztwie Biłgoraja, przez co stanowi miejsce chętnie odwiedzane w celu wypoczynku i lokalną atrakcję turystyczną. Obok zbiornika przebiegają:
Zbiornik znajduje się na trasie popularnej przyrodniczej leśnej ścieżki dydaktycznej.
Historia.
Działania formalne ukierunkowane na budowę zbiornika w Rapach Dylańskich rozpoczęły się w 1998. Od 1999 trwała budowa, która zakończyła się w listopadzie 2001. Protokół oddania do eksploatacji spisano 5 grudnia 2001 w Biłgoraju. Zbiornik po odbiorze miał powierzchnię 1,8 ha i pojemność 25 tys. m³.
Na przełomie lipca i sierpnia 2011 w wyniku obfitych opadów deszczu nastąpiło znaczne podniesienie poziomu lustra wody na prywatnych stawach gospodarczych leżących przy rzece Osie m.in. w Rapach Dylańskich. Efektem tego było przerwanie grobli i dostanie się mas wody do rzeki. W dalszej konsekwencji doszło do gwałtownego podniesienia poziomu lustra wody w zbiorniku retencyjnym, przerwania zapory wodnej i zalania zurbanizowanego obszaru na terenie dzielnicy Bojary w Biłgoraju. Tak powstała powódź przyniosła znaczne straty materialne.
Po powodzi z 2011 zbiornik został odbudowany i ponownie oddany do użytku 20 grudnia 2012.

</doc>
<doc id="4801268" url="https://pl.wikipedia.org/wiki?curid=4801268" title="Pieśni Janusza">
Pieśni Janusza

Pieśni Janusza – zbiór poetycki (cykl poetycki) Wincentego Pola opublikowany w Paryżu w 1835 (z datą 1833).
Zbiór zawierał około 50 wierszy poświęconych powstaniu listopadowemu. Niektóre z tych wierszy powstały jeszcze podczas walk powstańczych, inne na emigracji. Najpopularniejsze z tych wierszy to: "Krakusy", "Pierwsza rocznica 29 listopada", "Śpiew z mogiły". Do niektórych z nich skomponowano muzykę (m.in. Fryderyk Chopin do "Śpiewu z mogiły"), dzięki temu zaczęły funkcjonować w szerszym odbiorze jako pieśni narodowo-patriotyczne czy nawet powstańcze.
Tytuł zbioru był hołdem dla kolegi obozowego i przyjaciela, ks. Janusza Czetwertyńskiego. Zbiór dedykowany był Emilii Sczanieckiej i Klaudynie z Działyńskich Potockiej.

</doc>
<doc id="4801271" url="https://pl.wikipedia.org/wiki?curid=4801271" title="Sara Neumann">
Sara Neumann

Sara Neumann (ur. 30 września 2000) – polska lekkoatletka specjalizująca się w biegu na 400 metrów.
W 2019 roku została brązową medalistką mistrzostw Europy juniorów w sztafecie 4 × 400 metrów.
Rekordy życiowe:

</doc>
<doc id="4801276" url="https://pl.wikipedia.org/wiki?curid=4801276" title="Aleksandra Wsołek">
Aleksandra Wsołek

Aleksandra Wsołek (ur. 15 września 2001) – polska lekkoatletka specjalizująca się w biegu na 400 metrów.
W 2019 roku została brązową medalistką mistrzostw Europy juniorów w sztafecie 4 x 400 metrów. 
Medalistka mistrzostw Polski juniorów.
Rekordy życiowe: stadion – 53,79 (24 lipca 2021, Suwałki).

</doc>
<doc id="4801278" url="https://pl.wikipedia.org/wiki?curid=4801278" title="The Silver Legion of America">
The Silver Legion of America

The Silver Legion of America (również Silver Shirts) – amerykańska faszystowska organizacja założona 31 stycznia 1933 roku przez . Zrzeszała głównie białych protestantów, głosiła hasła antysemickie, antykomunistyczne, nawoływała do odnowy duchowej Amerykanów. Jej działalność zaczęła zanikać po 1941 roku.
Historia.
Tło powstania.
Powstanie "Silver Shirts" było wynikiem ogólnokrajowej tendencji w Ameryce w latach 20. XX wieku do tworzenia skrajnych lewicowych i prawicowych organizacji. Te drugie odwoływały się do chrześcijańskich wartości, amerykańskiej dumy i zrzeszały białą klasę średnią, negatywnie nastawioną do komunizmu i imigracji. Ruchy te sprzeciwiały się polityce demokratów i nawoływały do militaryzmu. Katalizatorem powstania i działalności tych organizacji były doświadczenia I wojny światowej, rewolucja bolszewicka i jej skutki oraz wielki kryzys gospodarczy pod koniec lat 20. XX wieku.
Powstanie "The Silver Legion of America".
Twórcą organizacji był William Pelley, pochodzący z Asheville, w Karolinie Północnej. Był on dziennikarzem i powieściopisarzem, a także scenarzystą w Hollywood. W 1928 roku stwierdził, że doznał duchowej transformacji i rozpoczął propagować swoją ideologię wyzwolenia, która obejmowała wartości chrześcijańskie oraz mistyczne. Z czasem przekształcił ją w ideę chrześcijańskiej wspólnoty, w której nie byłoby miejsca na bankierów, pieniądze, wielkie aglomeracje miejskie czy Żydów. Jego idea łączyła faszyzm, teokrację z elementami socjalizmu. 31 stycznia 1933 roku, dzień po dojściu do władzy w Niemczech Adolfa Hitlera, Pelley powołał do życia "The Silver Legion of America".
Ideologia i działalność.
"Silver Shirts" była wzorowana na niemieckich brunatnych koszulach czy włoskich czarnych koszulach. Członkowie ruchu nosili srebrne koszule z czarną literą L na lewej piersi, niebieski krawat i stylizowane na wojskowe spodnie. Litera L miała symbolizować wartości takie jak: "loyalty", "light", "liberation", "love". Ruch miał być odpowiedzią na trwający kryzys. W momencie szczytowym organizacja mogła liczyć 15 tys. osób.
Organizacja miała charakter ogólnokrajowy. Członkiem mógł zostać każdy biały protestant, który miał osiemnaście lat lub więcej. Opłata wstępna wynosiła 10 dolarów, plus 6 dolarów za mundur. Główna siedziba była zlokalizowana w Asheville.
"Silver Shirts" miała doprowadzić do powstania nowego, chrześcijańskiego rządu Stanów Zjednoczonych. Pelley dążył do obrony Ameryki przed sowietyzmem i Żydami, którzy według niego rządzili krajem. Ruch walczył także z dominacją pieniądza, narzuconą jakoby przez Żydów. "New Deal" Franklina D. Roosevelta był według przywódcy "Silver Shirts" międzynarodowym spiskiem żydowskim, który miał na celu obalić wartości chrześcijańskie. Pelley zakładał również fizyczną eliminację komunistów i Żydów.
W 1934 roku kongresmen Charles Kramer opublikował dochodzenie, z którego wynikało, że Pelley dążył do przeprowadzenia puczu. Dwóch żołnierzy US Marines infiltrujących ruch miało otrzymać od kierownictwa "Silver Shirts" propozycję zakupu dodatkowych sztuk broni. W planach było także opanowanie ratusza w San Diego.
W 1936 roku Pelley był kandydatem na prezydenta z ramienia założonej przez siebie "Christian Party". Jego program był kopią programu NSDAP. Zakładał między innymi przymusową rejestrację obywateli pochodzenia żydowskiego i ich prześladowanie. Otrzymał 1598 głosów w stanie Waszyngton.
W 1940 roku ponownie wyszło na jaw, iż Pelley planował obalić rząd amerykański.
8 grudnia 1941 roku policja wkroczyła do bunkra organizacji na wzgórzach wokół Los Angeles i aresztowała mieszkających tam ok. 50 członków "Silver Shirts". W 1942 roku Pelley został skazany na 15 lat pozbawienia wolności.
Wielu członków "Silver Shirts" było jednocześnie członkami Ku Klux Klanu. Organizacja współpracowała także z "German-American Bund".
Od 1932 roku Pelley wydawał tygodnik „Liberation”, który stał się oficjalnym organem prasowym "Silver Shirts". Z czasem został zastąpiony przez „The New Liberator Weekly” i „The Liberation Monthly”. Tytuły te atakowały Roosevelta, Żydów, polityke Nowego Ładu i wolny rynek.

</doc>
<doc id="4801280" url="https://pl.wikipedia.org/wiki?curid=4801280" title="Mode 7">
Mode 7



</doc>
<doc id="4801287" url="https://pl.wikipedia.org/wiki?curid=4801287" title="Zarośle (powiat ostrołęcki)">
Zarośle (powiat ostrołęcki)

Zarośle – część wsi Ławy w Polsce położona w województwie mazowieckim, w powiecie ostrołęckim, w gminie Rzekuń.
Dawniej wieś.
Historia.
W latach 1921–1939 wieś leżała w województwie białostockim, w powiecie łomżyńskim, w gminie Rzekuń.
Według Powszechnego Spisu Ludności z 1921 roku wieś zamieszkiwało 30 osób w 4 budynkach mieszkalnych. Miejscowość należała do parafii rzymskokatolickiej w m. Rzekuń. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy Ostrołęka 2.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. Od 22 lipca 1941 do 1945 włączona w skład Landkreis Scharfenwiese "Regierungsbezirk Zichenau ("rejencji ciechanowskiej) III Rzeszy. W latach 1975–1998 miejscowość administracyjnie należała do województwa łomżyńskiego.

</doc>
<doc id="4801288" url="https://pl.wikipedia.org/wiki?curid=4801288" title="Parafia Maksymiliana Marii Kolbego w Starym Bazanowie">
Parafia Maksymiliana Marii Kolbego w Starym Bazanowie



</doc>
<doc id="4801291" url="https://pl.wikipedia.org/wiki?curid=4801291" title="Marek Wasiński">
Marek Wasiński

Marek Jan Wasiński – polski prawnik, doktor habilitowany nauk prawnych, nauczyciel akademicki
Uniwersytetu Łódzkiego, specjalności naukowe: prawo międzynarodowe, sprawiedliwość okresu przejściowego (transitional justice), problemy post-konfliktowe państw Afryki, prawo krajowe państw Afryki subsaharyjskiej.
Życiorys.
W 1997 ukończył studia prawnicze na Wydziale Prawa i Administracji Uniwersytetu Łódzkiego. Tam też na podstawie napisanej pod kierunkiem Piotra Daranowskiego rozprawy pt. "Jurysdykcja państwa w prawie międzynarodowym publicznym. Amerykańska doktryna Act of State" otrzymał w 2002 stopień naukowy doktora nauk prawnych (dyscyplina: prawo, specjalność: prawo międzynarodowe publiczne). Na tym samym wydziale na podstawie dorobku naukowego oraz rozprawy pt. "Afrykańska Karta Praw Człowieka i Ludów. Studium podstawy normatywnej regionalnego systemu ochrony praw człowieka" uzyskał w 2018 stopień doktora habilitowanego nauk prawnych w zakresie prawa, specjalność: prawo międzynarodowe publiczne.
Został adiunktem Uniwersytetu Łódzkiego na Wydziale Prawa i Administracji w Katedrze Prawa Międzynarodowego i Stosunków Międzynarodowych.

</doc>
<doc id="4801292" url="https://pl.wikipedia.org/wiki?curid=4801292" title="Pascale Ferran">
Pascale Ferran

Pascale Ferran (ur. 17 kwietnia 1960 w Paryżu) – francuska reżyserka i scenarzystka filmowa. 
Życiorys.
Kinem pasjonowała się od najmłodszych lat - w szkole średniej założyła dyskusyjny klub filmowy. W latach 1980-1983 studiowała na prestiżowej paryskiej uczelni filmowej IDHEC. Od 1983 tworzyła filmy krótkometrażowe.
Pierwszym filmem fabularnym Ferran były "Małe ugody z umarłymi" (1994), które przyniosły jej Złotą Kamerę za najlepszy debiut na 47. MFF w Cannes. Największy sukces odniosła adaptacją powieści D.H. Lawrence'a "Kochanek lady Chatterley" (2006). Film ten zdobył w sumie pięć Cezarów, w tym za najlepszy film roku i najlepszy scenariusz adaptowany.
Współautorka scenariusza do głośnej pełnometrażowej animacji "Czerwony żółw" (2016) Michaela Dudoka de Wita. Przewodnicząca jury sekcji "Un Certain Regard" na 60. MFF w Cannes (2007). W ramach tej festiwalowej sekcji premierę na 67. MFF w Cannes miał jej ostatni film "Ludzie ptaki" (2014).

</doc>
<doc id="4801293" url="https://pl.wikipedia.org/wiki?curid=4801293" title="Petrokemija">
Petrokemija

Petrokemija d.d. – chorwackie przedsiębiorstwo przemysłowe, producent nawozów. 
Historia.
Poprzednikiem spółki była Fabryka Nawozów w Kutinie, wybudowana w 1968 roku. W tym samym roku została włączona w struktury tworzonego wówczas koncernu INA ("Industrija nafte"). 24 czerwca została przekształcona w osobną spółkę, należącą do INA i wprowadzona na Giełdę Papierów Wartościowych w Zagrzebiu.
Rząd chorwacki podejmował próby pozyskania inwestora dla spółki, dwukrotnie (w 2014 oraz 2017 roku) zainteresowanie nabyciem akcji wyrażała m.in. Grupa Azoty, jednakże wycofała się po przeprowadzenia due diligence. 
Produkty.
Firma produkuje nawozy azotowe (azotan amonu, saletrę azotowo-wapniową, mocznik, czy siarczan amonu), nawozy NPK oraz ciekłe nawozy pod marką Fertina. Do innych produktów należą kwas azotowy i siarkowy, a także dodatki do pasz. 

</doc>
<doc id="4801294" url="https://pl.wikipedia.org/wiki?curid=4801294" title="Wybór międzyokresowy">
Wybór międzyokresowy

Wybór międzyokresowy (ang. "intertemporal choice") – decyzja o wyborze wielkości konsumpcji w różnych okresach. Zależy ona od względnej wartości, jaką dana osoba przypisuje dwóm lub więcej wypłatom w różnych punktach w czasie. Zazwyczaj zakłada się, że ludzie wyżej cenią dobra, które mogą skonsumować szybciej, niż te, na które muszą czekać. Większość wyborów wymaga od decydentów znalezienia kompromisu pomiędzy kosztami a korzyściami w różnych okresach. Decyzje o charakterze wyboru międzyokresowego mogą dotyczyć m.in. oszczędzania, pracy, edukacji, odżywiania, aktywności fizycznej i wielu innych.
Konsumpcja.
Keynesowska funkcja konsumpcji opiera się na dwóch głównych założeniach: po pierwsze, krańcowa skłonność do konsumpcji przyjmuje wartości od 0 do 1; po drugie, przeciętna skłonność do konsumpcji spada wraz ze wzrostem dochodów. Wczesne badania empiryczne były zgodne z tymi założeniami, jednakże po II wojnie światowej zaobserwowano, że oszczędności nie rosły wraz ze wzrostem dochodów. Model Keynesowski nie potrafił wytłumaczyć tego zjawiska, dlatego ponownie zaczęły rozwijać się teorie związane z wyborem międzyokresowym.
Po raz pierwszy o wyborze międzyokresowym pisał John Rae w pracy The Sociological Theory of Capital (1834). Jego model został rozwinięty przez Eugena von Böhm-Bawerka w 1889 r. i Irvinga Fishera w 1930 r. Na wyborze międzyokresowym opierało się kilka modeli ekonomicznych powstałych po II wojnie światowej, w tym między innymi hipoteza cyklu życia zaproponowana przez Franco Modiglianiego oraz hipoteza dochodu permanentnego sformułowana przez Miltona Friedmana.
Model konsumpcji międzyokresowej Fishera.
Irving Fisher rozwinął teorię wyboru międzyokresowego w książce "The Theory of Interest" (1930). W przeciwieństwie do Keynesa, który powiązał konsumpcję z bieżącymi dochodami, model Fishera pokazał, jak racjonalni, myślący o przyszłości konsumenci wybierają wielkość konsumpcji w teraźniejszości i w przyszłości w taki sposób, aby zmaksymalizować całkowitą uzyskiwaną użyteczności w ciągu całego życia.
Przyjmijmy konsumpcję w każdym okresie jako towar złożony. Załóżmy, że istnieje jeden konsument, formula_1 towarów i dwa okresy. Preferencje konsumenta są okerślone przez formula_2 gdzie formula_3 Dochód w okresie formula_4 to formula_5 Oszczędności w okresie 1. wynoszą formula_6 wydatki na konsumpcję w okresie formula_4 wynoszą formula_8 a formula_9 to stopa procentowa. Jeśli konsument nie jest w stanie pożyczyć w pierwszym okresie w zamian za przyszłe dochody, to podlega odrębnym ograniczeniom budżetowym w każdym okresie:
Jeżeli jednak takie pożyczenie jest możliwe, wówczas konsument podlega jednemu międzyokresowemu ograniczeniu budżetowemu:
Lewa strona równania pokazuje bieżącą wartość wydatków, zaś prawa strona przedstawia bieżącą wartość dochodów. Pomnożenie równania przez (1+r) dałoby odpowiednie przyszłe wartości.
Konsument musi wybrać taką wielkość formula_13 i formula_14 aby
Konsument może oszczędzać netto lub pożyczać netto. Jeśli początkowo jest na poziomie konsumpcji, w którym ani nie pożycza, ani nie oszczędza netto, wzrost dochodu może skłonić go do jednego lub drugiego, w zależności od jego preferencji. Wzrost dochodów bieżących lub dochodów przyszłych zwiększy bieżącą i przyszłą konsumpcję (motywy wygładzania konsumpcji).
W scenariuszu, w którym stopy procentowe są podwyższane, jeśli konsument oszczędza netto, zaoszczędzi więcej w bieżącym okresie dzięki efektowi substytucyjnemu i zużyje więcej w bieżącym okresie ze względu na efekt dochodowy. Efekt netto staje się zatem niejednoznaczny. Jeśli jednak konsument jest pożyczkobiorcą netto, będzie konsumował mniej w bieżącym okresie ze względu na efekt substytucji i efekt dochodu, zmniejszając tym samym jego łączną konsumpcję bieżącą.
Hipoteza cyklu życia Modiglianiego.
Hipoteza cyklu życia opiera się na następującym modelu:
pod warunkiem
gdzie:
Zazwyczaj krańcowa skłonność do konsumpcji danej osoby jest stosunkowo wysoka w okresie wczesnej dorosłości, maleje w wieku średnim i rośnie niedługo przed lub tuż po przejściu na emeryturę. Hipoteza cyklu życia opisuje indywidualne zachowania związane z wydawaniem i oszczędzaniem jako próby wygładzenia poziomu konsumpcji w ciągu życia, do pewnego stopnia niezależnego od bieżącego dochodu. Zgodnie z tym modelem na początku życia wydatki konsumpcyjne mogą znacznie przekraczać dochód, ponieważ jednostka może dokonywać dużych zakupów związanych np. z zakupem nowego domu, założeniem rodziny i rozpoczęciem kariery zawodowej. Na tym etapie życia jednostka pożycza od przyszłości, aby zaspokoić bieżące potrzeby. W wieku średnim dochody i wydatki zaczynają się wyrównywać. Na tym etapie jednostka spłaca wszelkie zaciągnięte pożyczki i zaczyna oszczędzać na emeryturę. Po przejściu na emeryturę wydatki konsumpcyjne zaczynają spadać, podczas gdy dochody zwykle gwałtownie spadają. Na tym etapie jednostka żyje z poczynionych w przeszłości oszczędności aż do śmierci.
Hipoteza dochodu permanentnego Friedmana.
Po II wojnie światowej zauważono, że model, w którym bieżąca konsumpcja była funkcją tylko bieżących dochodów, był zdecydowanie zbyt uproszczony. Nie potrafił on wyjaśnić obserwacji, zgodnie z którymi przeciętna skłonność do konsumpcji w długim okresie wydawała się w przybliżeniu stała, mimo że krańcowa skłonność do konsumpcji była znacznie niższa. Hipoteza dochodu permanentnego wysunięta przez Miltona Friedmana jest jednym z modeli, który stara się wyjaśnić tę pozorną sprzeczność. Zgodnie z hipotezą dochodu permanentnego, stała konsumpcja, "CP", jest proporcjonalna do stałego dochodu, "YP". Dochód stały jest subiektywnym pojęciem prawdopodobnego średniego przyszłego dochodu. Stała konsumpcja jest podobnym pojęciem konsumpcji. Bieżąca konsumpcja, "C", i bieżący dochód, "Y", składają się z tych stałych składników oraz nieoczekiwanych składników przejściowych, odpowiednio, "CT" and "YT", odpowiednio:
Podaż pracy.
Wybór jednostki co do ilości pracy dostarczanej w jednym okresie wiąże się z kompromisem między aktualnym czasem pracy a czasem wolnym. Ilość dostarczanej pracy wpływa nie tylko na bieżące możliwości konsumpcyjne, ale również na przyszłe. Ponadto ma duże znaczenie w kontekście decyzji o czasie przejścia na emeryturę, którą można rozumieć jako zaprzestanie dostarczania pracy. Zatem wybór bieżącej podaży pracy można traktować jak wybór międzyokresowy.

</doc>
<doc id="4801297" url="https://pl.wikipedia.org/wiki?curid=4801297" title="Piatyhory">
Piatyhory

Piatyhory (, "Pjatyhory") – wieś na Ukrainie, w obwodzie rówieńskim, w rejonie zdołbunowskim. W 2001 roku liczyła 582 mieszkańców.
We wsi znajduje się cerkiew Narodzenia Przenajświętszej Bogurodzicy.

</doc>
<doc id="4801299" url="https://pl.wikipedia.org/wiki?curid=4801299" title="Pliki (Białoruś)">
Pliki (Białoruś)



</doc>
<doc id="4801300" url="https://pl.wikipedia.org/wiki?curid=4801300" title="Natalia Wosztyl">
Natalia Wosztyl

Natalia Wosztyl (ur. 28 sierpnia 1999) – polska lekkoatletka specjalizująca się w biegu na 400 metrów przez płotki.
Kariera.
W swojej koronnej konkurencji była finalistką mistrzostw Europy juniorów młodszych (2016), mistrzostw Europy juniorów (2017), mistrzostw świata juniorów (2018) oraz mistrzostw Europy U23 (2019). Podczas tej ostatniej imprezy została złotą medalistką w sztafecie 4 x 400 metrów. 
Medalistka mistrzostw Polski seniorów (brąz – Lublin 2018, Radom 2019). Zdobywała medale mistrzostw Polski juniorów oraz młodzieżowców.
Rekordy życiowe: 57,10 (21 lipca 2018, Lublin).

</doc>
<doc id="4801319" url="https://pl.wikipedia.org/wiki?curid=4801319" title="Skowrody">
Skowrody

Skowrody (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4801325" url="https://pl.wikipedia.org/wiki?curid=4801325" title="Jacques d’Itri">
Jacques d’Itri

Jacques d’Itri, Giacomo d’Itri (zm. 30 marca 1393) – włoski duchowny katolicki, kardynał z okresu wielkiej schizmy zachodniej, w latach 1358–1359 biskup Ischi, w latach 1359–1363 biskup Martirano. W latach 1363–1378 arcybiskup metropolita Otranto. Od 1376 do 1378 tytularny łaciński patriarcha Konstantynopola.
Życiorys.
W 1358 został mianowany biskupem Ischi. 22 marca 1359 został przeniesiony na stanowisko biskupa Martirano. 20 grudnia 1363 przestał pełnić tę funkcję, gdyż został mianowany arcybiskupem metropolitą Otranto. Od 1 sierpnia 1376 również był tytularnym łacińskim Patriarchą Konstantynopola. Pełnił tę obydwie d funkcję do 18 grudnia 1378. Tegoż dnia został dołączony do grona kardynałów przez antypapieża Klemensa VII. Przydzielono mu kościół tytularny Santa Prisca (do 1387), później zaś Santa Prassede (od 1387 do 1393. Zmarł w 1393 roku.

</doc>
<doc id="4801327" url="https://pl.wikipedia.org/wiki?curid=4801327" title="Júlia Sigmond">
Júlia Sigmond

Júlia Sigmond (ur. 29 lipca 1929 w Turdzie, zm. 23 marca 2020 w Piacenzy) – rumuńska aktorka, pisarka i esperantystka.
Życiorys.
. W 1949 roku ukończyła gimnazjum w Klużu-Napoce i tam w latach 1959–1984 pracowała w Teatrze Lalek. Jej mężem był Filippo Franceschi włoski nauczyciel, muzyk i esperantysta używający pseudonimu Sen Radin. Esperantystką została w 1956 roku. Współpracowała z pismem "Monato", a w latach 1997–2000 była redaktorem naczelnym magazynu "Bazaro". W latach 80. XX wieku przeprowadziła się do Włoch.
Twórczość.
Napisała ponad dziesięć książek w esperanto. W tym dwie "Libazar’ kaj Tero i Kvodlibeto" z mężem Senem Radinem.

</doc>
<doc id="4801334" url="https://pl.wikipedia.org/wiki?curid=4801334" title="Szewierdaki">
Szewierdaki

Szewierdaki (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.
Z Szewierdaków pochodził Wiktor Ciereszko - żołnierz Wojska Polskiego, obrońca Westerplatte.

</doc>
<doc id="4801340" url="https://pl.wikipedia.org/wiki?curid=4801340" title="Zjednoczone i Połączone Siły Bojowe">
Zjednoczone i Połączone Siły Bojowe



</doc>
<doc id="4801344" url="https://pl.wikipedia.org/wiki?curid=4801344" title="Szalcinie">
Szalcinie

Szalcinie (; ) – wieś na Białorusi, w obwodzie grodzieńskim, w rejonie werenowskim, w sielsowiecie Żyrmuny.
W dwudziestoleciu międzywojennym miejscowość leżała w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4801360" url="https://pl.wikipedia.org/wiki?curid=4801360" title="Dermań">
Dermań



</doc>
<doc id="4801368" url="https://pl.wikipedia.org/wiki?curid=4801368" title="Power Players">
Power Players

Power Players (od 2019) – amerykańsko-francuski serial animowany stworzony przez Jeremy’ego Zaga oraz wyprodukowany przez wytwórnie Zagtoon i Method Animation. Serial wykonany techniką trójwymiarową CGI.
Premiera serialu odbyła się w Stanach Zjednoczonych 21 września 2019 na amerykańskim Cartoon Network. W Polsce serial został premierowo wyemitowany w dniu 18 maja 2020 na antenie polskiego Cartoon Network.. Początkowo serial miał zadebiutować 24 lutego 2020 na tym kanale, jednak z przyczyn technicznych nadawca rozpoczął jego emisję z trzymiesięcznym opóźnieniem. 23 stycznia 2020 roku potwierdzono przedłużenie serialu o 2 sezon .
Fabuła.
Serial opisuje perypetie dziewięcioletniego chłopca Axela, który odkrywa w sobie specjalną moc, dzięki której może zamienić się w żywą zabawkę. Jego figurki również zostają powołane do życia i są gotowe towarzyszyć Axelowi w licznych przygodach. Wraz z przyjaciółmi – Sierżantem Szarżą, Niedźwierzyńcą i resztą Power Players muszą pokrzyżować plany MadCapowi, który pragnie przejąć moce Axela do opanowania świata.
Wersja polska.
Wersja polska: SDI Media Polska
Reżyseria: Agnieszka Zwolińska
Dialogi polskie: Wojciech Brewiński
Kierownictwo muzyczne: Piotr Zygo
Teksty piosenek: 
W rolach głównych:
W pozostałych rolach:
i inni
Wykonanie piosenek:
i inni
Lektor: Jacek Król

</doc>
<doc id="4801370" url="https://pl.wikipedia.org/wiki?curid=4801370" title="Szalciny (Białoruś)">
Szalciny (Białoruś)



</doc>
<doc id="4801372" url="https://pl.wikipedia.org/wiki?curid=4801372" title="Ignacy Andrzej Achidżan">
Ignacy Andrzej Achidżan

Ignacy Andrzej Achidżan (ur. 1622 w Mardinie, zm. 24 lipca 1677) – syryjski duchowny katolicki, Arcybiskup Aleppo w latach 1656-1662, w latach 1662-1667 1. patriarcha Antiochii.
Życiorys.
W 1656 został mianowany Arcybiskupem Aleppo. Funkcję tę pełnił do 19 kwietnia 1662. Wtedy został wybrany Patriarchą Antiochii. Pełnił tę funkcję w 1662 roku. 23 kwietnia 1663 ponownie objął funkcję patriarchy i sprawował ją do swojej śmierci. Zmarł w 1677 roku. Był pierwszym zwierzchnikiem Kościoła syryjskokatolickiego, powstałego z członków Syryjskiego Kościoła Ortodoksyjnego, którzy zdecydowali się uznać papieża. 

</doc>
<doc id="4801373" url="https://pl.wikipedia.org/wiki?curid=4801373" title="SV Gloggnitz">
SV Gloggnitz

SV Gloggnitz – austriacki klub piłkarski, mający siedzibę w mieście Gloggnitz, na wschodzie kraju. Obecnie gra w 2. Landesliga Ost.
Historia.
Chronologia nazw:
Klub sportowy SV Gloggnitz został założony w miejscowości Gloggnitz w 1922 roku. Początkowo zespół grał w niższych klasach mistrzostw Dolnej Austrii. Wskutek aneksji Austrii przez Rzeszą Niemiecką 12 marca 1938 roku rozgrywki w Austrii były organizowane jako część mistrzostw Niemiec. Austriackie kluby walczyli w Gaulidze, a zwycięzca potem uczestniczył w rozgrywkach pucharowych o tytuł mistrza Niemiec. W tamtym czasie klub występował na trzecim lub drugim poziomie mistrzostw "Niederdonau".
Po zakończeniu II wojny światowej klub startował w Landesliga Niederösterreich. W 1948 liga została oficjalnie zakwalifikowana jako jedna z lig drugiego poziomu. W sezonie 1948/49 zespół został mistrzem ligi i zdobył historyczny awans do najwyższej ligi. Debiutowy sezon 1949/50 w Staatsliga A zakończył na 11.miejscu i został zdegradowany do Staatsligi B. W 1953 zespół spadł do Landesligi Niederösterreich (D3). W 1961 zwyciężył w trzeciej lidze i jako ASK Gloggnitz awansował do Regionalligi Ost. W 1966 spadł do "Landesliga Niederösterreich", a w 1970 do Unterligi Süd-Südost. Po spadku klub potem występował w niższych ligach regionalnych mistrzostw Dolnej Austrii. W 1971 roku klub połączył się z lokalnym rywalem "FEZ Gloggnitz", tworząc ASK SV FEZ Gloggnitz. Jednak to nie uratowało klub od spadku do 1.Klasse Süd w 1971 oraz do 2. Klasse Südwest (D6) w 1972 roku. W następnym roku klub wrócił do "1.Klasse Süd", ale w 1974 po kolejnej reorganizacji systemu lig status ligi został obniżony do VI poziomu. Klub powrócił też do historycznej nazwy SV Gloggnitz. W 1977 klub awansował do Oberligi Ost, a w 1982 do 1. Landesligi (D4). Jednak po zajęciu ostatniej pozycji w sezonie 1982/83 klub został zdegradowany do 2. Landesligi. Po 15 latach gry na piątym poziomie w 1998 spadł do Gebietsliga Süd/Südost. W 2004 nastąpił kolejny spadek do 1. Klasse Süd (D7). W 2008 roku klub awansował do "Gebietsligi Süd/Südost", a w 2018 do "2. Landesligi Ost".
Barwy klubowe, strój.
Klub ma barwy niebiesko-białe. Zawodnicy swoje domowe spotkania zazwyczaj grają w niebieskich koszulkach, białych spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Alpenstadion w Gloggnitz o pojemności 3000 widzów.
Inne sekcje.
Klub prowadzi drużyny dla dzieci i młodzieży w każdym wieku. Funkcjonuje też drużyna piłki nożnej kobiet, która w 2005 zdobyła awans do Bundesligi kobiet. W latach 2012-2015 istniała fuzja z żeńskim zespołem SC Wiener Neustadt.

</doc>
<doc id="4801378" url="https://pl.wikipedia.org/wiki?curid=4801378" title="Krajanka (dopływ Słupi)">
Krajanka (dopływ Słupi)

Krajanka – strumień w Polsce, w województwie pomorskim, w powiecie słupskim, w gminie Dębnica Kaszubska, na Wysoczyźnie Polanowskiej, w Parku Krajobrazowym „Dolina Słupi”, będący lewostronnym dopływem Słupi.
Początek bierze około 1,5 km na południowy zachód od osady Krzynia, na wysokości około 81 m n.p.m. Uchodzi lewobrzeżnie do Słupi około 0,7 km wschód od osady Łysomiczki, na wysokości około 28 m n.p.m.
W podziale kraju na regiony fizycznogeograficzne ciek jest położony na obszarze mezoregionu Wysoczyzna Polanowska, będącego częścią makroregionu Pojezierze Zachodniopomorskie. Mezoregion ten zaliczany jest do typu wysoczyzn młodoglacjalnych w większości o charakterze gliniastym, falistym lub płaskim.
Nazwy "Krajanka" nie ma w wykazie nazw wód płynących opublikowanym przez Komisję Standaryzacji Nazw Geograficznych, znajduje się za to w Państwowym Rejestrze Nazw Geograficznych. Podstawą prawną umieszczenia nazwy w rejestrze jest Zarządzenie nr 130 Prezesa Rady Ministrów z dnia 22 września 1953 r. w sprawie przywrócenia i ustalenia urzędowych nazw obiektów fizjograficznych, w którym przyjęto nazwę "Krajanka" w miejsce niemieckiego "Scheidel Bach".

</doc>
<doc id="4801380" url="https://pl.wikipedia.org/wiki?curid=4801380" title="Romuald Kutera">
Romuald Kutera

Romuald Kutera (ur. 1949 we Wrocławiu, zm. w marcu 2020 we Wrocławiu) – polski artysta, konceptualista, fotograf, twórca sztuki wideo, mail-artu oraz działań kontekstualnych, performer i kurator wystaw.
Życiorys.
Romuald Kutera był aktywny twórczo od lat 70. XX wieku do drugiej dekady wieku XXI. Absolwent Państwowej Wyższej Szkole Sztuk Plastycznych we Wrocławiu (obecnie Akademia Sztuk Pięknych we Wrocławiu) na Wydziale Malarstwa, Grafiki i Rzeźby. W latach 1975–1985 pracował na macierzystej uczelni, współprowadził Galerię Sztuki Najnowszej we Wrocławiu (1975–1980). Od 1975 współtworzył międzynarodowy ruch sztuki kontekstualnej wraz z małżonką, Anną Kuterą.
Jak podkreśla prof. dr hab. Anna Markowska:
Romuald Kutera należał do pokolenia, które radykalnie zmieniło polską sztukę, a współtworząc scenę artystyczną Wrocławia przyczyniło się do zmiany prowincjonalnego miasta na dorobku w krajową stolicę nowej sztuki. Ta niewiarygodna przemiana polegała na samoorganizacji i wzięciu spraw we własne ręce. Odtąd „TU” (zgodnie z tytułem cyklu fotografii) ustanowiony został środek świata: ponieważ nie podobały się artyście miejskie galerie, założył własną – w swym mieszkaniu i od razu międzynarodową (1973), by wkrótce potem współtworzyć legendarną dziś Galerię Sztuki Najnowszej, umiejscowioną w Akademickim Centrum Kultury Pałacyk przy ulicy Kościuszki we Wrocławiu; ponieważ nie podobały mu się wyświechtane tematy „artystyczne”, stworzył koncepcję trop artu – tropienia sytuacji i przestrzeni nie spenetrowanych dotąd przez artystów. To wprawiło go w tworzeniu zaskakującej i nowatorskiej sztuki, przy pomocy wszelkich dostępnych mediów – od aparatu fotograficznego po teleportację. Ciekawy społecznego oddziaływania sztuki, współtworzył ruch kontekstualny Jana Świdzińskiego. Łączył w sobie sprzeczne cechy: choć był konceptualistą, był wrażliwy na piękno jako transcendentny dar, a jeden z jego ostatnich cykli fotografii odnosił się do greckiej mitologii; kultywując swoją pojedynczą sprawczość ogłosił się projektantem kultury (1977), a lubiąc ludzi i doceniając kolegów-artystów wspierał ich jako kurator (niemal do ostatnich lat jako szef Galerii Sztuki Najnowszej w Gorzowie Wielkopolskim).
Pochowany na cmentarzu parafialnym we wsi Szewce koło Wrocławia.
Twórczość.
Najważniejsze realizacje.
W latach 1970–1974 zrealizował autorską fotografię kreacyjną, film oraz performance. Prace tego okresu opowiadają o naturze, czasie i przestrzeni. Są to m.in.: Program "Trop-Art." – autorski zestaw fotografii, szkiców i notatek, opracowanych w formie plakatów; "Zejście – Wejście" – akcja artystyczna; "Zegar czasu" – akcja artystyczna; "Afirmacja Sztuki" – film 16 mm, czarno-biały, "Afirmacja sztuki" – katalog fotografii kreacyjnej, A5, czarno-biały; "Publikacja" – wydawnictwo artystyczne. W latach 1975–1977 – określa czas i przestrzeń rzeczywistości dzięki pojęciu „TU”. Krótki zwrot ma na celu podkreślenie poetyckiej metafory, w formie fotografii i filmu. Prace z tego okresu to: "TU" – zestawy fotografii i sekwencje filmowe 16 mm, czarno-białe, "Korekta" – video performance; "Przekazywanie Kamery" – film 16 mm, czarno-białe video; "Interpretacja – Reinterpretacja" – zestawy fotografii. W latach 1978–1980 publikuje nową teorię sztuki „Anons o działaniach projektujących”. Prace z tego okresu to: "Racjonalizacje Gier" – akcja artystyczna; "Działania lokalne na Kurpiach" – praca w ramach programu sztuki kontekstualnej.
W latach 1981–1993 sformułował koncepcję "Filmów czytanych." Tematem tych prac są woda, morze, mity i legendy morskie. Wśród nich należy wymienić: "Traktat o historii sztuki" – I, II; "Serial abstrakcyjny" – I, II, III; "Inne morze" – I, II, III, IV; T"rójkąty bermudzkie" – I do XXV ; "Moja historia sztuki" – zestaw fotograficzny; "Serial gazetowy"; "Atlantyda" – I, II, III. Od 1994 roku tematem prac staje się woda, która funkcjonuje jako podstawowe medium prac Romualda Kutery. Są to instalacje wodne i obiekty multimedialne wykorzystujące ten związek chemiczny: zestaw "Syreny"; "Łódź Charona" – rzeźba stalowa; zestaw "Nimfa"; Od 2009 wprowadził do swoich zabiegów artystycznych wymyśloną, mitologiczną postać o imieniu Odryka, z której pomocą buduje nowe przestrzenie wizualne sztuki m.in. "Objawienie Odryki" – zestaw fotografii; "Pierwsza rozmowa" – zestaw fotografii; "Odryka nad Odrą" – zestaw fotografii na blasze srebrzonej. Od 2014 roku realizował także cykl fotografii łączonych z fragmentami luster zatytułowany "Fragmentacje".
Prace w kolekcji.
Prace Romualda Kutery znajdują się w takich zbiorach jak:
a także w licznych zbiorach prywatnych w kraju i za granicą.

</doc>
<doc id="4801382" url="https://pl.wikipedia.org/wiki?curid=4801382" title="SVS Linz">
SVS Linz



</doc>
<doc id="4801387" url="https://pl.wikipedia.org/wiki?curid=4801387" title="Ouse (rzeka w Sussex)">
Ouse (rzeka w Sussex)



</doc>
<doc id="4801388" url="https://pl.wikipedia.org/wiki?curid=4801388" title="Aescwine z Essex">
Aescwine z Essex



</doc>
<doc id="4801390" url="https://pl.wikipedia.org/wiki?curid=4801390" title="Saebert z Essex">
Saebert z Essex



</doc>
<doc id="4801392" url="https://pl.wikipedia.org/wiki?curid=4801392" title="Antazavė">
Antazavė

Antazavė (hist., pol. Antuzów) – wieś na Litwie położona w rejonie jezioroskim okręgu uciańskiego, 22 km na północny zachód od Jeziorosów.
Historia.
Pierwsza wzmianka o Antuzowie pochodzi z 1650 roku, kiedy dobra te należały do Mikołaja Ginwił Piotrowskiego (~1600–1657), ciwuna wileńskiego i kuchmistrza litewskiego, dworzanina króla Władysława IV i Jana Kazimierza, żonatego z Małgorzatą Konstancją Wolff von Lüdinghausen (~1600–1664). Małżeństwo to sprzedało ten majątek Janowi Andrzejowi Broel-Platerowi (1626–1696), staroście dyneburskiemu, wojewodzie inflanckiemu, żonatemu z Ludwiką Marią Grothus (~1650–1720). Jan Andrzej Broel-Plater przekazał te dobra swemu najmłodszemu synowi Aleksandrowi Konstantemu (~1690–1762) żonatemu z Zofią Rudberg. Najmłodsza z ich córek, Emerencja Ludwika (~1730–1777) odziedziczyła Antuzów. Wyszła za mąż za swojego stryjecznego brata Jana Ludwika Platera (~1700–1764), szambelana króla Augusta III, generała-majora wojsk polskich. Antuzów odziedziczył po nich ich syn Ludwik (~1760-1788) żonaty z Kunegundą Wołłowiczówną (~1760–1846). Ludwik zmarł w wieku 28 lat, po osiągnięciu pełnoletniości przez jednego z ich synów – Kacpra (~1780–1829), stał się on kolejnym dziedzicem majątku. Kacper ożenił się z Bogumiłą Wereszczyńską. Ich jedyna córka Ludwika (1818–1896) wyszła w 1843 roku za Franciszka Ledóchowskiego (1806–?), wnosząc mu Antuzów w posagu. Ich córka Ludwika (1851–1915) wyszła za barona Juliusza Roppa (1843–1898) i ich córka Elżbieta (1884–1945), która w 1928 roku wyszła za Mikołaja Wojnarowskiego (1893–?) była ostatnią właścicielką Antuzowa.
Na przełomie XIX i XX wieku majątek Ledóchowskich liczył 884 dziesięcin ziemi.
Brat Kacpra Franciszek był ojcem Emilii Plater, która bywała w tutejszym dworze. 25 marca 1831 roku własnoręcznie napisała w Antuzowie oświadczenie, że samodzielnie podjęła decyzję o udziale w powstaniu listopadowym, aby chronić kuzynów.
Kościoły.
Platerowie wznieśli tu w 1794 roku drewnianą kaplicę, będącą katolickim kościołem parafialnym pod wezwaniem Opatrzności Bożej. Ksiądz Wielżewski zbudował w Antuzowie w 1849 roku drewnianą kaplicę Matki Boskiej. Kościół z 1794 roku stoi do dziś. Ponoć został zbudowany bez użycia gwoździ. W 1827 roku ogrodzono cmentarz przykościelny murem z ciosanych kamieni. Podczas I wojny światowej Niemcy założyli w kościele szpital wojskowy (nabożeństwa odbywały się w kaplicy cmentarnej). 4 dzwony zostały wywiezione do Rosji. W okresie międzywojennym zakupiono do kościoła jeden dzwon. Podczas parcelowania majątku w 1922 roku władze litewskie przekazały kościołowi 37 ha ziemi. W 1939 roku naprawiono kamienne ogrodzenie cmentarza.
Kościół ma barokowe elementy architektoniczne z trójścienną absydą i dwiema wieżami. Wewnątrz znajdują się 3 nawy i 3 ołtarze.
Historyczna przynależność administracyjna.
Po III rozbiorze Polski w 1795 roku Antuzów, wcześniej wchodzący w skład województwa wileńskiego Rzeczypospolitej znalazł się na terenie powiatu nowoaleksandrowskiego (ujezdu) guberni litewsko-wileńskiej Imperium Rosyjskiego. Po podziale tej guberni w 1843 roku majątek znalazł się w guberni kowieńskiej. W drugiej połowie XIX wieku prywatne miasteczko było siedzibą gminy. Od 1920 roku Antuzów należy do Litwy, która w okresie 1940–1990, jako Litewska Socjalistyczna Republika Radziecka, wchodziła w skład ZSRR.
XX wiek.
W 1861 roku uruchomiono szkółkę parafialną, w 1864 roku przekształcono ją w rządową szkołę podstawową. Około 1870 roku Ledóchowscy zbudowali budynek szkoły, składający się z dwóch izb: w jednej uczyli się uczniowie, druga była przeznaczona dla nauczyciela. Dwór płacił nauczycielowi pensję (20 carskich rubli). W 1895 roku uczyło się tu 30 uczniów były tu 3 klasy. W latach 1895–1944 działała tu szkoła podstawowa. Po II wojnie światowej utworzono tu gimnazjum, w 1986 roku przekształcone w szkołę 12-klasową. W 1990 roku szkoła przeniosła się do nowego budynku, w 1995 roku nadano jej imię Juozasa Gruodisa (1884–1948), litewskiego kompozytora i pedagoga. Od 2014 roku w budynku funkcjonuje ponownie gimnazjum.
Od 1951 roku we wsi funkcjonuje biblioteka publiczna, ponadto działa tu poczta (LT-32019), muzeum historii regionalnej, stoi to pomnik poświęcony lokalnemu ruchowi partyzanckiemu (zabytek historyczny).
Pałac.
Nic nie wiadomo o tutejszej siedzibie Platerów. W drugiej połowie XIX wieku Ledóchowscy znieśli tu duży pałac (możliwe że przez rozbudowę starego dworu). Nowy dom był budynkiem murowanym, dwukondygnacyjnym, postawionym na wysokich suterenach w obu elewacjach, jedenastoosiowym. Był przykryty gładkim, czterospadowym dachem. Elewację frontową urozmaicały dwa dwuosiowe skrajne ryzality, z boniowanymi narożnikami, zwieńczone trójkątnymi frontonami z okulusami. Między nimi zaprojektowano trójosiowy pseudoryzalit zaakcentowany boniami i tarczą herbową.
W elewacji ogrodowej w środku dominował jeden trójosiowy ryzalit, a nad nim okulus. Okna domu były prostokątne. Pomieszczenia reprezentacyjne urządzono w środkowej części i lewym skrzydle pałacu. 
Pałac był otoczony pięciohektarowym parkiem założonym w XVIII wieku, schodzącym tarasami na brzeg jeziora Zelvė. Przed frontem pałacu były dwie sadzawki, między którymi biegła aleja wjazdowa.
Bryła pałacu w Antuzowie przetrwała I i II wojnę światową. Po II wojnie światowej mieściła się tu szkoła z internatem, a później sierociniec. Obecnie działa tu Centrum Sztuki Ludowej, prowadzone są tu warsztaty rzemiosła artystycznego. W jednej z sal miejscowy nauczyciel Stanislav Kirailytė zorganizował muzeum regionalne. Prezentowane są tu nieliczne pamiątki po byłych właścicielach pałacu i twórczość regionalna.
Majątek Antuzów został opisany w 4. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="4801394" url="https://pl.wikipedia.org/wiki?curid=4801394" title="Demony wojny według Goyi">
Demony wojny według Goyi



</doc>
<doc id="4801395" url="https://pl.wikipedia.org/wiki?curid=4801395" title="Demony wojny wg Goyi">
Demony wojny wg Goyi



</doc>
<doc id="4801396" url="https://pl.wikipedia.org/wiki?curid=4801396" title="Selered z Essex">
Selered z Essex



</doc>
<doc id="4801398" url="https://pl.wikipedia.org/wiki?curid=4801398" title="Sigeric z Essex">
Sigeric z Essex



</doc>
<doc id="4801400" url="https://pl.wikipedia.org/wiki?curid=4801400" title="Sebbi z Essex">
Sebbi z Essex



</doc>
<doc id="4801402" url="https://pl.wikipedia.org/wiki?curid=4801402" title="Sighere z Essex">
Sighere z Essex



</doc>
<doc id="4801404" url="https://pl.wikipedia.org/wiki?curid=4801404" title="Swaefred z Essex">
Swaefred z Essex



</doc>
<doc id="4801406" url="https://pl.wikipedia.org/wiki?curid=4801406" title="Sigered z Essex">
Sigered z Essex



</doc>
<doc id="4801407" url="https://pl.wikipedia.org/wiki?curid=4801407" title="Swithelm z Essex">
Swithelm z Essex



</doc>
<doc id="4801409" url="https://pl.wikipedia.org/wiki?curid=4801409" title="Saeward z Essex">
Saeward z Essex



</doc>
<doc id="4801410" url="https://pl.wikipedia.org/wiki?curid=4801410" title="Sigeheard z Essex">
Sigeheard z Essex



</doc>
<doc id="4801411" url="https://pl.wikipedia.org/wiki?curid=4801411" title="Swithred z Essex">
Swithred z Essex



</doc>
<doc id="4801412" url="https://pl.wikipedia.org/wiki?curid=4801412" title="Sexred z Essex">
Sexred z Essex



</doc>
<doc id="4801413" url="https://pl.wikipedia.org/wiki?curid=4801413" title="Ignacy Piotr VI Szahbaddin">
Ignacy Piotr VI Szahbaddin

Ignacy Piotr VI Szahbaddin (ur. 1631 w Edessie, zm. 4 marca 1702) – syryjski duchowny katolicki, Arcybiskup Jerozolimy w latach 1662-1678, w latach 1678-1702 2. patriarcha Antiochii.
Życiorys.
W 1662 został mianowany Arcybiskupem Jerozolimy. Funkcję tę pełnił do 2 kwietnia 1678. Wtedy został wybrany Patriarchą Antiochii. Zmarł w 1702 roku. 

</doc>
<doc id="4801414" url="https://pl.wikipedia.org/wiki?curid=4801414" title="Offa z Essex">
Offa z Essex



</doc>
<doc id="4801416" url="https://pl.wikipedia.org/wiki?curid=4801416" title="Swaefbert z Essex">
Swaefbert z Essex



</doc>
<doc id="4801417" url="https://pl.wikipedia.org/wiki?curid=4801417" title="Swaefhard z Essex">
Swaefhard z Essex



</doc>
<doc id="4801418" url="https://pl.wikipedia.org/wiki?curid=4801418" title="Markovići">
Markovići



</doc>
<doc id="4801422" url="https://pl.wikipedia.org/wiki?curid=4801422" title="Pavel Dobeš">
Pavel Dobeš

Pavel Dobeš (ur. 19 stycznia 1982 w Pradze) – czeski polityk i samorządowiec, w latach 2011–2012 minister transportu.
Życiorys.
Ukończył europeistykę na Uniwersytecie Karola w Pradze. Pracował w Deloitte i jako menedżer projektów. W latach 2007–2010 był zastępcą dyrektora w przedstawicielstwie dyplomatycznym Pragi w Brukseli (Pražský dům). Zajął się też działalnością konsultingową.
W lipcu 2011 objął urząd ministra transportu w koalicyjnym rządzie Petra Nečasa. Był rekomendowany przez partię Sprawy Publiczne. W 2012 opuścił ją wraz z grupą działaczy skupionych wokół Karolíny Peake. Działał w utworzonym przez nią ugrupowaniu LIDEM – Liberalni Demokraci. Po sporach z przywódczynią tej formacji w grudniu 2012 odszedł z rządu i następnie z partii.
W 2018 jako bezpartyjny kandydat rekomendowany przez ruch Burmistrzowie i Niezależni uzyskał mandat radnego dzielnicy Praga 3. Wszedł następnie w skład zarządu tej dzielnicy.

</doc>
<doc id="4801424" url="https://pl.wikipedia.org/wiki?curid=4801424" title="Wydział Elektryczny Politechniki Poznańskiej">
Wydział Elektryczny Politechniki Poznańskiej



</doc>
<doc id="4801436" url="https://pl.wikipedia.org/wiki?curid=4801436" title="MNCNE">
MNCNE



</doc>
<doc id="4801439" url="https://pl.wikipedia.org/wiki?curid=4801439" title="Tomasz Grodecki (żołnierz)">
Tomasz Grodecki (żołnierz)

Tomasz Grodecki lub Gródecki (ur. 8 grudnia 1895 w Głogowie Małopolskim, zm. 5 lipca 1916 pod Kościuchnówką) – żołnierz Legionów Polskich. Uczestnik I wojny światowej, kawaler Orderu Virtuti Militari.
Życiorys.
Urodził się w rodzinie Jana i Anny z d. Grochodecka. Absolwent szkoły powszechnej. Pracował jako szewc w Głogowie.
Od sierpnia 1914 w Legionach Polskich, żołnierz 7 kompanii w 5 pułku piechoty Legionów.
Szczególnie odznaczył się podczas walk pod Kostiuchnówką, gdzie „zginął na Polskiej Górze, otoczony wraz z kilkoma legionistami przez liczniejszego nieprzyjaciela”. Za tę postawę został odznaczony pośmiertnie Orderem Virtuti Militari.
Był kawalerem.

</doc>
<doc id="4801448" url="https://pl.wikipedia.org/wiki?curid=4801448" title="Transfeminizm">
Transfeminizm

Transfeminizm albo trans feminizm – nurt feministyczny, kładący nacisk na polityczne potrzeby i prawa osób transpłciowych. Aktywistka Emi Koyama definiuje transfeminizm jako „ruch od i dla transkobiet, które widzą swoje wyzwolenie jako nierozerwalnie połączone z wyzwoleniem wszystkich kobiet i nie tylko”. Według Koyamy jest to ruch „otwarty również dla innych queerów, osób interpłciowych, transmężczyzn, kobiet nie-trans, mężczyzn nie-trans i innych, (...) którzy uważają, że sojusz z transkobietami jest niezbędny dla ich wyzwolenia”.
Pierwszą publikacją na temat transfeminizmu była wydana w 2006 roku książka "Trans/Forming Feminisms: Transfeminist Voices Speak Out" pod redakcją Kristy Scott-Dixon.
Według Koyamy transfeminizm opiera się na dwóch pryncypiach. Pierwszym jest nie tylko prawo każdej osoby do życia i określania siebie zgodnie z własną wolą (wliczając w to tożsamość płciową i sposób jej wyrażania), ale też szacunek społeczeństwa dla indywidualności i unikalności każdego. Drugim jest kompletne prawo jednostki do kontroli nad własnym ciałem, jego dobrobytem i autonomią, bez wpływu autorytetów – politycznych, medycznych, religijnych, które by to kwestionowały.
Historia.
Wśród prekursorów nurtu znajdują się Kate Bornstein, autorka wydanego w 1994 "Gender Outlaw: On Men, Women, and the Rest of Us", oraz Sandy Stone, autorka eseju „The Empire Strikes Back: A Posttranssexual Manifesto,” który zawiera polemikę z twierdzeniami radykalnej feministki Janice Raymond na temat transpłciowości. IW XXI wieku autorki takie jak Krista Scott-Dixon i Julia Serano podejmowały temat transfeminizmu. Bornstein kontynuowała swoją pracę, wydając w 2010 "Gender Outlaws: The Next Generation" in napisane razem z S. Bear Bergman. Susan Stryker i Talia M. Bettcher również mają na koncie wspólną, nową publikację transfeministyczną.
W 2000 roku została uruchomiona strona Transfeminism.org. Miała ona promować Transfeminism Anthology Project Diany Courvant i Emi Koyamy, wprowadzić temat transfeminizmu do dyskursu akademickiego, oraz ułatwiać kontakt osób pracujących nad transfeministycznymi projektami, również poprzez publikowaną tam antologię&lt;ref name="Courvant/Koyama 2000"&gt;&lt;/ref&gt;. Courvant używała słowa „transfeminizm” podczas konferencji w Yale w 1992, co w połączeniu z jej udziałem w tworzeniu strony Transfeminism.org sprawia, że jest ona uznawana za twórczynię tego terminu. Courvant przypisywała popularność i rozpoznawalność słowa „transfeminizm” Koyamie, jej obeznaniu z internetem i pracy wykonanej online. Strona nie jest już aktywna pod tym adresem i została zarchiwizowana.
Patrick Califia po raz pierwszy użył słowa „transfeminizm” w książce w wydanym w 1997 roku "Sex Changes: The Politics of Transgenderism". Prawdopodobnie termin ten był niezależnie tworzony i używany przez różne osoby przed rokiem 2000, kiedy to zaczął zyskiwać na popularności dzięki Transfeminism.org i popularnemu „Transfemist Manifesto” Koyamy. Jessica Xavier, znajoma Courvant, mogła go niezależnie wynaleźć przy pracy nad artykułami „Passing As Stigma Management” oraz „Passing as Privilege” w późnym 1999.
W ciągu ostatnich dekad idea, że wszystkie kobiety mają wspólne doświadczenie, była krytykowana przez kobiety różnych ras, lesbijki, kobiety z klasy robotniczej i innych. Wiele osób transpłciowych dołącza się do tej krytyki, kwestionując też znaczenie i definicję płci. Transfeministki uważają, że ich unikalne doświadczenia powinny być częścią dyskursu feministycznego.
Transfeminizm podejmuje problemy trzeciej fali feminizmu, takie jak różnorodność, obraz ciała, podmiotowość kobiet i prawo do samostanowienia. Transfeminizm nie jest tylko połączeniem problematyki transpłciowej i feminizmu; zawiera się w nim również analiza krytyczna drugiej fali feminizmu z trzeciofalowego punktu widzenia. Tak jak wszystkie nurty feminizmu, transfeminizm krytykuje mainstreamowy koncept męskości i postuluje równe prawa dla kobiet. Łączy go z nimi też przekonanie, że płeć to patriarchalny konstrukt społeczny wykorzystywany do ucisku kobiet. W związku z tym pojawiły się głosy, uznające że przedrostek „trans” implikuje również „transgresywność”. Nicholas Birns kategoryzuje transfeminizm jako „feminizm, który definiuje termin „trans-” w maksymalnie niejednorodny sposób”.
Droga transfeminizmu do legitymizacji jako szerszego ruchu była skomplikowana i odmienna od wielu nurtów feminizmu. Marginalizowane transkobiety musiały udowadniać, że ich potrzeby różnią się od potrzeb innych kobiet i że nie czują reprezentowane przez mainstreamowy feminizm. Koyama nawiązuje do tego w swoim „Transfeminist Manifesto”. mówiąc, że kiedy marginalizowana grupa kobiet się wypowiada, inne feministki powątpiewają w ich poglądy i w to, kogo reprezentują. W związku z tym transkobiety muszą wykazać, że ich kobiecość jest równie prawdziwa, jak kobiecość innych i że feminizm może je reprezentować, nie przestając być feminizmem. Przykładem oporu wobec tych prób może być aktywny sprzeciw radykalnych feministek, takich jak Janice Raymond, która nie uznaje transkobiet za kobiety, ani ich wpływu na feminizm. Od debiutu książką "The Transsexual Empire" Raymond często wraca do tego tematu.

</doc>
<doc id="4801468" url="https://pl.wikipedia.org/wiki?curid=4801468" title="Problem trwałego małżeństwa">
Problem trwałego małżeństwa

Problem trwałego małżeństwa (również model dwustronnego dopasowywania lub SPM) – zagadnienie z ekonomii, matematyki i informatyki polegające na znalezieniu stabilnego dopasowania między dwoma rozłącznymi zbiorami elementów o jednakowych rozmiarach, przy ustalonej sekwencji preferencji dla każdego elementu. Dopasowanie jest odwzorowaniem (bijekcją) elementów z jednego zestawu do elementów drugiego zestawu. Dopasowanie "nie jest" stabilne, jeśli:
Innymi słowy, dopasowanie jest stabilne, gdy nie pozostawi elementów po przeciwnych stronach, które nie są do siebie dobrane, ale wolałyby być.
Problem trwałego małżeństwa został określony w następujący sposób:
Biorąc pod uwagę n mężczyzn i kobiet, gdzie każda osoba uszeregowała wszystkich członków płci przeciwnej w określonej sekwencji preferencji, dopasuj w pary małżeństw kobiety i mężczyzn, tak aby nie było dwóch osób przeciwnej płci, które wolałyby mieć siebie nawzajem zamiast obecnych partnerów. Gdy nie ma takich par, zbiór małżeństw uznaje się za stabilny.
Zastosowania.
Algorytmy znajdowania rozwiązań problemu stabilnego małżeństwa mają wiele różnych zastosowań między innymi w analizie decyzji i badaniach operacyjnych np. przy rekrutacji do szkół, przydziału stażystów do szpitali, a nawet kojarzenia dawców organów z biorcami przeszczepów. Wykorzystywane są również w różnych dziedzinach inżynierii i ekonomii, takich jak podział pracy czy alokacja zasobów.
Ważnym zastosowaniem na dużą skalę problemu stabilnego małżeństwa jest przydzielanie użytkowników do serwerów w dużej rozproszonej usłudze internetowej. Miliardy użytkowników uzyskuje dostęp do stron internetowych, filmów i innych usług w Internecie, co wymaga, żeby każdy użytkownik był dopasowany do jednego z (potencjalnie) setek tysięcy serwerów na całym świecie, które oferują tę usługę. Użytkownik preferuje serwery, które są wystarczająco blisko, żeby zapewnić krótszy czas odpowiedzi na żądaną usługę, co powoduje (częściowe) preferencyjne porządkowanie serwerów dla każdego użytkownika. Każdy serwer woli obsługiwać użytkowników przy niższych kosztach, co powoduje (częściowe) preferencyjne porządkowanie użytkowników dla każdego serwera. Content delivery networks (CND), które dystrybuują większość światowych treści i usług, rozwiązują ten duży i złożony problem stabilnego małżeństwa między użytkownikami i serwerami co kilkadziesiąt sekund, aby umożliwić miliardom użytkowników dopasowanie się do serwerów, które mogą udostępniać żądane strony internetowe, filmy lub inne usługi.
Różne stabilne dopasowania.
Może istnieć wiele różnych stabilnych dopasowań. Załóżmy na przykład, że są trzej mężczyźni (A, B, C) i trzy kobiety (X, Y, Z) o następujących preferencjach:
A: YXZ B: ZYX C: XZY
X: BAC Y: CBA Z: ACB
Istnieją trzy stabilne rozwiązania tego układu:
Wszystkie trzy rozwiązania są stabilne, ponieważ niestabilność wymaga, żeby obie osoby z pary były bardziej zadowolone z alternatywnego dopasowania. Wybór przez jedną grupę pierwszych pozycji z preferencji spowoduje, że dopasowania będą stabilne, ponieważ elementy grupy nie byłyby zadowolone z żadnego innego proponowanego dopasowania – podobnie w sytuacji, gdy wszyscy wybiorą drugą pozycję z grupy, do której są dopasowywani. Ogólnie rzecz biorąc, rodzinie rozwiązań dowolnego przypadku problemu stabilnego małżeństwa można nadać strukturę skończonej sieci dystrybucyjnej, a ta struktura prowadzi do wydajnych algorytmów dla problemów dotyczących stabilnych małżeństw.
Algorytm odroczonej akceptacji.
W 1962 r. David Gale i Lloyd Shapley udowodnili, że dla każdej równej liczby mężczyzn i kobiet zawsze można rozwiązać SMP i zapewnić stabilność wszystkich małżeństw. Przedstawili algorytm, zwany algorytmem odroczonej akceptacji ("deferred acceptance algorithm"), który można streścić w następujących punktach:
Punkt 1. Każdy mężczyzna oświadcza się kobiecie, która znajduje się na najwyższej pozycji w jego rankingu
Punkt 2. Każda kobieta notuje otrzymywane propozycje.
Punkt 3. Gdy wszyscy mężczyźni złożyli propozycje swoim wybrankom, każda kobieta, która odmawia (uprzejmie) wszystkim zapisanym wcześniej mężczyznom z wyjątkiem tego, który znajduje się najwyżej w jej rankingu. Nie oznacza to jednak jeszcze akceptacji przez kobietę tego zalotnika, który jest najbardziej preferowany spośród wszystkich zapisanych zalotników – chyba że jest to również mężczyzna najbardziej preferowany spośród wszystkich potencjalnych kandydatów.
Punkt 4. Odrzuceni zalotnicy składają propozycję następnej kobiecie w ich rankingu.
Punkt 5. Przejdź do punktu 2 lub zakończ algorytm, jeżeli każda kobieta otrzymała propozycję małżeństwa.
Algorytm zwraca najlepsze możliwe stabilne dopasowanie z punktu widzenia mężczyzn w tym sensie, że każdy mężczyzna preferuje wynik tego procesu kojarzenia w pary względem jakiegokolwiek innego stabilnego dopasowania. Oczywiście, gdybyśmy odwrócili rolę mężczyzn i kobiet, otrzymalibyśmy stabilne dopasowanie, które byłoby najlepsze dla kobiet.
Powiązane problemy.
Problem stabilnych współlokatorów jest podobny do problemu stabilnych małżeństw, ale różni się tym, że wszyscy uczestnicy należą do jednej grupy (zamiast być podzieleni na równą liczbę „mężczyzn” i „kobiet”).
Problem szpitali / rezydentów – znany również jako problem przyjęć na uniwersytet – różni się od problemu stabilnego małżeństwa tym, że szpital może pomieścić wielu mieszkańców. Podobnie uniwersytet może przyjąć więcej niż jednego studenta. Algorytmy rozwiązywania problemu szpitala / rezydenta mogą być zorientowane na szpital lub na rezydenta. Problem ten został rozwiązany za pomocą algorytmu z tego samego oryginalnego artykułu Gale’a i Shapleya, w którym rozwiązano również problem stabilnego małżeństwa.
Problem dopasowania do umów stanowi uogólnienie problemu dopasowania, w którym uczestnicy mogą być dopasowani do różnych warunków umowy. Ważnym szczególnym przypadkiem umów jest dopasowywanie się do elastycznych wynagrodzeń.
Implementacja w pakietach oprogramowania.
R: Algorytm Gale’a-Shapleya (znany również jako algorytm odroczonej akceptacji) dla problemu stabilnego małżeństwa jest zaimplementowany w pakiecie MatchMarkets.
Python: Algorytm Gale-Shapley jest zawarty w pakiecie QuantEcon / MatchingMarkets.py wraz z kilkoma innymi algorytmami dla ogólnych problemów z dopasowaniem.
API: MatchingTools API zapewnia algorytm Gale-Shapley poprzez bezpłatny interfejs programowania.

</doc>
<doc id="4801469" url="https://pl.wikipedia.org/wiki?curid=4801469" title="Klasztor boromeuszek w Świętochłowicach">
Klasztor boromeuszek w Świętochłowicach

Klasztor ss. boromeuszek w Świętochłowicach, położony przy ul. Kubiny, składa się z domu zakonnego, domu pomocy społecznej, kaplicy i ogrodu.
Historia.
W październiku 1892 r., na prośbę księdza Pawła Lukaszczyka – proboszcza parafii pw. św. Barbary w Królewskiej Hucie (dzisiejszy Chorzów), cztery siostry zamieszkały w domu pewnej rodziny na terenie parafii pw. Piotra i Pawła w Świętochłowicach. 
W 1897 r., na zakupionej wcześniej działce, wybudowano klasztor pod nazwą „Zgromadzenie świętego Karola”. Prace budowlane prowadził mistrz murarski Adamiecki. W 1898 r. proboszcz parafii św. Piotra i Pawła Augustyn Henciński dokonał poświęcenia klasztoru i kaplicy zakonnej. Głównym celem nowo założonej placówki była pielęgnacja osób pozbawionych opieki lekarskiej i domowej oraz utworzenie przedszkola. Siostry zaczęły prowadzić ochronkę dla dzieci w wieku przedszkolnym i sierociniec oraz pracownię robót ręcznych. Od 1899 r., na życzenie władz miasta, zaczęto przyjmować osoby w podeszłym wieku. 
W latach 1912–1913 siostry sprawowały opiekę nad ludźmi starszymi, prowadziły przedszkole i sierociniec, pracowały w szpitalnym ambulatorium, prowadziły pracownię robót ręcznych oraz pielęgnację chorych w ich domach. W 1925 r. do budynku sierocińca zostały dobudowane obszerne sale dla przedszkolaków. W czasie II wojny światowej zostało zlikwidowane przedszkole, zwiększono natomiast opiekę nad osobami starszymi. Po wojnie ponownie otwarto przedszkole, którego funkcjonowanie władze państwowe zakończyły w 1950 r. W tym też roku nadzór nad Zakładem św. Karola Boromeusza przejęło świeckie Zrzeszenie Katolików „Caritas”, z siedzibą w Warszawie. W 1953 r. w klasztorze utworzono Zakład Specjalny, przeznaczony dla osób z upośledzeniem umysłowym. 
Od 1990 r. Zgromadzenie Sióstr św. Karola Boromeusza ponownie przejęło prowadzenie placówki na podstawie umowy z Wojewódzkim Zespołem Pomocy Społecznej, a od 2009 r. z miastem. Klasztor został gruntownie wyremontowany, powstał też kolejny oddział w nowo wybudowanym budynku. Od 1 lipca 2019 r. placówkę przejęła Caritas Archidiecezji Katowickiej i otworzyła Dom Pomocy Społecznej im. św. Antoniego.

</doc>
<doc id="4801475" url="https://pl.wikipedia.org/wiki?curid=4801475" title="Emmanuel Okwi">
Emmanuel Okwi

Emmanuel Arnold Okwi (ur. 25 grudnia 1992 w Kampali) – ugandyjski piłkarz grający na pozycji napastnika w klubie Al-Ittihad Aleksandria i reprezentacji Ugandy. Rekordzista pod względem liczby goli w barwach narodowych.
Kariera klubowa.
Okwi jest wychowankiem Villa SC. W 2010 roku wyjechał do Tanzanii. Przez 3 lata występował w Simba SC. Z klubem zdobył Ligi kuu Bara w sezonie 2011/12. W 2013 roku przeniósł się do Étoile Sahel. 
W drużynie nie sprawdził się, więc powrócił do Tanzanii. Występował w Young Africans SC. W sezonie 2014/15 ponownie grał w Simba SC. Kluby te toczyły wówczas ze sobą spór o ważność kontraktu zawodnika. 
Następnie przeniósł się do norweskiego SønderjyskE. Po dwóch latach powrócił do Ugandy i zagrał w swoim pierwszym zespole – Villa SC. Jeszcze w tym samym roku po raz trzeci w karierze zagrał w Simba. Pobyt ten był dla niego niezwykle udany. Klub dwukrotnie sięgnął po Mistrzostwo Tanzanii. W sezonie 2017/18 Okwi z 20 golami został króle strzelców ligi.
W 2019 roku przeniósł się do Al-Ittihad Aleksandria.
Kariera reprezentacyjna.
W reprezentacji Ugandy zadebiutował 7 marca 2009 roku w meczu z Sudanem. Pierwszym małym turniejem, na który pojechał był Puchar CECAFA w 2009 roku. Tam też zdobył swojego pierwszego gola w barwach narodowych. Uczynił to w wygranym finałowym meczu z Rwandą. Od momentu debiutu regularnie występował w meczach reprezentacji. W 2019 roku został powołany na Puchar Narodów Afryki. Tam zdobył dwie bramki (Z Demokratyczną Republiką Konga oraz Zimbabwe). 
Aktualnie jest rekordzistą pod względem liczby goli w reprezentacji Ugandy.

</doc>
<doc id="4801482" url="https://pl.wikipedia.org/wiki?curid=4801482" title="Fregattenkapitän">
Fregattenkapitän



</doc>
<doc id="4801483" url="https://pl.wikipedia.org/wiki?curid=4801483" title="Ernst Sobe">
Ernst Sobe

Ernst Sobe (ur. 2 września 1904, zm. 8 października 1942) – niemiecki oficer marynarki, dowódca niemieckiego okrętu podwodnego U-34, od czerwca 1938 do stycznia 1940 roku dowódca 7. Flotylli U-Bootów Wegener, następnie dowódca Agru Front, od lipca do listopada 1941 roku dowódca 27. Szkolnej Flotylli U-Bootów. Okres od listopada 1941 do lutego 1942 spędził w Befehlshaber der U-Boote (BdU), zaś 7 marca 1942 roku objął dowództwo okrętu podwodnego U-179. 15 sierpnia 1942 roku wyszedł z Kilonii na swój pierwszy patrol bojowy, podczas którego 8 października 1942 roku zatopił brytyjski statek „City of Athens” (6,558 ton). Tego samego dnia zginął zatopiony wraz z okrętem.

</doc>
<doc id="4801492" url="https://pl.wikipedia.org/wiki?curid=4801492" title="Andrzej Solnica">
Andrzej Solnica

Andrzej Solnica (ur. 1956 w Sulęcinie) – pułkownik Wojska Polskiego.
Życiorys.
W latach 1976–1980 był podchorążym Wyższej Szkoły Oficerskiej Wojsk Zmechanizowanych we Wrocławiu. W 1990 ukończył Akademię Wojskową w Brnie i został wyznaczony na stanowisko dowódcy batalionu piechoty zmotoryzowanej 42 pułku zmechanizowanego w Żarach. Następnie został szefem sztabu–zastępcą dowódcy 42 pz. W sierpniu 1993 został dowódcą 89 pułku zmechanizowanego w Żaganiu, a w 1995 dowódcą 34 Brygady Kawalerii Pancernej w Żaganiu. W 1998 został szefem logistyki – zastępcą dowódcy 11 Dywizji Kawalerii Pancernej w Żaganiu, a w 1999 dowódcą nowo formowanej 10 Opolskiej Brygady Logistycznej w Opolu.

</doc>
<doc id="4801535" url="https://pl.wikipedia.org/wiki?curid=4801535" title="Julius Schäffer">
Julius Schäffer

Julius Schäffer (ur. 3 czerwca 1882, zm. 21 października 1944) – niemiecki mykolog.
Życiorys.
Studiował teologię, a później przyrodoznawstwo (zakończone egzaminem dla nauczycieli szkół średnich) w Dreźnie w Niemczech i Trieście w Austro-Węgrzech. Przez wiele lat był nauczycielem w Poczdamie w Niemczech, a od 1939 r. mieszkał w Górnej Bawarii.
Jest jedynym znanym mykologiem współczesnych czasów, który zmarł w wyniku spożycia trujących grzybów. Około godziny po tym, jak on i jego żona zjedli posiłek przygotowany z krowiaka podwiniętego, u Schäffera wystąpiły wymioty, biegunka i gorączka. Jego stan pogorszył się do tego stopnia, że następnego dnia został przyjęty do szpitala. Rozwinęła się u niego niewydolność nerek i zmarł po 17 dniach. Jego żonie grzyby zaszkodziły w mniejszym stopniu.
Praca naukowa.
Zajmował się badaniem grzybów, głównie pieczarkowców, zwłaszcza z rodzaju gołąbek ("Russula"), o którym w 1933 r. napisał monografię. Jest także współautorem przeglądu gatunków grzybów Europy Środkowej ("Die Pilze Mitteleuropas"). Tę pracę, na podstawie jego notatek i przy pomocy innych mykologów, opublikowała po jego śmierci żona Liesel w 1952 r. Schäffer opracował test chemiczny pomocny przy identyfikacji gatunków pieczarkowców. Wykorzystuje on zachodzącą pod wpływem aniliny i kwasu azotowego reakcję na powierzchni grzybów. Odpowiedzialne za tę reakcje związki chemiczne nazwano później schaefferalem A i B.
Opisał wiele nowych gatunków grzybów. W nazwach naukowych utworzonych przez niego taksonów dodawany jest skrót jego nazwiska Jul.Schäff. Uhonorowano go nadając od jego nazwiska nazwy naukowe niektórym gatunkom grzybów: "Cortinarius schaefferanus" (M.M. Moser) M.M. Moser, "Cortinarius schaefferi" Bres., "Dermocybe schaefferi" (Bres.) M.M. Moser, "Neolentinus schaefferi" (Weinm.) Redhead &amp; Ginns, "Phyllosticta schaefferiae" Gonz. Frag. &amp; Cif., "Russula nauseosa" var. "schaefferi" Kill., "Russula schaefferi" Kärcher, "Russula schaefferiana" Niolle, "Russula schaefferina" Rawla &amp; Sarwal.

</doc>
<doc id="4801555" url="https://pl.wikipedia.org/wiki?curid=4801555" title="Yvette Monginou">
Yvette Monginou

Yvette Monginou, po mężu Trombetta (ur. 16 maja 1927 w Castres, zm. 16 lutego 2023) – francuska lekkoatletka, płotkarka i sprinterka, dwukrotna olimpijka.
Zajęła 4. miejsce w finale biegu na 80 metrów przez płotki na igrzyskach olimpijskich w 1948 w Londynie. Na mistrzostwach Europy w 1950 w Brukseli zajęła 4. miejsce w sztafecie 4 × 100 metrów oraz odpadła w eliminacjach biegu na 100 metrów i biegu na 80 metrów przez płotki.
Odpadła w ćwierćfinale biegu na 100 metrów oraz eliminacjach biegu na 80 metrów przez płotki i sztafety 4 × 100 metrów na igrzyskach olimpijskich w 1952 w Helsinkach. Wystąpiła w tych trzech konkurencjach na mistrzostwach Europy w 1954 w Bernie, za każdym razem odpadając w eliminacjach.
Była mistrzynią Francji w biegu na 100 metrów w 1951, w biegu na 200 metrów w 1953 oraz w biegu na 80 metrów przez płotki w 1948, 1949 i 1952, wicemistrzynią w biegu na 100 metrów w 1949, 1950 i 1952, w biegu na 200 metrów w 1945, w biegu na 80 metrów przez płotki w 1951 oraz w pięcioboju w 1953, a także brązową medalistką w biegu na 100 metrów w 1945 i 1954 oraz w biegu na 80 metrów przez płotki w 1950 i 1954.
Czterokrotnie poprawiała rekord Francji w biegu na 80 metrów przez płotki do wyniku 11,3 s (uzyskanego 23 lipca 1952 w Helsinkach) i dwukrotnie w sztafecie do czasu 47,4 s (28 sierpnia 1954 w Bernie). Wyrównała również rekord Francji w biegu na 200 metrów czasem 25,6 s uzyskanym 15 czerwca 1952 w Castres. Były to najlepsze wyniki w jej karierze. Rekord życiowy Monginou w biegu na 100 metrów wynosił 12,2 s, uzyskany 9 lipca 1950 w Albi.

</doc>
<doc id="4801556" url="https://pl.wikipedia.org/wiki?curid=4801556" title="Frederic Edward Clements">
Frederic Edward Clements

Frederic Edward Clements (ur. 16 września 1874 w Lincoln, zm. 26 lipca 1945 w Santa Barbara) – amerykański ekolog.
Życiorys.
Urodził się w Lincoln w stanie Nebraska w USA. Studiował botanikę na University of Nebraska, którą ukończył w 1894 r. W 1898 r. uzyskał doktorat. W 1905 r. został mianowany profesorem zwyczajnym na Uniwersytecie w Nebrasce, ale w 1907 r. odszedł na stanowisko kierownika działu botaniki na Uniwersytecie w Minnesocie w Minneapolis. W latach 1917–1941 był zatrudniony jako ekolog w Carnegie Institution of Washington w Waszyngtonie, gdzie był w stanie przeprowadzić dedykowane badania ekologiczne. Zimą pracował w stacjach badawczych w Tucson w Arizonie i Santa Barbara w Kalifornii, a latem w terenie w Alpine Laboratory Carnegie Institution – stacji badawczej w Angel Canyo na zboczach Pikes Peak w Kolorado. Oprócz badań terenowych przeprowadził prace eksperymentalne w laboratorium i szklarni, zarówno na stacji Pikes Peak, jak i w Santa Barbara. Zmarł w szpitalu w Santa Barbara w wieku siedemdziesięciu lat z powodu mocznicy.
Praca naukowa.
Na podstawie swoich badań Clements opracował jedną z podstawowych w ekologii zasad, że zespoły roślinności na danym obszarze ulegają zmianom ewolucyjnym. Jest to tzw. sukcesja ekologiczna, której przebieg uzależniony jest od warunków siedliskowych i klimatycznych w danym regionie. Wraz z R. Poundem opracował też metody terenowych badań ekologicznych.
Clements był orędownikiem ewolucji neo-lamarckowskiej. Ekolog Arthur Tansley napisał, że ze względu na swoje poparcie dla lamarckizmu Clements „nigdy nie wydawał się odpowiednio uwzględniać wyników współczesnych badań genetycznych”. Wierzył, że rośliny i zwierzęta mogą zyskać szeroką różnorodność i zakres cech w walce o przetrwanie i dostosowanie się do środowiska oraz że cechy te są dziedziczne. W latach dwudziestych przeprowadził eksperymenty mające na celu przekształcenie gatunków roślin rodzimych w jednej strefie ekologicznej w gatunek przystosowany do innej, wyższej strefy. Clements był przekonany o ważności swoich eksperymentów, ale ten eksperymentalny lamarckizm popadł w zapomnienie w latach 30. XX wieku.
Opisał wiele nowych gatunków grzybów (np. "Sepultaria aurantia") i roślin. W nazwach naukowych utworzonych przez niego taksonów dodawany jest skrót jego nazwiska Clem.

</doc>
<doc id="4801558" url="https://pl.wikipedia.org/wiki?curid=4801558" title="Frederic Clements">
Frederic Clements



</doc>
<doc id="4801561" url="https://pl.wikipedia.org/wiki?curid=4801561" title="Unescoceratops">
Unescoceratops

Unescoceratops – wymarły rodzaj dinozaura ptasiomiednicznego, ceratopsa z rodziny leptoceratopsów.
Skamieniałości nieznanego wcześniej rodzaju dinozaura znaleziono w Dinosaur Provincial Park w Albercie w Kanadzie. Spoczywały wśród skał formacji Dinosaur Park datowanych na kampan w kredzie późnej. Wcześniej wiele innych skamieniałości leptoceratopsów znajdowano w skałach pochodzących z kampanu (Ryan i inni wyliczają: "Leptoceratops", "Cerasinops" czy "Prenoceratops"). Znalezisko ogranicza się do kości zębowej, której nieoczekiwany jak na leptoceratopsa kształt zwrócił uwagę paleontologów. Podkreślaną cechą rzeczonej kości, głębszej na przedzie niż na tyle, jest kształt jej brzusznego brzegu, który łagodnym przebiegiem odróżnia nowy rodzaj od "Cerasinops", "Leptoceratops", "Montanoceratops", "Prenoceratops", "Udanoceratops" czy "Zhuchengceratops", u których był on lepiej wyrażony bądź prosty (u montanoceratopsa). Natomiast przebiegiem przednio-brzusznego połączenia kości zębowej z przedzębową opisywany rodzaj nawiązuje do "Leptoceratops" i "Prenoceratops", odróżniając się niewielką bródkowatą wyniosłością poniżej brzusznego brzegu. Leżący wyrostek dziobiasty występuje także u "Cerasinops" czy "Gryphoceratops", jednak poniżej niego znajdują się miejsca kontaktu dla kości nadkątowej i stawowej, których położenie odróżnia "Unescoceratops" od "Cerasinops". W przeciwieństwie choćby do "Gryphoceratops" zachowały się zęby kości zębowej, z jej środkowego obszaru. Ich szerokość była niemal równa ich wysokości, podczas gdy u innych Leptoceratopsidae nie dorównywała jej. Ich profil od strony językowej Ryan i inni opisują jako zaokrąglony, zauważając też ząbkowanie, sięgające aż do korzenia, a więc niżej, niż u pobratymców.
Ryan i inni opisali na tej podstawie nowy rodzaj dinozaura rogatego z rodziny leptoceratopsów. Nadali mu nazwę rodzajową "Unescoceratops". Uczcili w ten sposób UNESCO, jako że Dinosaur Provincial Park, gdzie dokonano odkrycia, figuruje na Liście światowego dziedzictwa UNESCO. Drugi człon nazwy rodzajowej, "ceratops", wywodzi się z greki i oznacza rogatą twarz. W rodzaju umieścili pojedynczy gatunek, ustanawiając dlań nazwę "Unescoceratops koppelhusae". Epitet gatunkowy upamiętnia Evę B. Koppelhus w uznaniu za jej zasługi na polu paleontologii i palinologii. Zwierzę opisano w 2012 w tej samej pracy, co "Gryphoceratops".
Ryan i inni przeprowadzili analizę filogenetyczną. Jako grupę siostrzaną dla "Unescoceratops" wskazano "Gryphoceratops", a najbliższą grupą zewnętrzną tego kladu ma być "Zhuchengceratops".
Historia.
Historia odkryć ceratopsów sięga XIX wieku. W 1888 Othniel Charles Marsh kreował pierwszy rodzaj tej grupy, który nazwał "Ceratops" i zaliczył do rodziny Ceratopsidae. Na początku XX wieku Barnum Brown opisał na podstawie skamieniałości z Alberty kolejnego, mniejszego dinozaura z tej grupy. Nazwał go "Leptoceratops". Rozważał wyróżnienie nowej rodziny niewielkich ceratopsów. W 1923 nazwano ją Leptoceratopsidae. Kolejne znaleziska jej przedstawicieli pochodziły z Montany, a pod koniec wieku dołączyły do nich odkrycia z Azji. Rozważano też zaliczenie tu pojedynczego rodzaju z Australii. Tymczasem kolejne Leptoceratopsidae odkrywano w Ameryce Północnej. W 1998 Ryan i Currie opisali znalezione w Dinosaur Park Formation kości zębowe. Odkrycia dokonano w regionie Steveville, w obrębie cmentarzyska 55. Były to pierwsze należące do Neoceratopsia znalezione w skałach tej formacji szczątki niezaliczane do Ceratopsidae. Początkowo zaliczono je do rodzaju "Leptoceratops", nie określając gatunku. W kolejnych pracach podkreślano jednak odrębność znaleziska, nie zaliczając go do żadnego rodzaju, jak na przykład w pracy autorstwa Makovicky i Norell z 2006 kreującej "Yamaceratops".
W 2004 dołączył do nich "Prenoceratops" z Montany, a w 2007 pochodzący z tego samego stanu "Cerasinops". Po kolejnych znaleziskach w Europie znaleziono w Albercie pojedynczą kość zębową. Tymczasem kolejne badania wspomnianego znaleziska z 1998 ujawniły istotne różnice pozwalające na zaliczenie go do nieznanego wcześniej rodzaju "Ceratopsia". W rezultacie w 2012 Michael J.Ryan, David C.Evans, Philip J.Currie, Caleb M.Brown i Don Brinkman opublikowali w czasopiśmie Cretaceous Research pracę "New leptoceratopsids from the Upper Cretaceous of Alberta, Canada", w której opisali dwa ostatnie z wyżej wymienionych okazów jako nowe rodzaje Leptoceratopsidae. Wcześniej dyskutowane znalezisko przeniesiono do "Unescoceratops", a pojedynczą kość zębową umieszczono w "Gryphoceratops".
Budowa.
Poznano jedynie niekompletne kości zębowe. Kość tą opisują kreatorzy rodzaju jako krótką i głęboką, w części przedniej głębszą niźli w tylnej, o brzegu brzusznym umiarkowanie zakrzywionym. Swym łagodnym przebiegiem odróżnia się od "Cerasinops", "Leptoceratops", "Montanoceratops", "Prenoceratops", "Udanoceratops" czy "Zhuchengceratops", u których był on lepiej wyrażony bądź prosty (u montanoceratopsa). Na przednio-brzusznej stronie spojenia kości zębowej i przedzębowej znajduje się niewielki kołnierz. Powierzchnię łączącą z kością przedzębową kreatorzy rodzaju opisują jako dużą. Wyrostek dziobiasty zdaje się podobny do występującego u "Cerasinops". Brzegiem grzbietowym kość przypomina występującą u "Zhuchengceratops". Rząd zębów jest zakrzywiony. Liczy sobie 15 zębodołów. Do tyłu sięga tyłu wyrostka dziobiastego. Podobnie wygląda sprawa u "Zhuchengceratops". Występowały zęby zastępujące zużyte, zauważono je w pozycjach 2, 6, 7, 8, 9 i 11. Ogólnie przypominają spotykane u leptoceratopsa, różniąc się szczegółami kształtu. Wysokość korony zęba równa się prawie jej szerokości, a ząbkowany brzeg jest silnie zakrzywiony, sięga podstawy zęba. Generalnie zęby kości zębowej przypominają obserwowane u "Leptoceratops", cechują się ostrym brzegiem językowym i dwoma podłużnymi grzbietami. Szkliwem nawiązują do bardziej zaawansowanych ewolucyjnie neoceratopsów.
Systematyka.
Nazwa rodzajowa "Unescoceratops" odnosi się do UNESCO. Jego skamieniałości odkryto bowiem w Dinosaur Provincial Park, w miejscu figurującym na Liście światowego dziedzictwa UNESCO. Drugi człon nazwy rodzajowej, "ceratops", pochodzi z języka greckiego i oznacza rogatą twarz. W obrębie rodzaju wyróżniono pojedynczy gatunek "Unescoceratops koppelhusae". Epitet gatunkowy upamiętnia Evę B. Koppelhus w uznaniu jej zasług w dziedzinach paleontologii kręgowców i palinologii.
Kreatorzy rodzaju przeprowadzili analizę filogenetyczną celem oceny pozycji "Unescoceratops" wśród ceratopsów. Jej wyniki obrazuje poniższy kladogram (uproszczono):
Z przedstawionego kladogramu widać, że grupą siostrzaną "Unsescoceratops" jest "Gryphoceratops", a najbliższa grupa zewnętrzna tworzonego przez nie kladu to "Zhuchengceratops". Autorzy zwracają uwagę na potwierdzenie zaawansowanej pozycji w obrębie Leptoceratopsidae, definiowanej przez nich jako zawierającą taksony bliższe leptoceratopsowi, niż triceratopsowi.
Rozmieszczenie geograficzne i paleoekologia.
Skamieniałości znaleziono na terenie Prowincjonalnego Parku Dinozaurów w kanadyjskiej Albercie, pośrodku formacji Dinosaur Park, około 40 m powyżej formacji Oldman. W obrębie formacji Dinosaur Park wyróżnia się kilka stref ("faunal zone"). "Unescoceratops" zalicza się do drugiej, wraz ze styrakozaurem czy "Lambeosaurus lambei".
W 2013 Mallon i współpracownicy opublikowali pracę poświęconą warstwom roślinności spożywanej przez roślinożerców formacji Dinosaur Park, zakładając zróżnicowanie podobne do opisywanego w przypadku współczesnej Serengeti. Nie dysponując pełnym szkieletem "Unescoceratops", założyli dlań rozmiary podobne jak w przypadku blisko z nim spokrewnionego leptoceratopsa. Ceratopsy generalnie wraz z niewielkimi roślinożercami pasły się na nisko rosnącej roślinności, nie sięgając powyżej 1 m wysokości, tworzonej przez rośliny zielne. Stojąc na czterech łapach, niewielki "Unescoceratops" nie sięgał nawet pół metra. Jednakże prawdopodobnie potrafił jeszcze wspiąć się na tylne łapy i wtedy sięgał prawdopodobnie nieco wyżej niż 1 m.

</doc>
<doc id="4801569" url="https://pl.wikipedia.org/wiki?curid=4801569" title="Celine Van Gestel">
Celine Van Gestel

Celine Van Gestel (ur. 7 listopada 1997) – belgijska siatkarka, reprezentantka Belgii, grająca na pozycji przyjmującej. 
Sukcesy klubowe.
Superpuchar Belgii:
Mistrzostwo Belgii:
Puchar Belgii:

</doc>
<doc id="4801577" url="https://pl.wikipedia.org/wiki?curid=4801577" title="Josef Herink">
Josef Herink

Josef Herink (ur. 26 grudnia 1915 w Pradze, zm. 20 sierpnia 1999 w Mnichovo Hradiště) – czeski lekarz i mykolog.
Życiorys.
Josef Herink ukończył studia medyczne na Uniwersytecie Karola w Pradze, po czym rozpoczął praktykę jako lekarz chorób wewnętrznych w Turnovie i Mnichovo Hradiště w północnych Czechach. W wolnym czasie bardzo aktywnie zajmował się mykologią. W 1945 r. założył Czechosłowacki Klub Mykologiczny, w 1933 r. przemianowany na Czeskie Towarzystwo Naukowe ds. Mykologii. Od 1947 r. do ostatnich miesięcy życia aktywnie uczestniczył w wydawaniu czasopisma naukowego "Czech Mycology" (wcześniej "Česká mykologie", którego był jednym z założycieli). Pisał w nim liczne notki biograficzne o czeskich mykologach. Większość publikacji mykologicznych i biograficznych pisał w języku czeskim.
Praca naukowa.
Jego ulubionym rodzajem, któremu poświęcił szczególnie dużo czasu, był rodzaj "Lepiota", ale zajmował się także rodzajami "Agaricus", "Armillaria", "Cortinarius", "Entoloma", "Mycena", "Omphalina" i gatunkami "Helvella gabretae", "Xerocomus moravicus". Przywiązywał dużą wagę do stosowania odczynników chemicznych podczas identyfikacji gatunków pieczarkowców i borowikowców. Zawsze miał przy sobie swoje odczynniki i używał ich systematycznie. Opracował nawet określone testy chemiczne dla mleczka. Próbował zdefiniować grzyby wielkoowocnikowe bez uciekania się do mikroskopii. Jego duże doświadczenie pozwala mu rozpoznać wiele gatunków w terenie lub na wystawach i konferencjach. Przez całe życie zbierał dane dotyczące rozmieszczenia tych grzybów w Czechosłowacji. Jego zbiór eksykatów opatrzony jest skrupulatnymi opisami postaci obserwowanych w stanie świeżym (kolor, zapach, smak, konsystencja itp.) Zbiór ten przechowywany jest na Wydziale Mykologii Muzeum Narodowego w Pradze.
Interesuje się także ochroną przyrody, bada mykobiotę kilku rezerwatów przyrody. Jest współautorem opublikowanej w 1995 r. czerwonej księgi roślin zarodnikowych Słowacji i Czech. Wymienia w niej m.in. dwadzieścia gatunków pieczarkowców i borowikowców, ilustrowanych przez jego młodszego brata, malarza Jana Herinka. Zorganizował liczne konferencje mykologiczne, nie tylko na temat pieczarkowców i borowikowców, ale także na temat grzybów trujących i ochrony przyrody. Ostatnie trzy miesiące przed śmiercią, zajmował się rodzajem "Clitocybe".
Josef Herink łączy swoje wykształcenie medyczne z zamiłowaniem do grzybów, badając zatrucia wywołane przez grzyby, ich toksyczność i leczenie. Poświęca temu zagadnieniu swoją najbardziej znaną pracę „Zatrucie grzybami”. Wydana została w 1958 r., ilustrował ją jego brat.
Opisał nowe gatunki grzybów. W nazwach naukowych utworzonych przez niego taksonów dodawane jest jego nazwisko Herink.

</doc>
<doc id="4801587" url="https://pl.wikipedia.org/wiki?curid=4801587" title="Order Czerwonej Gwiazdy (Węgry)">
Order Czerwonej Gwiazdy (Węgry)

Order Zasługi Czerwonej Gwiazdy (węg. "Vörös Csillag Érdemrend") – odznaczenie wojskowe WRL nadawane w latach 1953–1989. 
Mógł być nadawany żołnierzom, formacjom sił zbrojnych, szkołom, korpusowi zbrojnemu i organom ścigania, a także cywilom w uznaniu zasług uzyskanych w zakresie ochrony ojczyzny w zapewnianiu porządku publicznego i podnoszeniu standardu działalności korpusu zbrojnego.
Łącznie odznaczono nim 1751 osób (177 osób w latach 1953–1957, a potem jeszcze 1574 osoby w latach 1957–1989). 
Noszony był na pełnej ciemnoczerwonej wstążce podobnie jak cywilny Order Zasługi Pracy.

</doc>
<doc id="4801588" url="https://pl.wikipedia.org/wiki?curid=4801588" title="Unescoceratops koppelhusae">
Unescoceratops koppelhusae



</doc>
<doc id="4801590" url="https://pl.wikipedia.org/wiki?curid=4801590" title="Gryphoceratops morrisoni">
Gryphoceratops morrisoni



</doc>
<doc id="4801591" url="https://pl.wikipedia.org/wiki?curid=4801591" title="Stanisław Fabijański">
Stanisław Fabijański

 

</doc>
<doc id="4801594" url="https://pl.wikipedia.org/wiki?curid=4801594" title="Hemos pasado">
Hemos pasado



</doc>
<doc id="4801597" url="https://pl.wikipedia.org/wiki?curid=4801597" title="Linia kolejowa Kiato – Ejo">
Linia kolejowa Kiato – Ejo

Linia kolejowa Kiato – Ejo – niezelektryfikowana, normalnotorowa dwutorowa linia kolejowa o długości 71 km pomiędzy w Kiato i Ejo, poprowadzona wzdłuż północnego wybrzeża Peloponezu. Na linii znajdują się stacje Xylokastro, Akracie i Ejo oraz przystanki Dimini, Lykoporia, Lygia, Platanos, Diakopto i Eliki. W czerwcu 2020 r. zaplanowano otwarcie linii i obsługę przez 4 pary połączeń dziennie.

</doc>
<doc id="4801600" url="https://pl.wikipedia.org/wiki?curid=4801600" title="Ignacy Michał III Dżarweh">
Ignacy Michał III Dżarweh

Ignacy Michał III Dżarweh (ur. 3 stycznia 1731 w Aleppo, zm. 14 września 1800) – syryjski duchowny katolicki, Arcybiskup Aleppo w latach 1780-1783, w latach 1783-1800 3. patriarcha Antiochii i biskup Bejrutu.
Życiorys.
4 lipca 1757 roku przyjął święcenia kapłańskie. 23 lutego 1766 został wyświęcony na biskupa, konsekratorem był patriarcha Ignacy Jerzy III. 10 grudnia 1774 roku konwertował z Syryjskiego Kościoła Ortodoksyjnego na katolicyzm. 19 lipca 1780 został Arcybiskupem Aleppo. 15 grudnia 1783 przestał pełnić tę funkcję i został wybrany Patriarchą Antiochii. Oprócz tego pełnił również funkcję biskupa Bejrutu. Zmarł w 1800 roku.

</doc>
<doc id="4801609" url="https://pl.wikipedia.org/wiki?curid=4801609" title="Cyryl VI Tanas">
Cyryl VI Tanas

Cyryl VI Tanas (ur. 1680 w Damaszku, zm. 8 lipca 1759) – syryjski duchowny katolicki, 1. patriarcha Antiochii. 
Życiorys.
24 sierpnia 1724 roku został melchickim Patriarchą Antiochii. W październiku 1724 został również biskupem Damaszku. Zmarł 8 lipca 1759 roku.

</doc>
<doc id="4801624" url="https://pl.wikipedia.org/wiki?curid=4801624" title="Aleksiej Rubcow">
Aleksiej Rubcow

Aleksiej Rubcow (; ur. 5 sierpnia 1988 w Moskwie) – rosyjski wspinacz sportowy. Specjalizował się w boulderingu, prowadzeniu oraz we wspinaczce łącznej. Mistrz świata we wspinaczce sportowej w konkurencji boulderingu w roku 2009.
Kariera sportowa.
W zawodach wspinaczkowych, które odbyły się w chińskim Xining w 2009 wywalczył złoty medal mistrzostw świata we wspinaczce sportowej w konkurencji boulderingu.
W 2019 roku w Tuluzie na światowych kwalifikacjach do igrzysk olimpijskich zajął dopiero dwudzieste miejsce, które nie zapewniło awansu "(kwalifikacji)" na IO 2020 w Tokio. 
Uczestnik World Games we Wrocławiu w 2017, gdzie zdobył brązowy medal w konkurencji boulderingu.
Wielokrotny uczestnik, prestiżowych, elitarnych zawodów wspinaczkowych Rock Master we włoskim Arco, które wygrał w 2018, a w 2017 zdobył brązowy medal.
Rubcow studiował na Moskiewskim Instytucie Lotniczym w Moskwie.

</doc>
<doc id="4801635" url="https://pl.wikipedia.org/wiki?curid=4801635" title="CIH">
CIH

CIH, znany również jako „Czarnobyl” lub „Spacefiller”, to wirus komputerowy działający na systemach Microsoft Windows 9x, który pojawił się po raz pierwszy w 1998 roku. Jego działanie jest bardzo szkodliwe dla niezabezpieczonych komputerów. Wirus nadpisuje krytyczne informacje na zainfekowanych dyskach, a w niektórych przypadkach potrafi uszkodzić pamięć BIOS. Wirus został stworzony przez Chen Ing-hau (陳盈 豪, pinyin: "Chén Yíngháo"), który był studentem na Tatung University na Tajwanie. Uważa się, że sześćdziesiąt milionów komputerów zostało zainfekowanych przez wirusa na skalę międzynarodową, co spowodowało szkody komercyjne w wysokości 1 miliarda USD.
Chen twierdził, że napisał wirusa jako wyzwanie przeciwko śmiałym twierdzeniom o skuteczności antywirusowej twórców oprogramowania antywirusowego. Chen stwierdził, że po tym, jak wirus został rozprzestrzeniony na uniwersytecie Tatung przez kolegów z klasy, przeprosił szkołę i udostępnił program antywirusowy do publicznego pobrania; program antywirusowy był stworzony wraz z Weng Shi-hao (翁世豪), studentem na Tamkang University. Prokuratorzy na Tajwanie nie mogli wówczas postawić zarzutów Chenowi, ponieważ żadna ofiara nie wystąpiła z pozwem. Wydarzenia te doprowadziły do powstania nowych przepisów dotyczących przestępczości komputerowej na Tajwanie.
Nazwa „wirus czarnobylski” została wymyślona jakiś czas po tym, jak wirus był już dobrze znany jako CIH, i odnosi się do całkowitej zbieżności daty uruchomienia ładunku w niektórych wariantach wirusa (w rzeczywistości data utworzenia wirusa w 1998 r.) Uruchamia się dokładnie tego samego dnia kiedy wydarzyła się katastrofa w Czarnobylu z 26 kwietnia 1986 na terenie Ukraińskiej Socjalistycznej Republiki Radzieckiej.
Nazwę „Spacefiller” wprowadzono, ponieważ większość wirusów zapisuje swój kod na końcu zainfekowanego pliku, a zainfekowane pliki są wykrywalne, ponieważ zwiększa się ich rozmiar. W przeciwieństwie do tego CIH szuka luk w istniejącym kodzie programu, w którym następnie zapisuje swój własny kod. Nie zwiększa to rozmiaru pliku i w ten sposób pomaga wirusowi uniknąć wykrycia.
Historia.
Wirus pojawił się po raz pierwszy w 1998 roku. W marcu 1999 r. Kilka tysięcy IBM Aptivas dostarczono z wirusem CIH, zaledwie miesiąc przed uruchomieniem wirusa. 31 grudnia 1999 r. Yamaha dostarczyła aktualizację oprogramowania na dyski CD-R400, które zostały zainfekowane wirusem. W lipcu 1998 r. Wersja demonstracyjna pierwszoosobowej strzelanki "SiN" została zainfekowana przez jeden z mirrorów wirusa..
Drugi wariant CIH został opublikowany po raz pierwszy 26 kwietnia 1999 r., A większość szkód miała miejsce w Azji. CIH wypełniał pierwsze 1024 KB dysku rozruchowego hosta zerami, a następnie atakował niektóre typy systemu BIOS. Oba te warianty powodowały, że komputer nie działał, a dla większości zwykłych użytkowników wirus zasadniczo zniszczył komputer. Technicznie jednak możliwe było zastąpienie układu BIOS, a metody odzyskiwania danych z dysku twardego pojawiły się później.
Obecnie CIH nie jest tak rozpowszechniony, jak kiedyś, ze względu na świadomość zagrożenia oraz fakt, że dotyczy on tylko starszych systemów operacyjnych Windows 9x (95, 98, ME).
Wirus pojawił się ponownie w 2001 r., kiedy wariant robaka LoveLetter w pliku VBS, który zawierał procedurę droppera dla wirusa CIH, krążył w Internecie pod pozorem nagiego zdjęcia Jennifer Lopez.
Zmodyfikowana wersja wirusa o nazwie CIH.1106 została odkryta w grudniu 2002 r., Ale nie jest uważana za poważne zagrożenie.
Specyfika wirusa.
CIH rozprzestrzenia się w formacie Portable Executable w systemach operacyjnych Windows 9x, Windows 95, 98 i ME. CIH nie rozprzestrzenia się w systemach operacyjnych opartych na Windows NT ani systemach operacyjnych opartych na Win16, takich jak Windows 3.x lub starszych
CIH infekuje przenośne pliki wykonywalne, dzieląc większość swojego kodu na małe fragmenty wstawiane w luki między sekcjami powszechnie widoczne w plikach PE i zapisują niewiele ważącą procedurę ponownego złożenia do całości wraz z tablicą lokalizacji własnych segmentów kodu w niewykorzystanej przestrzeni na końcu nagłówka PE. Dzięki temu CIH zyskał inną nazwę „Spacefiller”. Rozmiar wirusa wynosi około 1 kilobajta, ale dzięki nowatorskiej metodzie infekcji pomiędzy pustymi fragmentami w kodzie programu jest bardzo trudny do wykrycia przez programy antywirusowe. Wykorzystuje metody przeskakiwania z pierścieni ochronnych procesora stopnia 3 na 0 w celu przechwycenia wywołań systemowych.
Oba warianty wirusa są bardzo niebezpieczne. Pierwszy nadpisuje pierwszy megabajt (1024 KB) dysku twardego zerami, zaczynając od sektora 0. Spowoduje to usunięcie zawartości tabeli partycji co może spowodować zawieszenie się urządzenia lub wyświetlenie niebieskiego ekranu śmierci.
Drugi ładunek próbuje zapisać się do pamięci Flash BIOS-u. Z powodu czegoś, co może być niezamierzoną funkcją tego kodu, BIOS-y, w których wirusowi uda się zapisać pomyślnie, krytyczny fragment kodu BIOS zostaje nadpisany niszcząc go w efekcie uniemożliwiając uruchomienie komputera. Ta procedura działa tylko na niektórych komputerach. Działał dosyć skutecznie w szczególności na maszynach z płytami głównymi opartymi na chipsecie Intel 430TX, ale najważniejszym czynnikiem wpływając na skuteczność drugiego wariantu wirusa jest rodzaj układu BIOS na płycie głównej. Różne układy pamięci BIOS (lub rodziny układów) mają różne procedury umożliwiające zapis specyficzne dla tych układów. CIH nie testuje rodzajów pamięci BIOS na zainfekowanym komputerze i ma tylko jedną sekwencję umożliwiającą zapis.
W przypadku pierwszego wariantu wszelkie informacje, które wirus zastąpił zerami, są tracone. Jeśli pierwszą partycją jest FAT32 i jest większa od 1 gigabajta, Wszystkie dane MBR, tablica partycji, sektor rozruchowy pierwszej partycji i pierwszą kopia FAT partycji MBR i sektor rozruchowy można po prostu zastąpić kopiami standardowych wersji.Tablicę partycji można odbudować skanując dysk a kopię partycji FAT można przywrócić z pomocą kopii zawartej w dalszych sektorach. Oznacza to, że pełne odzyskiwanie bez utraty danych użytkownika może być wykonywane automatycznie przez narzędzie takie jak Fix CIH.
Jeśli pierwsza partycja nie ma systemu plików FAT32 lub jest mniejsza niż 1 GB, większość danych użytkownika na tej partycji pozostanie nienaruszona, ale bez katalogu głównego i systemu plików FAT co sprawi że będzie trudna do odzyskania, szczególnie w przypadku znacznej fragmentacji.
Jeśli drugi wariant zainfekuje dysk z pamięcią BIOS, komputer w ogóle się nie uruchomi. Podczas takiej sytuacji trzeba p przeprogramować lub wymienić układ BIOS, ponieważ większość systemów, na których CIH został wywołany nie posiadało systemu BIOS w wersji dual.
CIH v1.2 / CIH.1003.
Ten wariant jest najczęstszy i aktywuje się 26 kwietnia.
Zawiera ciąg: CIH v1.2 TTIT
CIH v1.3 / CIH.1010. A i CIH1010. b.
Ten wariant aktywuje się również 26 kwietnia. Zawiera ciąg: CIH v1.3 TTIT
CIH v1.4 / CIH.1019.
Ten wariant aktywuje się 26 dnia każdego miesiąca. Nadal jest na aktywny choć nie jest tak powszechny. Zawiera ciąg CIH v1.4 TATUNG.
CIH.1049.
Ten wariant aktywuje się 2 sierpnia zamiast 26 kwietnia.

</doc>
<doc id="4801637" url="https://pl.wikipedia.org/wiki?curid=4801637" title="Uczelnia Lingwistyczno-Techniczna w Przasnyszu">
Uczelnia Lingwistyczno-Techniczna w Przasnyszu

Uczelnia Lingwistyczno-Techniczna w Przasnyszu – uczelnia niepubliczna, wpisana do Rejestru Szkół Wyższych pod nr 306.
Filie uczelni.
Uczelnia Lingwistyczno-Techniczna w Przasnyszu z filią w Świeciu

</doc>
<doc id="4801657" url="https://pl.wikipedia.org/wiki?curid=4801657" title="Vanja Spajić">
Vanja Spajić



</doc>
<doc id="4801659" url="https://pl.wikipedia.org/wiki?curid=4801659" title="VMware ThinApp">
VMware ThinApp

VMware ThinApp, dawniej Thinstall – pakiet oprogramowania VMware do wirtualizacji aplikacji oraz tworzenia aplikacji przenośnych, który może tworzyć specjalny kontener ze spakowaną konwencjonalną aplikacją. Pozwala to na stworzenie aplikacji przenośnej z jej wersji instalacyjnej. Producent oprogramowania VMware podaje wskaźnik skuteczności procesu wirtualizacji aplikacji na około 90–95%. 
Historia.
ThinApp (wcześniej znany jako Thinstall) został opracowany przez firmę Jitit Inc. 15 stycznia 2008 roku, a następnie zakupiony przez VMware w dniu 15 stycznia 2008 r. VMware użył później nazwy kodowej VMware Project North Star, gdy produkt był w fazie beta. W dniu 10 czerwca 2008 r. VMware ogłosiło, że ostateczną nazwą produktu będzie VMware ThinApp. Wersja próbna Thinstall była początkowo dostępna tylko dla korporacji, a następnie VMware zaoferowała publiczną wersję próbną. [9] Obecnie ThinApp jest dostępny tylko z pakietem produktów Horizon.
Technologia.
VMware ThinApp to rozwiązanie do wirtualizacji aplikacji. ThinApp jest w stanie uruchamiać aplikacje bez instalowania ich w tradycyjnym znaczeniu, wirtualizując zasoby takie jak zmienne środowiskowe, rejestr Windows, pliki. Środowisko wirtualne przedstawione klientowi jest połączonym widokiem podstawowych zasobów fizycznych i wirtualnych, dzięki czemu warstwa wirtualizacji może oszukać aplikację, tak aby działała, jakby była w pełni zainstalowana. ThinApp nie ma żadnych wstępnie zainstalowanych komponentów i nie wymaga instalacji sterowników urządzeń umożliwiających uruchamianie aplikacji z napędów flash USB lub udziałów sieciowych bez konieczności posiadania uprawnień administratora. ThinApp konwertuje standardowe instalatory aplikacji, takie jak pliki .msi, na samodzielne pliki EXE, które zawierają wszystko, co jest wymagane do uruchomienia aplikacji. Ważnym elementem wirtualizacji aplikacji jest także przeskanowanie systemu przed i po instalacji aplikacji oraz porównanie zawartości punktów skanowania systemu na podstawie którym jest tworzony przenośny plik wykonywalny zawierający zmiany wprowadzone do plików systemowych i rejestru przez instalator aplikacji. W przeciwieństwie do samorozpakowujących się plików ZIP, ThinApp nie wyodrębnia plików na dysk ani nie wymaga zmian rejestru systemowego w celu uruchomienia aplikacji. ThinApp obsługuje systememy Microsoft Windows począwszy od Windows XP a także Windows Server 2003 i jego nowsze wersje. ThinApp obsługuje wszystkie wydane systemy Windows od Windows NT4, 2000, XP (64/32), Vista (64/32), Server 2003, Server 2008 (64), Server 2008 R2 (64), Windows 7 (64/32), Windows 8 / 8.1 (64/32, ale nie RT) i Windows Server 2012.
Oprogramowanie to może służyć do tworzenia bezpiecznie uruchamialnych wersji aplikacji np. pakietów biurowych oraz innego oprogramowania wrażliwego na uruchamianie skryptów czy makr ze złośliwym kodem, gdyż virtualne środowisko oddziela aplikację w wersji utworzonej w ThinApp od systemu.
Edycje.
VMware ThinApp występuje w dwóch wersjach: Basic oraz Enterprise różniących się funkcjonalnością, Przy czym w wersji Basic proces tworzenia archiwum przebiega w sposób zautomatyzowany, przy pomocy wbudowanego kreatora.

</doc>
<doc id="4801660" url="https://pl.wikipedia.org/wiki?curid=4801660" title="Paweł Łuków">
Paweł Łuków

Paweł Łuków (ur. 7 maja 1964) – polski filozof i etyk, profesor nauk humanistycznych, nauczyciel akademicki Uniwersytetu Warszawskiego i Warszawskiego Uniwersytetu Medycznego, specjalności naukowe: etyka normatywna, etyka Immanuela Kanta, współczesne etyki kantowskie, bioetyka, filozofia medycyny. Od 2020 r. dziekan Wydziału Filozofii Uniwersytetu Warszawskiego
Życiorys.
W 1987 ukończył studia filozoficzne w Uniwersytecie Warszawskim. W 1994 na podstawie napisanej pod kierunkiem Jacka Hołówki rozprawy pt. "Prawomocność normatywna rozumu praktycznego w filozofii Kanta" uzyskał w Instytucie Filozofii Wydziału Filozofii i Socjologii UW stopień naukowy doktora nauk humanistycznych (dyscyplina: filozofia, specjalność: filozofia). Na tym samym wydziale na podstawie dorobku naukowego oraz monografii pt. "Granice zgody: autonomia zasad i dobro pacjenta" otrzymał w 2006 stopień naukowy doktora habilitowanego nauk humanistycznych w dyscyplinie filozofia. W 2014 prezydent RP Bronisław Komorowski nadał mu tytuł profesora nauk humanistycznych.
Został profesorem Uniwersytetu Warszawskiego w Wydziale Filozofii i Socjologii w Instytucie Filozofii, pracownikiem Centrum Medycznego Kształcenia Podyplomowego w Szkole Zdrowia Publicznego w Zakładzie Ekonomiki, Prawa i Zarządzania oraz profesorem Warszawskiego Uniwersytetu Medycznego w II Wydziale Lekarskim z Oddziałem Nauczania w Języku Angielskim oraz Oddziałem Fizjoterapii w Zakładzie Bioetyki i Humanistycznych Podstaw Medycyny.
Objął funkcję przewodniczącego Komitetu Etyki w Nauce PAN. Został członkiem Komitetu Bioetyki PAN oraz członkiem Komitetu Nauk Filozoficznych PAN. Jest ponadto kierownikiem Zakładu Etyki na Wydziale Filozofii UW. 

</doc>
<doc id="4801663" url="https://pl.wikipedia.org/wiki?curid=4801663" title="Jabłonowscy herbu Prus I">
Jabłonowscy herbu Prus I

Jabłonowscy herbu Prus I – polska rodzina szlachecka. 
Jabłonowscy herbu Prus I byli gałęzią rodziny Kobylińskich, wywodzącej się z ziemi ciechanowskiej. Swoje nazwisko wzięli od Jabłonowa w ziemi bielskiej. Ich protoplastą był Jan Kobyliński, sędzia suraski, który od 1430 roku zaczął się pisać jako Jan Jabłonowski z Kobylina.

</doc>
<doc id="4801664" url="https://pl.wikipedia.org/wiki?curid=4801664" title="Michał Bernaczyk">
Michał Bernaczyk

Michał Piotr Bernaczyk (ur. 1979) – polski prawnik, dr hab. nauk prawnych, adiunkt Katedry Prawa Konstytucyjnego Wydziału Prawa, Administracji i Ekonomii Uniwersytetu Wrocławskiego.
Życiorys.
W 2003 ukończył studia prawnicze na Uniwersytecie Wrocławskim, 16 kwietnia 2007 obronił pracę doktorską "Obowiązek bezwnioskowego udostępniania informacji publicznej", 23 listopada 2015 habilitował się na podstawie pracy zatytułowanej "Prawo do informacji publicznej w Polsce i na świecie". Został zatrudniony na stanowisku adiunkta w Katedrze Prawa Konstytucyjnego na Wydziale Prawa, Administracji i Ekonomii Uniwersytetu Wrocławskiego.

</doc>
<doc id="4801672" url="https://pl.wikipedia.org/wiki?curid=4801672" title="Bogumiła Staniów">
Bogumiła Staniów

Bogumiła Staniów – profesor nauk humanistycznych, wykładowca Instytutu Informacji Naukowej i Bibliotekoznawstwa Wydziału Filologicznego Uniwersytetu Wrocławskiego.
Życiorys.
25 czerwca 1996 obroniła pracę doktorską "Literatura amerykańska dla dzieci i młodzieży w Polsce w latach 1945–1985. Studium bibliologiczne", 27 lutego 2007 habilitowała się na podstawie pracy zatytułowanej „"Z uśmiechem przez wszystkie granice”. Recepcja wydawnicza przekładów polskiej książki dla dzieci i młodzieży w latach 1945–1989". Zatrudniona na stanowisku profesora w Instytucie Informacji Naukowej i Bibliotekoznawstwa na Wydziale Filologicznym Uniwersytetu Wrocławskiego, a w latach 2009-2012 na stanowisku profesora uczelni w Państwowej Wyższej Szkole Zawodowej w Koszalinie.
Piastowała funkcję prodziekana Wydziału Filologicznego Uniwersytetu Wrocławskiego; jest członkiem Rady Dyscypliny – Nauki o Komunikacji Społecznej i Mediach.

</doc>
<doc id="4801674" url="https://pl.wikipedia.org/wiki?curid=4801674" title="Instytut Nauk Ścisłych i Technicznych Akademii Pomorskiej w Słupsku">
Instytut Nauk Ścisłych i Technicznych Akademii Pomorskiej w Słupsku

Instytut Nauk Ścisłych i Technicznych Akademii Pomorskiej w Słupsku – jedna z 10 jednostek dydaktycznych Akademii Pomorskiej w Słupsku.
Historia.
Instytut Nauk Ścisłych i Technicznych powstał w 2019 roku wskutek reorganizacji uczelni, w wyniku połączenia dwóch Instytutów: Instytutu Fizyki oraz Instytutu Matematyki.
Kierunki kształcenia.
Dostępne kierunki:
Władze Instytutu.
W roku akademickim 2019/2020:

</doc>
<doc id="4801689" url="https://pl.wikipedia.org/wiki?curid=4801689" title="Ilias Wrazas">
Ilias Wrazas

Ilias Wrazas (ur. 1951, zm. 15 maja 2021) – filozof, dr hab. nauk humanistycznych, muzyk, profesor nadzwyczajny Instytutu Studiów Klasycznych, Śródziemnomorskich i Orientalnych Wydziału Filologicznego Uniwersytetu Wrocławskiego.
Życiorys.
W 1983 ukończył studia z zakresu kulturoznawstwa na Uniwersytecie Wrocławskim, 30 czerwca 1988 obronił pracę doktorską, a 29 marca 2011 habilitował się na podstawie pracy zatytułowanej "Zbawca Boga. Kuszenie Nikosa Kazantzakisa". Pracował w Instytucie Filologii Słowiańskiej na Wydziale Filologicznym Uniwersytetu Mikołaja Kopernika w Toruniu, oraz na Wydziale Humanistycznym Uniwersytetu Zielonogórskiego, a także w Katedrze Sztuki i Kultury Plastycznej na Wydziale Artystycznym Uniwersytetu Zielonogórskiego.
Został zatrudniony na stanowisku adiunkta w Instytucie Filologii Klasycznej i Kultury Antycznej na Wydziale Filologicznym Uniwersytetu Wrocławskiego.
Piastował funkcję profesora nadzwyczajnego Instytutu Studiów Klasycznych, Śródziemnomorskich i Orientalnych Wydziału Filologicznego Uniwersytetu Wrocławskiego.

</doc>
<doc id="4801691" url="https://pl.wikipedia.org/wiki?curid=4801691" title="Paweł z Koryntu">
Paweł z Koryntu

Paweł z Koryntu (ur. ?, zm. ?) – duchowny katolicki, w latach 1363-1379 arcybiskup metropolita Koryntu, od 1379 do swojej śmierci tytularny łaciński patriarcha Konstantynopola. 
Życiorys.
W 1363 roku został arcybiskupem Koryntu. Funkcję tę pełnił do 1379 roku. W tymże roku został mianowany tytularnym łacińskim Patriarchą Konstantynopola. Pełnił tę funkcję do swojej śmierci około 1375 roku.

</doc>
<doc id="4801692" url="https://pl.wikipedia.org/wiki?curid=4801692" title="Rosyjska wojna domowa">
Rosyjska wojna domowa



</doc>
<doc id="4801693" url="https://pl.wikipedia.org/wiki?curid=4801693" title="Backa (region Dalarna)">
Backa (region Dalarna)

Backa – Småort (miejscowość) w Szwecji, w regionie Dalarna, w gminie Hedemora.
W miejscowości tej przecinają się szwedzkie drogi krajowe nr 69 i 70.
Do 2009 roku znajdowała się tam sześcioklasowa szkoła podstawowa.

</doc>
<doc id="4801699" url="https://pl.wikipedia.org/wiki?curid=4801699" title="Grådö">
Grådö

Grådö – Småort (miejscowość) w Szwecji, w regionie Dalarna, w gminie Hedemora położona ok. 5 km na południe od miasta Hedemora.

</doc>
<doc id="4801701" url="https://pl.wikipedia.org/wiki?curid=4801701" title="Grådö (region Dalarna)">
Grådö (region Dalarna)



</doc>
<doc id="4801709" url="https://pl.wikipedia.org/wiki?curid=4801709" title="Ingvallsbenning-Lerbo">
Ingvallsbenning-Lerbo

Ingvallsbenning-Lerbo – Småort (miejscowość) w Szwecji, w regionie Dalarna, w gminie Hedemora położona ok. 8 km na południowy zachód od miasta Hedemora powstała z połączenia miejscowości Lerbo oraz ziem należących do dawnego młyna Ingvallsbenning.

</doc>
<doc id="4801710" url="https://pl.wikipedia.org/wiki?curid=4801710" title="Giovanni Contarini">
Giovanni Contarini

Giovanni Contarini, Giovanni Contareno (ur. ?, zm. 1451) – duchowny katolicki, w latach 1409–1422 i 1424–1451 tytularny łaciński patriarcha Konstantynopola. Od 1418 do 1427 również Administrator apostolski Eraclei. W latach 1422–1424 tytularny łaciński patriarcha Aleksandrii.
Życiorys.
23 października 1409 roku został mianowany tytularnym łacińskim Patriarchą Konstantynopola. Pełnił tę funkcję od 17 lipca 1422, kiedy to został przeniesiony na stanowisko tytularnego łacińskiego Patriarchy Aleksandrii. Od 18 kwietnia 1418 był również Administratorem apostolskim Eraclei. Tę funkcję pełnił do 1427 roku. 14 lipca 1424 roku przestał być Patriarchą Aleksandrii i został mianowany ponownie Patriarchą Konstantynopola. Ten tytuł posiadał aż do swojej śmierci. Zmarł w 1451 roku.

</doc>
<doc id="4801711" url="https://pl.wikipedia.org/wiki?curid=4801711" title="Nordansjö">
Nordansjö

Nordansjö – Småort (miejscowość) w Szwecji, w regionie Dalarna, w gminie Hedemora.

</doc>
<doc id="4801712" url="https://pl.wikipedia.org/wiki?curid=4801712" title="Giovanni Contareno">
Giovanni Contareno



</doc>
<doc id="4801720" url="https://pl.wikipedia.org/wiki?curid=4801720" title="Olshyttan">
Olshyttan

Olshyttan – Småort (miejscowość) w Szwecji, w regionie Dalarna, w gminie Hedemora u podnóża góry "Olshytteberget".

</doc>
<doc id="4801723" url="https://pl.wikipedia.org/wiki?curid=4801723" title="Mihaljevići">
Mihaljevići



</doc>
<doc id="4801726" url="https://pl.wikipedia.org/wiki?curid=4801726" title="Vikarbyn (Hedemora)">
Vikarbyn (Hedemora)

Vikarbyn – Småort (miejscowość) w Szwecji, w regionie Dalarna, w gminie Hedemora.

</doc>
<doc id="4801729" url="https://pl.wikipedia.org/wiki?curid=4801729" title="Västkusten">
Västkusten

Västkusten – Småort (miejscowość) w Szwecji, w regionie Dalarna, w gminie Hedemora.

</doc>
<doc id="4801733" url="https://pl.wikipedia.org/wiki?curid=4801733" title="Milići">
Milići



</doc>
<doc id="4801734" url="https://pl.wikipedia.org/wiki?curid=4801734" title="Breitenbush Hot Springs">
Breitenbush Hot Springs

Centrum Konferencyjno-Rehabilitacyjne Breitenbush Hot Springs (ang. "Breitenbush Hot Springs Retreat and Conference Center"), potocznie nazywane Breitenbush Hot Springs lub po prostu Breitenbush – spółdzielnia pracownicza, w której odbywają się holistyczne i duchowe rekolekcje. Jest otoczona przez Las Narodowy Willamette w Breitenbush w Oregonie, 16 kilometrów na wschód-północny wschód od Detroit wzdłuż West Cascades Scenic Byway i 19 kilometrów na północny zachód od góry Jefferson. Najbliższy obszar metropolitalny, Salem, znajduje się około 100 kilometrów na zachód. Ośrodek rehabilitacyjny znajduje się w miejscu Gorących Źródeł Breitenbush, które wpadają do przyległej rzeki o tej samej nazwie.
Źródła geotermalna.
Gorące Źródła Breitenbush posiadają naturalne źródła geotermalne i były częstym miejscem spotkań miejscowych rdzennych Amerykanów. Ciepłe źródła geotermalne powstają w wyniku opadów na otaczające je Pasmo Kaskadowe. Analiza zawartości minerałów i substancji chemicznych wskazuje na średnią temperaturę podpowierzchniową 180 °C i czas migracji kilku tysięcy lat. Długi kontakt wody ze skałą wodonośną w takich temperaturach nasyca ją rozpuszczonymi minerałami, takimi jak siarczan, kalcyt, analcym, anhydryt, chalcedon, mikroklin, muskowit, kwarc, wairakit oraz pierwiastkami potasu, sodu, magnezu, wapnia i litu. Temperatura powierzchni sprężyn wynosi około 82 °C – jest to niższa temperatura spowodowana przenoszeniem ciepła do chłodniejszej skały w pobliżu powierzchni Ziemi.
Budynki na posesji są ogrzewane przez dwie studnie geotermalne. Aby zapobiec opadom atmosferycznym w rurach, studnie wyposażone są w wymienniki ciepła z zamkniętym obiegiem wody. Wiercone studnie mają głębokość ok. 150 m i wytwarzają wodę obiegową o temperaturze ok. 88 °C, która w większości budynków jest rozprowadzana za pomocą żelaznych grzejników lub promienistej podłogi.
Centrum rehabilitacyjne.
Centrum Konferencyjno-Rehabilitacyjne  jest znane z tego, że organizuje wiele warsztatów kontrkulturowych, holistycznych, duchowych i New Age; większość z nich jest otwarta dla publiczności po wcześniejszej rezerwacji. Obecny ośrodek rehabilitacyjny działa od 1981. Goście odwiedzający ośrodek otrzymują dostęp do basenów i wanien zasilanych gorącym źródłem oraz sauny parowej. Wszystkie miejsca do moczenia są opcjonalne, natomiast odzież jest wymagana na wszystkich pozostałych polach kempingowych.  
W dwóch głównych miejscach do moczenia gości znajduje się łącznie siedem basenów. Święta Łąka (ang. "The Sacred Meadow") wychodzi na rzekę Breitenbush i na przeciwległą, zalesioną grzbietową linię. Na łące znajdują się trzy baseny wyłożone kamieniami, z których każdy może pomieścić od sześciu do dziesięciu osób; baseny te otrzymują wodę z naturalnych gorących źródeł wodonośnych na zboczu góry. Za Lożą i bliżej rzeki znajdują się cztery jacuzzi, które leżą w betonowym patio, a każda z nich wygodnie mieści od czterech do sześciu osób. Są znane jako Spiralne Rurki (ang. "The Spiral Tubs"), a wodę mineralną otrzymują z pobliskiej studni geotermalnej. W Spiralnych Rurkach znajduje się również zimne zanurzenie wody mineralnej: woda mineralna została schłodzona za pomocą rur miedzianych zanurzonych w wodzie rzecznej. Temperatury dla wszystkich wanien są regulowane w zakresie od 38 do 43 °C. Mały drewniany domek z podłogą listwową jest umieszczony nad strumieniem gorących źródeł, tworząc saunę, która może pomieścić do dwunastu osób.
Znajduje się tu ponad 32 km szlaków turystycznych, loża, rustykalne domki dla gości, platformy namiotowe (latem), labirynt medytacyjny, sanktuarium, sklep z pamiątkami i centrum konferencyjne. Dostępne są usługi dla gości. Zdaniem jej członków, zrównoważony rozwój jest ważnym aspektem funkcjonowania spółdzielni. Spółdzielnia wytwarza energię elektryczną we własnym zakresie za pomocą energii wodnej (agregaty prądotwórcze z silnikami wysokoprężnymi służą jako zaplecze); urządzenia wysokiej mocy (takie jak suszarki do włosów, żelazka, ogrzewacze osobiste) nie są dozwolone. Okoliczne góry uniemożliwiają korzystanie z telefonów komórkowych i odbiór niesatelitarnych radia i telewizji. Energia geotermalna ogrzewa większość budynków; Breitenbush jest największym prywatnym obiektem geotermalnym na północnym zachodzie Pacyfiku. Kuchnia na miejscu serwuje tylko dania wegetariańskie. Alkohol, narkotyki rekreacyjne i zwierzęta domowe nie są dozwolone.
Historia.
John Minto, który w 1874 prowadził wyprawę geodezyjną wzdłuż rzeki Santiam, nazwał ten obszar ‘Breitenbush’ na cześć Lewisa Breitenbuchera (pochodzenia holenderskiego, później na przemian pisanego ‘Breitenbusher’), jednorękiego myśliwego mieszkającego na tym terenie. Chociaż Minto błędnie zapamiętał nazwisko myśliwego przy sporządzaniu mapy tego terenu, ‘Breitenbush’ pozostał w użyciu. Po napotkaniu traperów przybywających z Kompanii Zatoki Hudsona, Breitenbush został założony przez Claude’a Mansfielda. Patent na zagrodę został przyznany 16 sierpnia 1904 przez Theodore’a Roosevelta. W 1927 teren został zakupiony przez Merle Bruckmana, który wybudował ośrodek i eksploatował go przez dwadzieścia lat. W związku z tym zmieniła się struktura własności, a ośrodek został zamknięty w 1972 po dwóch niszczycielskich powodziach.
W 1977 Alex Beamer zakupił Breitenbush Hot Springs, zamierzając zainicjować pełnoetatową wspólnotę do obsługi ośrodka. Chęć pozyskania drewna z Breitenbush w celu wyrębu stanowiła zagrożenie dla tego miejsca, które trwało aż do momentu, gdy w planie zagospodarowania lasu w Clinton w 1993 wyznaczono je jako rezerwat późnej sukcesji. W 1985 firma Beamer sprzedała obiekt społeczności, która wkrótce potem zaczęła przyjmować gości.
Społeczność.
Ośrodek jest zorganizowany jako spółdzielnia robotnicza, której pracownicy i ich rodziny mieszkają przez cały rok na terenie o powierzchni 154 akrów. Stała społeczność liczy od 50 do 70 osób. Nowi członkowie są zatwierdzani przez zarząd spółdzielni po roku pracy i zakupie udziałów kapitałowych. Społeczność jest w pełni wspierana przez dochody z działalności ośrodka rehabilitacyjnego; od dorosłych członków oczekuje się wkładu w postaci udziału w bieżącej działalności przedsiębiorstwa. Wynagrodzenie jest minimalne, ale zapewnione są mieszkania, media i jedzenie.

</doc>
<doc id="4801738" url="https://pl.wikipedia.org/wiki?curid=4801738" title="Miljanovci">
Miljanovci



</doc>
<doc id="4801741" url="https://pl.wikipedia.org/wiki?curid=4801741" title="Jälkarbyn">
Jälkarbyn

Jälkarbyn – miejscowość w Szwecji, w regionie Dalarna, w gminie Hedemora.

</doc>
<doc id="4801747" url="https://pl.wikipedia.org/wiki?curid=4801747" title="Kloster (Hedemora)">
Kloster (Hedemora)

Kloster – miejscowość w Szwecji, w regionie Dalarna, w gminie Hedemora.

</doc>
<doc id="4801749" url="https://pl.wikipedia.org/wiki?curid=4801749" title="Rörshyttan">
Rörshyttan

Rörshyttan – miejscowość w Szwecji, w regionie Dalarna, w gminie Hedemora.

</doc>
<doc id="4801751" url="https://pl.wikipedia.org/wiki?curid=4801751" title="Ilon Wikland">
Ilon Wikland

Maire-Ilon Wikland, ur. Maire-Ilon Pääbo (ur. 5 lutego 1930 w Tartu) – szwedzka ilustratorka estońskiego pochodzenia, autorka ilustracji do książek Astrid Lindgren.
Życiorys.
Urodziła się 5 lutego 1930 w Tartu jako Maire-Ilon Pääbo w rodzinie inżyniera Maxa Pääbo i artystki Vidy Juse. Po rozwodzie rodziców, w wieku ośmiu lat Ilon zaczęła mieszkać u dziadków w Haapsalu. W 1944 roku wyemigrowała do Szwecji i zamieszkała w Sztokholmie u ciotki. Studiowała w szkołach artystycznych w Szwecji, Paryżu i Londynie.
W 1951 roku wyszła za mąż za Stiga Wiklanda. Gdy dwa lata później ubiegała się o pracę ilustratora w wydawnictwie Rabén &amp; Sjögren, poznała Astrid Lindgren, która polubiła jej styl. Początkiem czterdziestoletniej współpracy Lindgren i Wikland była seria ilustracji do powieści "Mio, mój Mio". Ilustracje Wikland pojawiły się także w polskich wydaniach książek Lindgren. Z początku Wikland tworzyła czarno-białe ilustracje, jednak z czasem skupiła się na pracy akwarelą i pastelami. Poza współpracą z Lindgren, ilustrowała także książki m.in. Hansa Petersona, baśnie braci Grimm i Hansa Christiana Andersena. Z kolei w 2005 roku rozpoczęła współpracę z pisarzem Markiem Levengoodem. W lutym 2001 została odznaczona Orderem Gwiazdy Białej III klasy.
W 1993 roku powstał krótki film o Wikland pod tytułem "Ilon." W 2009 roku w Haapsalu założono muzeum dla dzieci poświęcone twórczości ilustratorki.
Wybrana twórczość.
Za źródłem:

</doc>
<doc id="4801752" url="https://pl.wikipedia.org/wiki?curid=4801752" title="Storm (singel SuRie)">
Storm (singel SuRie)

Storm – singel brytyjskiej piosenkarki SuRie, wydany cyfrowo 7 marca 2018. Utwór napisali i skomponowali Nicole Blair, Gil Lewis oraz Sean Hargreaves. Singel reprezentował Wielką Brytanię w 63. Konkursie Piosenki Eurowizji w Lizbonie.
Singel dotarł do 50. miejsca na brytyjskiej liście UK Singles Chart, a także do 13. pozycji w szkockim zestawieniu Scottish Singles and Albums Charts.
Konkurs Piosenki Eurowizji.
Na początku stycznia 2018 utwór zakwalifikowano jako jedną z sześciu kompozycji biorących udział w brytyjskich eliminacjach eurowizyjnych "", a za jego wykonanie odpowiadała SuRie. 7 lutego 2018 utwór został zaprezentowany w finale selekcji i zajął pierwsze miejsce, dzięki czemu został wybrany jako kompozycja reprezentująca Wielką Brytanię w 63. Konkursie Piosenki Eurowizji, organizowanym w Lizbonie. 12 maja 2018 piosenkarka wykonała go w finale konkursu jako dziewiąta w kolejności i zajęła ostatecznie dwudzieste czwarte miejsce po zdobyciu 48 punktów, w tym 25 punktów od telewidzów (20. miejsce) i 23 pkt od jurorów (23. miejsce). W trakcie prezentacji utworu, na scenę wtargnął mężczyzna, który wyrwał piosenkarce mikrofon z ręki i zaczął wykrzykiwać słowa sprzeciwu wobec Brexitu: „Do nazistów z brytyjskich mediów – domagamy się wolności”. Choć z tego powodu istniała możliwość wykonania utworu ponownie, wokalistka odrzuciła taką propozycję, będąc usatysfakcjonowaną z przebiegu swojego występu.
8 maja 2020 utwór został zaprezentowany przez wokalistkę w projekcie "Eurovision Home Concerts".
Teledysk.
7 marca 2018 teledysk do utworu został opublikowany w serwisie YouTube na kanale „Eurovision Song Contest”.
Wersje singla.
Utwór został wydany cyfrowo jako singel 7 marca 2018. Singel doczekał się także wersji instrumentalnej (wydanej również 7 marca 2018), zremiksowanej (wydanej 9 kwietnia 2018, jako 7th Heaven Club Mix), a także akustycznej (wydanej 23 kwietnia 2018). 
Notowania.
Singel dotarł do 50. miejsca na liście UK Singles Chart w Wielkiej Brytanii, a także do 13. pozycji w zestawieniu Scottish Singles and Albums Charts w Szkocji.

</doc>
<doc id="4801756" url="https://pl.wikipedia.org/wiki?curid=4801756" title="Alma Ostra-Oinas">
Alma Ostra-Oinas

Alma Rosalie Ostra-Oinas, ur. jako Alma Ostra, "primo voto" Anvelt-Ostra (ur. we wrześniu 1886 w Vastse-Kuuste, zm. 2 listopada 1960 w Incie) – estońska socjalistyczna działaczka polityczna, jedna z pierwszych estońskich parlamentarzystek, dziennikarka. 
Życiorys.
W 1898 ukończyła szkołę podstawową. Następnie kształciła się w żeńskim gimnazjum Puszkina w Tartu w latach 1901–1905. W tym czasie włączyła się w działalność podziemnych organizacji radykalnych i antycarskich. W 1903 wstąpiła do Socjaldemokratycznej Partii Robotniczej Rosji. Uczestniczyła w organizowanych przez nią spotkaniach z rosyjskimi socjalistami, współtworzyła też uczniowską, międzyszkolną organizację socjaldemokratów. 
W 1905 z powodu swojego zaangażowania w ruchy antycarskie została usunięta ze szkoły. Przeprowadziła się do Rygi, gdzie została aresztowana przez władze rosyjskie za udział w drukowaniu nielegalnych publikacji. Zesłana na Syberię, zbiegła z więzienia w 1906, a w 1907 uczestniczyła w londyńskim kongresie Socjaldemokratycznej Partii Robotniczej Rosji. W 1909 poślubiła Jaana Anvelta, towarzysza partyjnego, by móc zmienić nazwisko. W latach 1910–1915 studiowała matematykę i filozofię na kursach Bestużewa w Petersburgu. Rozwiodła się z pierwszym mężem i w 1914 poślubiła Aleksandra Oinasa. Następnie osiedliła się w Kiesi i w latach 1916–1917 była dyrektorką organizacji „Siewieropomoszcz”, odpowiedzialnej za organizowanie pomocy dla wojennych uchodźców i ludności ewakuowanej z Królestwa Polskiego i guberni zachodnich (bieżeństwo). Była członkinią lokalnej rady delegatów robotniczych i żołnierskich, redagowała pismo socjalistyczne „Sotsiaaldemokraadi toimetus”. Pełniła obowiązki radnej miejskiej kolejno w Tallinnie i Tartu jako jedna z pierwszych kobiet w historii Estonii. 20 listopada 1918 objęła mandat w parlamencie Autonomicznej Guberni Estońskiej (Maapäev), zastępując Jaana Treiala. Była w nim jedną z dwóch kobiet, obok Anny Leetsmann. 
Była deputowaną do estońskiego Zgromadzenia Ustawodawczego (Asutav Kogu) w latach 1919–1920, a w 1920 z powodzeniem startowała w wyborach do parlamentu – Zgromadzenia Państwowego (Riigikogu). Nie uzyskała reelekcji na kolejną kadencję, ale w październiku 1925 objęła wakujący mandat po Mihkelu Jansonie. W 1926 z powodzeniem ubiegała się po raz kolejny o mandat deputowanej, jednak ostatecznie się go zrzekła. Za każdym razem reprezentowała w parlamencie Estońską Socjaldemokratyczną Partię Robotniczą (ESDTP). W Riigikogu Alma Ostra-Oinas przedstawiła projekt ustawy o prawie rodzinnym, który nie został przyjęty, ale wpłynął na kształt późniejszych przepisów.
Ostra-Oinas pozostawała aktywna jako dziennikarka; była redaktorką „Ametiühisusline kuukiri” (1923–1927), wróciła także na studia. Początkowo wybrała wydział medycyny, by ostatecznie uzyskać w 1929 dyplom na wydziale prawniczym uniwersytetu w Tartu. W 1929 została odznaczona Orderem Estońskiego Czerwonego Krzyża II klasy. 
Po przyłączeniu Estonii do ZSRR mąż Almy został aresztowany przez władze radzieckie i wysłany do łagru na Syberii, gdzie zmarł w 1942. Ona sama z kolei została aresztowana podczas II wojny światowej, najpierw przez niemieckie władze okupacyjne, zaś w 1944 – przez władze radzieckie. Skazana na pięć lat więzienia i deportację, zmarła w 1960 w Incie w Republice Komi.

</doc>
<doc id="4801758" url="https://pl.wikipedia.org/wiki?curid=4801758" title="Zespół Szkół nr 69 w Warszawie">
Zespół Szkół nr 69 w Warszawie



</doc>
<doc id="4801766" url="https://pl.wikipedia.org/wiki?curid=4801766" title="Cameyo">
Cameyo

Cameyo – narzędzie umożliwiające wirtualizację aplikacji z poziomu systemu operacyjnego Windows lub przeglądarek zgodnych z HTML5. Narzędzie umożliwia tworzenie aplikacji przenośnych, które można uruchomić lokalnie z dysku CD/DVD, dysku twardego czy pamięci USB, lub w sieci lokalnej.
Oprogramowanie Cameyo wymaga wstępnej analizy całej zawartości dysku systemowego, a w szczególności katalogów systemowych i innych miejsc na dysku w których program instalacyjny aplikacji dokonuje zmian i wpisów np. rejestrze systemu Windows. Po zainstalowaniu wirtualizowanej aplikacji narzędzie Cameyo wykonuje powtórny skan partycji systemowej, a uzyskane wpisy i miejsca instalacji przechwytuj,e by zapisać je do pliku wykonalnego z rozszerzeniem* .exe. Plik ten przy każdym uruchomieniu odtwarza zwirtualizowane środowisko pierwotnej instalacji aplikacji, które jest odizolowane od reszty systemu operacyjnego.
Witryna producenta zawiera bibliotekę gotowych do użytku zwirtualizowanych bezpłatnych aplikacji typu open source, które można samodzielnie pobrać. 
Cameyo oferuje bezpłatną edycję do użytku domowego i w małych firmach na maksymalnie 49 komputerach PC. Aplikacja Cameyo dostęna jest do pobrania za pośrednictwem strony internetowej firmy lub innych stron internetowych z oprogramowaniem. Aplikacji nie trzeba instalować, ponieważ sama jest przenośną aplikacją zwirtualizowaną.
Historia.
Narzędzie do wirtualizacji aplikacji Cameyo zostało wydane w 2010 roku. Średni cykl wydawniczy wynosi 6 miesięcy dla głównych wersji oprogramowania plus okazjonalne poprawki jakości i funkcjonowania aplikacji. Twórca Cameyo wprowadził wraz z wersją 3 nowe funkcje, umożliwienie wizualizacje do uruchamiania aplikacji w systemach operacyjnych innych niż Windows, takich jak Linux i Android. Po raz pierwszy Cameyo w 2014 r. zaczęło wprowadzać do aplikacji funkcje umożliwiające wirtualizację aplikacji w taki sposób, by można było uruchamiać zwirtualizowane aplikacje Windows bezpośrednio w przeglądarkach internetowych, przy czym każda aplikacja działa na nowej karcie.

</doc>
<doc id="4801769" url="https://pl.wikipedia.org/wiki?curid=4801769" title="Mauro Calibani">
Mauro Calibani

Mauro Calibani (ur. 10 maja 1974 w Ascoli Piceno) – włoski wspinacz sportowy. Specjalizował się w boulderingu, w prowadzeniu oraz we wspinaczce klasycznej. Mistrz świata z roku 2001, wicemistrz Europy z 2002 we wspinaczce sportowej w konkurencji bouldering.
Kariera sportowa.
W zawodach wspinaczkowych, które odbyły się w szwajcarskim Winterthurze w 2001 wywalczył złoty medal mistrzostw świata we wspinaczce sportowej w konkurencji boulderingu, która była po raz pierwszy rozgrywana na mistrzostwach świata. 
Calibani zdobywając złoty medal, został pierwszym mistrzem świata w tej konkurencji.
Srebrny medalista mistrzostw Europy z 2002, które odbyły się we francuskim w Chamonix-Mont-Blanc we wspinaczce sportowej w konkurencji boulderingu.
Wielokrotny uczestnik, prestiżowych, elitarnych zawodów wspinaczkowych Rock Master we włoskim Arco, gdzie zdobył złote medale w latach; 2002 oraz w 2003.

</doc>
<doc id="4801779" url="https://pl.wikipedia.org/wiki?curid=4801779" title="Przemysław Szczurek">
Przemysław Szczurek

Przemysław Paweł Szczurek – polski filolog, dr hab. nauk humanistycznych, adiunkt Instytutu Studiów Klasycznych, Śródziemnomorskich i Orientalnych Wydziału Filologicznego Uniwersytetu Wrocławskiego.
Życiorys.
28 września 1999 obronił pracę doktorską "Studia nad genezą i redakcją "Bhagawadgity"", 3 czerwca 2014 habilitował się na podstawie pracy zatytułowanej "Sati. Samopalenie wdów indyjskich w najdawniejszych relacjach Wschodu i Zachodu". Objął funkcję starszego wykładowcy w Katedrze Orientalistyki na Wydziale Neofilologii Uniwersytetu im. Adama Mickiewicza w Poznaniu.
Piastuje stanowisko adiunkta Instytutu Studiów Klasycznych, Śródziemnomorskich i Orientalnych Wydziału Filologicznego Uniwersytetu Wrocławskiego.

</doc>
<doc id="4801780" url="https://pl.wikipedia.org/wiki?curid=4801780" title="Jacques Daniel Michel Piccoli">
Jacques Daniel Michel Piccoli



</doc>
<doc id="4801805" url="https://pl.wikipedia.org/wiki?curid=4801805" title="Autobahn (singel)">
Autobahn (singel)

Autobahn – utwór muzyczny niemieckiej grupy Kraftwerk, wydany na ich płycie pod tym samym tytułem w 1974 roku.
Głównymi twórcami utworu są Ralf Hütter i Florian Schneider, choć współpracownik zespołu Emil Schult udzielił się też przy pisaniu tekstu piosenki. Temat nagrania został zainspirowany podróżami po tytułowych niemieckich autostradach Volkswagenem Garbusem należącym do Hüttera. Trwająca ponad 22 minuty piosenka zajmowała całą stronę A płyty "Autobahn", ale na wydaniach singlowych została zedytowana do długości ok. trzech minut. Utwór spotkał się z sukcesem na listach przebojów nie tylko w Niemczech, ale też m.in. w Wielkiej Brytanii i USA, torując zespołowi drogę do międzynarodowej kariery.

</doc>
<doc id="4801808" url="https://pl.wikipedia.org/wiki?curid=4801808" title="Malcolm Armstead">
Malcolm Armstead

 
Malcolm Ray Armstead (ur. 1 sierpnia 1989 we Florence) – amerykański koszykarz, występujący na pozycji rozgrywającego, posiadający także rumuńskie i kosowskie obywatelstwo, obecnie zawodnik Gostivar.

</doc>
<doc id="4801812" url="https://pl.wikipedia.org/wiki?curid=4801812" title="II Liceum Ogólnokształcące im. Stefana Banacha w Świdnicy">
II Liceum Ogólnokształcące im. Stefana Banacha w Świdnicy

II Liceum Ogólnokształcące im. Stefana Banacha – liceum ogólnokształcące w Świdnicy, znajdujące się przy ulicy Równej 11.
Historia.
Budynek szkoły przed II wojną światową.
W budynku szkoły postawionym w roku 1903 funkcjonowała Szkoła Ewangelicka, która od 1928 roku nosiła imię Johanna H. Pestalozziego. Z tego okresu pochodzą kolumna z symbolami zodiaku i fontanna z popiersiem Johanna H. Pestalozziego. Wskutek reorganizacji z roku 1936 została podzielona na dwa oddziały: Pestalozzischule I (dziewczęta) i Pestalozzischule II (chłopcy). Zajęcia szkolne w obu oddziałach prowadzono do 1945 r.
Po 1945 roku.
Do niedawno wyzwolonej Świdnicy przybył Mieczysław Kozar-Słobódzki, który w budynku przy Równej 11 utworzył Państwowe Koedukacyjne Gimnazjum i Liceum im. Jana Kasprowicza (obecnie I Liceum Ogólnokształcące im. Jana Kasprowicza). Od 1 września 1950 r. w Świdnicy funkcjonowała świecka Szkoła Stopnia Podstawowego TPD, w której zorganizowano pierwszą i jedyną klasę licealną. Władze oświatowe wydały decyzję dotyczącą utworzenia w Świdnicy drugiej szkoły kształcącej na poziomie średnim, która od 1951 r. nosiła miano „Szkoły Ogólnokształcącej Stopnia Podstawowego i Licealnego TPD”. Szkoła podstawowa miała pierwszą swoją siedzibę przy al. Wojska Polskiego, następnie przy ul. Folwarcznej 2, a od 1951 r. zaczęła funkcjonować już w budynku przy ul. Równej 11. Z początkiem roku szkolnego 1955/56 zmieniono nazwę szkoły na „Szkołę Podstawową i Liceum Ogólnokształcące TPD”. W następnym roku była to już „Szkoła Podstawowa i Liceum Ogólnokształcące”. W 14 maja roku 1966 nadano szkole imię Generała Aleksandra Zawadzkiego oraz ustalono nazwę na „II Liceum Ogólnokształcące im. Gen. Al. Zawadzkiego w Świdnicy”. 1 września 1977 r. szkoła przybrała nazwę: „Zespół Szkół Ogólnokształcących II Liceum Ogólnokształcące im. Gen. Al. Zawadzkiego w Świdnicy”, gdyż do II Liceum dołączyło Liceum dla Pracujących oraz Średnie Studium Zawodowe. W lutym 1990 r. decyzją Rady Pedagogicznej zniesiono patrona szkoły. Odtąd istniał „Zespół Szkół Ogólnokształcących II Liceum Ogólnokształcące w Świdnicy”. 23 marca 2018 roku odbyła się uroczystość związana z nadaniem II Liceum Ogólnokształcącemu imienia Stefana Banacha oraz wprowadzeniem Sztandaru.
Sukcesy.
Rankingi Perspektyw.
W ciągu wielu lat szkoła zajmowała wysokie (w porównaniu do innych liceów w powiecie świdnickim) miejsca w rankingu jednak w ostatnich latach nastąpił spadek poziomu
&lt;graph&gt;{
 "version": 2,
 "width": 400,
 "height": 200,
 "data": [
 "name": "table",
 "values": [
 "x": 2015,
 "y": 210
 {
 "x": 2016,
 "y": 349
 {
 "x": 2017,
 "y": 303
 {
 "x": 2018,
 "y": 189
 {
 "x": 2019,
 "y": 195
 {
 "x": 2020,
 "y": 276
 {
 "x": 2021,
 "y": 283
 {
 "x": 2022,
 "y": 299
 ]
 ],
 "scales": [
 "name": "x",
 "type": "ordinal",
 "range": "width",
 "zero": false,
 "domain": {
 "data": "table",
 "field": "x"
 },
 "name": "y",
 "type": "linear",
 "range": "height",
 "nice": true,
 "domain": {
 "data": "table",
 "field": "y"
 "axes": [
 "type": "x",
 "scale": "x"
 {
 "type": "y",
 "scale": "y"
 ],
 "marks": [
 "type": "rect",
 "from": {
 "data": "table"
 "properties": {
 "enter": {
 "x": {
 "scale": "x",
 "field": "x"
 "y": {
 "scale": "y",
 "field": "y"
 "y2": {
 "scale": "y",
 "value": 0
 "fill": {
 "value": "steelblue"
 "width": {
 "scale": "x",
 "band": "true",
 "offset": -1
}&lt;/graph&gt;

</doc>
<doc id="4801815" url="https://pl.wikipedia.org/wiki?curid=4801815" title="Paul Thümmel">
Paul Thümmel

Paul Thümmel (ur. 15 stycznia 1902 w Neuhausen, zm. 20 kwietnia 1945 w Terezinie) – niemiecki pracownik kontrwywiadu, podwójny agent pracujący pod kryptonimem A–54 dla czechosłowackiego wywiadu.
Życiorys.
Urodził się 15 stycznia 1902 r. w Neuhausen i przyuczył się do zawodu piekarza. Brał udział w tworzeniu lokalnej komórki partii nazistowskiej w 1927 r. Po dojściu nazistów do władzy, dzięki znajomości z Heinrichem Himmlerem, uzyskał posadę w placówce Abwehry w Dreźnie. 
Jako konserwatywny nacjonalista zaczął obawiać się, że polityka Adolfa Hitlera doprowadzi Niemcy do rujnującej wojny. W 1937 r. skontaktował się listownie z szefem czechosłowackiego wywiadu Františkiem Moravcem, przekazując plany mobilizacyjne niemieckiej armii i prosząc o pieniądze. Pomimo wątpliwości Czechów został włączony do ich siatki szpiegowskiej pod kryptonimem A-54. Po układzie monachijskim kontynuował współpracę z Czechosłowacją, przekazując m.in. plany okupacji tego kraju. 
Po zajęciu Czech przez III Rzeszę i ewakuacji kierownictwa wywiadu do Wielkiej Brytanii pozostawał nadal agentem czechosłowackim, a czechosłowacki wywiad uważał go za swoje najważniejsze źródło informacji. Choć w rzeczywistości Thümmel sprzedawał Czechom tajne informacje, równocześnie częściej przekazywał im fałszywe. W tym okresie został przeniesiony z Drezna do Pragi, gdzie objął stanowisko szefa komórki do zadań specjalnych i typowania potencjalnych współpracowników. Na nowym stanowisku skutecznie uczestniczył w rozpracowywaniu czeskiego podziemia. Na skutek rozpoznawania czeskich struktur konspiracyjnych Gestapo na początku 1941 r. zaczęło podejrzewać go o zdradę. Aby odsunąć od siebie podejrzenia, zaangażował się w akcję dezinformacyjną, organizowaną w związku z planowym atakiem na ZSRR, i ponownie zaktywizował się w zwalczaniu czeskiego ruchu oporu. 
Aresztowany 13 października 1941 r., zaprzeczył związkom z obcymi służbami i został zwolniony w listopadzie przy poparciu Wilhelma Canarisa, Himmlera i Martina Bormanna. Ponownie aresztowany 22 lutego 1942 r., przyznał się do kontaktów z czechosłowackim wywiadem, ale określił je jako operację kontrwywiadowczą Abwehry. Po tygodniu został zwolniony pod warunkiem pomocy w rozbiciu czeskiej siatki. Thümmel umówił wówczas spotkanie z Václavem Morávkiem, ale ten z nieznanych przyczyn nie pojawił się wtedy w umówionym miejscu, przez co Gestapo uznało Thümmela za zdrajcę i ponownie aresztowało. 
Dwa miesiące później Reinhard Heydrich wysłał do Bormanna raport demaskujący Thümmela jako podwójnego agenta i domagający się usunięcia go z partii. Thümmel został osadzony w obozie Theresienstadt pod fałszywym nazwiskiem byłego holenderskiego attaché wojskowego w Pradze, Petera Tomana. Zginął 20 kwietnia 1945 r. w egzekucji.

</doc>
<doc id="4801816" url="https://pl.wikipedia.org/wiki?curid=4801816" title="Adalbert Ricken">
Adalbert Ricken

Adalbert Ricken (ur. 30 marca 1851 w Fuldzie, zm. 1 marca 1921 w Ibid) – niemiecki duchowny i mykolog.
Uczęszczał do seminarium w Fuldzie do 1873 roku. Po święceniach pracował jako kapelan i kapłan rzymskokatolicki w kilku miejscach diecezji Fuldy. Mykologia była jego hobby. Wniósł wkład w taksonomię grzybów, a jego praca "Vademecum für Pilzfreunde" ("Wademecum grzybiarzy-hobbystów") od pierwszego wydania do połowy XX wieku stała się popularną książką do identyfikacji grzybów w Niemczech. Napisał także pracę o grzybach z rodziny pieczarkowatych ("Agaricaceae").
Opisał nowe gatunki grzybów. W nazwach naukowych utworzonych przez niego taksonów dodawane jest jego nazwisko Ricken. Uhonorowano go nadając od jego nazwiska nazwę rodzaju grzybów "Rickenella".

</doc>
<doc id="4801825" url="https://pl.wikipedia.org/wiki?curid=4801825" title="Girolamo Lando">
Girolamo Lando

Girolamo Lando, Gerolamo Landus (ur. ?, zm. 10 października 1493) – duchowny katolicki, w latach 1458-1493 arcybiskup metropolita Krety. od 1474 do 1493 tytularny Łaciński patriarcha Konstantynopola.
Życiorys.
29 marca 1458 został mianowany arcybiskupem Krety. Funkcję tę pełnił do swojej rezygnacji w 1493 roku. 9 marca 1474 został również tytularnym łacińskim Patriarchą Konstantynopola. Ten tytuł posiadał do swojej śmierci 16 października 1493.

</doc>
<doc id="4801827" url="https://pl.wikipedia.org/wiki?curid=4801827" title="Informatyka stosowana">
Informatyka stosowana

Informatyka stosowana (ang. "applied computing") – dyscyplina oraz kierunek nauczania, wiążący ze sobą kompetencje informatyczne z dogłębną znajomością potrzeb określonej praktyki. Określony podzbiór wiedzy dyscypliny informatyka jest logicznie uzupełniany wiedzą specjalistyczną. W podstawowym zakresie obejmuje praktyczne wykorzystanie narzędzi informatycznych w innych dyscyplinach w każdej dziedzinie nauk.
Źródła informatyki stosowanej.
Już w latach 60., w chwili rozpoczęcia produkcji pierwszych komputerów UMC, pojawiło się zapotrzebowanie ze strony geodezji na specjalistyczne urządzenie obliczeń geodezyjnych. Na to zamówienie, od 1968 wyprodukowano kilkanaście specjalizowanych komputerów GEO. Podobne zapotrzebowanie przyszło z medycyny na urządzenia do analizy sygnałów EKG i EEG. W Zakładzie Doświadczalnym Instytutu Informatyki Politechniki Warszawskiej w latach 1967-1986 wyprodukowano 150 sztuk maszyny ANOPS. W tych przykładach istotne były doświadczenia współpracy informatyków z geodetami oraz lekarzami.
Wraz z rozwojem informatyki taka współpraca była coraz częściej potrzebna. Co prawda na innych kierunkach studiów wprowadzano podstawy informatyki i programowania, ale była to wiedza niewystarczająca. Pojawiało się zasadne pytanie "kto ma oprogramować sterownik silnika – inżynier informatyk czy inżynier mechanik?" – informatyk nie miał wiedzy specjalistycznej, a mechanik informatycznej i trudno też było im się wzajemnie zrozumieć w projektowaniu algorytmu oprogramowania.
W 1999 prof. Ryszard Tadeusiewicz, wówczas Rektor AGH, na posiedzeniu Prezydium KRASP (Konferencji Rektorów Polskich Uczelni Technicznych) zgłosił inicjatywę poszerzenia istniejącego zbioru kierunków kształcenia o informatykę stosowaną. Propozycja, początkowo popierana, z czasem była krytykowana, w tym przez informatyków, w zamian proponując poszerzenie nauki informatyki na innych kierunkach.
Prof. Tadeusiewicz wobec takiego braku akceptacji, w 2003 uzyskał prawa wprowadzenia kierunku "informatyka stosowana" na czterech wydziałach AGH. Z czasem inne uczelnie uzyskiwały podobne prawo. Pozostawało tylko dobrać odpowiedni zakres programu nauczania informatyki, łącząc go z programem studiów specjalistycznych.
Program informatyczny kierunku.
Przykładowy program informatyczny kierunku:
Tematyka informatyki stosowanej.
Obecnie kilkanaście uczelni prowadzi kierunek "informatyka stosowana", przy czym w wielu przypadkach nazwa kierunku przymiotnikowo określa jego tematykę. Można też wyróżnić dwie klasy relacji dyscypliny informatyka z inną dyscypliną:
Informatyka wspomaga inną dyscyplinę.
W tym przypadku większość zastosowań informatyki polega na tworzeniu i przetwarzaniu informacji zapisanych w bazach wiedzy dotyczących danej dyscypliny, czasem dokonywaniem obliczeń oraz z wizualizacją przechowanych danych. W zaawansowanych rozwiązaniach techniki informatyczne zmieniają jakościowo dotychczasowe rozwiązania techniczne (np. zamiast siłowego czy elektronicznego układu sterującego podłączany jest sterownik z aplikacją sterującą):

</doc>
<doc id="4801828" url="https://pl.wikipedia.org/wiki?curid=4801828" title="Roberto Faenza">
Roberto Faenza

Roberto Faenza (ur. 21 lutego 1943 w Turynie) – włoski reżyser i scenarzysta filmowy. 
Zdobywca nagrody David di Donatello za najlepszą reżyserię do filmu "Lata dzieciństwa" (1993). Był nominowany do Europejskiej Nagrody Filmowej dla najlepszego reżysera za film "W biały dzień" (2005). Jego film "Czas porzucenia" (2005) startował w konkursie głównym na 62. MFF w Wenecji.

</doc>
<doc id="4801835" url="https://pl.wikipedia.org/wiki?curid=4801835" title="Instytut Geografii Społeczno-Ekonomicznej i Turystyki Akademii Pomorskiej w Słupsku">
Instytut Geografii Społeczno-Ekonomicznej i Turystyki Akademii Pomorskiej w Słupsku

Instytut Geografii Społeczno-Ekonomicznej i Turystyki Akademii Pomorskiej w Słupsku (IGSEiT AP w Słupsku) – jedna z 10 jednostek dydaktycznych Akademii Pomorskiej w Słupsku. 
Władze Instytutu.
W roku akademickim 2020/2021:
Poczet dyrektorów.
Zakład Geografii
Katedra Geografii
Instytut Geografii
Instytut Geografii i Studiów Regionalnych
Instytut Geografii Społeczno-Ekonomicznej i Turystyki
Kierunki kształcenia.
Dostępne kierunki:

</doc>
<doc id="4801843" url="https://pl.wikipedia.org/wiki?curid=4801843" title="Vicente Nebrada">
Vicente Nebrada

Vicente Nebrada, właśc. Vicente Balbino Nebreda Arias (ur. 31 marca 1930 w Caracas, zm. 26 maja 2002 tamże) – wenezuelski baletmistrz i choreograf. Stworzył 61 oryginalnych choreografii i adaptacji baletowych dla różnych formacji baletowych na świecie.
Kariera.
Nebrada był najmłodszym z pięciorga rodzeństwa. Jego artystyczne inklinacje umocniły się w okresie dojrzewania, szczególnie lubił kino, do którego uczęszczał regularnie. W 1945 roku w Teatrze Miejskim w Caracas obejrzał spektakl baletowy w wykonaniu hiszpańskiej Compañía de Cantos y Danzas de España w reżyserii tancerza Joaquína Péreza Fernándeza, który wzbudził jego zainteresowanie tą formą sztuki. W 1948 r. wstąpił do Narodowej Szkoły Baletowej w Caracas prowadzonej przez Nenę Coronil, a cztery lata później wyjechał do Nowego Jorku, aby kontynuować studia baletowe w School of American Ballet gdzie jego nauczycielami byli: Anatole Oboukoff, Pierre Vladimiroff i Edward Caton. Rozpoczął karierę jako tancerz w Wenezuelskim Balecie Narodowym, współpracował również z Baletem Narodowym Alicia Alonso na Kubie, z Rolandem Petitem w Paryżu oraz z Joffrey Ballet w Chicago (1959). Pracę jako choreograf rozpoczął w 1958 roku i ukoronował ją autorską adaptacją "Dziadka do orzechów" w 1996 r.
Był członkiem założycielem Harkness Ballet, gdzie stworzył swój pierwszy balet "Percussion for Six Men" w 1969 roku. W 1975 r. Nebrada pomógł również założyć Międzynarodowy Balet w Caracas, którego został dyrektorem artystycznym i choreografem-rezydentem w 1977 r. W 1984 r. został dyrektorem artystycznym Narodowego Baletu w Caracas, gdzie pracował do śmierci z powodu białaczki w 2002 r. Jego układy taneczne wykonywane były przez Ballet Hispanico w Nowym Jorku, American Ballet Theatre, Joffrey Ballet w Chicago, National Ballet of Canada, Balet Opery Berlińskiej, English National Ballet, Australian Ballet i Universal Ballet w Korei.
Styl.
Jego styl jest niezaprzeczalnie neoklasyczny. Jego duety lub pas de deux znane są z plastyczności, ekspresji i zawiłych podnoszeń. Jego styl partnerowania wyróżnia się dużą swobodą górnej części ciała, podczas gdy baletnica balansuje na granicy równowagi. Jego projekty przestrzenne są symetryczne, harmonijne i organiczne, a tancerze poruszają się po scenie, jednocześnie nadając swoim tańcom rys indywidualizmu. Wiele spośród jego baletów narracyjnych jest wypełnionych kolorami i tętniących dramatyzmem. Takie podejście jest nieodłączne od latynoskiej idiosynkrazji, a jego istnienie jest być może pozostałością po klasycznych baletach z epoki romantycznej. Wśród jego najbardziej znanych narracyjnych lub klasycznych adaptacji są: "Dziadek do orzechów", "Romeo i Julia", "Ognisty Ptak", "Don Quijote", "Copelia", "Kopciuszek", "Inés de Castro", "Van Gogh" i "George Sand."
Nadał swój niepowtarzalny styl wielu baletom abstrakcyjnym lub nienarracyjnym. Niektóre z nich przedstawiają sceny oparte na opowieściach lub wytworach wyobraźni, lecz nadal uważa się je za nienarracyjne, ponieważ nie podążają za fabułą ani scenariuszem. Przykłady obejmują między innymi "Nasze Walce", "Lento a Tempo e Apassionato", "La luna y Los híjos que tenía", "Una Danza para ti", "A Haendel’s Celebration", "Pentimento", "Double Colchea" i "Fever".
Osobowość artystyczną Vicente Nebrady zdefiniował Clive Barnes z New York Post w następujący sposób: „Vicente Nebrada jest fascynującym i różnorodnym choreografem, którego talent może nadać baletowi latynoamerykańskiemu własną tożsamość i styl”.
Z kolei Allan Ulrich w San Francisco Chronicle, po obejrzeniu występu trupy Nebrady napisał: „"Fever" to wyraźnie balet eksportowy. Ale tym, co eksportuje Nebrada, jest wieczna wojna między płciami, wyrażona przez kwartet kontrastujących duetów, w którym kobiety (Marife Gimenez, Cristina Amaral, Susana Riazuelo, Elsy Barrios) są zawzięte, dumne i nieubłagane; a mężczyźni (David Fonnegra, Christian Perez, Robert Wohlert, Servio Perdomo) są muskularni, nieulękli i ulotni. Choreografia ma strukturę klasyczną, a Nebrada potwierdza wspólny cel kobiet, powtarzając okrężne figury. Niektóre kobiety walczą, inne ustępują, a jedna wznosi się w górę jak triumfujący duch feminizmu. Dzięki ośmiu nieustraszonym tancerzom efekt był bardzo wyrazisty.”
Dziedzictwo.
Obszerna praca Nebrady wniosła poczucie odrębności i znaczenia do dziedzictwa kulturowego Wenezueli. Jego choreografie są nadal wykonywane na całym świecie, od kiedy pojawiły się w szczególnie płodnej artystycznie erze neoklasycznego baletu w XX wieku. Do swoich grup tanecznych Nebrada wyszukiwał tancerzy zarówno ekspresyjnych, jak i z wybitnymi umiejętnościami technicznymi, a większość jego męskich tancerzy również musiała być utalentowanymi partnerami w tańcu. Jego styl choreograficzny nadał tożsamość Narodowemu Baletowi w Caracas, który w 1984 roku stał się stałym zespołem baletowym kompleksu kulturowego Teresa Carreño. Pomimo częstych zakłóceń spowodowanych cięciami rządu, fundusze tej kompanii baletowej są subsydiowane głównie przez rząd Wenezueli. Podobnie jak wiele innych grup tanecznych na świecie, Narodowy Balet Caracas nadal walczy o utrzymanie stałego sezonu, opłacenie tancerzy i utrzymanie rentowności.
Nagrody.
Nebrada był laureatem wielu nagród, między innymi:

</doc>
<doc id="4801848" url="https://pl.wikipedia.org/wiki?curid=4801848" title="Atanazy IV Jawhar">
Atanazy IV Jawhar

Atanazy IV Jawhar (ur. 18 września 1733 w Damaszku, zm. 2 grudnia 1794) – syryjski duchowny katolicki, patriarcha Antiochii 
Życiorys.
W 1759 roku przyjął święcenia kapłańskie. 30 lipca 1759 roku został wybrany melchickim Patriarchą Antiochii (według innych źródeł patriarchą został 17 lipca 1759 roku). Sakrę biskupią przyjął 31 lipca tegoż roku. Funkcję patriarchy piastował do 1 sierpnia 1760 roku). W 1761, albo według innych źródeł 13 lutego 1764 roku został biskupem Sydonu. Funkcję tę pełnił do 5 maja 1788 roku. 24 kwietnia 1788 został ponownie wybrany Patriarchą Antiochii. Tego samego dnia został również biskupem Damaszku. Tę funkcję i patriarchy pełnił do swojej śmierci w 1794 roku.

</doc>
<doc id="4801854" url="https://pl.wikipedia.org/wiki?curid=4801854" title="Zoe Ceaușescu">
Zoe Ceaușescu



</doc>
<doc id="4801859" url="https://pl.wikipedia.org/wiki?curid=4801859" title="Kruszczycowate">
Kruszczycowate

Kruszczycowate (Cetoniinae) – podrodzina chrząszczy z rodziny poświętnikowatych (klasyfikowana niekiedy jako odrębna rodzina Cetoniidae). Obejmuje około 3 tysięcy opisanych gatunków. Rozprzestrzenione kosmopolitycznie. Larwy rozwijają się w zbutwiałym drewnie, próchnie, glebie lub gniazdach innych zwierząt. Charakterystyczną cechą większości imagines jest lot z zamkniętymi pokrywami. Liczne gatunki zyskały popularność w hodowlach terraryjnych. W zapisie kopalnym znane od eocenu.
Morfologia.
Owad dorosły.
Większość gatunków osiąga średnie i duże jak na chrząszcze rozmiary ciała. Najmniejsze mają 8 mm długości. Największy przedstawiciel, "Goliathus goliatus", osiąga 110 mm i jest jednym z najcięższych chrząszczy oraz jednym z najmasywniejszych owadów zdolnych do lotu. Ubarwienie bywa rozmaite – spotykane są formy matowo brązowe lub czarne, jak i jaskrawo jedno- lub wielobarwne. Częsty jest u nich metaliczny lub emaliowy połysk oskórka. Powierzchnia ciała może być naga albo porośnięta owłosieniem lub łuskami.
Głowa ma zbudowane z dobrze wykształconych omatidiów (eukoniczne) oczy złożone podzielone długim i wąskim występem policzka zwanym "canthus". Czułki buduje dziesięć członów, z których trzy ostatnie formują buławkę wyposażoną w narządy zmysłowe. Zazwyczaj słabo zesklerotyzowane żuwaczki są niewidoczne patrząc od góry, wskutek nakrycia nadustkiem. Warga górna jest błoniasta i również schowana pod nadustkiem.
Przedplecze ma zwykle krawędź nasadową wykrojoną przed tarczką. Charakterystyczną cechą pokryw większości kruszczycowatych są głębokie wcięcia na bocznych brzegach umieszczone za guzami barkowymi. Taka ich budowa umożliwia im lot z zamkniętymi pokrywami. Epimeryty śródtułowia są mocno rozrośnięte i zwykle odsłonięte rzeczonymi wcięciami. Owe wcięcia nie występują u plemion Trichiini i Valgini. Przednia para odnóży ma stożkowate, skierowane ku dołowi biodra. Biodra tylnej pary stykają się ze sobą u wszystkich grup z wyjątkiem części przedstawicieli Trichiini, u których są one tylko mocno do siebie przybliżone. Na goleniach występują zwykle ząbki i ostrogi; golenie środkowej pary mają na szczycie dwie ostrogi, stykające się ze sobą. Stopy wszystkich par odnóży zwieńczone są empodiami oraz nierozszczepionymi i zbliżonymi do siebie rozmiarami pazurkami.
Odwłok jest krótki i ma funkcjonalne przetchlinki na segmentach od pierwszego do siódmego, przy czym ich położenie wykazuje się zmiennością w obrębie tej podrodziny. Propygidium jest tylko częściowo odsłonięte i zazwyczaj łączy się nieruchomo z piątym sternitem. Pygidium jest duże, dobrze widoczne.
Larwa.
Larwami są pędraki o ciele wygiętym w kształt litery „C”, przy czym może się ono rozprostowywać przy poruszaniu i w przypadku zaniepokojenia. Największe rozmiary osiągają u niektórych przedstawicieli rodzaju goliat, dochodząc do 130 mm długości i przekraczając masę 100 gram. Czułki ich zbudowane są z czterech członów. Oczka larwalne wykształcone są tylko u niektórych gatunków; pozostałe są ślepe. Puszka głowowa ma wykształcony szew czołowonadustkowy. Szczęki mają żuwki zewnętrzną i wewnętrzną zrośnięte w malę. Nadgębie zaopatrzone jest w asymetryczne, nieprzerośnięte tormy. 
Biologia i ekologia.
Owady dorosłe żerują głównie na pokarmie płynnym, najczęściej na nektarze, dojrzałych owocach i soku wyciekającym z drzew. Czasem zjadają też delikatniejsze części kwiatów, np. pręciki lub płynniejsze frakcje odchodów (koprofagia). Wśród Cremastocheilini znaleźć można gatunki wyjadające zapasy pokarmu zgromadzone w gniazdach społecznych owadów wraz z ich larwami oraz typowe drapieżniki, np. rodzaj "Spilophorus" żerujący na larwach piewików. Imagines większości gatunków wykazują aktywność dzienną, a liczne są heliofilami, latającymi głównie w dni słoneczne.
Larwy większości gatunków są saproksyliczne i żerują na próchnie (kariofagi) lub zbutwiałym i silnie przegrzybiałym drewnie. Liczne są też gatunki rozwijające się w glebie i żerujące tam na detrytusie. Bardziej wyspecjalizowane gatunki rozwijają się na detrytusie gromadzącym się w mrowiskach czy też gniazdach ptaków. Larwy przemieszczają się w substracie pulsującymi ruchami, podpierając się na sztywnych szczecinkach.
Rozprzestrzenienie.
Rodzina rozprzestrzeniona jest kosmopolitycznie. Najliczniej reprezentowana jest w krainie orientalnej i etiopskiej. W krainie nearktycznej stwierdzono 105 gatunków z 18 rodzajów. W krainie palearktycznej występuje około 230 gatunków.
W Europie Środkowej owady te są słabo reprezentowane. W Polsce stwierdzono występowanie 15 gatunków, z których prawie połowa (7) umieszczonych zostało na Czerwonej liście zwierząt ginących i zagrożonych w Polsce, a jeden objęty jest ścisłą ochroną gatunkową.
Taksonomia i ewolucja.
Takson ten wprowadził w 1815 roku William Elford Leach. W 1984 roku Jan Krikken redefiniował go włączając w jego skład Valgini i Trichini wcześniej klasyfikowane jako odrębne podrodziny Valginae i Trichinae. Pod koniec XX wieku, głównie wśród entomologów francuskich i włoskich, pojawiać się zaczął trend do wynoszenia niektórych podrodzin Scarabaeidae, w tym kruszczycowatych, do rangi rodzin. Takie podejście zwykle jest krytykowane m.in. przez entomologów środkowoeuropejskich. Prace systematyzujące podział chrząszczy, zarówno Lawrence'a i Newtona z 1995 roku, jak i autorstwa 11 koleopterologów z 2011 roku, traktują kruszczycowate jako podrodzinę poświętnikowatych (Scarabaeidae).
Do kruszczycowatych zalicza się około 3 tysięcy opisanych gatunków, zgrupowanych w około 400 rodzajach. Klasyfikuje się je w następujących plemionach i podplemionach:
Najstarsze skamieniałości kruszczycowatych znane są ze środkowego eocenu i pozostają nieoznaczone.
Hodowla.
Liczne kruszczycowate są popularne w terrarystyce ze względu na ubarwienie, rozmiary i stosunkową łatwość hodowli. Wśród najłatwiejszych gatunków wymienia się m.in. przedstawicieli rodzajów "Chlorocala", "Cyprolais", "Eudicella", "Dicronorhina", "Pachnoda" czy "Stephanorrhina". Za podłoże służy im stosunkowo wilgotna, gruba warstwa starej ściółki z drzew liściastych z domieszką butwiejącego drewna takich drzew jak dąb czy buk, a w przypadku niektórych gatunków także z dodatkiem odchodów. Larwy dają się hodować w temperaturze pokojowej (22–25 °C), jednak wyższa temperatura (do 30 °C) przyspiesza ich wzrost. Celem uniknięcia przypadków wzajemnego ich uszkadzania i uśmiercania zaleca się dodawanie pokarmu bogatego w białko lub chowanie ich osobno. Osobniki dorosłe wymagać mogą stymulacji dłuższych dni oraz dogrzewania w dzień i spadków temperatury nocą, a nakłonienie ich do składania jaj bywa najtrudniejszym elementem hodowli. W karmieniu owadów dorosłych stosuje się miękkie owoce, specjalne galaretki, a w niektórych rodzajach także delikatne kwiaty i liście.

</doc>
<doc id="4801860" url="https://pl.wikipedia.org/wiki?curid=4801860" title="Kilian Fischhuber">
Kilian Fischhuber

Kilian Fischhuber (ur. 1 sierpnia 1983 w Waidhofen an der Ybbs) – austriacki alpinista i wspinacz sportowy. Specjalizował się w boulderingu, w prowadzeniu oraz we wspinaczce klasycznej. Dwukrotny wicemistrz świata we wspinaczce sportowej w konkurencji boulderingu z 2005 oraz z 2012. Mistrz Europy we wspinaczce sportowej z 2013 z Eindhoven w konkurencji boulderingu.
Kariera sportowa.
W 2005 w Monachium oraz w 2012 w Paryżu wywalczył tytuł wicemistrza świata we wspinaczce sportowej, w konkurencji boulderingu.
Na mistrzostwach Europy zdobył komplet medali we wspinaczce sportowej, w konkurencji boulderingu; złoty w 2013 w Eindhoven, srebrny w 2008 w Paryżu, a brązowy w 2010 roku w Innsbrucku.
W Dolina Aosty w 2010 podczas zimowych igrzysk wojskowych we wspinaczce sportowej zdobył srebrny medal w prowadzeniu, a w 2013 w Annecy w boulderingu.
Wielokrotny uczestnik, medalista prestiżowych zawodów wspinaczkowych Rock Master we włoskim Arco, gdzie zdobył 3 złote medale..

</doc>
<doc id="4801862" url="https://pl.wikipedia.org/wiki?curid=4801862" title="Justus z Jerozolimy">
Justus z Jerozolimy

Justus z Jerozolimy – trzeci biskup Jerozolimy; sprawował urząd w latach 107–111.

</doc>
<doc id="4801864" url="https://pl.wikipedia.org/wiki?curid=4801864" title="Tobiasz z Jerozolimy">
Tobiasz z Jerozolimy

Tobiasz z Jerozolimy – piąty biskup Jerozolimy. Nie jest znana data jego urzędowania.

</doc>
<doc id="4801867" url="https://pl.wikipedia.org/wiki?curid=4801867" title="Goliathini">
Goliathini

Goliathini – plemię chrząszczy z rodziny poświętnikowatych i podrodziny kruszczycowatych. 
Morfologia.
Większość gatunków osiąga średnie i duże jak na chrząszcze rozmiary ciała. Największy przedstawiciel, "Goliathus goliatus", osiąga 110 mm i jest jednym z najcięższych chrząszczy oraz jednym z najmasywniejszych owadów zdolnych do lotu. W budowie głowy przejawia się dymorfizm płciowy – u samców zwykle występują wyrostki na nadustku. Czułki buduje dziesięć członów, z których trzy ostatnie formują buławkę. Żuwaczki są niewidoczne patrząc od góry, wskutek nakrycia nadustkiem. Przedplecze pozbawione jest wyodrębnionego płata środkowo-nasadowego. Między nasadami pokryw widoczna jest tarczka. Pokrywy mają lekkie wcięcia na bocznych brzegach umieszczone za guzami barkowymi. Taka ich budowa umożliwia im lot z zamkniętymi pokrywami. Epimeryty śródtułowia są wyraźnie widoczne od góry, wskutek odsłonięcia rzeczonymi wcięciami. Powierzchnia pokryw może być naga lub porośnięta delikatnym, jedwabistym owłosieniem (omszeniem). Przednia para odnóży ma stożkowate, skierowane ku dołowi biodra. Śródpiersiowo-zapiersiowy wyrostek międzybiodrowy zwykle szeroko rozdziela biodra środkowej pary odnóży. Biodra tylnej pary stykają się ze sobą. Stopy wszystkich par odnóży zwieńczone są empodiami oraz nierozszczepionymi i zbliżonymi do siebie rozmiarami pazurkami. Odwłok jest krótki i ma duże, dobrze widoczne od góry pygidium.
Larwami są pędraki o ciele wygiętym w kształt litery „C”, przy czym może się ono rozprostowywać przy poruszaniu i w przypadku zaniepokojenia. Największe rozmiary osiągają u niektórych przedstawicieli rodzaju goliat, dochodząc do 130 mm długości i przekraczając masę 100 gram (jedne z najmasywniejszych przedstawicieli gromady owadów).
Występowanie.
Przedstawiciele plemienia występują głównie w krainie etiopskiej i orientalnej. Dwa rodzaje zamieszkują Nowy Świat; oba znane są z Meksyku.
Taksonomia.
Takson ten wprowadził w 1829 roku Pierre André Latreille pod nazwą Goliathides. Jest to dosyć obszerne plemię, obejmujące około 80 rodzajów, sklasyfikowanych w 4 podplemionach:
Hodowla.
Liczne Goliathini są popularne w hodowlach terrarystycznych ze względu na ubarwienie, rozmiary i stosunkową łatwość hodowli. Wśród najłatwiejszych gatunków wymienia się m.in. przedstawicieli rodzajów "Chlorocala", "Cyprolais", "Eudicella", "Dicronorhina" czy "Stephanorrhina". Za podłoże służy im stosunkowo wilgotna, gruba warstwa starej ściółki z drzew liściastych z domieszką butwiejącego drewna takich drzew jak dąb czy brzoza. Larwy dają się hodować w temperaturze pokojowej (22–25 °C), jednak wyższa temperatura (do 30 °C) przyspiesza ich wzrost. Celem uniknięcia przypadków wzajemnego ich uszkadzania i uśmiercania zaleca się dodawanie pokarmu bogatego w białko lub chowanie ich osobno. Szczególnie dużych ilości białka w diecie wymagają np. larwy goliatów. Osobniki dorosłe wymagać mogą symulacji dłuższych dni oraz dogrzewania w dzień i spadków temperatury nocą, a nakłonienie ich do składania jaj bywa najtrudniejszym elementem hodowli. W karmieniu owadów dorosłych stosuje się miękkie owoce, specjalne galaretki, a w niektórych rodzajach także delikatne kwiaty i liście.

</doc>
<doc id="4801869" url="https://pl.wikipedia.org/wiki?curid=4801869" title="Prezydent Albanii">
Prezydent Albanii

Prezydent Albanii (alb. Presidenti i Shqipërisë) oficjalnie nazywany prezydentem Republiki Albanii (alb. Presidenti i Republikës së Shqipërisë), jest głową państwa, naczelnym dowódcą wojskowym i reprezentuje jedność narodu albańskiego.
Prezydent posiada uprawnienia do wyznaczania terminu wyborów do Zgromadzenia Albanii oraz referendum, udziela łask i odznaczeń. Jeżeli Prezydent Republiki nie może czasowo sprawować swoich funkcji lub kiedy jego urząd jest opróżniony, przewodniczący Zgromadzenia obejmuje urząd i wykonuje jego kompetencje. Konstytucja Albanii określa wygląd i sposób użycia prezydenckiego standardu, stosowanego na budynkach Urzędu Prezydenta, rezydencji prezydenta, pojazdach transportowych używanych przez prezydenta oraz przy innych uroczystych okazjach. Małżonka prezydenta jest uznawana za pierwszą damę Albanii, ale nie pełni żadnej oficjalnej roli w prezydenturze. Często pełni rolę protokolarną w Pałacu Prezydenckim i podczas oficjalnych wizyt.
Prezydent jest wybierany w głosowaniu tajnym i bez debaty przez parlament Albanii większością trzech piątych wszystkich jego członków i wybierany na 5 lat. Konstytucja Albanii ogranicza kadencję prezydenta do dwóch. Prezydent elekt ma obowiązek złożyć przysięgę przed członkami parlamentu Albanii. Obecnym i ósmym prezydentem Albanii jest Bajram Begaj, który objął urząd 24 lipca 2022.
Wybory.
Pierwsze wybory prezydenckie w Republice Albanii odbyły się 30 kwietnia 1991, uznaje się je za fundament konstytucyjnej instytucji prezydenta Albanii.
Prezydent jest wybierany w tajnym głosowaniu przez Zgromadzenie Albanii, które wybiera prezydenta na 5-letnią kadencję większością 3/5 głosów. Głosowanie nie jest poprzedzone debatą parlamentarną. Konstytucja Albanii stanowi, że żadna osoba nie może pełnić funkcji prezydenta dłużej niż przez 2 kadencje.
Historia.
Po rozpadzie reżimu komunistycznego w 1991 roku odbyły się pierwsze wielopartyjne wybory w Albanii. Rezultatem było zwycięstwo Socjalistycznej Partii Albanii, która zdobyła 56,2% głosów. Kandydat tej partii, Ramiz Alia, wygrał pierwsze wybory prezydenckie. Po upadku rządu koalicyjnego w grudniu 1991 roku i zwycięstwie w kolejnych wyborach Demokratycznej Partii Albanii Ramiz Alia podał się do dymisji 3 kwietnia 1992 roku. Urząd prezydenta 9 kwietnia tego samego roku objął Sali Berisha.
Ostatnie i dziewiąte wybory prezydenckie odbyły się 4 czerwca 2022. W czwartej rundzie szef sztabu generalnego albańskich sił zbrojnych Bajram Begaj został wybrany na ósmego prezydenta Albanii. Poparcia udzieliło mu 78 parlamentarzystów (55,7% głosów), 4 było przeciw, 1 wstrzymał się do głosu. 57 posłów opozycji zbojkotowało głosowanie, twierdząc, że proces wyłaniania kandydatów był nieprawidłowy.
Siedziba.
Oficjalną rezydencją Prezydenta Albanii jest . Pałac został zbudowany ówczesnego prezydenta, a później króla Królestwa Albanii Ahmeda Zogu. Pałac zaprojektował włoski architekt .

</doc>
<doc id="4801872" url="https://pl.wikipedia.org/wiki?curid=4801872" title="Beniamin I z Jerozolimy">
Beniamin I z Jerozolimy

Beniamin I z Jerozolimy – szósty biskup Jerozolimy; sprawował urząd do 117 r.

</doc>
<doc id="4801873" url="https://pl.wikipedia.org/wiki?curid=4801873" title="El Señor Bing">
El Señor Bing

El Señor Bing – studyjny album winylowy Binga Crosby'ego nagrany w czerwcu 1960 roku dla jego własnej firmy "Project Records". Został wydany przez MGM Records w październiku 1961 roku. Album składa się z dziesięciu składanek, z których każda składa się z dwóch utworów osadzonych w rytmie latynoamerykańskim. Billy May i jego orkiestra zapewnili akompaniament muzyczny.
Album został ponownie wydany w 2010 roku na płytę CD pod nazwą "El Señor Bing (Deluxe Edition)".

</doc>
<doc id="4801877" url="https://pl.wikipedia.org/wiki?curid=4801877" title="Jan I z Jerozolimy">
Jan I z Jerozolimy

Jan I z Jerozolimy – siódmy biskup Jerozolimy. Sprawował urząd od 117 r.; data zakończenia jego urzędowania nie jest znana.

</doc>
<doc id="4801880" url="https://pl.wikipedia.org/wiki?curid=4801880" title="Mateusz I z Jerozolimy">
Mateusz I z Jerozolimy

Mateusz I z Jerozolimy – ósmy biskup Jerozolimy. Data początku jego urzędowania nie jest znana; sprawował urząd do 120 r.

</doc>
<doc id="4801882" url="https://pl.wikipedia.org/wiki?curid=4801882" title="Filip z Jerozolimy">
Filip z Jerozolimy

Filip z Jerozolimy – dziewiąty biskup Jerozolimy. Data początku jego urzędowania nie jest znana; sprawował urząd do 124 r.

</doc>
<doc id="4801885" url="https://pl.wikipedia.org/wiki?curid=4801885" title="Seneka z Jerozolimy">
Seneka z Jerozolimy

Seneka z Jerozolimy – dziesiąty biskup Jerozolimy. Lata jego urzędowania nie są znane.

</doc>
<doc id="4801892" url="https://pl.wikipedia.org/wiki?curid=4801892" title="Santa Inés (wyspa)">
Santa Inés (wyspa)

Santa Inés –  niezamieszkana wyspa należąca do Chile na terenie prowincji Magallanes, położona na południowym brzegu Cieśniny Magellana, stanowiąca część archipelagu Ziemi Ognistej (trzecia co do wielkości wyspa tego archipelagu). Ma bardzo dobrze rozwiniętą linię brzegową z kilkoma fiordami, długość wyspy wynosi ok. 90 km a szerokość 55 km. Najwyższy szczyt mierzy 1341 m n.p.m., większość górzystych terenów zajmuje lodowiec. Wyspa jest częścią Parku Narodowego Kawésqar. 
Pierwszym badaczem wnętrza wyspy był w 1951 roku francuski polityk, pisarz i alpinista Marc Augier, w marcu 1966 r. wyspę badała polska wyprawa żeglarsko-naukowa na jachcie "Śmiały".
W jednym z fiordów wyspy w 1914 roku po bitwie koło Falklandów ukrywał się niemiecki lekki krążownik Dresden.

</doc>
<doc id="4801893" url="https://pl.wikipedia.org/wiki?curid=4801893" title="Justus II z Jerozolimy">
Justus II z Jerozolimy

Justus II z Jerozolimy – jedenasty biskup Jerozolimy. Lata jego urzędowania nie są znane.

</doc>
<doc id="4801895" url="https://pl.wikipedia.org/wiki?curid=4801895" title="Lewi z Jerozolimy">
Lewi z Jerozolimy

Lewi z Jerozolimy – dwunasty biskup Jerozolimy. Lata jego urzędowania nie są znane.

</doc>
<doc id="4801896" url="https://pl.wikipedia.org/wiki?curid=4801896" title="Efrem I z Jerozolimy">
Efrem I z Jerozolimy

Efrem I z Jerozolimy – trzynasty biskup Jerozolimy. Lata jego urzędowania nie są znane.

</doc>
<doc id="4801898" url="https://pl.wikipedia.org/wiki?curid=4801898" title="Józef I z Jerozolimy">
Józef I z Jerozolimy

Józef I z Jerozolimy – czternasty biskup Jerozolimy. Lata jego urzędowania nie są znane.

</doc>
<doc id="4801899" url="https://pl.wikipedia.org/wiki?curid=4801899" title="101 Gang Songs">
101 Gang Songs

101 Gang Songs – studyjny album Binga Crosby'ego nagrany w grudniu 1960 roku i wydany 18 stycznia 1961 roku przez Warner Bros. Records. Składał się z dwudziestu czterech składanek ze 101 starymi piosenkami takimi jak: „Loch Lomond”, „Annie Laurie”, „Li'l Liza Jane”, „Cindy”, „When the Saints Go Marching In”, „Hand Me Down My Walking Cane”. Jest to drugi album Crosby'ego z biesiadnymi piosenkami, pierwszym z nich był "Join Bing and Sing Along" z 1960 roku.

</doc>
<doc id="4801900" url="https://pl.wikipedia.org/wiki?curid=4801900" title="Juda z Jerozolimy">
Juda z Jerozolimy

Juda z Jerozolimy – piętnasty biskup Jerozolimy. Data początku jego urzędowania nie jest znana; sprawował urząd do 135 r.

</doc>
<doc id="4801902" url="https://pl.wikipedia.org/wiki?curid=4801902" title="Marek z Jerozolimy">
Marek z Jerozolimy

Marek z Jerozolimy – szesnasty biskup Jerozolimy; sprawował urząd w I wieku (w okresie między 134 a 185 r.).

</doc>
<doc id="4801908" url="https://pl.wikipedia.org/wiki?curid=4801908" title="Tadeusz Gutowski (podporucznik)">
Tadeusz Gutowski (podporucznik)

Tadeusz Gutowski (ur. 9 marca 1898 w Warszawie, zm. 22 czerwca 1919 w Wilnie) – podporucznik piechoty Wojska Polskiego II Rzeczypospolitej, kawaler Krzyża Srebrnego Orderu Wojennego Virtuti Militari.
Życiorys.
Urodził się jako syn Wincentego oraz Heleny z domu Szymanowskiej.
Naukę pobierał w warszawskiej Szkole Realnej im. Stanisława Staszica. W latach 1912-1915 działał w 16 Drużynie Harcerskiej im. Zawiszy Czarnego. Od października 1914 r. uczęszczał do Wolnej Szkoły Wojskowej w Warszawie (działającej pod patronatem Polskiej Organizacji Wojskowej), w której ukończył kursy podoficerski i oficerski. Na początku sierpnia 1915 roku stawił się w punkcie mobilizacyjnym i otrzymał przydział na dowódcę plutonu w Batalionie Warszawskim POW. Wraz ze swym plutonem włączony został w skład 1 pułku piechoty Legionów Polskich, w którym służył do końca lipca 1917 roku. W tym czasie przydzielany był kolejno do 5, 3, 1 i 8 kompanii. Uczestnik walk nad Styrem (w lipcu 1916 roku) podczas ofensywy rosyjskiej. W ich trakcie odznaczył się odwagą i inicjatywą oraz przyczynił wydatnie do zadaniach dużych strat nieprzyjacielowi. Za te czyny odznaczony został w późniejszym okresie Krzyżem Srebrnym Orderu Virtuti Militari. Nadanie to potwierdzone zostało dekretem Wodza Naczelnego marszałka Józefa Piłsudskiego L. 13000.VM z dnia 17 maja 1922 roku (opublikowanym w Dzienniku Personalnym Ministerstwa Spraw Wojskowych Nr 1 z dnia 4 stycznia 1923 roku).
Za wykazaną podczas walk postawę przedstawiono go do odznaczenia austro-węgierskim Krzyżem Wojskowym Karola. Po odmowie złożenia przysięgi na wierność cesarzowi Niemiec (lipiec 1917 r.) został zwolniony z wojska. W okresie od maja do listopada 1918 r. służył w Polskiej Organizacji Wojskowej, działał również w harcerstwie. Zdał maturę (w październiku 1918 r.) i rozpoczął studia na Wydziale Prawa Uniwersytetu Warszawskiego. W połowie listopada tr. wstąpił do odrodzonego Wojska Polskiego i mianowany został na stopień podporucznika oraz przydzielony do Batalionu Harcerskiego. Od kwietnia 1919 r. pełnił służbę w 6 pułku piechoty Legionów i w jego szeregach walczył na Froncie Litewsko-Białoruskim. Ciężko ranny w dniu 17 czerwca 1919 roku podczas ataku na Daniłowicze, w trakcie którego dowodził plutonem w 4 kompanii c.k.m. Zmarł pięć dni później w szpitalu w Wilnie i spoczął na jednym z tamtejszych cmentarzy. Nie zdążył założyć rodziny .
Za pracę w dziele odzyskania niepodległości Tadeusz Gutowski został, na mocy zarządzenia prezydenta Rzeczypospolitej Ignacego Mościckiego z dnia 9 listopada 1931 roku, odznaczony pośmiertnie Krzyżem Niepodległości.

</doc>
<doc id="4801912" url="https://pl.wikipedia.org/wiki?curid=4801912" title="Die Roboter">
Die Roboter

Die Roboter – utwór muzyczny niemieckiej grupy Kraftwerk, wydany na ich płycie "Die Mensch-Maschine" w 1978 roku.
Utwór napisali Ralf Hütter, Florian Schneider i Karl Bartos. Wokal został nagrany przy użyciu vocodera zarówno po niemiecku, jak i angielsku („The Robots”), choć w obu wersjach pojawia się także wstawka wypowiadana w języku rosyjskim: „Я твой слуга, я твой работник” („Jestem twoim sługą, jestem twoim robotnikiem”). Jest to jeden z najbardziej znanych przebojów zespołu. Piosenka została wydana jako pierwszy singel z albumu "Die Mensch-Maschine" wiosną 1978 roku, a w 1991 roku powstała jej nowa, zremiksowana wersja promująca płytę "The Mix". Podczas wykonywania tego utworu muzycy Kraftwerk zostają zwykle zastąpieni na scenie przez autentyczne roboty.

</doc>
<doc id="4801915" url="https://pl.wikipedia.org/wiki?curid=4801915" title="Instytut Nauk o Zdrowiu Akademii Pomorskiej w Słupsku">
Instytut Nauk o Zdrowiu Akademii Pomorskiej w Słupsku

Instytut Nauk o Zdrowiu Akademii Pomorskiej w Słupsku – jedna z 10 jednostek dydaktycznych Akademii Pomorskiej w Słupsku.
Historia.
Instytut Nauk o Zdrowiu powstał w 2019 roku wskutek reorganizacji uczelni.
Kierunki kształcenia.
Dostępne kierunki:
Władze Instytutu.
W roku akademickim 2019/2020:

</doc>
<doc id="4801917" url="https://pl.wikipedia.org/wiki?curid=4801917" title="Kasjan z Jerozolimy">
Kasjan z Jerozolimy

Kasjan z Jerozolimy – siedemnasty biskup Jerozolimy.

</doc>
<doc id="4801918" url="https://pl.wikipedia.org/wiki?curid=4801918" title="Polibiusz z Jerozolimy">
Polibiusz z Jerozolimy

Polibiusz z Jerozolimy – osiemnasty biskup Jerozolimy.

</doc>
<doc id="4801919" url="https://pl.wikipedia.org/wiki?curid=4801919" title="Maksym I z Jerozolimy">
Maksym I z Jerozolimy

Maksym I z Jerozolimy – dziewiętnasty biskup Jerozolimy.

</doc>
<doc id="4801920" url="https://pl.wikipedia.org/wiki?curid=4801920" title="Julian I z Jerozolimy">
Julian I z Jerozolimy

Julian I z Jerozolimy – dwudziesty biskup Jerozolimy.

</doc>
<doc id="4801922" url="https://pl.wikipedia.org/wiki?curid=4801922" title="Gajusz I z Jerozolimy">
Gajusz I z Jerozolimy

Gajusz I z Jerozolimy – dwudziesty pierwszy biskup Jerozolimy.

</doc>
<doc id="4801927" url="https://pl.wikipedia.org/wiki?curid=4801927" title="Jerzy Handermander">
Jerzy Handermander

Jerzy Handermander (ur. 7 lutego 1935 w Bolechowie, zm. 22 września 2013 w Katowicach) – polski malarz i grafik, profesor sztuk plastycznych.
Życiorys.
Ukończył studia na katowickim wydziale grafiki Akademii Sztuk Pięknych w Krakowie z wyróżnieniem. Od 1965 roku pracował w Studium Nauczycielskim w Katowicach oraz w krakowskiej Akademii Sztuk Pięknych w pracowniach Grafiki Warsztatowej, Malarstwa Architektonicznego, od 1974 roku w pracowni Malarstwa i Rysunku.
W latach 90. XX wieku otrzymał tytuł profesora nadzwyczajnego. 20 sierpnia 2002 roku otrzymał tytuł profesora sztuk plastycznych. 30 października 2002 roku otrzymał nominację profesorską od prezydenta Aleksandra Kwaśniewskiego. Był profesorem przew. kwal. II Akademii Sztuk Pięknych w Katowicach, pracował w tamtejszej Katedrze Wzornictwa. Jego pracownia znajdowała się na ostatnim piętrze kamienicy na rogu ulicy Wojewódzkiej w Katowicach.
Miał córkę Małgorzatę (po mężu Handermander-Lewicka), która wraz z mężem Jarosławem Lewickim dokumentuje jego twórczość.
Zmarł 22 września 2013 roku o godzinie 17:50 w szpitalu w Katowicach. Został pochowany na cmentarzu przy ul. Henryka Sienkiewicza w Katowicach.

</doc>
<doc id="4801929" url="https://pl.wikipedia.org/wiki?curid=4801929" title="Przemysław Kowiański">
Przemysław Kowiański

Przemysław Marek Kowiański – polski anatom, dr hab. nauk medycznych, profesor uczelni Instytutu Nauk o Zdrowiu Akademii Pomorskiej w Słupsku i Katedry Anatomii Wydziału Lekarskiego Gdańskiego Uniwersytetu Medycznego.
Życiorys.
Obronił pracę doktorską, 8 grudnia 2005 habilitował się na podstawie pracy zatytułowanej "Neuromodulatory i białka wiążące wapń w dojrzewaniu neuronów przedmurza szczura - badania immunocytochemiczne, morfometryczne oraz oparte na wstecznym transporcie aksonalnym". Objął funkcję adiunkta w Katedrze Anatomii na Wydziale Lekarskim z Oddziałem Stomatologicznym Gdańskiego Uniwersytetu Medycznego.
Został zatrudniony na stanowisku profesora nadzwyczajnego w Instytucie Nauk o Zdrowiu na Wydziale Nauk o Zdrowiu Akademii Pomorskiej w Słupsku oraz w Katedrze Nauk o Zdrowiu na Wydziale Matematycznym i Przyrodniczym Akademii Pomorskiej w Słupsku.
Piastuje stanowisko profesora uczelni Instytutu Nauk o Zdrowiu Akademii Pomorskiej w Słupsku i Katedry Anatomii Wydziału Lekarskiego Gdańskiego Uniwersytetu Medycznego.
Był dyrektorem Instytutu Nauk o Zdrowiu na Wydziale Nauk o Zdrowiu i na Wydziale Matematycznym i Przyrodniczym Akademii Pomorskiej w Słupsku, a także dziekanem (p.o.) na Wydziale Nauk o Zdrowiu Akademii Pomorskiej w Słupsku.
Jest członkiem zarządu Polskiego Towarzystwa Anatomicznego.

</doc>
<doc id="4801935" url="https://pl.wikipedia.org/wiki?curid=4801935" title="Eugejsona">
Eugejsona

Eugejsona ("Eugeissona" Griff.) – rodzaj roślin z rodziny arekowatych, czyli palm ("Arecaceae"). Obejmuje 6 gatunków. Dwa gatunki rosną na Półwyspie Malajskim, a pozostałe na Borneo. Rosną w różnych zbiorowiskach leśnych, zwykle bardzo obficie na stanowiskach. "Eugeissona tristis" gęsto porasta poręby, utrudniając odnowienie pożądanych w tamtejszym leśnictwie drzew z rodziny dwuskrzydłowatych.
Liście różnych gatunków wykorzystywane są do pokrywania dachów, a przynajmniej z liści eugejsony użytecznej wyplata się także ścianki i sufity. Korzenie podporowe wyrastające sukcesywnie z pędów "Eugeissona minor" i sprawiające wrażenie, że rośliny kroczą przez las, są cenionym surowcem do wyrobu lasek do chodzenia i dawniej stosowane były także do wyrobu uchwytów parasoli. Bogate w skrobię rdzenie kłodzin (zwłaszcza w przypadku eugejstony użytecznej i okazałej) stanowią surowiec do wyrobu sago. Z mączki tego pierwszego z gatunków sporządza się potrawę „molong” przyprawianą pyłkiem tej palmy, a sago i pyłek drugiego to podstawa dania zwanego „pantu”. Silnie krzewiące się rośliny są doskonałym źródłem tzw. „kapusty palmowej” (pąków liściowych) używanych do nadziewania naleśników „roti”. Jadalne są także owoce, przy czym z bielma nasion eugejsony użytecznej, mającego konsystencję kremu i delikatny aromat orzechowy, sporządza się pokarm dla niemowląt. Z ogonków i osadek liściowych sporządza się strzałki i same dmuchawki do ich wystrzeliwania (tradycyjna broń Dajaków), a także żaluzje.
Nazwa rodzaju utworzona została z dwóch greckich słów: "eu" znaczącego „dobry” i γείσσων ("geisson") znaczącego „gzyms”.
Systematyka.
Rodzaj klasyfikowany jest do monotypowego plemienia "Eugeissoneae" w obrębie podrodziny "Calamoideae" w rodzinie arekowatych "Arecaceae".

</doc>
<doc id="4801936" url="https://pl.wikipedia.org/wiki?curid=4801936" title="Eugeissona">
Eugeissona



</doc>
<doc id="4801938" url="https://pl.wikipedia.org/wiki?curid=4801938" title="Jakub Sebastian Bałdyga">
Jakub Sebastian Bałdyga

Jakub Sebastian „Kuba” Bałdyga (ur. 29 lipca 1975 w Warszawie) – producent filmowy i telewizyjny, scenarzysta i pomysłodawca formatów.
Kariera.
Od 1998 członek grupy filmowej Filmotwórnia. Był kierownikiem produkcji pierwszego polskiego talk-show "Wieczór z Jagielskim", który w 2000 i 2001 zdobył Telekamery w kategorii najlepszy talk-show. 
Zrealizował między innymi cykl 100 odcinków programu rozrywkowego "Ukryta kamera" oraz codzienny magazyn interwencyjny "W akcji" dla stacji RTL7. Wraz z Maciejem Chmielem, był współtwórcą programu "Konsument" dla stacji TVP2. Był jednym z polskich producentów programów kulinarnych Kuchnia+, takich jak: "Adam po pracy" (2009), "Natura kuchni polskiej" (2010), "Kuroniowie rozgryzają" (2010) czy "David w Europie" (2013).
Jako właściciel TV Working Studio, ma na swoim koncie realizacje serii dokumentalnych: Planete+ "Naturalnie Polska" (2015), Canal+Discovery "Tajemnice Wraków Bałtyku" (2018), Canal+Discovery "Kwatery Hitlera" (2019), Discovery Channel "Kolejarze" (2019), Canal+ "Złombol" (2020).
Pozostała działalność.
W 2016 wydał książkę - album autorstwa Mikołaja Długosza pt. "Latem w mieście", zbiór fotografii z archiwalnych pocztówek wykonanych w czasach PRL. Współautorką tekstów jest Dorota Masłowska. Był również członkiem zarządu fundacji Bęc Zmiana.

</doc>
<doc id="4801943" url="https://pl.wikipedia.org/wiki?curid=4801943" title="I’ll Be Home for Christmas (If Only in My Dreams)">
I’ll Be Home for Christmas (If Only in My Dreams)



</doc>
<doc id="4801944" url="https://pl.wikipedia.org/wiki?curid=4801944" title="Luna (ukraińska piosenkarka)">
Luna (ukraińska piosenkarka)

Luna, właśc. Krystyna Wiktorowna Bardasz (ur. 28 sierpnia 1990 w Dreźnie) – ukraińska piosenkarka, modelka oraz w przeszłości fotografka.
Życiorys.
Urodziła się 28 sierpnia 1990 roku w Dreźnie w rodzinie serwisanta Grupy Wojsk Radzieckich w NRD. Kilka lat później rodzina wróciła na Ukrainę. Jej muzyka została doceniona przez krytyków za specyficzne połączenie muzyki elektronicznej z melancholijnym nastrojem tekstów oraz odniesieniami do popkultury lat 90.

</doc>
<doc id="4801945" url="https://pl.wikipedia.org/wiki?curid=4801945" title="ЛУНA">
ЛУНA



</doc>
<doc id="4801946" url="https://pl.wikipedia.org/wiki?curid=4801946" title="Chorągwiarz">
Chorągwiarz



</doc>
<doc id="4801950" url="https://pl.wikipedia.org/wiki?curid=4801950" title="SUT">
SUT



</doc>
<doc id="4801953" url="https://pl.wikipedia.org/wiki?curid=4801953" title="Bernard Wodecki">
Bernard Wodecki

Bernard Wodecki (ur. 18 listopada 1922 w Łaziskach, zm. 13 lipca 2008 w Krynicy Górskiej) – polski duchowny rzymskokatolicki, werbista, wykładowca nauk biblijnych w Misyjnym Seminarium Duchowne Księży Werbistów w Pieniężnie, tłumacz ksiąg "Biblii poznańskiej".
Życiorys.
Bernard Wodecki urodził się 18 listopada 1922 w Łaziskach w powiecie wodzisławskim. Był dziewiątym dzieckiem i najmłodszym synem z dwanaściorga dzieci (6 córek i 6 synów) Franciszka i Wiktorii z d. Koczwara. W 1936 roku, po ukończeniu szkoły podstawowej, rozpoczął naukę w Niższym Seminarium Misjonarzy Werbistów w Rybniku. Nauka została przerwana przez wybuch II wojny światowej. Po zakończeniu wojny w 1946 roku ponownie zgłosił się do werbistów w Chludowie, pierwsze śluby zakonne złożył 8 września 1948 w Pieniężnie. Tam 8 lipca 1951, po ukończeniu studiów teologicznych, przyjął z rąk abpa Walentego Dymka święcenia kapłańskie. Jako neoprezbiter został skierowany do parafii w Pieniężnie, a następnie do Niższego Seminarium w Nysie, gdzie był nauczycielem łaciny. 1 lipca 1952 ówczesne władze zlikwidowały seminarium, a ojciec Bernard został wysłany na studia biblijne na Wydziale Teologicznym Uniwersytetu Jagiellońskiego w Krakowie. Studia ukończył w 1956 roku, uzyskując stopień doktora. (Drugi doktorat z misjologii obronił w 1978 roku na Akademii Teologii Katolickiej w Warszawie.) Od 1956 roku wykładowcą nauk biblijnych w seminarium w Pieniężnie. Funkcję tę pełnił z przerwami do 2003 roku. Prowadził wykłady ze Starego i Nowego Testamentu, archeologii biblijnej, łaciny, języka hebrajskiego. Od 1956 roku był członkiem zespołu tłumaczy Biblii Poznańskiej, jego wkładem były tłumaczenia: "Księgi Proroka Izajasza", "Księgi Jeremiasza" i "Księgi Lamentacji", a z Nowego Testamentu - "Listu św. Jakuba" i "Listów św. Piotra". Oprócz seminarium w Pieniężnie prowadził wykłady z zakresu nauk biblijnych i misjologii w wielu innych uczelniach i seminariach, m.in. w: Seminarium Misjonarzy św. Rodziny w Bąblinie, seminariach diecezjalnych w Elblągu i Olsztynie, w Instytucie Kultury Chrześcijańskiej w Olsztynie, Centrum Formacji Misyjnej i ATK w Warszawie, Pomezańskim Kolegium Teologicznym w Elblągu, Kwidzynie i Szczytnie. Uczestniczył w wielu sympozjach naukowych w Polsce i na świecie, wygłaszał referaty w Tel Awiwie, Hajfie, Nazarecie, Jerozolimie. Był zapraszany do ośrodków naukowych z wykładami oraz na kongresy International Organization (IOST), Katholisches Bibelwerk i Colloquia Biblica do Paryża (Sorbona), Bazylei, Le Dorat, Cahors, Wiednia, Bonn, Getyngi, Kopenhagi, Madrytu, Salamanki, Fatimy, Louvain, Oslo, Tromso, Londynu, Liverpoolu, Cambridge, Sheffi elds, Vancouver, Chicago, Irkucka. Brał również systematyczny udział w krajowych sympozjach Biblistów Polskich. 
Oprócz tego był porywającym kaznodzieją, płomiennym polemistą, napisał bądź przetłumaczył wiele artykułów naukowych i popularnonaukowych, a także książek z dziedziny biblistyki, misjologii (głównie dot. Kościoła w Chinach). Zmarł w Krynicy Górskiej 13 lipca 2008. Został pochowany na cmentarzu przyklasztornym w Pieniężnie. 

</doc>
<doc id="4801959" url="https://pl.wikipedia.org/wiki?curid=4801959" title="Mistrzostwa Świata w Koszykówce Kobiet 2022">
Mistrzostwa Świata w Koszykówce Kobiet 2022

Mistrzostwa Świata w Koszykówce Kobiet w 2022 roku – dziewiętnasta edycja Mistrzostw Świata w Koszykówce Kobiet. Gospodarzem jest Australia, kraj ten gościł już turniej tej rangi w 1994. W turnieju wzięło udział dwanaście reprezentacji. Zmagania toczyły się w dwóch halach w Sydney. Zwyciężyła reprezentacja USA.
Losowanie.
Ceremonia losowania miała miejsce 3 marca 2022 w Sydney.
Sędziowie.
Na turniej zostało wybranych przez FIBA 23 sędziów.
Nagrody.
Pierwsza piątka

</doc>
<doc id="4801965" url="https://pl.wikipedia.org/wiki?curid=4801965" title="Johanna Ernst">
Johanna Ernst

Johanna Ernst (ur. 16 listopada 1992 w Mittersill) – austriacka wspinaczka sportowa. Specjalizowała się w prowadzeniu oraz w boulderingu. Mistrzyni świata we wspinaczce sportowej w prowadzeniu z 2009. Mistrzyni Europy we wspinaczce sportowej w konkurencji prowadzenia z Paryża z 2008 roku.
Kariera sportowa.
W 2009 w chińskim Xining wywalczyła tytuł mistrzyni świata we wspinaczce sportowej w konkurencji prowadzenia w finale pokonała Japonkę Kim Ja-in, a we Francji w Paryżu w 2012 zdobyła brązowy medal.
W 2008 w Paryżu na mistrzostwach Europy wywalczyła złoty medal, a w 2010 w Imst srebrny w konkurencji prowadzenia.
Wielokrotna uczestniczka, medalistka prestiżowych zawodów wspinaczkowych Rock Master we włoskim Arco, gdzie zdobyła złoty medal w 2008.

</doc>
<doc id="4801967" url="https://pl.wikipedia.org/wiki?curid=4801967" title="Kapełków">
Kapełków

Kapełków () – część wsi Biedrzychowice w Polsce położonej w województwie opolskim, w powiecie prudnickim, w gminie Głogówek.
Kapełków położony jest na północny wschód od Biedrzychowic, na północ od Twardawy, nad Stradunią.
W latach 1975–1998 miejscowość administracyjnie należała do ówczesnego województwa opolskiego.
Do 1936 używana była niemiecka nazwa "Kapelka". Ze względu na jej polskie pochodzenie, w 1936 w miejsce nazwy nazistowska administracja III Rzeszy wprowadziła nową, niemiecką – "Molken". 1 października 1948 r. nadano miejscowości, wówczas administracyjnie związanej z Biedrzychowicami, polską nazwę Wydzieracz. Nazywana też "Kapołków".

</doc>
<doc id="4801968" url="https://pl.wikipedia.org/wiki?curid=4801968" title="Anna Sychravová">
Anna Sychravová

Anna Sychravová (ur. 7 lipca 1873 w Humpolcu, zm. 22 lutego 1925 w Pradze) – nauczycielka i czechosłowacka posłanka do Zgromadzenia Narodowego w latach 1920–1925. Pierwsza i jedyna kobieta z terenu Słowacji wybrana w pierwszych wyborach po uzyskaniu przez kobiety w Czechosłowacji praw wyborczych.
Życiorys.
Była dyrektorem stowarzyszenia "Ochrana matek a kojenců" oraz członkiem Czechosłowackiej Socjaldemokratycznej Partii Robotniczej. Przez wiele lat pracowała jako nauczycielka w szkole w Vrútky na Słowacji. Na podstawie uchwalonej w 1920 roku konstytucji kobiety w Czechosłowacji uzyskały pełne prawo wyborcze. W pierwszych wyborach do Zgromadzenia Narodowego ("Národní shromáždění Republiky Československé"), które odbyły się w kwietniu w 1920 roku została wybrana z okręgu wyborczego Ołomuniec. Do parlamentu zostało wybranych 18 kobiet. Anna była jedyną kobietą wśród 60 posłów z terenu Słowacji. W parlamencie pracowała w komisji kultury, polityki społecznej, socjalnej i zdrowotnej. Zajmowała się problemami osób niepełnosprawnych, nieślubnych dzieci, alkoholizmu młodzieży i zapobiegania chorobom przenoszonym drogą płciową.

</doc>
<doc id="4801974" url="https://pl.wikipedia.org/wiki?curid=4801974" title="Szkoła Podstawowa im. Kardynała Stefana Wyszyńskiego w Manasterzu">
Szkoła Podstawowa im. Kardynała Stefana Wyszyńskiego w Manasterzu

Szkoła Podstawowa im. Kardynała Stefana Wyszyńskiego w Manasterzu – szkoła podstawowa w Manasterzu.
Historia.
Początki szkolnictwa parafialnego w Manasterzu sięgają pierwszej połowy XIX wieku, według Schematyzmu Greckokatolickiej Eparchii Przemyskiej z 1830 roku istniała już od jakiegoś czasu szkoła parafialna przy parochii greckokatolickiej ("schola parochialis").
Przydatnym źródłem archiwalnym do poznawania historii szkolnictwa w Galicji są austriackie Szematyzmy Galicji i Lodomerii, które podają wykaz szkół ludowych, wraz z nazwiskami ich nauczycieli. 7 czerwca 1874 roku reskryptem Rady szkolnej krajowej, szkoła cerkiewna została przekształcona na szkołę publiczną, ludową (filialną), z ruskim językiem wykładowym . W latach 1874–1877 szkoła nie posiadała stałego nauczyciela ("posada nie obsadzona"), a od 1877 roku szkoła była jednoklasowa i nauczycielem był Jan Mełech. Szkoły wiejskie były tylko męskie, a od 1890 roku były już mieszane (koedukacyjne). Od 1909 roku szkoła posiadała nauczycieli pomocniczych, którymi byli: Maria Grzegorzek (1908–1910), Maria Kalinowska (1910–1912), Maria z Grzegorzaków Kalinowska (1912–1914). W 1902 roku w szkole było 167 dzieci.
W 1911 roku w zasańskiej części Manasterza (przysiółek Wielgosy), utworzono Szkołę Eksponowaną "Wielgosy ad Manasterz", której nauczycielką w latach 1911–1914 była Karolina Michalska.

</doc>
<doc id="4801977" url="https://pl.wikipedia.org/wiki?curid=4801977" title="Pomnik Policji Toruńskiej w Toruniu">
Pomnik Policji Toruńskiej w Toruniu

Pomnik Policji Toruńskiej w Toruniu – obelisk poświęcony toruńskim policjantom w Toruniu. 
Lokalizacja.
Pomnik znajduje się w południowej części dzielnicy Mokre, u zbiegu ulic PCK i Grudziądzkiej, w sąsiedztwie Komendy Miejskiej Policji i komisariatu Toruń - Śródmieście, Cmentarza Garnizonowego oraz pomnika Artylerii Polskiej.
Charakterystyka.
Pomnik według projektu Henryka Siwickiego odsłonięto w 1978 roku i pierwotnie był poświęcony Milicji Obywatelskiej - mundurowej formacji państwowej o charakterze policyjnym, która działała w Polsce w latach 1944–1990. Powstał on z inicjatywy ówczesnych władz Wojewódzkiej Komendy Milicji Obywatelskiej w Toruniu. 
Obelisk składa się z dwóch bloków granitowych ustawionych na postumencie z kostki bazaltowej. Na górnym bloku widnieje, pierwotnie bez korony, orzeł, zaś na dolnym kamieniu wyryto napis: "W służbie narodu".

</doc>
<doc id="4801979" url="https://pl.wikipedia.org/wiki?curid=4801979" title="Agnez Mo">
Agnez Mo



</doc>
<doc id="4801981" url="https://pl.wikipedia.org/wiki?curid=4801981" title="Zygmunt Marek Staszczyk">
Zygmunt Marek Staszczyk



</doc>
<doc id="4801984" url="https://pl.wikipedia.org/wiki?curid=4801984" title="USS Hazel">
USS Hazel

Okręty US Navy o nazwie USS "Hazel":

</doc>
<doc id="4801985" url="https://pl.wikipedia.org/wiki?curid=4801985" title="SV Schwechat">
SV Schwechat

SV Schwechat – austriacki klub piłkarski, mający siedzibę w mieście Schwechat, w północno-wschodniej części kraju. Obecnie gra w Wiener Stadtliga.
Historia.
Chronologia nazw:
Klub sportowy ASK Schwechat został założony w miejscowości Schwechat 22 sierpnia 1903 roku przez patrona Eduarda Königa, którego syn, reprezentant narodowy Engelbert König, wkrótce stał się pierwszą gwiazdą klubu. W sezonie 1906/07 zespół wziął udział w odwołanych mistrzostwach Austrii ÖFV. Również w tych mistrzostwach startował klub "SK Graphia Wien", który powstał w 1899 roku i grał na "Wiener Landstrasse". Klub był jednym z najbardziej znanych klubów w tym czasie i grał w Pucharze Tagblatt sezonu 1900/01 oraz w pierwszych mistrzostwach Austrii zorganizowanych przez ÖFU w "2. Klasse". Zakończył sezon na drugim miejscu i awansował do "1. Klasse", gdzie występował aż do likwidacji mistrzostw w 1904 roku. W 1905 klub przeniósł się do Schwechat. Latem 1907 oba kluby postanowiły wspólnie występować jako SC Germania Schwechat.
W prowincjonalnych mistrzostwach Dolnej Austrii pod patronatem NFV, które odbyły się po raz pierwszy w sezonie 1913/14, klub najpierw zwyciężył w "Provinzgruppe Süd", a potem w finale wygrał 7:0 i 2:2 z 1. Stockerauer SV 07 i tym samym zdobył swój pierwszy tytuł W drugich mistrzostwach Dolnej Austrii, które odbyły się dwa lata później w 1916, zespół znów wywalczył mistrzostwo. Po zakończeniu pierwszej wojny światowej klub złożył wniosek do NFV o udział w „właściwych mistrzostwach” z wiedeńskimi klubami i został przydzielony do 2. Klasse. W swoim debiutowym sezonie 1919/20 w drugiej klasie zajął drugie miejsce za wiedeńskim Hakoah. W kolejnych dwóch sezonach również zajmował miejsca na podium. Po zakończeniu sezonu 1923/24, w którym uplasował się na 11.pozycji, została wprowadzona druga liga jako zawodowa, do której przystąpił klub. Potem zespół występował coraz gorzej, ponieważ kilku graczy przyjęło oferty z klubów pierwszej ligi, co znacznie osłabiło klub. W 1927 zajął ostatnie 13.miejsce i spadł z II. Ligi.
Po spadku większość zawodników przeniosła się do SK Neukettenhof, który jest mniej więcej postrzegany jako prawowity następca Germanii Schwechat. SK Neukettenhof należał do stowarzyszenia VAFÖ, a dzięki wzmocnieniom przez byłych zawodników Germanii oraz własnych talentów, szybko awansował z "3. Klasse" do "1. Klasse". W 1933 zespół awansował do "VAFÖ-Liga", ale po rundzie jesiennej 1934 (zajmował szóstą pozycję w lidze) stowarzyszenie VAFÖ zostało rozwiązano, a klub otrzymał miejsce w II. Ligi Süd. Następnie po fuzji z "Amateure XI Simmering" wrócił do nazwy SC Germania Schwechat.
W sezonie 1936/37 klub zajął 13.miejsce w "II. Liga Süd" i spadł do Wiener 1. Klasse. W tamtym czasie na drugim poziomie występował lokalny rywal Phönix Schwechat. Wskutek aneksji Austrii przez Rzeszą Niemiecką 12 marca 1938 roku rozgrywki w Austrii były organizowane jako część mistrzostw Niemiec. Austriackie kluby walczyli w Gaulidze, a zwycięzca potem uczestniczył w rozgrywkach pucharowych o tytuł mistrza Niemiec. W sezonie 1942/43 klub startował na drugim poziomie mistrzostw w 1. Klasse Wien B. Przez dwa sezony był siódmym w końcowej klasyfikacji grupy B. "Phoenix Schwechat" dołączył do klubu podczas ataku bombowego w lipcu 1944 roku. W niedokończonym sezonie 1944/45 połączony klub z nazwą ASK Schwechat zajmował szóste miejsce.
Po zakończeniu II wojny światowej klub zmienił nazwę na 1. Schwechater SC i startował w Wiener 2. Klasse A. W 1947 i 1948 był drugim w Wiener Stadtliga. W 1950 w wyniku wprowadzenia Staatsligi B o jeden poziom został obniżony status "Wiener Stadtligi". W 1956 po wygraniu "Wiener Stadtligi", potem w meczach playoff zwyciężył 4:2 i 3:2 "KSV Ortmann" i awansował do "Staatsligi B". W sezonie 1959/60 zespół został mistrzem ligi i zdobył historyczny awans do najwyższej ligi. Debiutowy sezon 1960/61 w Staatsliga zakończył na 11.miejscu i pozostał na kolejne lata na najwyższym poziomie. Jednak ze względów finansowych klub w 1966 roku połączył się z Austrią Wiedeń, przyjmując nazwę wiedeńskiego klubu, ale tracąc miejsce w pierwszej lidze. Od sezonu 1966/67 klub zaczął występować w Regionalliga Ost. W 1974 roku po kolejnej reorganizacji systemu lig status Regionalligi został obniżony do III poziomu. W 1979 klub zmienił nazwę na SV Schwechat. W 1980 "Regionalliga" została rozwiązana i klub został przydzielony do Wiener Stadtligi (D3). W 1983, 1984 i 1985 zdobył mistrzostwo ligi, ale w pierwszych dwóch podejściach przegrał baraże grupy Ost, dopiero za trzecim razem udało się potem zwyciężyć w turnieju playoff grupy Ost i awansować do 2. Division. W sezonie 1985/86 rundę podstawową w "2. Division" zakończył na 10.pozycji, a potem w "Untere Playoff" uzyskał 6.lokatę (końcowe 22.miejsce) i został zdegradowany do trzeciej ligi. Po 17 latach gry w "Regionalliga Ost" w roku 2003 zdobył mistrzostwo ligi, jednak w meczach playoff o awans do drugiej ligi przegrał 0:0 i 2:3 z SPG WSG Wattens/FC Wacker Tirol. W 2008 spadł na rok do "Admiral Wiener Stadtligi". Po zajęciu ostatniej 16.pozycji w sezonie 2018/19 klub ponownie został zdegradowany do "Wiener Stadtligi".
Barwy klubowe, strój.
Klub ma barwy niebiesko-białe. Zawodnicy swoje domowe spotkania zazwyczaj grają w pasiastych pionowo niebiesko-białych koszulkach, białych spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na stadionie Rudolf-Tonn-Stadion w Schwechat o pojemności 7000 widzów. Na początku istnienia grał na boisku obok Kaiser-Jubiläums-Bad.
Inne sekcje.
Klub prowadzi drużyny dla dzieci i młodzieży w każdym wieku.

</doc>
<doc id="4801986" url="https://pl.wikipedia.org/wiki?curid=4801986" title="Schwechater SC">
Schwechater SC



</doc>
<doc id="4801991" url="https://pl.wikipedia.org/wiki?curid=4801991" title="Ivan Fuksa">
Ivan Fuksa

Ivan Fuksa (ur. 15 lipca 1963 w Przybramiu) – czeski polityk i samorządowiec, parlamentarzysta, w latach 2010–2011 minister rolnictwa.
Życiorys.
W 1986 ukończył wyższą szkołę transportu i komunikacji w Żylinie (przekształconą później w Uniwersytet Żyliński). Pracował jako nauczyciel. W 1990 z ramienia Forum Obywatelskiego został wybrany na radnego Przybramia. Był następnie współzałożycielem lokalnych struktur Obywatelskiej Partii Demokratycznej (ODS). W 1991 wszedł w skład zarządu miasta, w latach 1992–2002 pełnił funkcję wiceburmistrza, a następnie do 2006 był burmistrzem swojej rodzinnej miejscowości.
Od 2007 do 2010 był pierwszym wiceministrem finansów. W wyborach w 2010 z listy ODS uzyskał mandat deputowanego do Izby Poselskiej. Od lipca 2010 do października 2011 sprawował urząd ministra rolnictwa w rządzie Petra Nečasa. Stanowisko to utracił na skutek konfliktu z premierem.
W 2012 zrezygnował z mandatu poselskiego. W 2013 dołączył do koncernu Český Aeroholding, w którym został dyrektorem do spraw strategii i rozwoju

</doc>
<doc id="4802000" url="https://pl.wikipedia.org/wiki?curid=4802000" title="Debiut Napoleona">
Debiut Napoleona

Debiut Napoleona – nieregularne otwarcie szachowe, powstające po posunięciach 1.e4 e5 2.Hf3 w celu szybkiego ataku i możliwości dania tzw. szewskiego mata. Jednak groźba ta jest łatwa do przewidzenia i obrony przez grającego czarnymi, dlatego otwarcie to uważa się za niedokładne i na poziomie mistrzowskim jest praktycznie niespotykane.
Debiut Napoleona jest również słaby, ponieważ za wcześnie wprowadza do gry hetmana, narażając go tym samym na ataki przeciwnika. Dodatkowo hetman na polu f3 uniemożliwia rozwój figur i blokuje miejsce dla skoczka na skrzydle królewskim, dla którego pole to jest najlepsze w początkowej fazie gry.
Nazwa otwarcia pochodzi od nazwiska francuskiego przywódcy Napoleona Bonaparte (który sam był zagorzałym graczem w szachy, jednak uważano go za gracza przeciętnego), który miał go użyć podczas swojego pojedynku z 1809 roku z Mechanicznym Turkiem sterowanym wtedy przez Johanna Baptista Allgaiera.

</doc>
<doc id="4802010" url="https://pl.wikipedia.org/wiki?curid=4802010" title="Tadeusz Gutowski (ujednoznacznienie)">
Tadeusz Gutowski (ujednoznacznienie)



</doc>
<doc id="4802014" url="https://pl.wikipedia.org/wiki?curid=4802014" title="Teoria typów">
Teoria typów

Teorią typów (ang. "Type theory", niem. "Typentheorie") – określa się w informatyce teoretycznej i logice matematycznej klasę systemów formalnych, w których każdy termin (ang. "term", niem. "Term") ma typ (ang. "type", niem. "Typ"), a operacje są ograniczone do terminów określonego typu. Teoria typów może służyć jako alternatywa dla teorii zbiorów jako podstawy dla całej matematyki. Teoria typów jest ściśle związana z systemami typów (i częściowo pokrywa się z nimi), które są funkcją języków programowania zmniejszającą liczby błędów. Dwie najbardziej znane teorie typów to typ rachunku λ Alonzo Churcha i intuicyjna teoria typów Per Martina-Löfa (ang. "intuitionistic type theor"y, niem. "intuitionistische Typentheorie").

</doc>
<doc id="4802020" url="https://pl.wikipedia.org/wiki?curid=4802020" title="Trans Europa Express (singel)">
Trans Europa Express (singel)

Trans Europa Express – utwór muzyczny niemieckiej grupy Kraftwerk, wydany na ich płycie pod tym samym tytułem z 1977 roku.
Muzykę skomponował Ralf Hütter, a słowa napisali Hütter i Emil Schult. Utwór został poświęcony pociągom ekspresowym Trans-Europ-Express (TEE), kursującym między dawnymi państwami EWG i Szwajcarią. W tekście piosenki wspomniane są miasta Paryż, Wiedeń i Düsseldorf, miejsca Champs-Élysées i kawiarnia wiedeńska, a także muzycy Iggy Pop i David Bowie, z nawiązaniem do płyty "Station to Station" Bowiego. Na rynku międzynarodowym singel został wydany w języku angielskim jako „Trans-Europe Express”.

</doc>
<doc id="4802022" url="https://pl.wikipedia.org/wiki?curid=4802022" title="Miljevići">
Miljevići



</doc>
<doc id="4802023" url="https://pl.wikipedia.org/wiki?curid=4802023" title="Natalia Widawska">
Natalia Widawska

Natalia Widawska (ur. 15 grudnia 1999) – polska lekkoatletka.
Złota medalistka, w sztafecie 4 x 400 metrów, mistrzostw Europy U23 (2019). 
Reprezentantka Polski w meczach międzypaństwowych.
Rekord życiowy w biegu na 400 metrów: 54,36 (16 czerwca 2018, Vyškov).

</doc>
<doc id="4802026" url="https://pl.wikipedia.org/wiki?curid=4802026" title="Occella dodecaedron">
Occella dodecaedron

Occella dodecaedron – gatunek morskiej ryby skorpenokształtnej z rodziny lisicowatych (Agonidae). Jest rybą denną, żyje na głębokościach od 0 do 325 metrów p.p.m. Osiąga maksymalną długość 21,6 cm.
Występowanie.
Występuje w północnym Pacyfiku od zatoki Kotzebue Sound do północnego Morza Japońskiego, Morza Ochockiego i wyspy Akun w archipelagu Aleutów.

</doc>
<doc id="4802027" url="https://pl.wikipedia.org/wiki?curid=4802027" title="Medal Zasługi Sportowej">
Medal Zasługi Sportowej

Medal Zasługi Sportowej Węgierskiej Republiki Ludowej a w latach 1947–1949 Medal Zasługi Sportowej Republiki Węgierskiej (węg. "Magyar Népköztársasági Sportérdemérem" wcześniej "Magyar Köztársasági Sportérdemérem") – odznaczenie cywilne Republiki Węgierskiej i WRL nadawane w latach 1947–1989 za wybitne zasługi w dziedzinie sportu i wychowania fizycznego.
Podzielony był na trzy stopnie ("fokozata"): złoty ("arany"), srebrny ("ezüst") i brązowy ("bronz").
Odznaka miała kształt czerwonej gwiazdy wpisanej w wieniec laurowy w kształcie okręgu, z dodatkowym węgierskim sztandarem na środku gwiazdy.
Wstążka była początkowo czerwona z białym paskiem wzdłuż środka, na którym umieszczono dodatkowy pasek w węgierskich kolorach narodowych. Od 1949 wstążka miała kolor czerwono-niebieski.

</doc>
<doc id="4802032" url="https://pl.wikipedia.org/wiki?curid=4802032" title="Mitrovići">
Mitrovići



</doc>
<doc id="4802035" url="https://pl.wikipedia.org/wiki?curid=4802035" title="Močioci">
Močioci



</doc>
<doc id="4802039" url="https://pl.wikipedia.org/wiki?curid=4802039" title="Umoja Uaso">
Umoja Uaso



</doc>
<doc id="4802042" url="https://pl.wikipedia.org/wiki?curid=4802042" title="Hancewicze (rejon werenowski)">
Hancewicze (rejon werenowski)

Hancewicze (; ) – chutor na Białorusi, w obwodzie grodzieńskim, w rejonie werenowskim, w sielsowiecie Żyrmuny.
Dawniej okolica szlachecka. W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Żyrmuny.

</doc>
<doc id="4802046" url="https://pl.wikipedia.org/wiki?curid=4802046" title="Możejkowszczyzna">
Możejkowszczyzna

Możejkowszczyzna (; ) – chutor na Białorusi, w obwodzie grodzieńskim, w rejonie werenowskim, w sielsowiecie Żyrmuny.
W dwudziestoleciu międzywojennym leżała w Polsce, w województwie nowogródzkim, w powiecie lidzkim, w gminie Żyrmuny.
Podczas II wojny światowej na terenie chutoru mieściła się placówka Armii Krajowej. Jej komendant Julian Koszkiewicz został aresztowany przez sowietów w drugiej połowie stycznia 1945.

</doc>
<doc id="4802051" url="https://pl.wikipedia.org/wiki?curid=4802051" title="Robert A. Varin">
Robert A. Varin

Robert Andrzej Varin (ur. 1 maja 1946 w Piastowie) – polsko-kanadyjski naukowiec, profesor nauk technicznych, specjalista z zakresu inżynierii materiałowej.
Kariera naukowa.
Studiował na Wydziale Mechanicznym, Energetyki i Lotnictwa Politechniki Warszawskiej (1964-1967). W 1967 rozpoczął studia w Państwowej Szkole Technicznej Obróbki Cieplnej, którą ukończył w 1968. Następnie ukończył studia z zakresu metaloznawstwa i obróbki cieplnej metali (1968-72) oraz studia doktoranckie (inżynieria materiałowa) na Wydziale Mechanicznym-Technologicznym Politechniki Warszawskiej (1972-76). Promotorem pracy doktorskiej „Elektronomikroskopowe badania struktury granic ziarn w miedzi” był prof. dr. hab. inż. Maciej Władysław Grabski. Adiunkt w Instytucie Inżynierii Materiałowej PW (1976-78,1980-82).
Pracownik naukowy Wydziału Mechanicznego Uniwersytetu Manitoby w Winnipeg (1978-80, 1982-83). Pracownik naukowy Uniwersytetu w Wollongong w Australii (1997, 2003).
Pracownik naukowo-dydaktyczny Wydziału Mechanicznego i Mechatroniki (Department of Mechanical and Mechatronics Engineering) Uniwersytetu w Waterloo w Kanadzie (docent 1983-88; profesor nadzwyczajny 1988-92; profesor zwyczajny 1992-2017). Dyrektor Laboratorium Materiałów do Magazynowania Wodoru tamże (2002-17).
W 2010 otrzymał polski tytuł profesora nauk technicznych nadany postanowieniem Prezydenta RP. W 2018 przeszedł na emeryturę ale pozostał czynny zawodowo jako profesor emeritus.
Przez ponad 20 lat współpracownik naukowy Zespołu Katedry Zaawansowanych Materiałów i Technologii (od 2019 Instytut Inżynierii Materiałowej) Wydziału Nowych Technologii i Chemii Wojskowej Akademii Technicznej w Warszawie. Organizator i współorganizator 10 międzynarodowych konferencji naukowych. Promotor 11 prac doktorskich i 21 prac magisterskich.
Prace badawcze.
Główne kierunki jego badań naukowych obejmują związki między własnościami materiałów inżynierskich a ich strukturą (na poziomie atomowym oraz wynikające z różnego rodzaju obróbek, jakim są poddawane materiały przeznaczone do konstrukcji); materiały kompozytowe i związki międzymetaliczne do zastosowań na części pracujące w podwyższonych temperaturach, np. w turbinach lotniczych, energetycznych. Specjalista w zakresie inżynierii materiałowej, materiałoznawstwa, intermetali, kompozytów, materiałów nanostrukturalnych do magazynowania wodoru i nadprzewodnikowych, związków między mikrostrukturą a wytrzymałością, ciągliwością i pękaniem w niskich i wysokich temperaturach materiałów metalowych i niemetalicznych.
Publikacje (wybór).
Autor ponad 300 publikacji i licznych artykułów z zakresu inżynierii materiałowej w międzynarodowych czasopismach naukowych. 252 recenzowane artykuły naukowe w czasopismach i materiałach konferencyjnych z dziedziny inżynierii materiałowej. 46 recenzowanych abstraktów w materiałach konferencyjnych. Autor książek i rozdziałów:
Działalność redakcyjno-recenzyjna.
Redaktor naczelny „International Journal of Materials Engineering” (od 2012); redaktor: „Bulletin of Military University of Technology” (od 2014), “ISRN Materials Science” (2011-14), “Materials and Manufacturing Processes” (2005-07), „Applied Sciences” (od 2017), „Energies” (od 2018). Recenzent 58. międzynarodowych czasopism naukowych, w tym: „Scripta Materialia”, „Acta Materialia”, „Materials Science and Engineering”, „Polymer Engineering and Science”, „Metallurgical and Materials Transactions”, „Intermetallics”, „Journal of Alloys and Compounds”, „International Journal of Hydrogen Engineering” oraz 19. międzynarodowych agencji przyznających granty na badania naukowe. 
Konsultant: CRC Press, Natural Sciences and Engineering Research Council, Canadian Aeronautics and Space Institute, Australian Research Council. Wyróżnienia za recenzje: Certificate of Outstanding Contribution in Reviewing, przyznane przez Advanced Powder Technology (2013 i 2016), Journal of Alloys and Compounds (2017), Intermetallics (2017), International Journal of Hydrogen Energy (2015 i 2017).
Działalność społeczna.
W latach 1980-81 przewodniczący Komitetu Wykonawczego NSZZ „Solidarność” w Instytucie Inżynierii Materiałowej PW. Wiceprezes (1989-91) i prezes (1991-97) Zarządu Głównego Związku Narodowego Polskiego w Kanadzie. Wiceprezes Zarządu Okręgu Kitchener Kongresu Polonii Kanadyjskiej (1988-89, 2003-05). Wiceprzewodniczący Rady Kongresu Polonii Kanadyjskiej (1994-96). Przewodniczący Komitetu Obrony Dobrego Imienia Polski i Polaków przy Kongresie Polonii Kanadyjskiej, Okręg Kitchener (od 2016). Przewodniczący Kanadyjskiego Komitetu Poparcia Ruchu Odbudowy Polski (1997-98). Przez 7 kadencji (2005-19) prezes Towarzystwa św. Józefa i św. Jana Kantego.
Przez 6 kadencji (2000-13) oficer łącznikowy Placówki 412 Polskich Weteranów Kanadyjskiego Królewskiego Legionu (), wielokrotny przewodniczący jej komisji prawnej i odznaczeń oraz sekretarz (od 2015).
Życie prywatne.
Syn Roberta Varina i Wandy Ciechomskiej, żonaty z Teresą Żołądek (nauczycielka), ojciec dwóch córek: Karoliny Joanny (artystka) i Izabelli Marii (ekspert ds. żywienia).

</doc>
<doc id="4802054" url="https://pl.wikipedia.org/wiki?curid=4802054" title="Mojang AB">
Mojang AB



</doc>
<doc id="4802056" url="https://pl.wikipedia.org/wiki?curid=4802056" title="Yvonne Brathwaite Burke">
Yvonne Brathwaite Burke

Yvonne Brathwaite Burke wcześniej Perle Yvonne Watson (ur. 5 października 1932 w Los Angeles) – amerykańska polityk, członkini Partii Demokratycznej.
Działalność polityczna.
Od 1967 zasiadała w California State Assembly. Następnie od 3 stycznia 1973 do 3 stycznia 1975 przez jedną kadencję była przedstawicielką 37. okręgu, a od 3 stycznia 1975 do 3 stycznia 1979 przez dwie kadencje przedstawicielką 28. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4802061" url="https://pl.wikipedia.org/wiki?curid=4802061" title="Johannes Grobler">
Johannes Grobler

Johannes Grobler (ur. 6 sierpnia 1997) – południowoafrykański lekkoatleta specjalizujący się w rzucie oszczepem.
Wicemistrz świata U20 z Bydgoszczy (2016). Czwarty oszczepnik mistrzostw Afryki (2018) oraz piąty uniwersjady (2019).
Medalista mistrzostw RPA.
Rekord życiowy: 80,59 (23 lipca 2016, Bydgoszcz). 
Bibliografia.
 

</doc>
<doc id="4802082" url="https://pl.wikipedia.org/wiki?curid=4802082" title="Matthias Orban">
Matthias Orban

Matthias Orban (ur. 21 stycznia 2000) – francuski lekkoatleta specjalizujący się w skoku o tyczce.
W 2017 został mistrzem świata juniorów młodszych (U18), a dwa lata później był szósty na mistrzostwach Europy juniorów (U20).
Rekordy życiowe: stadion – 5,57 (23 czerwca 2019, Angres); hala – 5,47 (22 lutego 2020, Clermont-Ferrand).

</doc>
<doc id="4802084" url="https://pl.wikipedia.org/wiki?curid=4802084" title="Muzeum Kornela Makuszyńskiego w Zakopanem">
Muzeum Kornela Makuszyńskiego w Zakopanem

Muzeum Kornela Makuszyńskiego w Zakopanem – muzeum biograficzno-literackie w Zakopanem, poświęcone postaci pisarza Kornela Makuszyńskiego; filia Muzeum Tatrzańskiego.
Opis.
Muzeum powstało w 1966 roku ze zbiorów ofiarowanych społeczeństwu przez wdowę po pisarzu, Janinę Gluzińską-Makuszyńską.
Muzeum mieści się w willi „Opolanka”, w której państwo Makuszyńscy od roku 1934 spędzali często wakacje, i w której po II wojnie światowej zamieszkali na stałe. W 1955 roku przed gmachem muzeum odsłonięto pomnik pisarza, któremu towarzyszy znany z jego twórczości Koziołek Matołek.
W kolekcji czteropokojowego muzeum znajdują się następujące grupy obiektów:
W maju 2019, kolekcja muzeum wzbogaciła się o przekazany przez rodzinę Order Orła Białego, nadany pośmiertnie pisarzowi przez prezydenta Polski, Andrzeja Dudę z okazji 100. rocznicy odzyskania przez Polskę niepodległości.
Muzeum prowadzi działalność opiekuńczą nad zbiorami, a także edukacyjną i popularyzatorską, organizując wykłady i spotkania i angażując się w wydarzenia takie jak np. Noc Muzeów.

</doc>
<doc id="4802086" url="https://pl.wikipedia.org/wiki?curid=4802086" title="Oporzec (przystanek kolejowy)">
Oporzec (przystanek kolejowy)

Oporzec (, ) – przystanek kolejowy w miejscowości Oporzec, w rejonie stryjskim, w obwodzie lwowskim, na Ukrainie. Leży na linii Lwów – Stryj – Batiowo – Czop.

</doc>
<doc id="4802089" url="https://pl.wikipedia.org/wiki?curid=4802089" title="James B. Utt">
James B. Utt

James Boyd Utt (ur. 11 marca 1899 w Tustin, zm. 1 marca 1970 w Bethesda) – amerykański polityk, członek Partii Republikańskiej.
Działalność polityczna.
Od 1932 do 1936 zasiadał California State Assembly. Od 3 stycznia 1953 do 3 stycznia 1963 przez pięć kadencji był przedstawicielem nowo utworzonego 28. okręgu, a od 3 stycznia 1963 do śmierci 1 marca 1970 przez cztery kadencje był przedstawicielem nowo utworzonego 35. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4802090" url="https://pl.wikipedia.org/wiki?curid=4802090" title="Nico Weiler">
Nico Weiler

Matthias Orban (ur. 5 kwietnia 1990) – niemiecki lekkoatleta specjalizujący się w skoku o tyczce.
W 2007 został mistrzem świata juniorów młodszych (U18), a dwa lata później był pierwszy na mistrzostwach Europy juniorów (U20).
Reprezentant Niemiec w meczach międzypaństwowych.
Rekordy życiowe: stadion – 5,50 (8 czerwca 2012, Des Moines); hala – 5,38 (23 lutego 2013, Boston). 

</doc>
<doc id="4802093" url="https://pl.wikipedia.org/wiki?curid=4802093" title="Beskid (stacja kolejowa)">
Beskid (stacja kolejowa)

Beskid (, ) – stacja kolejowa w pobliżu miejscowości Oporzec, w rejonie stryjskim, w obwodzie lwowskim, na Ukrainie. Leży na linii Lwów – Stryj – Batiowo – Czop. Położona jest u północnego krańca Tunelu Beskidzkiego.
Stacja istniała przed II wojną światową. Była wówczas ostatnią stacją kolejową po polskiej stronie granicy. Nie była jednak stacją graniczną - kontrole graniczne odbywały się w Ławocznem.

</doc>
<doc id="4802097" url="https://pl.wikipedia.org/wiki?curid=4802097" title="Gajusz II z Jerozolimy">
Gajusz II z Jerozolimy

Gajusz II z Jerozolimy – dwudziesty drugi biskup Jerozolimy.

</doc>
<doc id="4802098" url="https://pl.wikipedia.org/wiki?curid=4802098" title="Symmach z Jerozolimy">
Symmach z Jerozolimy

Symmach z Jerozolimy – dwudziesty trzeci biskup Jerozolimy.

</doc>
<doc id="4802099" url="https://pl.wikipedia.org/wiki?curid=4802099" title="Damian Kusz">
Damian Kusz

Damian Jerzy Kusz (ur. 13 listopada 1957 w Chorzowie) – profesor nauk medycznych, kierownik Katedry i Kliniki Ortopedii i Traumatologii Narządu Ruchu Wydziału Nauk Medycznych w Katowicach Śląskiego Uniwersytetu Medycznego, lekarz specjalista ortopeda i traumatolog.
Życiorys.
Urodził się 13 listopada 1957 w Chorzowie, jako syn Jerzego i Gertrudy z d. Taul. Tam ukończył w 1972 Szkołę Podstawową nr 39 im. J. Lompy i kontynuował naukę w II Liceum Ogólnokształcącym im. J. Ligonia. Jest absolwentem Śląskiej Akademii Medycznej w Katowicach, a dyplom lekarza zdobył 28 czerwca 1982. Specjalistą I stopnia w zakresie ortopedii i traumatologii został w 1985, a II stopnia w 1990. Szkolił się na kursach i stażach m.in. w Niemczech, Wielkiej Brytanii, Kanadzie, USA, RPA, Hongkongu oraz Japonii.
Stopień naukowy doktora nauk medycznych uzyskał 27 lutego 1992 po obronie na Wydziale Lekarskim w Zabrzu dysertacji "Porównawcza ocena wyników leczenia operacyjnego wrodzonego zwichnięcia stawu biodrowego sposobem Degi oraz Saltera", napisanej pod kierunkiem prof. Andrzeja Tokarowskiego. Habilitację uzyskał 22 lutego 1999 na podstawie rozprawy "Zastosowanie badania densytometrycznego w ocenie wyników endoprotezoplastyk stawu biodrowego z uwzględnieniem komputerowej symulacji rozkładów naprężeń w tkance kostnej okołoprotezowej" przedstawionej Radzie Wydziału Lekarskiego w Zabrzu Śląskiego Uniwersytetu Medycznego. Tytuł naukowy profesora nauk medycznych przyznano 12 stycznia 2012.
Od ukończenia studiów jest zatrudniony w Śląskiej Akademii Medycznej (obecnie Śląskim Uniwersytecie Medycznym), podążając za zmieniającą swoją siedzibę Katedrą i Kliniką Ortopedii Wydziału Lekarskiego w Zabrzu z Bytomia do Czeladzi i Sosnowca. 1 grudnia 2000 został kierownikiem nowo utworzonej Katedry i Kliniki Ortopedii i Traumatologii Narządu Ruchu Wydziału Lekarskiego w Katowicach oraz Ordynatorem kierującym Oddziałem Ortopedii i Traumatologii Narządu Ruchu w Szpitalu Uniwersyteckim Górnośląskiego Centrum Medycznego im. Prof. Leszka Gieca w Katowicach, tworząc od postaw bazę dydaktyczno-naukową dla studentów polskich i zagranicznych z USA, Tajwanu i Unijnego Programu „Sokrates-Erasmus” oraz oddział, specjalizujący się w wykonywaniu skomplikowanych zabiegów operacyjnych.
Przedstawiciel Śląskiego Uniwersytetu Medycznego w Radzie Naukowej Centrum Inżynierii Biomedycznej w Gliwicach i Przewodniczący Rady Społecznej Górnośląskiego Centrum Zdrowia Dziecka im. Jana Pawła II w Katowicach. W latach 2002-2010 był konsultantem województwa śląskiego w dziedzinie ortopedii i traumatologii. Prezes Zarządu Głównego Polskiego Towarzystwa Ortopedycznego i Traumatologicznego (2013-2014). Twórca i redaktor Międzynarodowego Portalu Polska Ortopedia i Traumatologia (od 2015).
Główne kierunki działalności naukowo-badawczej to endoprotezoplastyka stawów: opracowanie metodyki i wdrożenie rentgenowskiego badania densytometrycznego dwoistej energii (DEXA) do oceny wyników totalnych aloplastyk stawu biodrowego oraz zastosowanie modelowania numerycznego metodą elementów skończonych w prognozowaniu biofunkcjonalności i biotolerancji pooperacyjnej implantów.
Aktywny uczestnik polskich i zagranicznych kongresów i zjazdów naukowych, podczas których zdobywał nagrody, m.in. w Helsinkach i Lizbonie, organizator 28 Sympozjów, głównie o zasięgu międzynarodowym, kursów doskonalących dla lekarzy stażystów i specjalistów oraz wykładowca na szkoleniach krajowych i zagranicznych, w tym pod auspicjami European Pediatric Orthopaedic Society i European Federation of National Associations of Orthopaedics and Traumatology. Dorobek naukowy obejmuje ponad 300 publikacji, zamieszczonych w czasopismach naukowych.
Jest promotorem 20 rozpraw doktorskich, kierownikiem specjalizacji z ortopedii i traumatologii 19 asystentów i Członkiem Komisji Egzaminacyjnej dla ubiegających się o specjalizację. Autor ponad 90 recenzji rozpraw doktorskich i habilitacyjnych oraz wniosków o nadanie tytułu profesora.
Redaktor naukowy polskich i zagranicznych podręczników ortopedycznych, w tym pozycji z listy lektur zalecanych osobom specjalizującym się w dziedzinie ortopedii i traumatologii narządu ruchu:
Autor rozdziałów w książkach:
Życie prywatne.
Żonaty z Ewą Kusz z d. Wilk (specjalista pediatra, dr n. med), ojciec Błażeja i Marcina (lekarze).
Zainteresowania pozazawodowe: muzyka, perkusja, film, pływanie, podróże, wędrówki górskie i narciarstwo.

</doc>
<doc id="4802100" url="https://pl.wikipedia.org/wiki?curid=4802100" title="Julian II z Jerozolimy">
Julian II z Jerozolimy

Julian II z Jerozolimy – dwudziesty czwarty biskup Jerozolimy.

</doc>
<doc id="4802101" url="https://pl.wikipedia.org/wiki?curid=4802101" title="Zygmunt Fortunat Miłkowski">
Zygmunt Fortunat Miłkowski



</doc>
<doc id="4802102" url="https://pl.wikipedia.org/wiki?curid=4802102" title="Autobahn">
Autobahn

Zobacz też:

</doc>
<doc id="4802103" url="https://pl.wikipedia.org/wiki?curid=4802103" title="Franciszek Martynowski (1873–1926)">
Franciszek Martynowski (1873–1926)



</doc>
<doc id="4802105" url="https://pl.wikipedia.org/wiki?curid=4802105" title="Kapiton z Jerozolimy">
Kapiton z Jerozolimy

Kapiton z Jerozolimy – dwudziesty piąty biskup Jerozolimy.

</doc>
<doc id="4802119" url="https://pl.wikipedia.org/wiki?curid=4802119" title="Without Looking Back">
Without Looking Back

Without Looking Back – dziewiąty album studyjny polskiej grupy heavymetalowej Kat. Wydawnictwo ukazało się 14 czerwca 2019 roku nakładem wytwórni muzycznej Pure Steel Records.

</doc>
<doc id="4802120" url="https://pl.wikipedia.org/wiki?curid=4802120" title="Cheonggyecheon">
Cheonggyecheon

Cheonggyecheon (kor. 청계천) – przepływająca przez Seul rzeka oraz powiązana z nią przestrzeń rekreacyjna. W latach 50. została zabudowana przez drogę, a następnie autostradę i przez wiele lat funkcjonowała jako rzeka podziemna. Jej bieg został ponownie odsłonięty w 2005 na skutek projektu rewitalizacji przestrzeni miejskiej.
Po odtworzeniu rzeki stwierdzono urozmaicenie lokalnej fauny, a przepływający strumień pomaga schłodzić temperaturę na pobliskich obszarach o średnio 3,6 °C w porównaniu do innych części Seulu. Liczba pojazdów wjeżdżających do centrum Seulu zmniejszyła się o 2,3%, przy rosnącej liczbie użytkowników autobusów (o 1,4%) i metra (o 4,3%). 
Stwierdzono również zwiększenie płynności ruchu w centrum, dzięki czemu rewitalizacja Cheonggyecheon jest używana jako przykład paradoksu Braessa.

</doc>
<doc id="4802121" url="https://pl.wikipedia.org/wiki?curid=4802121" title="Malcolm-Jamal Warner">
Malcolm-Jamal Warner

Malcolm-Jamal Warner (ur. 18 sierpnia 1970 w Jersey City) – amerykański aktor, reżyser i producent filmowy. Występował w roli Theo Huxtable’a w sitcomie NBC "Bill Cosby Show".
Został nazwany na cześć Malcolma X i pianisty jazzowego Ahmada Jamala.

</doc>
<doc id="4802123" url="https://pl.wikipedia.org/wiki?curid=4802123" title="Dalip Singh Saund">
Dalip Singh Saund

Dalip Singh Saund (ur. 20 września 1899 w Amritsar w Indiach, zm. 22 kwietnia 1973 w Los Angeles) – amerykański polityk, członek Partii Demokratycznej.
Działalność polityczna.
W okresie od 3 stycznia 1957 do 3 stycznia 1963 przez trzy kadencje był przedstawicielem 29. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4802127" url="https://pl.wikipedia.org/wiki?curid=4802127" title="Maksym II z Jerozolimy">
Maksym II z Jerozolimy

Maksym II z Jerozolimy – dwudziesty szósty biskup Jerozolimy.

</doc>
<doc id="4802129" url="https://pl.wikipedia.org/wiki?curid=4802129" title="Antonin z Jerozolimy">
Antonin z Jerozolimy

Antonin z Jerozolimy – dwudziesty siódmy biskup Jerozolimy.

</doc>
<doc id="4802130" url="https://pl.wikipedia.org/wiki?curid=4802130" title="Walens z Jerozolimy">
Walens z Jerozolimy

Walens z Jerozolimy – dwudziesty ósmy biskup Jerozolimy.

</doc>
<doc id="4802131" url="https://pl.wikipedia.org/wiki?curid=4802131" title="Dolichian z Jerozolimy">
Dolichian z Jerozolimy

Dolichian z Jerozolimy – dwudziesty dziewiąty biskup Jerozolimy; sprawował urząd do 185 r.

</doc>
<doc id="4802132" url="https://pl.wikipedia.org/wiki?curid=4802132" title="Tarasa kemowa">
Tarasa kemowa



</doc>
<doc id="4802134" url="https://pl.wikipedia.org/wiki?curid=4802134" title="Dios z Jerozolimy">
Dios z Jerozolimy

Dios z Jerozolimy – trzydziesty pierwszy biskup Jerozolimy; sprawował urząd w 213 r.

</doc>
<doc id="4802136" url="https://pl.wikipedia.org/wiki?curid=4802136" title="Germanion z Jerozolimy">
Germanion z Jerozolimy

Germanion z Jerozolimy – trzydziesty drugi biskup Jerozolimy.

</doc>
<doc id="4802138" url="https://pl.wikipedia.org/wiki?curid=4802138" title="Jiří Šedivý">
Jiří Šedivý

Jiří Šedivý (ur. 20 sierpnia 1963 w Pradze) – czeski politolog i dyplomata, w latach 2006–2007 minister obrony, później m.in. ambasador przy NATO oraz dyrektor wykonawczy Europejskiej Agencji Obrony.
Życiorys.
Syn Jaroslava. Na przełomie lat 80. i 90. pracował w różnych zawodach. W latach 1990–1993 studiował anglistykę i politologię na Uniwersytecie Karola w Pradze, zdając egzamin z zakresu drugiej z tych dziedzin. W 1994 uzyskał magisterium z polemologii w King’s College London. W 1999 doktoryzował się z nauk politycznych na praskim uniwersytecie.
W latach 1994–1998 pracował w instytucie nauk politycznych macierzystej uczelni. W 1996 podjął zatrudnienie w Instytucie Stosunków Międzynarodowych w Pradze (ÚMV), jednostce analityczno-badawczej resortu spraw zagranicznych. Powołany w tymże roku na jego wicedyrektora, następnie w latach 1998–2004 był dyrektorem tej instytucji. Później objął stanowisko profesora w George C. Marshall European Center for Security Studies w Garmisch-Partenkirchen.
We wrześniu 2006 mianowany ministrem obrony w mniejszościowym rządzie Mirka Topolanka. Funkcję tę pełnił do stycznia 2007. Następnie do sierpnia 2007 był wiceministrem przy wicepremierze do spraw europejskich. W sierpniu 2007 został jednym z asystentów (zastępców) sekretarza generalnego NATO, odpowiadał za politykę obronną i planowanie. Stanowisko to zajmował do października 2010. Od listopada 2010 do sierpnia 2012 pełnił funkcję pierwszego wiceministra obrony. Od września 2012 do lipca 2019 sprawował urząd stałego przedstawiciela Czech przy NATO (w randze ambasadora). We wrześniu 2019 został specjalnym przedstawicielem czeskiego MSZ do spraw nowych zagrożeń.
W marcu 2020 powołany na dyrektora wykonawczego Europejskiej Agencji Obrony.

</doc>
<doc id="4802139" url="https://pl.wikipedia.org/wiki?curid=4802139" title="Gordius z Jerozolimy">
Gordius z Jerozolimy

Gordios z Jerozolimy – trzydziesty trzeci biskup Jerozolimy.

</doc>
<doc id="4802140" url="https://pl.wikipedia.org/wiki?curid=4802140" title="Aleksander z Jerozolimy">
Aleksander z Jerozolimy

Aleksander z Jerozolimy – trzydziesty czwarty biskup Jerozolimy; sprawował urząd w latach 213–251, ofiara prześladowań chrześcijan za panowania cesarza Decjusza.

</doc>
<doc id="4802141" url="https://pl.wikipedia.org/wiki?curid=4802141" title="Mazabanes z Jerozolimy">
Mazabanes z Jerozolimy

Mazabanes z Jerozolimy – trzydziesty piąty biskup Jerozolimy; sprawował urząd w latach 251–260.

</doc>
<doc id="4802143" url="https://pl.wikipedia.org/wiki?curid=4802143" title="Hymenajos z Jerozolimy">
Hymenajos z Jerozolimy

Hymenajos z Jerozolimy – trzydziesty szósty biskup Jerozolimy; sprawował urząd w latach 260–298.

</doc>
<doc id="4802146" url="https://pl.wikipedia.org/wiki?curid=4802146" title="Jan-Ole Gerster">
Jan-Ole Gerster

Jan-Ole Gerster (ur. 1978 w Hagen) – niemiecki reżyser i scenarzysta filmowy. 
Jego fabularny debiut "Oh, Boy!" (2012) był bezpretensjonalną czarno-białą symfonią miejską o współczesnym Berlinie, po którego ulicach przez okrągłą dobę wędruje młody bohater. Film odniósł wielki sukces i przyniósł reżyserowi wiele prestiżowych nagród, w tym m.in. Europejską Nagrodę Filmową dla odkrycia roku oraz sześć Niemieckich Nagród Filmowych. 
Kolejny film Gerstera, "Lara" (2019), został również ciepło przyjęty przez krytykę i publiczność, a w roli głównej ponownie obsadzony został Tom Schilling. Obraz miał swoją premierę na MFF w Karlowych Warach, gdzie otrzymał trzy nagrody: Nagrodę Specjalną Jury, Nagrodę Jury Ekumenicznego oraz Nagrodę dla najlepszej aktorki dla Corinny Harfouch.

</doc>
<doc id="4802147" url="https://pl.wikipedia.org/wiki?curid=4802147" title="Zabdas z Jerozolimy">
Zabdas z Jerozolimy

Zabdas z Jerozolimy – trzydziesty siódmy biskup Jerozolimy; sprawował urząd w latach 298–300.

</doc>
<doc id="4802148" url="https://pl.wikipedia.org/wiki?curid=4802148" title="George Brown (ujednoznacznienie)">
George Brown (ujednoznacznienie)



</doc>
<doc id="4802149" url="https://pl.wikipedia.org/wiki?curid=4802149" title="Hermon z Jerozolimy">
Hermon z Jerozolimy

Hermon z Jerozolimy – trzydziesty ósmy biskup Jerozolimy; sprawował urząd w latach 300–314.

</doc>
<doc id="4802153" url="https://pl.wikipedia.org/wiki?curid=4802153" title="Jan II z Jerozolimy (biskup)">
Jan II z Jerozolimy (biskup)

Jan II z Jerozolimy (ur. 356, zm. 10 stycznia 417) – czterdziesty drugi biskup Jerozolimy; sprawował urząd w latach 386–417.

</doc>
<doc id="4802156" url="https://pl.wikipedia.org/wiki?curid=4802156" title="ZSIN">
ZSIN



</doc>
<doc id="4802158" url="https://pl.wikipedia.org/wiki?curid=4802158" title="Zintegrowany system katastralny">
Zintegrowany system katastralny



</doc>
<doc id="4802160" url="https://pl.wikipedia.org/wiki?curid=4802160" title="ZSK">
ZSK



</doc>
<doc id="4802168" url="https://pl.wikipedia.org/wiki?curid=4802168" title="Zaginiony mundial">
Zaginiony mundial

Zaginiony mundial – argentyńsko-włoski mockument sportowy przedstawiający historię o piłkarskim turnieju Mistrzostw Świata, który miał zostać rozegrany w 1942 roku. Nie istnieją jednak pewne dowody na rozegranie takich zawodów.
Fabuła.
Film przedstawia historię mundialu, który miał zostać rozegrany w 1942 roku w Patagonii i wychodzi od przedstawienia szczątków pewnego mężczyzny, znajdujących się w Patagonii. Miały one należeć do kamerzysty Guilherme Sandriniego, któremu powierzono udokumentowanie Mistrzostw Świata w 1942 roku. Turniej był inicjatywą hrabiego Vladimira von Otza, który wcześniej bezskutecznie próbował zainteresować swoim pomysłem FIFA. Otz zorganizował turniej dla dwunastu drużyn oraz ufundował replikę Pucharu Julesa Rimeta. W mistrzostwach miały uczestniczyć takie reprezentacje, jak Włochy, Anglia, III Rzesza, Francja, Brazylia, Polska, Patagonia i Mapuche; z przyczyn politycznych w turnieju nie brały udziału Argentyna i Chile. Większość reprezentacji składała się wyłącznie z amatorów. W finale, sędziowanym przez syna Butcha Cassidy’ego, Mapuche mieli grać z III Rzeszą. W filmie wypowiadali się tacy piłkarze, jak Gary Lineker i Roberto Baggio.
Odbiór.
Pozytywne opinie wystawili filmowi dziennikarze „La Repubblica”, „La Nazione” i „La Gazzetta dello Sport”. Film znalazł się na trzecim miejscu zestawienia najlepszych filmów sportowych według „L’Équipe”.

</doc>
<doc id="4802169" url="https://pl.wikipedia.org/wiki?curid=4802169" title="Tour de France (singel)">
Tour de France (singel)

Tour de France – utwór muzyczny niemieckiej grupy Kraftwerk wydany jako singel w 1983 roku.
Utwór powstał na zamówienie francuskiej telewizji publicznej i dyrekcji kolarskiego wyścigu dookoła Francji Tour de France jako motyw przewodni wydarzenia. Piosenka miała znaleźć się na kolejnym albumie zespołu, "Techno Pop", którego wydanie zostało wstrzymane wskutek wypadku rowerowego lidera grupy, Ralfa Hüttera. Jako singel, „Tour de France” okazało się sporym sukcesem na listach przebojów. Nagranie dostępne było w dwóch wersjach językowych: niemieckiej i francuskiej, a w 1984 roku zremiksował je François Kevorkian. W 1999 roku piosenka i jej remiksy zostały zremasterowane w cyfrowej jakości i wznowione na CD. W roku 2003 zespół nagrał nową wersję „Tour de France” opartą na oryginalnej aranżacji na płytę "Tour de France Soundtracks", która zawierała także kilka wariacji tytułowego nagrania. Jedna z nich została wydana jako singel pt. „Tour de France 2003”.

</doc>
<doc id="4802170" url="https://pl.wikipedia.org/wiki?curid=4802170" title="Feminizm czwartej fali">
Feminizm czwartej fali

Feminizm czwartej fali – okres rozwoju ruchu feministycznego, który rozpoczął się około 2013 roku i charakteryzuje się koncentracją na upodmiotowieniu kobiet oraz korzystaniem z narzędzi internetowych.
Kiedy pierwsza i druga fala feminizmu walczyły o podstawowe prawa kobiet: wyzwolenie, indywidualizm i mobilność społeczną, czwarta fala zajmuje się rozszerzeniem dyskursu trzeciej fali feminizmu, który koncentruje się na patriarchalnych normach płciowych, powodujących opresję i marginalizację kobiet w społeczeństwie, ich intersekcjonalność, wraz z zablokowanym systemem oraz sposób, w jaki przyczyniło się to do stratyfikacji wcześniej pomijanych grup które zaczęły się dopominać równego wynagrodzenia za taką samą pracę. Feministki czwartej fali, podobnie jak feministki poprzednich fal, opowiadają się za większą reprezentacją kobiet w polityce i biznesie, a argumentują to tym, że społeczeństwo byłoby bardziej sprawiedliwe, gdyby praktyki i zwyczaje uwzględniały perspektywy wszystkich ludzi.
Feminizm czwartej fali zakłada też, że równość szans wśród kobiet i dziewcząt powinna rozciągać się także na chłopców i mężczyzn, w celu przezwyciężenia norm płciowych (na przykład poprzez przyzwolenie na okazywanie emocji i uczuć, swobodne wyrażanie siebie i emocjonalne przywiązanie do swoich dzieci) Feministki czwartej fali używają środków przekazu masowego oraz mediów społecznościowych do współpracy i mobilizowania się, wypowiadają się przeciwko nadużywającym władzy, aby zapobiegać dążeniu do wzmocnienia pozycji kobiet i dochodzenia do sprawiedliwości wobec napaści i molestowania oraz nietykalności cielesnej.
Media społecznościowe.
Podczas gdy poprzednie fale feminizmu napotykały przeszkody takie jak sztywne struktury społeczno-polityczne i brak dostępnych kanałów komunikacji, feministki czwartej fali wykorzystują media cyfrowe jako platformę, przez którą można łączyć się, dzielić perspektywami, opisywać swoje spojrzenie na przeżywany ucisk i krytykować przeszłe fale feministyczne.
Kira Cochrane twierdzi, że feminizm czwartej fali jest „definiowany przez technologię” i charakteryzuje się użyciem Facebooka, Twittera, Instagrama, YouTube’a, Tumblra i blogów w celu zakwestionowania mizoginii.
Aktywizm w mediach społecznościowych może przejawiać się jako wątki na Twitterze krytykujące transfobię w mediach lub w tak zwanych kampaniach „hashtag feminism”, zwłaszcza #MeToo, #YesAllWomen, #bringbackourgirls, #NotYourAsianSidekick i #SolidarityIsForWhiteWomen. #GirlGaze, uruchomiona przez Amandę de Cadenet, to platforma internetowa, która promuje kreatywność i przedsiębiorczość wśród kobiet, podkreślając jednocześnie znaczenie dyskursu feministycznego w społeczeństwie, mająca na celu wyrównywanie „szans dla młodych kobiet” w mediach. "Time" uznał grupę aktywistów odpowiedzialną za ruch #MeToo, nazywaną także „przerywaczami ciszy”, za Człowieka Roku tygodnika „Time” 2017.
Inne kampanie feminizmu czwartej fali to: Everyday Sexism Project, No More Page 3, "Ni una menos", Stop "Bild" Sexism, Free the Nipple, Marsz Szmat, Marchs Women 2017 i 2018, Time’s Up i Nazywam się miliard. Działania artystyczne to między innymi: Matress Performance i 10 Hours of Walking in NYC as a Woman.
Dyskurs wokół tematu przywileju jest powszechny wśród feministek czwartej fali, które twierdzą, że członkowie tradycyjnie dominujących grup społecznych powinni uznać swój przywilej społeczny i wykorzystać go do wzmocnienia pozycji i popierania członków grup marginalizowanych.
Historia i definicja.
Niektóre feministki twierdzą, że w latach 80. ubiegłego wieku konserwatywne postacie takie jak Margaret Thatcher i Ronald Reagan, zakwestionowały wszystko, co feminizm zdołał do tej pory osiągnąć. W tym samym czasie feministkom w Ameryce Północnej, Ameryce Łacińskiej i Europie udało się zrealizować niektóre ze swoich celów, w tym stworzenie państwowych instytucji, które wyraźnie promują prawa kobiet lub zaangażowanie w feminizm w sferze rządu; instytucje te osłabiły jednak ruchy feministyczne, pozwalając państwu przejąć realizację celów feminizmu.
Idee.
Brytyjska dziennikarka Kira Cochrane i feministyczna badaczka Prudence Chamberlain opisują czwartą falę jako skupiającą się na sprawiedliwości dla kobiet, w szczególności na opozycji wobec molestowania seksualnego (w tym molestowania w przestrzeni miejskiej, np. na ulicy), przemocy wobec kobiet, dyskryminacji i molestowania w miejscu pracy, body shamingu, seksistowskich zdjęć w mediach, internetowej mizoginii oraz kultury gwałtu. Twierdzą również, iż wspiera on intersekcjonalność oraz aktywizm w mediach społecznościowych. Chamberlain pisze, iż esencją tej fali jest „niedowierzanie, że pewne postawy mogą nadal istnieć”. Do wydarzeń i organizacji zaangażowanych w feminizm czwartej fali należą: Everyday Sexism Project, UK Feminista, Reclaim the Night, Nazywam się miliard oraz „a Lose the Lads 'protest”. Ruchy takie jak #GirlGaze koncentrują się na branżach zdominowanych przez mężczyzn, np. fotografii i kinie, chcąc nakłonić odbiorców do włączenia kobiecego spojrzenia na dany temat.
Najważniejsze książki związane z czwartą falą to:
Książka Cosslett i Baxter miała na celu głównie obalenie stereotypów kobiecości promowanych przez prasę kobiecą głównego nurtu. Bates, brytyjska pisarka feministyczna,16 kwietnia 2012 r. utworzyła Everyday Sexism Project jako forum internetowe, na którym kobiety mogą zamieszczać swoje doświadczenia związane z codziennym napastowaniem.
Feministki trzeciej fali w swoich pismach z lat 90. wprowadziły pojęcie męskiego przywileju, które wciąż jest dyskutowane przez feministyczne środowiska akademickie i społecznościowe.
Amerykanka Peggy McIntosh była jedną z pierwszych feministek, która opisała to zjawisko w 1988 roku, nazywając je „niewidzialnym plecakiem specjalnych przepisów, map, paszportów, kodów, wiz, ubrań, narzędzi i czeków”. Feministki czwartej fali podjęły działania mające na celu zmniejszenie tego „plecaka” i zwalczanie go poprzez podnoszenie świadomości grup uprzywilejowanych i nieuprzywilejowanych. Feministki, które wierzą, że mężczyźni i inne uprzywilejowane grupy mogą nadal podejmować działania na rzecz zmian społecznych w swoich społecznościach, zachęcają do tego osoby uprzywilejowane.
Nikki van der Gaag omawia szkodliwe skutki wychowywania młodych chłopców jako uprzywilejowanych, powołując się na Grupę Konsultacyjną ds. Wczesnej Opieki nad Dzieckiem i Rozwoju: „tendencja do uprzywilejowania chłopców [...] nie naucza ich odpowiedzialności, ani nie wyjaśnia, czego będzie od nich oczekiwać”. Feministki czwartej fali zaczęły promować rozwiązania mające na celu uniknięcie takich problemów, jak na przykład wychowywanie dzieci neutralnie pod względem płci. Profesorka neuronauki z Chicago Medical School Lise Eliot podkreśla, że niemowlęta i dorastające dzieci są tak wrażliwe, iż nawet niewielkie różnice w wychowaniu dziecka mogą z czasem prowadzić do dużych różnic osobowości, doprowadzających do zmiany stereotypów płciowych.
Feministki czwartej fali sądzą, że stereotypy dotyczące płci wywierają presję na mężczyzn i każą im przyjmować rolę żywiciela rodziny, w przeciwieństwie do kobiet, które czują się przez nie zobowiązane do przyjęcia roli opiekunki domowej. Feministki twierdzą, że te naciski na przystosowanie społeczne mogą powodować dyskryminację ze względu na płeć w miejscu pracy i w społeczeństwie. Według Pew Research większość kobiet pracujących w zdominowanych przez mężczyzn miejscach pracy uważa, że ich branża posiada problemy z molestowaniem seksualnym.

</doc>
<doc id="4802172" url="https://pl.wikipedia.org/wiki?curid=4802172" title="Agnieszka Babenberg">
Agnieszka Babenberg



</doc>
<doc id="4802185" url="https://pl.wikipedia.org/wiki?curid=4802185" title="Jessica Sula">
Jessica Sula

Jessica Sula (ur. 3 maja 1994 w Swansea) – brytyjska aktorka, która wystąpiła m.in. w filmie "Split" oraz serialach "Kumple", "Recovery Road" i "Krzyk".

</doc>
<doc id="4802187" url="https://pl.wikipedia.org/wiki?curid=4802187" title="Intuicyjne jedzenie">
Intuicyjne jedzenie

Intuicyjne jedzenie () – to filozofia odżywiania się zalecająca odrzucenie ograniczeń dietetycznych i zwrócenie się ku temu, co określa się jako „mądrość ciała” – czyli uwrażliwienie się na fizjologiczne wskaźniki głodu i sytości oraz traktowanie ich jako jedynych wskaźników potrzeb żywieniowych. Wiąże się to ze świadomością tego, jak organizm reaguje na pewne pokarmy. Ludzie, którzy jedzą intuicyjnie, zazwyczaj wybierają pokarmy, które pomagają ich organizmowi dobrze funkcjonować i postrzegają smak jako jedyny czynnik wpływający na wybór żywności.
Historia intuicyjnego jedzenia.
Termin „intuicyjne jedzenie” został użyty po raz pierwszy w 1995 roku jako tytuł książki Evelyn Tribole i Elyse Resch. Jednak koncepcja ma swoje korzenie już we wcześniejszych pomysłach. Do pionierek należy Susie Orbach, która w 1978 roku opublikowała książkę „Fat is a Feminist Issue”, w której poruszyła, między innymi, temat zmiany nastawienia do jedzenia i własnego ciała. Wcześniej Thelma Wayler utworzyła w 1973 roku program kontroli masy ciała o nazwie Green Mountain w Fox Run z siedzibą w Vermont. Program został oparty na poglądzie mówiącym, że diety nie działają, a zmiany stylu życia i higiena osobista są ważniejsze dla zdrowia długoterminowego.
Zasady intuicyjnego jedzenia.
Naukowcy zidentyfikowali trzy główne i wzajemnie powiązane elementy intuicyjnego odżywiania się:
Evelyn Tribole i Elyse Resch w swojej książce „Intuitive Eating. A Revolutionary Program That Works“ opisały 10 zasad, które do tej pory stanowią podstawę intuicyjnego jedzenia:
Odrzuć mentalność diety.
Wyrzuć książki dietetyczne i artykuły z czasopism, które dają fałszywą nadzieję na szybkie, łatwe i trwałe odchudzanie. Przestań wierzyć, że na pewno istnieje dieta idealna dla ciebie, którą musisz odkryć.
Według autorek korzystanie z porad ekspertów do spraw żywienia prowadzi do utraty orientacji we własnych potrzebach i zaufania do sygnałów cielesnych.
Szanuj swój głód.
Dzięki niemu dbasz o swój organizm i dostarczasz mu odpowiednią porcję energii. W przeciwnym razie możesz uruchomić reakcję przejadania się. Gdy dojdziesz do momentu nadmiernego głodu, wszelkie zamiary umiarkowanego, świadomego odżywiania, staną się ulotne i nieistotne. Nauka szacunku dla tego pierwszego sygnału biologicznego przygotowuje grunt pod odbudowę zaufania do siebie i jedzenia.
Zawrzyj pokój ze swoją potrzebą głodu.
Daj sobie bezwarunkową zgodę na jedzenie. Jeśli powiesz sobie, że nie możesz lub nie powinieneś spożywać określonego jedzenia, może to prowadzić do intensywnych uczuć deprywacji, które przeradzają się w niekontrolowane pragnienia. Kiedy w końcu „poddasz się” swojemu zakazanemu jedzeniu, będzie ono doświadczane z taką intensywnością, że prawdopodobnie spowoduje przejadanie się i przytłaczające poczucie winy.
Zmierz się ze swoją „policją żywnościową”.
Chodzi o zmianę przekonania, że jest się „dobrym” lub „złym” po spożyciu czegoś mniej lub bardziej kalorycznego. Policja żywnościowa monitoruje nieuzasadnione reguły, które stworzyła dieta. Wygnanie policji żywnościowej jest kluczowym krokiem w powrocie do intuicyjnego jedzenia.
Respektuj poczucie sytości.
Słuchaj sygnałów ciała, które mówią, że nie jesteś już głodny. Zatrzymaj się w trakcie jedzenia i zadaj sobie pytanie, jak smakuje dane pożywienie i jaki jest twój obecny poziom sytości.
Odkrywaj czynnik satysfakcji.
W naszym pragnieniu, by być szczupłym i zdrowym, często przeoczamy jeden z najbardziej podstawowych motywów – przyjemność i satysfakcję, które można odnaleźć w procesie jedzenia. Kiedy jesz to, co naprawdę chcesz, w zachęcającym otoczeniu, czerpana przyjemność będzie potężną siłą pomagającą ci poczuć się usatysfakcjonowanym i zadowolonym. Zapewniając sobie to doświadczenie, przekonasz się, że potrzeba dużo mniej jedzenia, aby stwierdzić, że masz „dość”.
Dbaj o swoje uczucia bez korzystania z jedzenia.
Znajdź sposoby na pocieszenie, odwracanie uwagi i rozwiązywanie problemów bez jedzenia. Niepokój, samotność, nuda i gniew to emocje, których wszyscy doświadczamy przez całe życie. Każdy ma swój wyzwalacz i każdy ma swój sposób na uspokojenie. Jedzenie może krótkotrwale pocieszyć, ale nie rozwiąże problemu. Ostatecznie będziesz musiał poradzić sobie ze źródłem emocji, a także poczuciem winy spowodowanym przejadaniem się.
Szanuj swoje ciało.
Chodzi tu o zaakceptowanie wrodzonych wyznaczników kształtu, rozmiaru i proporcji swojego ciała. Trudno odrzucić mentalność dietetyczną, jeśli wyznaczasz sobie nierealistyczne cele i jesteś przesadnie krytyczny wobec kształtu swojego ciała.
Ćwicz, by poczuć różnicę.
Zapomnij o morderczych treningach. Po prostu bądź aktywny i poczuj różnicę. Skoncentruj się na tym, jak to jest poruszać ciałem, zamiast na spalaniu kalorii podczas ćwiczeń. Jeśli po przebudzeniu jedynym celem jest schudnięcie, zwykle nie jest to czynnik motywujący do podjęcia aktywności fizycznej.
Szanuj zdrowie.
Dokonuj wyborów żywieniowych, które wpływają pozytywnie na twoje zdrowie, ale jednocześnie są smaczne. Pamiętaj, że nie musisz mieć idealnej diety, aby być zdrowym. Nie wywołasz nagle niedoboru składników odżywczych ani nie przytyjesz od jednej przekąski czy jednego posiłku. Liczy się to, co jesz konsekwentnie w czasie. Liczy się postęp, a nie doskonałość.

</doc>
<doc id="4802188" url="https://pl.wikipedia.org/wiki?curid=4802188" title="Krisdayanti">
Krisdayanti

Krisdayanti (ur. 24 marca 1975 w Batu) – indonezyjska piosenkarka i aktorka, należąca do gwiazd indonezyjskiej kultury popularnej.
Była licznie nagradzana, na swoim koncie ma m.in. nagrodę AMI (Anugerah Musik Indonesia) w kategorii najlepszy album popowy za nagrania "Cinta" z 1996 roku.
Dwukrotnie wygrała program talent show Asia Bagus, organizowany przez Fuji Television (w latach 1992 i 1997).
Wraz z Titi DJ i Ruth Sahanayą tworzy grupę wokalną 3 Diva. Jej siostra – Yuni Shara – również jest piosenkarką.
W wieku 21 lat poślubiła piosenkarza Ananga Hermansyaha, z którym nagrała szereg albumów muzycznych.

</doc>
<doc id="4802189" url="https://pl.wikipedia.org/wiki?curid=4802189" title="Kris Dayanti">
Kris Dayanti



</doc>
<doc id="4802193" url="https://pl.wikipedia.org/wiki?curid=4802193" title="Bartas Szymoniak">
Bartas Szymoniak



</doc>
<doc id="4802195" url="https://pl.wikipedia.org/wiki?curid=4802195" title="Pierre Ngolo">
Pierre Ngolo

Pierre Ngolo (ur. 27 czerwca 1954 w Etoro-Gamboma) – kongijski polityk, od sierpnia 2011 roku sekretarz generalny Kongijskiej Partii Pracy (PCT). W latach 2002–2012 był sekretarzem generalnym Zgromadzenia Narodowego. Od 2017 roku pełni funkcję przewodniczącego Senatu.
Dzieciństwo i młodość.
Ngolo urodził się w Etoro, położonym w dystrykcie Gamboma w departamencie Plateaux. Jako nastolatek działał w "Union de la jeunesse socialiste congolaise", młodzieżówce PCT. Uczęszczał na "Université Marien Ngouabi" w Brazzaville, gdzie studiował filozofię, następnie kontynuował studia w Reims. Po powrocie do Konga pracował jako nauczyciel filozofii w szkole średniej.
Kariera polityczna.
Rząd przejściowy.
Ngolo był jednym z 75 członków "Conseil National de Transition" (Narodowej Rady Tymczasowej), która w latach 1998–2002 pełniła funkcję tymczasowego parlamentu, został wyznaczony na jej pierwszego sekretarza.
Zgromadzenie Narodowe.
Wybory parlamentarne w 2002 roku.
W wyborach parlamentarnych w czerwcu 2002 roku, jako kandydat PCT w okręgu wyborczym Ongogni, został wybrany do Zgromadzenia Narodowego, zdobywając 99,69% głosów. 10 sierpnia 2002 roku został wybrany na sekretarza generalnego Zgromadzenia Narodowego. Ngolo był delegatem na 27. konferencję "Union des Parlements Africains", która odbyła się w Algierze w listopadzie 2004 roku.
Wybory parlamentarne w 2007 roku.
W wyborach parlamentarnych w 2007 roku Ngolo startował jako kandydat PCT w okręgu Ouenzé. Uzyskał reelekcję w pierwszej turze, zdobywając 54,30% głosów. 4 września został ponownie wybrany na sekretarza generalnego Zgromadzenia Narodowego.
Wspólnota Gospodarcza Państw Afryki Środkowej.
23 lutego 2010 roku, w Brazzaville, Ngolo oświadczył, że podczas sesji komisji międzyparlamentarnej CEMAC, która odbyła się w dniach 17–19 lutego w Malabo w Gwinei Równikowej, został wybrany na przewodniczącego Wspólnoty Gospodarczej Państw Afryki Środkowej.
Wybory parlamentarne w 2012 roku.
W wyborach parlamentarnych w 2012 roku uzyskał reelekcję, ale nie został ponownie wybrany na stanowisko sekretarza generalnego Zgromadzenia Narodowego, jego funkcję objął Liranga Valère Gabriel Etéka-Yémet.
Kongijska Partia Pracy.
Na początku 2011 roku Ngolo został wyznaczony na sprawozdawcę komitetu przygotowawczego szóstego nadzwyczajnego kongresu PCT. Na szóstym nadzwyczajnym kongresie w Brazzaville, Ngolo został wybrany na Sekretarza Generalnego PCT. Stanowisko oficjalnie objął 25 sierpnia 2011 roku. W wyborach w 2012 roku, pod przewodnictwem Ngolo, PCT, po raz pierwszy od czasu wprowadzenia systemu wielopartyjnego, zdobyła większość parlamentarną.
Senat.
25 kwietnia 2017 roku potwierdził, że będzie się ubiegać o reelekcję do Zgromadzenia Narodowego, PCT jednak nie zdecydowała się na jego nominację. Został natomiast nominowany do ubiegania się o mandat senatora. W wyborach pośrednich w 2017 roku uzyskał 86 głosów, tym samym uzyskując mandat do Senatu. 12 sierpnia 2017 roku został wybrany na stanowisko przewodniczącego Senatu.

</doc>
<doc id="4802196" url="https://pl.wikipedia.org/wiki?curid=4802196" title="JST">
JST



</doc>
<doc id="4802204" url="https://pl.wikipedia.org/wiki?curid=4802204" title="Dąbrówka Mała (gmina Orzysz)">
Dąbrówka Mała (gmina Orzysz)



</doc>
<doc id="4802205" url="https://pl.wikipedia.org/wiki?curid=4802205" title="Kępa (województwo warmińsko-mazurskie)">
Kępa (województwo warmińsko-mazurskie)



</doc>
<doc id="4802209" url="https://pl.wikipedia.org/wiki?curid=4802209" title="Orzechówko (powiat olsztyński)">
Orzechówko (powiat olsztyński)



</doc>
<doc id="4802210" url="https://pl.wikipedia.org/wiki?curid=4802210" title="Edred John Henry Corner">
Edred John Henry Corner

Edred John Henry Corner (ur. 12 stycznia 1906 w Londynie, zm. 14 września 1996) – angielski botanik i mykolog.
Życiorys.
Był synem chirurga. Od dziecka jąkał się. W szkole podstawowej interesował się sportem, a w szkole średniej uprawiał rugby. Zrezygnował jednak ze sportu i zajął się nauką. Ojciec, który był członkiem British Mycological Society, zabierał go na wycieczki przyrodnicze. W czasie jednej z nich poznał ówczesnych wybitnych mykologów angielskich: Carletona Rea i A.H.R. Bullera. W 1923 r. rozpoczął naukę w Sidney Sussex College w Cambridge. Z powodu jąkania nie mógł zostać nauczycielem. Zapisał się do Colonial Service i objął stanowisko mykologa w Ogrodzie Botanicznym w Singapurze. W 1942 r., po zajęciu Singapuru przez wojska japońskie dostał się do niewoli. Cesarz Hirohito, który był miłośnikiem storczyków, pozwolił mu jednak nadal opiekować się ogrodem botanicznym. Podczas gdy inni Anglicy znajdowali się w obozie jenieckim, Corner cieszył się względną wolnością, wskutek czego potem zarzucono mu kolaborację z Japończykami. W rzeczywistości współpracował z nimi tylko w niezbędnym zakresie, ponadto przemycał żywność i inne towary osobom zatrzymanym w obozach jenieckich.
Po wojnie Corner wrócił do Anglii, ale dwa lata później wyjechał do Ameryki Południowej, pracując dla UNESCO jako główny oficer naukowy w Ameryce Łacińskiej. Tu opracował tzw. teorię duriana, wyjaśniającą, jak lasy ewoluowały do obecnej postaci. W 1949 r. powrócił do Anglii. Został mianowany wykładowcą taksonomii i botaniki tropikalnej w szkole botanicznej w Cambridge. W 1960 r. odwiedził Wyspę Bougainvillea, a w 1965 r. wziął udział w wyprawie Royal Society Expedition na Wyspy Salomona. W 1973 r. przeszedł na emeryturę.
Praca naukowa.
W latach 1934–1938 odbył kilka podróży do Malezji, gdzie odkrył wiele nowych gatunków roślin. Podjął się napisania Wayside Trees of Malaya. Była to 800-stronicowa książka dla przyrodników-amatorów, mająca służyć jako pomoc w identyfikacji drzew w tym regionie. Książka ta była kulminacją jego wieloletniego wysiłku w poznawaniu miejscowej flory, miesięcy działalności w terenie, badania zbiorów zielników i analizy dokumentacji naukowej innych naukowców. Aby uzyskać okazy z niedostępnych wierzchołków drzew, wyszkolił w tym celu małpę makaka.
Corner rozpoczął swoją karierę od studiowania mikroorganizmów i opublikował pięć artykułów na temat "Discomycetes". Następnie zainteresował się rodziną gruzełkowatych ("Nectriaceae"), i był prawdopodobnie pierwszym, który wykazał związek między grzybami a mszakami. Dalsze badania dotyczące relacji grzyb/mszak ujawniły o wiele więcej takich skojarzeń, a naukowcy szacują obecnie, że istnieje ich ponad 2000. Podczas stażu w Singapurze publikował na temat malezyjskich żagwiowców ("Polyporales") powodujących butwienie drzew, szczególnie ważnych ekonomicznie. Pracował także nad ich systemem strzępkowym z opisami i ilustracjami monomitycznej, dimitycznej i trymitycznej budowy strzępek.
Corner poczynił postępy także w taksonomii grzybów z rodziny goździeńcowatych ("Clavariaceae"). Dokładnie zbadał rolę podstawki i przeanalizował powstawanie bazydiospor u borowikowców ("Boletales"). W swojej monografii rodzaju borowik ("Boletus") opisał 123 nowe gatunki borowików Malezji. Napisał także monografie innych rodzajów grzybów klawarioidalnych, kantarelloidalnych, poliporoidalnych.
Jego dorobek to około 2200 stron publikacji naukowych, głównie z zakresu mykologii. W nazwach naukowych utworzonych przez niego taksonów dodawane jest jego nazwisko Corner.

</doc>
<doc id="4802215" url="https://pl.wikipedia.org/wiki?curid=4802215" title="Hyocephalidae">
Hyocephalidae

Hyocephalidae – rodzina pluskwiaków z podrzędu różnoskrzydłych i nadrodziny Coreoidea. Należą do niej 3 opisane gatunki. Wszystkie są endemitami kontynentalnej Australii. Są to fitofagi wysysające nasiona akacji i eukaliptusów.
Morfologia.
Pluskwiaki te mają wydłużone, grzbietowo spłaszczone ciało o równoległych bokach, osiągające do 15 mm długości. Ich podstawowe ubarwienie jest ciemne, rudobrązowe do czarnego. Zarys głowy jest silnie wydłużony i mocno zwężający się ku przodowi. Na jej powierzchni występują guzki. Powiększone bukule stykają się ze sobą i sięgają ku tyłowi poza oczy złożone. Policzki są krótkie. Na guli widnieje bruzda do chowania kłujki. Nadustek jest wyniesiony i pośrodku zwężony. Przyoczka o zredukowanych rozmiarach umieszczone są w pobliżu tylno-bocznych krawędzi oczu złożonych. Czteroczłonowe czułki osadzone są na wzgórkach położonych poniżej wysokości środka oczu złożonych. Obrys przedplecza jest trapezowaty. Występuje wśród nich polimorfizm skrzydłowy tj. formy długo- i krótkoskrzydłe. Półpokrywy mają przykrywki pozbawione żyłek poprzecznych łączących żyłkę medialną z kubitalną. Połączenia pomiędzy czterema głównymi żyłkami podłużnymi zakrywki formują komórki nasadowe. Gruczoły zapachowe zatułowia wyróżniają się na tle innych pluskwiaków obecnością szczecinkopodobnych wyrostków na ujściach. Odnóża mają bruzdy na goleniach. Po bokach podstawy odwłoka leży para jajowatych w zarysie płytek porowatych. Wszystkie przetchlinki odwłoka leżą na brzusznej jego stronie, a trichobotria na piątym i szóstym sternicie przesunięte są na bok i zgrupowane. Samiec cechuje się brakiem wezyki w fallusie, zaś samica ma lancetowate pokładełko.
Jaja mają podługowaty kształt i zaopatrzone są w trzy wyrostki mikropylowe. Larwy mają ujścia grzbietowych gruczołów zapachowych odwłoka zlokalizowane między tergitami czwartym i piątym oraz między piątym i szóstym.
Ekologia i występowanie.
Owady te zasiedlają stanowiska o podłożu piaszczystym lub żwirowatym, gdzie pędzą skryty tryb życia, bytując pod kamieniami. Są fitofagami, żerującymi na znalezionych na ziemi nasionach eukaliptusów i akacji.
Wszystkie znane gatunki z tej rodziny są endemitami kontynentalnej Australii.
Taksonomia.
Takson ten wprowadzony został w 1906 roku przez Ernsta Evalda Bergrotha w randze podrodziny Hyocephalinae w obrębie wtykowatych. Do rangi niezależnej rodziny wyniósł go w 1912 roku Odo Morannal Reuter. Thomas J. Henry w 1997 roku opublikował wyniki analizy filogenetycznej infrarzędu, zgodnie z którymi grupą siostrzaną Hyocephalidae są Stenocephalidae, przy czym hipotezę taką wysuwał już w poprzednich dekadach Carl W. Schaefer.
Do rodziny tej należą tylko 3 opisane gatunki, zgrupowane w 2 rodzajach:

</doc>
<doc id="4802216" url="https://pl.wikipedia.org/wiki?curid=4802216" title="Marie Dollinger">
Marie Dollinger

Marie Dollinger, po mężu Hendrix (ur. 28 października 1910 w Langenzenn, zm. 10 sierpnia 1994 w Norymberdze) – niemiecka lekkoatletka, sprinterka i biegaczka średniodystansowa, trzykrotna olimpijka, była rekordzistka świata.
Zajęła 7. miejsce w biegu na 800 metrów na igrzyskach olimpijskich w 1928 w Amsterdamie. Zdobyła srebrny medal w tej konkurencji na Światowych Igrzyskach Kobiet w 1930 w Pradze, przegrywając jedynie z Brytyjką Gladys Lunn.
Później skoncentrowała się na biegach na krótkich dystansach. Zajęła 4. miejsce w biegu na 100 metrów i 6. miejsce w sztafecie 4 × 100 metrów na igrzyskach olimpijskich w 1932 w Los Angeles. Na Światowych Igrzyskach Kobiet w 1934 w Londynie zwyciężyła w sztafecie 4 × 100 metrów.
Ponownie zajęła 4. miejsce w biegu na 100 metrów na igrzyskach olimpijskich w 1936 w Berlinie, natomiast w sztafecie 4 × 100 metrów (która biegła w składzie: Emmy Albus, Käthe Krauß, Dollinger i Ilse Dörffeldt) ustanowiła w eliminacjach rekord świata czasem 46,4 s. Sztafeta niemiecka prowadząc w finale zgubiła pałeczkę na ostatniej zmianie i nie ukończyła biegu.
Dollinger ustanowiła dwa rekordy świata w sztafecie 4 × 100 metrów: 46,5 s (21 czerwca 1936 w Kolonii, Albus, Krauß, Dollinger i Grete Winkels) i 46,4 s (8 sierpnia 1936 w Berlinie, Albus, Krauß, Dollinger i Dörffeldt) oraz rekord w sztafecie 3 × 800 metrów czasem 7:48,0 (20 września 1931 w Norymberdze). Osiągnęła również wyniki lepsze od ówczesnych rekordów świata w biegu na 200 metrów (25,2 s uzyskany 28 czerwca 1932 w Ansbach) i w biegu na 800 metrów (2:16,8 uzyskany 2 sierpnia 1931 w Magdeburgu), ale nie zostały one oficjalnie zatwierdzone jako rekordy świata.
Była mistrzynią Niemiec w biegu na 100 metrów w 1932 oraz wicemistrzynią na tym dystansie w latach 1933–1936. W biegu na 200 metrów była mistrzynią w 1931 i 1933 oraz wicemistrzynią w 1932 i 1934, a w biegu na 800 metrów mistrzynią w latach 1929–1931 i wicemistrzynią w 1928.
Rekordy życiowe Dollinger:
Wyszła za mąż na Friedricha Hendrixa, sprintera, medalistę olimpijskiego z 1932, który zginął na froncie wschodnim w 1941. Ich córka Brunhilde Hendrix była również sprinterką, wicemistrzynią igrzysk olimpijskich w 1960 w Rzymie w sztafecie 4 × 100 metrów.

</doc>
<doc id="4802221" url="https://pl.wikipedia.org/wiki?curid=4802221" title="Lewis Schweinitz">
Lewis Schweinitz



</doc>
<doc id="4802231" url="https://pl.wikipedia.org/wiki?curid=4802231" title="Harivansh Rai Bachchan">
Harivansh Rai Bachchan

Harivansh Rai Bachchan (ur. 27 listopada 1907 w Prajagradź, zm. 18 stycznia 2003 w Mumbaju) – hinduski poeta z ruchu Nayi Kavita (Nowa Poezja), tłumacz Szekspira, najbardziej znany z poematu "Madhushaala" (Dom Wina), członek izby wyższej indyjskiego parlamentu federalnego Rajya Sabha. 
W latach 50. obronił doktorat na Uniwersytecie w Cambridge z literatury angielskiej pod tytułem "William Butler Yeats i okultyzm". 
W 1966 roku został nominowany do izby wyższej parlamentu Rajya Sabha. W 1976 roku otrzymał order Padma Bhushan za swój wkład w literaturę. 
Harivansh Rai Bachchan najbardziej znany jest z poetyckiej trylogii "Madhushaala, Madhubaala i Madhukalash" (1935). Był autorem czterotomomowej autobiografii. Przetłumaczył również Makbeta oraz Otella Williama Shakespeare'a na język hindi. 
W 2019 roku we Wrocławiu został odsłonięty przez aktora Amitabha Bachchana, wrocławski krasnal upamiętniający poetę. 

</doc>
<doc id="4802236" url="https://pl.wikipedia.org/wiki?curid=4802236" title="Shine We Are!">
Shine We Are!



</doc>
<doc id="4802238" url="https://pl.wikipedia.org/wiki?curid=4802238" title="Anastazy I (patriarcha Jerozolimy)">
Anastazy I (patriarcha Jerozolimy)

Anastazy z Jerozolimy – drugi patriarcha Jerozolimy; sprawował urząd w latach 458–478.

</doc>
<doc id="4802240" url="https://pl.wikipedia.org/wiki?curid=4802240" title="Martyriusz (patriarcha Jerozolimy)">
Martyriusz (patriarcha Jerozolimy)

Martyriusz – trzeci patriarcha Jerozolimy; sprawował urząd w latach 478–486.

</doc>
<doc id="4802242" url="https://pl.wikipedia.org/wiki?curid=4802242" title="Sallustiusz (patriarcha Jerozolimy)">
Sallustiusz (patriarcha Jerozolimy)

Salustiusz – czwarty patriarcha Jerozolimy; sprawował urząd w latach 486–493.

</doc>
<doc id="4802244" url="https://pl.wikipedia.org/wiki?curid=4802244" title="Eliasz I (patriarcha Jerozolimy)">
Eliasz I (patriarcha Jerozolimy)

Eliasz I – piąty patriarcha Jerozolimy; sprawował urząd w latach 495–516.

</doc>
<doc id="4802246" url="https://pl.wikipedia.org/wiki?curid=4802246" title="Jan III (patriarcha Jerozolimy)">
Jan III (patriarcha Jerozolimy)

Jan III – szósty patriarcha Jerozolimy; sprawował urząd w latach 516–523.

</doc>
<doc id="4802247" url="https://pl.wikipedia.org/wiki?curid=4802247" title="Piotr I (patriarcha Jerozolimy)">
Piotr I (patriarcha Jerozolimy)

Piotr I – siódmy patriarcha Jerozolimy; sprawował urząd w latach 524–552.

</doc>
<doc id="4802249" url="https://pl.wikipedia.org/wiki?curid=4802249" title="Makary II (patriarcha Jerozolimy)">
Makary II (patriarcha Jerozolimy)

Makary II – ósmy patriarcha Jerozolimy; sprawował urząd w 552 r. i ponownie w latach 564–575.

</doc>
<doc id="4802251" url="https://pl.wikipedia.org/wiki?curid=4802251" title="Eustachy (patriarcha Jerozolimy)">
Eustachy (patriarcha Jerozolimy)

Eustachy – dziewiąty patriarcha Jerozolimy; sprawował urząd w latach 552–564.

</doc>
<doc id="4802252" url="https://pl.wikipedia.org/wiki?curid=4802252" title="Ilse Dörffeldt">
Ilse Dörffeldt

Ilse Dörffeldt (ur. 23 marca 1912 w Berlinie, zm. 14 września 1992 w Berlinie–Hellersdordie) – niemiecka lekkoatletka, sprinterka, olimpijka, była rekordzistka świata.
Wystąpiła w sztafecie 4 × 100 metrów na igrzyskach olimpijskich w 1936 w Berlinie. Sztafeta niemiecka, która biegła w składzie: Emmy Albus, Käthe Krauß, Marie Dollinger i Dörffeldt ustanowiła w eliminacjach rekord świata czasem 46,4 s. W biegu finałowym wyraźnie prowadząc, zgubiła pałeczkę na ostatniej zmianie (między Dollinger a Dörffeldt) i nie ukończyła biegu.
Oprócz rekordu świata w sztafecie 4 × 100 metrów Dörffeldt ustanowiła również rekord świata w sztafecie 4 × 200 metrów czasem 1:45,3 uzyskanym 19 czerwca 1938 w Chociebużu, w składzie: Albus, Dörffeldt, Dora Voigt i Anneliese Müller. Jeszcze lepszy wynik w tej konkurencji – 1:44,6 – uzyskała sztafeta z Dörffeldt w składzie 9 czerwca 1940 w Berline, ale z uwagi na okres wojny nie został on oficjalnie uznany.
Dörffeldt była mistrzynią Niemiec w sztafecie 4 × 100 metrów w 1934, 1937 i 1938, wicemistrzynią w biegu na 100 metrów w 1937 oraz brązową medalistką na tym dystansie w 1933 i 1934, brązową medalistką w biegu na 200 metrów w latach 1932–1934 oraz wicemistrzynią w biegu na 800 metrów w 1932.
Rekordy życiowe Dörffeldt:
Po wojnie była nauczycielką języka niemieckiego, historii i wychowania fizycznego w Banzendorf, a potem w Berlinie (wschodnim). Jest pochowana w Banzendorf.

</doc>
<doc id="4802256" url="https://pl.wikipedia.org/wiki?curid=4802256" title="Jan IV (patriarcha Jerozolimy)">
Jan IV (patriarcha Jerozolimy)

Jan IV z Jerozolimy – dziesiąty patriarcha Jerozolimy; sprawował urząd w latach 575–594.

</doc>
<doc id="4802257" url="https://pl.wikipedia.org/wiki?curid=4802257" title="Amos (patriarcha Jerozolimy)">
Amos (patriarcha Jerozolimy)

Amos – jedenasty patriarcha Jerozolimy; sprawował urząd w latach 594–601.

</doc>
<doc id="4802258" url="https://pl.wikipedia.org/wiki?curid=4802258" title="Izaak (patriarcha Jerozolimy)">
Izaak (patriarcha Jerozolimy)

Izaak – dwunasty patriarcha Jerozolimy; sprawował urząd w latach 601–608.

</doc>
<doc id="4802261" url="https://pl.wikipedia.org/wiki?curid=4802261" title="Zachariasz (patriarcha Jerozolimy)">
Zachariasz (patriarcha Jerozolimy)

Zachariasz – trzynasty patriarcha Jerozolimy; sprawował urząd w latach 609–632.

</doc>
<doc id="4802269" url="https://pl.wikipedia.org/wiki?curid=4802269" title="Paweł Gutt">
Paweł Gutt

Paweł Gutt, ps. „Dobek”, „Mostowy” (ur. 29 września 1897 w Poroninie, zm. 8 stycznia 1972 tamże) – polski rolnik, przedsiębiorca i działacz niepodległościowy, sierżant Wojska Polskiego, kawaler Orderu Virtuti Militari.
Życiorys.
Urodził się 29 września 1897 w Poroninie, w ówczesnym powiecie nowotarskim Królestwa Galicji i Lodomerii, w rodzinie Pawła, rolnika, i Wiktorii z domu Chowaniec. 
Po ukończeniu czterech klas szkoły ludowej w rodzinnej wsi, pracował z rodzicami na roli oraz uczył się zawodu rzeźnika. Działał w miejscowej Drużynie Podhalańskiej oraz w Związku Strzeleckim. Od 4 sierpnia 1914 roku w Legionach Polskich z przydziałem do 5 kompanii II batalionu 2 pułku piechoty LP. Następnie służył w 1 pułku piechoty LP i 1 kompanii II batalionu 5 pułku piechoty LP, w stopniu sekcyjnego. Wyróżnił się 23 maja 1915 w bitwie pod Konarami. 18 lutego 1922 major Alojzy Gluth-Nowowiejski we wniosku na odznaczenie Orderem Virtuti Militari napisał: „w walce o Przepiórów prowadząc patrol bojowy tuż przed pozycjami nieprzyjacielskimi został ranny w rękę, a kula karabinowa strzaskała mu broń. Kapral Gutt, przynosi meldunek, prosi o nowy karabin i mimo rany posuwa się z powrotem ku okopom mieprzyjaciela. Tam chwyta jeńca i przynosi meldunek rozstrzygający o dalszej bitwie – po czym dopiero spełniwszy swoje zadanie, wskutek upływu krwi udaje się do punktu opatrunkowego. Kapral Gut podczas wszystkich walk odznaczał się wybitną dzielnością i rozwagą. Każda bitwa to kilka czynów bohaterskich”. 27 maja 1915 przebywał w szpitalu zorganizowanym w Fabryce Cygar i Tytoniu w Krakowie. Pod koniec kwietnia 1917 pełnił służbę w 5. kompanii 5 pp.
W odrodzonym Wojsku Polskim od 2 listopada 1918 z przydziałem do 2 pułku strzelców podhalańskich. Uczestniczył w wojnie polsko-bolszewickiej - ranny w dniu 15 stycznia 1920 roku. Po wyleczeniu przeniesiony do 18 pułku piechoty, z dniem 16 sierpnia 1920 r. wrócił w szeregi 2 pułku strzelców Podhalańskich. W toku działań wojennych awansowany na sierżanta i mianowany dowódcą plutonu. W kwietniu 1921 został zdemobilizowany, wrócił do Poronina, tam też działał w Związku Strzeleckim i Związku Legionistów Polskich. W 1928 zaciągnął pożyczkę i wybudował dom, w którym prowadził pensjonat.
Zmarł 8 stycznia 1972 w Poroninie i spoczął w grobie rodzinnym na miejscowym cmentarzu. Był żonaty z Heleną z Łukaszczyków, z którą miał synów: Jana (ur. 10 lipca 1923), Józefa (ur. 20 marca 1925) i Stanisława (ur. 1 sierpnia 1927) oraz córkę Zofię (ur. 9 maja 1930).

</doc>
<doc id="4802270" url="https://pl.wikipedia.org/wiki?curid=4802270" title="Anastazy II (patriarcha Jerozolimy)">
Anastazy II (patriarcha Jerozolimy)

Anastazy II – szesnasty chalcedoński patriarcha Jerozolimy; sprawował urząd do 706 r..

</doc>
<doc id="4802272" url="https://pl.wikipedia.org/wiki?curid=4802272" title="Jan V (patriarcha Jerozolimy)">
Jan V (patriarcha Jerozolimy)

Jan V – siedemnasty chalcedoński patriarcha Jerozolimy; sprawował urząd w latach 706–735.

</doc>
<doc id="4802273" url="https://pl.wikipedia.org/wiki?curid=4802273" title="Paweł Strehlau">
Paweł Strehlau

Paweł Strehlau (ur. 1936 w Starogardzie Gdańskim, zm. 10 września 2017) – polski fotograf, pedagog, sportowiec. Członek założyciel Starogardzkiego Towarzystwa Fotograficznego. Członek rzeczywisty Polskiego Towarzystwa Fotograficznego. Prezes Zarządu Okręgowego Polskiego Związku Podnoszenia Ciężarów w Gdańsku. Członek Zarządu Polskiego Związku Podnoszenia Ciężarów w Warszawie.
Życiorys.
Paweł Strehlau był absolwentem Akademii Wychowania Fizycznego w Warszawie (1957), związany z pomorskim środowiskiem sportowym oraz fotograficznym – fotografował od końca lat 50. XX wieku. Miejsce szczególne w jego twórczości zajmowała fotografia dokumentalna, fotografia pejzażowa oraz fotografia przyrodnicza. W 1961 został przyjęty w poczet członków rzeczywistych Polskiego Towarzystwa Fotograficznego. Był uczestnikiem wielu prezentacji, wystaw fotograficznych – między innymi w ramach przynależności do PTF. Był autorem i współautorem wielu wystaw fotograficznych; zbiorowych oraz indywidualnych. 
Za aktywną działalność społeczną (m.in. na niwie fotografii) oraz zawodową został odznaczony (między innymi) Złotym Krzyżem Zasługi, Krzyżem Kawalerskim Orderu Odrodzenia Polski, Medalem Komisji Edukacji Narodowej. 
W 2007 roku był inicjatorem oraz współzałożycielem Starogardzkiego Towarzystwa Fotograficznego, późniejszego członka zbiorowego Fotoklubu Rzeczypospolitej Polskiej Stowarzyszenia Twórców. Obecnie towarzystwo nazwano jego imieniem – i nosi nazwą Starogardzkie Towarzystwo Fotograficzne im. Pawła Strehlaua. W 2009 otrzymał nominację do nagrody Prezydenta Miasta Starogardu Gdańskiego – "Wierzyczanki," w kategorii "Kultura".
Paweł Strehlau zmarł 10 września 2017, pochowany 14 września (uroczystości pogrzebowe odbyły się w kościele pod wezwaniem św. Wojciecha w Starogardzie Gdańskim).
Odznaczenia.
Źródło.

</doc>
<doc id="4802274" url="https://pl.wikipedia.org/wiki?curid=4802274" title="Teodor I (patriarcha Jerozolimy)">
Teodor I (patriarcha Jerozolimy)

Teodor I – osiemnasty chalcedoński patriarcha Jerozolimy; sprawował urząd w latach 745–770.

</doc>
<doc id="4802275" url="https://pl.wikipedia.org/wiki?curid=4802275" title="Eliasz II (patriarcha Jerozolimy)">
Eliasz II (patriarcha Jerozolimy)

Eliasz II – dziewiętnasty chalcedoński patriarcha Jerozolimy; sprawował urząd w latach 770–797.

</doc>
<doc id="4802276" url="https://pl.wikipedia.org/wiki?curid=4802276" title="Jerzy (patriarcha Jerozolimy)">
Jerzy (patriarcha Jerozolimy)

Jerzy – dwudziesty chalcedoński patriarcha Jerozolimy; sprawował urząd w latach 797–807.

</doc>
<doc id="4802277" url="https://pl.wikipedia.org/wiki?curid=4802277" title="Bruno Brazil">
Bruno Brazil

Bruno Brazil – belgijska, francuskojęzyczna seria komiksowa, stworzona przez scenarzystę Grega i rysownika Williama Vance’a, publikowana pierwotnie w latach 1967–1979 w odcinkach na łamach czasopisma „Tintin” oraz w latach 1969–1977 w formie indywidualnych tomów nakładem wydawnictwa Le Lombard. Łącznie powstało 10 tomów, a w 1995 niewydane wcześniej historie ukazały się w dodatkowym, 11. albumie. W 2019 wydawnictwo Le Lombard reaktywowało serię pod tytułem "Les Nouvelles Aventures de Bruno Brazil" ("Nowe przygody Bruna Brazila"), powierzając jej tworzenie scenarzyście Laurentowi-Frédéricowi Bollée i rysownikowi Philippe’owi Aymondowi"." Po polsku "Bruno Brazil" ukazuje się od 2020 nakładem wydawnictwa Ongrys zarówno w formie albumów indywidualnych, jak i zbiorczych.
Fabuła.
Bruno Brazil pracuje dla amerykańskiej sekcji międzynarodowej agencji wywiadowczej i kontrwywiadu W.S.I.O. ("World Security International Office"). Początkowo ukazany jako samotny agent w stylu Jamesa Bonda, szybko otoczył się zespołem specjalistów tworzących grupę o nazwie Komando "Kajman", z którym poprowadzi wiele niebezpiecznych misji szpiegowskich na całym świecie.

</doc>
<doc id="4802278" url="https://pl.wikipedia.org/wiki?curid=4802278" title="Tomasz I (patriarcha Jerozolimy)">
Tomasz I (patriarcha Jerozolimy)

Tomasz I – dwudziesty pierwszy chalcedoński patriarcha Jerozolimy; sprawował urząd w latach 807–820.

</doc>
<doc id="4802279" url="https://pl.wikipedia.org/wiki?curid=4802279" title="Bazyli (patriarcha Jerozolimy)">
Bazyli (patriarcha Jerozolimy)

Bazyli – dwudziesty drugi chalcedoński patriarcha Jerozolimy; sprawował urząd w latach 820–838.

</doc>
<doc id="4802280" url="https://pl.wikipedia.org/wiki?curid=4802280" title="Jan VI (patriarcha Jerozolimy)">
Jan VI (patriarcha Jerozolimy)

Jan VI – dwudziesty trzeci chalcedoński patriarcha Jerozolimy; sprawował urząd w latach 838–842.

</doc>
<doc id="4802282" url="https://pl.wikipedia.org/wiki?curid=4802282" title="Sergiusz I (patriarcha Jerozolimy)">
Sergiusz I (patriarcha Jerozolimy)

Sergiusz I – dwudziesty czwarty chalcedoński patriarcha Jerozolimy; sprawował urząd w latach 842–844.

</doc>
<doc id="4802284" url="https://pl.wikipedia.org/wiki?curid=4802284" title="Salomon (patriarcha Jerozolimy)">
Salomon (patriarcha Jerozolimy)

Salomon – dwudziesty piąty chalcedoński patriarcha Jerozolimy; sprawował urząd w latach 855–860.

</doc>
<doc id="4802286" url="https://pl.wikipedia.org/wiki?curid=4802286" title="Teodozjusz (patriarcha Jerozolimy)">
Teodozjusz (patriarcha Jerozolimy)

Tedozjusz – dwudziesty szósty chalcedoński patriarcha Jerozolimy; sprawował urząd w latach 862–878.

</doc>
<doc id="4802287" url="https://pl.wikipedia.org/wiki?curid=4802287" title="Jan Branicki">
Jan Branicki



</doc>
<doc id="4802288" url="https://pl.wikipedia.org/wiki?curid=4802288" title="Eliasz III (patriarcha Jerozolimy)">
Eliasz III (patriarcha Jerozolimy)

Eliasz III – dwudziesty siódmy chalcedoński patriarcha Jerozolimy; sprawował urząd w latach 878–907.

</doc>
<doc id="4802289" url="https://pl.wikipedia.org/wiki?curid=4802289" title="Sergiusz II (patriarcha Jerozolimy)">
Sergiusz II (patriarcha Jerozolimy)

Sergiusz II – dwudziesty ósmy chalcedoński patriarcha Jerozolimy; sprawował urząd w latach 908–911.

</doc>
<doc id="4802291" url="https://pl.wikipedia.org/wiki?curid=4802291" title="AV Linux">
AV Linux

AV Linux – dystrybucja systemu GNU/Linux oparta na Debianie, przeznaczona do tworzenia i edycji mediów, główie muzyki.
Cechy dystrybucji.
Twórcy AV Linux skupiają się na użyteczności dystrybucji dla twórców mediów. Posiada kolekcję programów do tworzenia i edycji plików audio, wideo, oraz obróbki grafiki.
Domyślnie dołączone oprogramowanie.
Edycja dźwięku: Ardour, Audacity, MuseScore, Amsynth, Calf Studio Gear, Carla, Guitarix, Hydrogen.
Edycja wideo: Cinelerra, Kdenlive, Openshot.
Edycja grafiki: Blender, GIMP, Inkscape, Shotwell.

</doc>
<doc id="4802307" url="https://pl.wikipedia.org/wiki?curid=4802307" title="Anarres">
Anarres



</doc>
<doc id="4802317" url="https://pl.wikipedia.org/wiki?curid=4802317" title="Jakob Eriksson">
Jakob Eriksson

Jakob Eriksson (ur. 30 września 1848 w Hyllie, zm. 26 kwietnia 1931 w Sztokholmie) – szwedzki mykolog i fitopatolog. Jako pierwszy opisał morfologicznie podobne gatunki rdzy ("Puccinia").
Życiorys.
Eriksson urodził się w Hyllie, niedaleko Malmö w Szwecji. Jego ojciec był rolnikiem. W szkole średniej Eriksson zainteresował się botaniką. Studiował na Uniwersytecie w Lund, tam też w 1874 r. uzyskał doktorat. Natychmiast po doktoracie został mianowany wykładowcą botaniki na uniwersytecie. Przez następne 22 lata uczył na uniwersytecie w Lund, Uniwersytecie w Uppsali i w nowej szkole podstawowej w Sztokholmie. W 1876 roku przyjął stanowisko botanika w Akademii Rolniczej. W 1885 r. został powołany na stanowisko profesora i dyrektora nowo utworzonego działu fizjologii roślin. Z czasem dział ten powiększał się, został zreorganizowany i rozszerzony. Eriksson był dyrektorem ośrodka w latach 1907–1913 przed przejściem na emeryturę.
Podróżował do różnych krajów Europy. Brał udział w kilku międzynarodowych konferencjach jako przedstawiciel szwedzkiego rządu. Założył laboratorium fizjologii roślin w Erescati koło Sztokholmu. 
Praca naukowa.
Za pracę doktorską pt. „Studia nad bulwami roślin motylkowatych” otrzymał nagrodę Zetterstedtska. W pracy tej udowodnił, że bulwy wywoływane są przez mikroorganizmy i obalił tezę Marcelo Malpighiego, który bulwy uważał za galasy. Jednak uwaga Erikssona, że bulwy mogą być patogenne również była błędna. Dzisiaj wiemy, że mikroorganizmy wywołujące bulwy żyją w symbiozie z roślinami motylkowymi.
Głównym obiektem zainteresowaniem Erikssona były choroby roślin, szczególnie grzybowe choroby roślin. Najważniejszym odkryciem w jego pracy badawczej było opisanie specjalnych form w obrębie morfologicznie podobnych gatunków rdzy. Doszedł do wniosku, że rdzowate ("Pucciniaceae") są wyspecjalizowane i są biologicznie różne, chociaż wykazują podobieństwo w morfologii. Przeprowadzone przez Erikssona badania nad grzybowymi patogenami roślin na poziomie komórkowym zapewniły lepsze zrozumienie procesu infekcji, a także przyczyniły się do opracowania programów ochrony roślin przed tymi patogenami. Oprócz pracy nad rdzą, Eriksson badał również wiele innych patogenów, w tym zgniliznę koniczyny, grzybowe choroby ziemniaka, pleśń, choroby marchwi, kwiatów i gałęzi u drzew owocowych, mączniaka szpinaku i mączniaka agrestu. Eriksson jest uważany za pierwszego autora podręcznika o chorobach grzybowych. 
Jego dorobek to ponad 400 publikacji. Wśród nich jest kilka książek i monografii.

</doc>
<doc id="4802329" url="https://pl.wikipedia.org/wiki?curid=4802329" title="Magdalena Röck">
Magdalena Röck

Magdalena Röck (ur. 15 marca 1994 w Landeck) – austriacka wspinaczka sportowa. Specjalizowała się w prowadzeniu oraz w boulderingu. Dwukrotna brązowa medalistka mistrzostw świata we wspinaczce sportowej w prowadzeniu z 2011 oraz z 2014.
Kariera sportowa.
W 2011 we włoskim Arco oraz w 2014 w hiszpańskim Gijón zdobyła brązowe medale mistrzostw świata we wspinaczce sportowej w konkurencji prowadzenia.
Wielokrotna uczestniczka, medalistka prestiżowych zawodów wspinaczkowych Rock Master we włoskim Arco, gdzie zdobyła złoty medal w 2014. Uczestniczka zimowych igrzysk wojskowych w 2017 w rosyjskim Soczi we wspinaczce sportowej w konkurencjach boulderingu oraz prowadzenia.

</doc>
<doc id="4802335" url="https://pl.wikipedia.org/wiki?curid=4802335" title="Leoncjusz I (patriarcha Jerozolimy)">
Leoncjusz I (patriarcha Jerozolimy)

Leoncjusz – dwudziesty dziewiąty chalcedoński patriarcha Jerozolimy; sprawował urząd w latach 912–929.

</doc>
<doc id="4802342" url="https://pl.wikipedia.org/wiki?curid=4802342" title="Atanazy I (patriarcha Jerozolimy)">
Atanazy I (patriarcha Jerozolimy)

Atanazy I – trzydziesty chalcedoński patriarcha Jerozolimy; sprawował urząd w latach 929–937.

</doc>
<doc id="4802347" url="https://pl.wikipedia.org/wiki?curid=4802347" title="Chrystodolus I (patriarcha Jerozolimy)">
Chrystodolus I (patriarcha Jerozolimy)

Chrystodolus I – trzydziesty pierwszy chalcedoński patriarcha Jerozolimy; sprawował urząd około 937 r.

</doc>
<doc id="4802350" url="https://pl.wikipedia.org/wiki?curid=4802350" title="Agaton (patriarcha Jerozolimy)">
Agaton (patriarcha Jerozolimy)

Agaton – trzydziesty drugi chalcedoński patriarcha Jerozolimy; sprawował urząd w latach 950–964.

</doc>
<doc id="4802353" url="https://pl.wikipedia.org/wiki?curid=4802353" title="Jan VII (patriarcha Jerozolimy)">
Jan VII (patriarcha Jerozolimy)

Jan VII (zm. 966 w Jerozolimie) – trzydziesty trzeci chalcedoński patriarcha Jerozolimy.
Życiorys.
Sprawował urząd w latach 964–966. W 966 r. spalony na stosie przez muzułmańskich mieszkańców Jerozolimy.

</doc>
<doc id="4802356" url="https://pl.wikipedia.org/wiki?curid=4802356" title="Chrystodulos II (patriarcha Jerozolimy)">
Chrystodulos II (patriarcha Jerozolimy)

Chrystodulos II – trzydziesty czwarty chalcedoński patriarcha Jerozolimy; sprawował urząd w latach 966–969.

</doc>
<doc id="4802361" url="https://pl.wikipedia.org/wiki?curid=4802361" title="Tomasz II (patriarcha Jerozolimy)">
Tomasz II (patriarcha Jerozolimy)

Tomasz II – trzydziesty piąty chalcedoński patriarcha Jerozolimy; sprawował urząd w latach 969–978.

</doc>
<doc id="4802364" url="https://pl.wikipedia.org/wiki?curid=4802364" title="Józef II (patriarcha Jerozolimy)">
Józef II (patriarcha Jerozolimy)

Józef II – trzydziesty szósty chalcedoński patriarcha Jerozolimy; sprawował urząd w latach 980–983.

</doc>
<doc id="4802365" url="https://pl.wikipedia.org/wiki?curid=4802365" title="Orestes (patriarcha Jerozolimy)">
Orestes (patriarcha Jerozolimy)

Orestes – trzydziesty siódmy chalcedoński patriarcha Jerozolimy; sprawował urząd w latach 983–1005.

</doc>
<doc id="4802368" url="https://pl.wikipedia.org/wiki?curid=4802368" title="Teofil I (patriarcha Jerozolimy)">
Teofil I (patriarcha Jerozolimy)

Teofil I – trzydziesty ósmy chalcedoński patriarcha Jerozolimy; sprawował urząd w latach 1012–1020.

</doc>
<doc id="4802369" url="https://pl.wikipedia.org/wiki?curid=4802369" title="Nicefor I (patriarcha Jerozolimy)">
Nicefor I (patriarcha Jerozolimy)

Nicefor I – trzydziesty dziewiąty chalcedoński patriarcha Jerozolimy. Sprawował urząd od 1020 r.; data końca jego urzędowania nie jest znana.

</doc>
<doc id="4802372" url="https://pl.wikipedia.org/wiki?curid=4802372" title="Józef Murgot">
Józef Murgot

Józef Murgot (ur. w Świętochłowicach, zm. w 31 sierpnia 1987 r., "tamże") - polski piłkarz, trener.
W młodości grał w Czarnych Chropaczów. Po wojnie został nauczycielem wychowania fizycznego w Technikum Górniczym w Chorzowie.
W 1953 roku został opiekunem pierwszej szkółki piłkarskiej w Polsce - Zryw Chorzów. Na początku lat 60. XX wieku Zryw Chorzów stał się czołową akademią piłkarską w Polsce. Jego zespół U-19 dwukrotnie zdobył mistrzostwo kraju (1960, 1961). W finale Pucharu Polski U-19 w 1961 r. Zryw pokonał 10-1 drużynę U-19 Górnika Wałbrzycha, a wkrótce potem kilku zawodników Zrywu zostało powołanych do reprezentacji Polski do lat 18. W 1961 roku w Mistrzostwach Europy do lat 18 UEFA Polska z dwoma zawodnikami Zryw w składzie (Szołtysik i Janduda) zdobyła srebro. W Zrywie występowali wówczas Antoni Piechniczek, Zygfryd Szołtysik, Jan Banaś, Józef Janduda, Jerzy Michajłow, Walter Gzel czy Eugeniusz Klois.
Józef Murgot kontynuował swoją pracę do lat siedemdziesiątych. Zmarł 31 sierpnia 1987 r. i został pochowany na cmentarzu w Chropaczowie.

</doc>
<doc id="4802375" url="https://pl.wikipedia.org/wiki?curid=4802375" title="Joannicjusz (patriarcha Jerozolimy)">
Joannicjusz (patriarcha Jerozolimy)

Joannicjusz – chalcedoński patriarcha Jerozolimy w XI w. (w okresie po 1020 r. – przed 1084 r.).

</doc>
<doc id="4802382" url="https://pl.wikipedia.org/wiki?curid=4802382" title="Sofroniusz II (patriarcha Jerozolimy)">
Sofroniusz II (patriarcha Jerozolimy)

Sofroniusz II – prawosławny patriarcha Jerozolimy w latach 1040–1059.

</doc>
<doc id="4802384" url="https://pl.wikipedia.org/wiki?curid=4802384" title="Eutymiusz I (patriarcha Jerozolimy)">
Eutymiusz I (patriarcha Jerozolimy)

Eutymiusz I – prawosławny patriarcha Jerozolimy do 1084 r.

</doc>
<doc id="4802393" url="https://pl.wikipedia.org/wiki?curid=4802393" title="Symeon II (patriarcha Jerozolimy)">
Symeon II (patriarcha Jerozolimy)

Symeon II – prawosławny patriarcha Jerozolimy w latach 1084–1106.

</doc>
<doc id="4802396" url="https://pl.wikipedia.org/wiki?curid=4802396" title="Czesław Bankiewicz">
Czesław Bankiewicz



</doc>
<doc id="4802397" url="https://pl.wikipedia.org/wiki?curid=4802397" title="Palanka">
Palanka



</doc>
<doc id="4802398" url="https://pl.wikipedia.org/wiki?curid=4802398" title="Palež">
Palež



</doc>
<doc id="4802399" url="https://pl.wikipedia.org/wiki?curid=4802399" title="Paležnica (gmina Ljig)">
Paležnica (gmina Ljig)



</doc>
<doc id="4802400" url="https://pl.wikipedia.org/wiki?curid=4802400" title="Paljevo">
Paljevo



</doc>
<doc id="4802401" url="https://pl.wikipedia.org/wiki?curid=4802401" title="Paradiž">
Paradiž



</doc>
<doc id="4802402" url="https://pl.wikipedia.org/wiki?curid=4802402" title="Parcani">
Parcani



</doc>
<doc id="4802403" url="https://pl.wikipedia.org/wiki?curid=4802403" title="Parcani (gmina miejska Sopot)">
Parcani (gmina miejska Sopot)



</doc>
<doc id="4802405" url="https://pl.wikipedia.org/wiki?curid=4802405" title="Pasjak">
Pasjak



</doc>
<doc id="4802406" url="https://pl.wikipedia.org/wiki?curid=4802406" title="Pasjak (miasto Kruševac)">
Pasjak (miasto Kruševac)



</doc>
<doc id="4802407" url="https://pl.wikipedia.org/wiki?curid=4802407" title="Pasjača">
Pasjača



</doc>
<doc id="4802408" url="https://pl.wikipedia.org/wiki?curid=4802408" title="Pasjača (miasto Prokuplje)">
Pasjača (miasto Prokuplje)



</doc>
<doc id="4802409" url="https://pl.wikipedia.org/wiki?curid=4802409" title="Pavičići">
Pavičići



</doc>
<doc id="4802410" url="https://pl.wikipedia.org/wiki?curid=4802410" title="Pavlica">
Pavlica



</doc>
<doc id="4802411" url="https://pl.wikipedia.org/wiki?curid=4802411" title="Pavlica (gmina Raška)">
Pavlica (gmina Raška)



</doc>
<doc id="4802413" url="https://pl.wikipedia.org/wiki?curid=4802413" title="Pavlovac">
Pavlovac



</doc>
<doc id="4802414" url="https://pl.wikipedia.org/wiki?curid=4802414" title="Sawa (patriarcha Jerozolimy)">
Sawa (patriarcha Jerozolimy)

Sawa – prawosławny patriarcha Jerozolimy od 1106 r.. Data końca jego urzędowania nie jest znana.

</doc>
<doc id="4802415" url="https://pl.wikipedia.org/wiki?curid=4802415" title="Pavlovci">
Pavlovci



</doc>
<doc id="4802416" url="https://pl.wikipedia.org/wiki?curid=4802416" title="Pece">
Pece



</doc>
<doc id="4802419" url="https://pl.wikipedia.org/wiki?curid=4802419" title="Perna">
Perna



</doc>
<doc id="4802420" url="https://pl.wikipedia.org/wiki?curid=4802420" title="Jerzy Zaremba">
Jerzy Zaremba



</doc>
<doc id="4802422" url="https://pl.wikipedia.org/wiki?curid=4802422" title="Petina">
Petina



</doc>
<doc id="4802424" url="https://pl.wikipedia.org/wiki?curid=4802424" title="Petkovac">
Petkovac



</doc>
<doc id="4802425" url="https://pl.wikipedia.org/wiki?curid=4802425" title="Petrovo Selo">
Petrovo Selo



</doc>
<doc id="4802426" url="https://pl.wikipedia.org/wiki?curid=4802426" title="Peč">
Peč



</doc>
<doc id="4802427" url="https://pl.wikipedia.org/wiki?curid=4802427" title="Peč (gmina Grosuplje)">
Peč (gmina Grosuplje)



</doc>
<doc id="4802428" url="https://pl.wikipedia.org/wiki?curid=4802428" title="Peščenik">
Peščenik



</doc>
<doc id="4802429" url="https://pl.wikipedia.org/wiki?curid=4802429" title="Jan VIII (patriarcha Jerozolimy)">
Jan VIII (patriarcha Jerozolimy)

Jan VIII – prawosławny patriarcha Jerozolimy w XII w. (w okresie po 1106 r. – przed 1156 r.).

</doc>
<doc id="4802430" url="https://pl.wikipedia.org/wiki?curid=4802430" title="Pijavice">
Pijavice



</doc>
<doc id="4802431" url="https://pl.wikipedia.org/wiki?curid=4802431" title="Pilatovci">
Pilatovci



</doc>
<doc id="4802433" url="https://pl.wikipedia.org/wiki?curid=4802433" title="Pisari">
Pisari



</doc>
<doc id="4802434" url="https://pl.wikipedia.org/wiki?curid=4802434" title="Pivnice">
Pivnice



</doc>
<doc id="4802435" url="https://pl.wikipedia.org/wiki?curid=4802435" title="Planjsko">
Planjsko



</doc>
<doc id="4802436" url="https://pl.wikipedia.org/wiki?curid=4802436" title="Plat">
Plat



</doc>
<doc id="4802437" url="https://pl.wikipedia.org/wiki?curid=4802437" title="Plavna">
Plavna



</doc>
<doc id="4802438" url="https://pl.wikipedia.org/wiki?curid=4802438" title="Plavna (gmina Negotin)">
Plavna (gmina Negotin)



</doc>
<doc id="4802439" url="https://pl.wikipedia.org/wiki?curid=4802439" title="Rasmus Gozzi">
Rasmus Gozzi

Rasmus Gozzi – szwedzki piosenkarz muzyki popowej oraz elektronicznej.

</doc>
<doc id="4802440" url="https://pl.wikipedia.org/wiki?curid=4802440" title="Pleš">
Pleš



</doc>
<doc id="4802443" url="https://pl.wikipedia.org/wiki?curid=4802443" title="Pluska">
Pluska



</doc>
<doc id="4802444" url="https://pl.wikipedia.org/wiki?curid=4802444" title="Mikołaj (patriarcha Jerozolimy)">
Mikołaj (patriarcha Jerozolimy)

Mikołaj – prawosławny patriarcha Jerozolimy do 1156 r. Data początku jego urzędowania nie jest znana.

</doc>
<doc id="4802445" url="https://pl.wikipedia.org/wiki?curid=4802445" title="Pobrđe">
Pobrđe



</doc>
<doc id="4802447" url="https://pl.wikipedia.org/wiki?curid=4802447" title="Poda">
Poda



</doc>
<doc id="4802448" url="https://pl.wikipedia.org/wiki?curid=4802448" title="Podbrdo">
Podbrdo



</doc>
<doc id="4802449" url="https://pl.wikipedia.org/wiki?curid=4802449" title="Podglavica">
Podglavica



</doc>
<doc id="4802451" url="https://pl.wikipedia.org/wiki?curid=4802451" title="Podgorani">
Podgorani



</doc>
<doc id="4802453" url="https://pl.wikipedia.org/wiki?curid=4802453" title="Podhum">
Podhum



</doc>
<doc id="4802454" url="https://pl.wikipedia.org/wiki?curid=4802454" title="Podlug">
Podlug



</doc>
<doc id="4802456" url="https://pl.wikipedia.org/wiki?curid=4802456" title="Podosoje">
Podosoje



</doc>
<doc id="4802458" url="https://pl.wikipedia.org/wiki?curid=4802458" title="Podvinje">
Podvinje



</doc>
<doc id="4802459" url="https://pl.wikipedia.org/wiki?curid=4802459" title="Wyższa Szkoła Nauk Społecznych w Lublinie">
Wyższa Szkoła Nauk Społecznych w Lublinie



</doc>
<doc id="4802460" url="https://pl.wikipedia.org/wiki?curid=4802460" title="Poljani">
Poljani



</doc>
<doc id="4802461" url="https://pl.wikipedia.org/wiki?curid=4802461" title="Poljica">
Poljica



</doc>
<doc id="4802462" url="https://pl.wikipedia.org/wiki?curid=4802462" title="Pomer">
Pomer



</doc>
<doc id="4802463" url="https://pl.wikipedia.org/wiki?curid=4802463" title="Jan IX (patriarcha Jerozolimy)">
Jan IX (patriarcha Jerozolimy)

Jan IX – prawosławny patriarcha Jerozolimy w latach 1156–1166.

</doc>
<doc id="4802465" url="https://pl.wikipedia.org/wiki?curid=4802465" title="Ponor (wieś)">
Ponor (wieś)



</doc>
<doc id="4802466" url="https://pl.wikipedia.org/wiki?curid=4802466" title="Ponor (Bośnia i Hercegowina)">
Ponor (Bośnia i Hercegowina)



</doc>
<doc id="4802467" url="https://pl.wikipedia.org/wiki?curid=4802467" title="Popov Do">
Popov Do



</doc>
<doc id="4802469" url="https://pl.wikipedia.org/wiki?curid=4802469" title="Popovac (Serbia)">
Popovac (Serbia)



</doc>
<doc id="4802470" url="https://pl.wikipedia.org/wiki?curid=4802470" title="Popovce (gmina Lebane)">
Popovce (gmina Lebane)



</doc>
<doc id="4802471" url="https://pl.wikipedia.org/wiki?curid=4802471" title="Popovci">
Popovci



</doc>
<doc id="4802473" url="https://pl.wikipedia.org/wiki?curid=4802473" title="Potočac (gmina Paraćin)">
Potočac (gmina Paraćin)



</doc>
<doc id="4802474" url="https://pl.wikipedia.org/wiki?curid=4802474" title="Potpeće">
Potpeće



</doc>
<doc id="4802475" url="https://pl.wikipedia.org/wiki?curid=4802475" title="Počitelj">
Počitelj



</doc>
<doc id="4802476" url="https://pl.wikipedia.org/wiki?curid=4802476" title="Požar">
Požar



</doc>
<doc id="4802477" url="https://pl.wikipedia.org/wiki?curid=4802477" title="Požarnica">
Požarnica



</doc>
<doc id="4802478" url="https://pl.wikipedia.org/wiki?curid=4802478" title="Požega (Serbia)">
Požega (Serbia)



</doc>
<doc id="4802479" url="https://pl.wikipedia.org/wiki?curid=4802479" title="Pralja (gmina Sjenica)">
Pralja (gmina Sjenica)



</doc>
<doc id="4802480" url="https://pl.wikipedia.org/wiki?curid=4802480" title="Prekopa">
Prekopa



</doc>
<doc id="4802481" url="https://pl.wikipedia.org/wiki?curid=4802481" title="Preseka">
Preseka



</doc>
<doc id="4802482" url="https://pl.wikipedia.org/wiki?curid=4802482" title="Presečno">
Presečno



</doc>
<doc id="4802483" url="https://pl.wikipedia.org/wiki?curid=4802483" title="Previš">
Previš



</doc>
<doc id="4802484" url="https://pl.wikipedia.org/wiki?curid=4802484" title="Prevlaka">
Prevlaka



</doc>
<doc id="4802485" url="https://pl.wikipedia.org/wiki?curid=4802485" title="Prezid">
Prezid



</doc>
<doc id="4802486" url="https://pl.wikipedia.org/wiki?curid=4802486" title="Prhovo">
Prhovo



</doc>
<doc id="4802487" url="https://pl.wikipedia.org/wiki?curid=4802487" title="Pridoli (gmina Bajina Bašta)">
Pridoli (gmina Bajina Bašta)



</doc>
<doc id="4802488" url="https://pl.wikipedia.org/wiki?curid=4802488" title="Pridvorica">
Pridvorica



</doc>
<doc id="4802489" url="https://pl.wikipedia.org/wiki?curid=4802489" title="Prisoje">
Prisoje



</doc>
<doc id="4802490" url="https://pl.wikipedia.org/wiki?curid=4802490" title="Prkovići">
Prkovići



</doc>
<doc id="4802491" url="https://pl.wikipedia.org/wiki?curid=4802491" title="Prosek">
Prosek



</doc>
<doc id="4802492" url="https://pl.wikipedia.org/wiki?curid=4802492" title="Protopopinci">
Protopopinci



</doc>
<doc id="4802495" url="https://pl.wikipedia.org/wiki?curid=4802495" title="Prugovac">
Prugovac



</doc>
<doc id="4802497" url="https://pl.wikipedia.org/wiki?curid=4802497" title="Prugovo">
Prugovo



</doc>
<doc id="4802498" url="https://pl.wikipedia.org/wiki?curid=4802498" title="Nicefor II (patriarcha Jerozolimy)">
Nicefor II (patriarcha Jerozolimy)

Nicefor II – prawosławny patriarcha Jerozolimy w latach 1166–1170.

</doc>
<doc id="4802499" url="https://pl.wikipedia.org/wiki?curid=4802499" title="Pržno">
Pržno



</doc>
<doc id="4802500" url="https://pl.wikipedia.org/wiki?curid=4802500" title="Puhovac">
Puhovac



</doc>
<doc id="4802501" url="https://pl.wikipedia.org/wiki?curid=4802501" title="Puhovo">
Puhovo



</doc>
<doc id="4802502" url="https://pl.wikipedia.org/wiki?curid=4802502" title="Pustike">
Pustike



</doc>
<doc id="4802503" url="https://pl.wikipedia.org/wiki?curid=4802503" title="Radanovci">
Radanovci



</doc>
<doc id="4802504" url="https://pl.wikipedia.org/wiki?curid=4802504" title="Radanovići">
Radanovići



</doc>
<doc id="4802505" url="https://pl.wikipedia.org/wiki?curid=4802505" title="Leoncjusz II (patriarcha Jerozolimy)">
Leoncjusz II (patriarcha Jerozolimy)

Leoncjusz II – prawosławny patriarcha Jerozolimy w latach 1170–1190.
Urodził się między 1110 a 1115 w Macedonii. Krótko po kwietniu 1176 został patriarchą Jerozolimy. W 1177 przybył do Palestyny, musiał ją opuścić w 1178. Zmarł w 1185.

</doc>
<doc id="4802506" url="https://pl.wikipedia.org/wiki?curid=4802506" title="Radevac (gmina Aleksinac)">
Radevac (gmina Aleksinac)



</doc>
<doc id="4802507" url="https://pl.wikipedia.org/wiki?curid=4802507" title="Radići">
Radići



</doc>
<doc id="4802508" url="https://pl.wikipedia.org/wiki?curid=4802508" title="Radovanje">
Radovanje



</doc>
<doc id="4802509" url="https://pl.wikipedia.org/wiki?curid=4802509" title="Radovčići">
Radovčići



</doc>
<doc id="4802511" url="https://pl.wikipedia.org/wiki?curid=4802511" title="Radoši">
Radoši



</doc>
<doc id="4802512" url="https://pl.wikipedia.org/wiki?curid=4802512" title="Rajac">
Rajac



</doc>
<doc id="4802513" url="https://pl.wikipedia.org/wiki?curid=4802513" title="Rajki">
Rajki



</doc>
<doc id="4802514" url="https://pl.wikipedia.org/wiki?curid=4802514" title="Rajčići">
Rajčići



</doc>
<doc id="4802515" url="https://pl.wikipedia.org/wiki?curid=4802515" title="Rakita">
Rakita



</doc>
<doc id="4802516" url="https://pl.wikipedia.org/wiki?curid=4802516" title="Rakovac">
Rakovac



</doc>
<doc id="4802517" url="https://pl.wikipedia.org/wiki?curid=4802517" title="Rankovci">
Rankovci



</doc>
<doc id="4802518" url="https://pl.wikipedia.org/wiki?curid=4802518" title="Rasna">
Rasna



</doc>
<doc id="4802519" url="https://pl.wikipedia.org/wiki?curid=4802519" title="Rasno">
Rasno



</doc>
<doc id="4802520" url="https://pl.wikipedia.org/wiki?curid=4802520" title="Rast">
Rast



</doc>
<doc id="4802521" url="https://pl.wikipedia.org/wiki?curid=4802521" title="Marek II (patriarcha Jerozolimy)">
Marek II (patriarcha Jerozolimy)

Marek II – prawosławny patriarcha Jerozolimy od 1191 r. Data końca jego urzędowania nie jest znana.

</doc>
<doc id="4802522" url="https://pl.wikipedia.org/wiki?curid=4802522" title="Rastičevo">
Rastičevo



</doc>
<doc id="4802523" url="https://pl.wikipedia.org/wiki?curid=4802523" title="Rastoka">
Rastoka



</doc>
<doc id="4802525" url="https://pl.wikipedia.org/wiki?curid=4802525" title="Ratkovac">
Ratkovac



</doc>
<doc id="4802527" url="https://pl.wikipedia.org/wiki?curid=4802527" title="Rava (Chorwacja)">
Rava (Chorwacja)



</doc>
<doc id="4802528" url="https://pl.wikipedia.org/wiki?curid=4802528" title="Ravan">
Ravan



</doc>
<doc id="4802529" url="https://pl.wikipedia.org/wiki?curid=4802529" title="Ravna">
Ravna



</doc>
<doc id="4802530" url="https://pl.wikipedia.org/wiki?curid=4802530" title="Ravni">
Ravni



</doc>
<doc id="4802531" url="https://pl.wikipedia.org/wiki?curid=4802531" title="Ravnice">
Ravnice



</doc>
<doc id="4802533" url="https://pl.wikipedia.org/wiki?curid=4802533" title="Ravnje">
Ravnje



</doc>
<doc id="4802534" url="https://pl.wikipedia.org/wiki?curid=4802534" title="Ravnje (Serbia)">
Ravnje (Serbia)



</doc>
<doc id="4802535" url="https://pl.wikipedia.org/wiki?curid=4802535" title="Ravnje (miasto Valjevo)">
Ravnje (miasto Valjevo)



</doc>
<doc id="4802537" url="https://pl.wikipedia.org/wiki?curid=4802537" title="Rača">
Rača



</doc>
<doc id="4802538" url="https://pl.wikipedia.org/wiki?curid=4802538" title="Rača (gmina Kuršumlija)">
Rača (gmina Kuršumlija)



</doc>
<doc id="4802539" url="https://pl.wikipedia.org/wiki?curid=4802539" title="Rača (Serbia)">
Rača (Serbia)



</doc>
<doc id="4802540" url="https://pl.wikipedia.org/wiki?curid=4802540" title="Rađenovići">
Rađenovići



</doc>
<doc id="4802541" url="https://pl.wikipedia.org/wiki?curid=4802541" title="Rađevići">
Rađevići



</doc>
<doc id="4802542" url="https://pl.wikipedia.org/wiki?curid=4802542" title="Eutymiusz II (patriarcha Jerozolimy)">
Eutymiusz II (patriarcha Jerozolimy)

Eutymiusz II – prawosławny patriarcha Jerozolimy do 1223 r. Data początku jego urzędowania nie jest znana.

</doc>
<doc id="4802544" url="https://pl.wikipedia.org/wiki?curid=4802544" title="Rašica">
Rašica



</doc>
<doc id="4802545" url="https://pl.wikipedia.org/wiki?curid=4802545" title="Rašćani">
Rašćani



</doc>
<doc id="4802546" url="https://pl.wikipedia.org/wiki?curid=4802546" title="Ražanj">
Ražanj



</doc>
<doc id="4802548" url="https://pl.wikipedia.org/wiki?curid=4802548" title="Repište">
Repište



</doc>
<doc id="4802550" url="https://pl.wikipedia.org/wiki?curid=4802550" title="Repno">
Repno



</doc>
<doc id="4802551" url="https://pl.wikipedia.org/wiki?curid=4802551" title="Repušnica">
Repušnica



</doc>
<doc id="4802552" url="https://pl.wikipedia.org/wiki?curid=4802552" title="Atanazy II (patriarcha Jerozolimy)">
Atanazy II (patriarcha Jerozolimy)

Atanazy II – prawosławny patriarcha Jerozolimy w latach 1224–1236.

</doc>
<doc id="4802553" url="https://pl.wikipedia.org/wiki?curid=4802553" title="Rečica">
Rečica



</doc>
<doc id="4802554" url="https://pl.wikipedia.org/wiki?curid=4802554" title="Rečice">
Rečice



</doc>
<doc id="4802555" url="https://pl.wikipedia.org/wiki?curid=4802555" title="Julija Abramczuk">
Julija Abramczuk

Julija Pawłowna Abramczuk (; ur. 27 października 1982 w Leningradzie) – rosyjska wspinaczka sportowa. Specjalizowała się w boulderingu, prowadzeniu oraz we wspinaczce klasycznej. Mistrzyni świata we wspinaczce sportowej w konkurencji boulderingu w roku 2009.
Kariera sportowa.
Na mistrzostwach świata w Monachium w 2005 zdobyła srebrny medal. 
W zawodach wspinaczkowych, które odbyły się w chińskim Xining w 2009 wywalczyła złoty medal mistrzostw świata.
Wielokrotna uczestniczka, medalistka prestiżowych zawodów Rock Master we włoskim Arco gdzie zdobyła srebrny medal w boulderingu w 2007 roku.

</doc>
<doc id="4802557" url="https://pl.wikipedia.org/wiki?curid=4802557" title="Ribari">
Ribari



</doc>
<doc id="4802558" url="https://pl.wikipedia.org/wiki?curid=4802558" title="Sofroniusz III (patriarcha Jerozolimy)">
Sofroniusz III (patriarcha Jerozolimy)

Sofroniusz III – prawosławny patriarcha Jerozolimy od 1236 r. Data końca jego urzędowania nie jest znana.

</doc>
<doc id="4802559" url="https://pl.wikipedia.org/wiki?curid=4802559" title="Ribarići">
Ribarići



</doc>
<doc id="4802564" url="https://pl.wikipedia.org/wiki?curid=4802564" title="Riječani">
Riječani



</doc>
<doc id="4802565" url="https://pl.wikipedia.org/wiki?curid=4802565" title="Riječani (Czarnogóra)">
Riječani (Czarnogóra)



</doc>
<doc id="4802566" url="https://pl.wikipedia.org/wiki?curid=4802566" title="Ričice">
Ričice



</doc>
<doc id="4802568" url="https://pl.wikipedia.org/wiki?curid=4802568" title="Rogoznica">
Rogoznica



</doc>
<doc id="4802569" url="https://pl.wikipedia.org/wiki?curid=4802569" title="Rovine">
Rovine



</doc>
<doc id="4802570" url="https://pl.wikipedia.org/wiki?curid=4802570" title="Rudina">
Rudina



</doc>
<doc id="4802571" url="https://pl.wikipedia.org/wiki?curid=4802571" title="Grzegorz I (patriarcha Jerozolimy)">
Grzegorz I (patriarcha Jerozolimy)

Grzegorz I – prawosławny patriarcha Jerozolimy do 1298 r. Data początku jego urzędowania nie jest znana.

</doc>
<doc id="4802574" url="https://pl.wikipedia.org/wiki?curid=4802574" title="Tadeusz (patriarcha Jerozolimy)">
Tadeusz (patriarcha Jerozolimy)

Tadeusz – prawosławny patriarcha Jerozolimy w 1298 r.

</doc>
<doc id="4802577" url="https://pl.wikipedia.org/wiki?curid=4802577" title="Atanazy III (patriarcha Jerozolimy)">
Atanazy III (patriarcha Jerozolimy)

Atanazy III – prawosławny patriarcha Jerozolimy w XIV wieku (wybrany przed 1313 r., zakończył sprawowanie urzędu przed 1334 r.).

</doc>
<doc id="4802578" url="https://pl.wikipedia.org/wiki?curid=4802578" title="Grzegorz II (patriarcha Jerozolimy)">
Grzegorz II (patriarcha Jerozolimy)

Grzegorz II – prawosławny patriarcha Jerozolimy w 1332 r.

</doc>
<doc id="4802581" url="https://pl.wikipedia.org/wiki?curid=4802581" title="Łazarz (patriarcha Jerozolimy)">
Łazarz (patriarcha Jerozolimy)

Łazarz – prawosławny patriarcha Jerozolimy w latach 1334–1368.

</doc>
<doc id="4802583" url="https://pl.wikipedia.org/wiki?curid=4802583" title="Arseniusz (patriarcha Jerozolimy)">
Arseniusz (patriarcha Jerozolimy)

Arseniusz – prawosławny patriarcha Jerozolimy w 1334 r.

</doc>
<doc id="4802586" url="https://pl.wikipedia.org/wiki?curid=4802586" title="Doroteusz I (patriarcha Jerozolimy)">
Doroteusz I (patriarcha Jerozolimy)

Doroteusz I – prawosławny patriarcha Jerozolimy w latach 1376–1417.

</doc>
<doc id="4802594" url="https://pl.wikipedia.org/wiki?curid=4802594" title="Wacław I Przemyślida">
Wacław I Przemyślida



</doc>
<doc id="4802600" url="https://pl.wikipedia.org/wiki?curid=4802600" title="Odznaka za Służbę (Węgry)">
Odznaka za Służbę (Węgry)

Odznaka za Służbę (węg. "Szolgálati Jel") – trzystopniowe odznaczenie z czasów regencji Królestwa Węgier, nadawane w latach 1923–1946 za długoletnią służbę wojskową w czterech wersjach, dla oficerów walczących, oficerów niewalczących, podoficerów i szeregowych.
Odznaka przyznawana była w trzech stopniach i dwóch wersjach, podobnie jak jej austro-węgierski poprzednik Odznaka za Służbę Wojskową:
Obie wersje noszono na czerwonej wstążce z biało-zielonymi brzegami (5-5 mm), ale odznaki były inne dla oficerów, a inne dla szeregowych.
Na identycznej wstążce przyznawano też Medal Honorowy za Służbę ("Szolgálati Diszérem") w trzech wersjach różniących się wyglądem odznaki:
Medal ten nawiązywał do innego austro-węgierskiego odznaczenia – Medalu Honorowego za Czterdziestoletnią Wierną Służbę.
W 1942 Odznakę za Służbę zreformowano:

</doc>
<doc id="4802607" url="https://pl.wikipedia.org/wiki?curid=4802607" title="Pałac sportu (rodzaj hali)">
Pałac sportu (rodzaj hali)

Pałac sportu (ros. "Дворец спорта"; "Dworec sporta") – ogólna nazwa kompleksowych obiektów sportowych wprowadzonych w Związku Radzieckim o dużych rozmiarach, które obejmują różne hale sportowe i pomieszczenia pomocnicze.
Nazwa jest nadal używana w wielu krajach postradzieckich. Wiele z nich miało standardowy projekt architektoniczny. Niektóre z nich zostały przemianowane, na przykład na „"Pałac Koncertowo-Sportowy"”.
Termin ten jest także używany w innych krajach, na przykład hale takie nazywamy Palacio de los Deportes w krajach latynoskich.

</doc>
<doc id="4802616" url="https://pl.wikipedia.org/wiki?curid=4802616" title="Yamawaki Masataka">
Yamawaki Masataka



</doc>
<doc id="4802618" url="https://pl.wikipedia.org/wiki?curid=4802618" title="Teofil II (patriarcha Jerozolimy)">
Teofil II (patriarcha Jerozolimy)

Teofil II – prawosławny patriarcha Jerozolimy w latach 1417–1424.

</doc>
<doc id="4802621" url="https://pl.wikipedia.org/wiki?curid=4802621" title="Teofan I (patriarcha Jerozolimy)">
Teofan I (patriarcha Jerozolimy)

Teofan I – prawosławny patriarcha Jerozolimy w latach 1424–1431.

</doc>
<doc id="4802623" url="https://pl.wikipedia.org/wiki?curid=4802623" title="Joachim (patriarcha Jerozolimy)">
Joachim (patriarcha Jerozolimy)

Joachim – prawosławny patriarcha Jerozolimy w latach 1431–1450.

</doc>
<doc id="4802626" url="https://pl.wikipedia.org/wiki?curid=4802626" title="Teofan II (patriarcha Jerozolimy)">
Teofan II (patriarcha Jerozolimy)

Teofan II – prawosławny patriarcha Jerozolimy w latach 1450–1452.

</doc>
<doc id="4802628" url="https://pl.wikipedia.org/wiki?curid=4802628" title="Atanazy IV (patriarcha Jerozolimy)">
Atanazy IV (patriarcha Jerozolimy)

Atanazy IV – prawosławny patriarcha Jerozolimy w latach 1452–1460.

</doc>
<doc id="4802630" url="https://pl.wikipedia.org/wiki?curid=4802630" title="Jakub II (patriarcha Jerozolimy)">
Jakub II (patriarcha Jerozolimy)

Jakub II – prawosławny patriarcha Jerozolimy; sprawował urząd przed 1460 r.

</doc>
<doc id="4802632" url="https://pl.wikipedia.org/wiki?curid=4802632" title="Abraham (patriarcha Jerozolimy)">
Abraham (patriarcha Jerozolimy)

Abraham – prawosławny patriarcha Jerozolimy w 1468 r.

</doc>
<doc id="4802634" url="https://pl.wikipedia.org/wiki?curid=4802634" title="Grzegorz III (patriarcha Jerozolimy)">
Grzegorz III (patriarcha Jerozolimy)

Grzegorz III – prawosławny patriarcha Jerozolimy w latach 1468–1493.

</doc>
<doc id="4802638" url="https://pl.wikipedia.org/wiki?curid=4802638" title="Abluwium">
Abluwium

Abluwium – materiał, który pozostał na zboczu po wymyciu przez spływającą wodę drobnych cząstek, powodując jego spiaszczenie (zwiększenie procentowej ilości frakcji grubszych, niż w oryginalny osadzie). 

</doc>
<doc id="4802640" url="https://pl.wikipedia.org/wiki?curid=4802640" title="Rača (Słowacja)">
Rača (Słowacja)



</doc>
<doc id="4802642" url="https://pl.wikipedia.org/wiki?curid=4802642" title="Prosek (Czechy)">
Prosek (Czechy)



</doc>
<doc id="4802644" url="https://pl.wikipedia.org/wiki?curid=4802644" title="Musique Non Stop">
Musique Non Stop

Musique Non Stop – utwór muzyczny niemieckiej grupy Kraftwerk wydany na ich albumie "Electric Cafe" w 1986 roku.
Słowa piosenki składają się z powtarzanego wielokrotnie tytułu wymawianego po angielsku i francusku. Utwór wydano jako pierwszy singel z "Electric Cafe" i spotkał się on ze średnim sukcesem na listach przebojów. Singlowi towarzyszył bardzo nowatorski jak na ówczesne czasy teledysk, stworzony przy użyciu specjalnego programu do grafiki komputerowej, w którym odwzorowane zostały twarze muzyków Kraftwerk. Autorką wideoklipu była amerykańska artystka Rebecca Allen.
Na początku lat 90. wolniejsza wersja piosenki posłużyła jako dżingiel stacji telewizyjnej MTV Europe. Obecnie „Musique Non Stop” jest zwykle wykonywane w finale koncertów Kraftwerk.

</doc>
<doc id="4802657" url="https://pl.wikipedia.org/wiki?curid=4802657" title="420 (slang)">
420 (slang)

420 – symbol slangowy w kulturze związanej z konopiami pierwotnie zapisywany jako 4:20, oznaczający czas na konsumpcję marihuany. W tradycji kultur konopnych w USA przetrwał także jako data, zapisywana w formie amerykańskiej 4/20. Historia powstania tego symbolu i nadania liczbie 420 jej podziemnego charakteru nie jest jasna, choć część źródeł wskazuje na historię grupy nastolatków z hrabstwa Marin, która spotykała się o 16:20 (czyli najprawdopodobniej po zakończeniu zajęć) przy pomniku Louisa Pasteura.
Historia.
Na temat pochodzenia symbolu powstało wiele mitów. Liczby tej doszukiwano się m.in. piosence „Rainy Day Women ♯12 &amp; 35” Boba Dylana oraz dacie urodzin Adolfa Hitlera. Miała być to również liczba związków chemicznych zawartych w marihuanie lub pora na "tea time" w Holandii, a także artykuł kalifornijskiego kodeksu karnego odnoszącego się do przestępstw związanych z marihuaną, czy też kod radiowy używany przez policjantów do zgłaszania tego typu czynów.
Liczba 420 używana była od jesieni 1971 przez grupę pięciu uczniów San Rafael High School w stanie Kalifornia zwanych "Walldos", którzy za pomocą kodu „420 Louis” umawiali się po skończonych zajęciach o godzinie 16:20 w okolicach pomnika Louisa Pasteura na palenie marihuany oraz poszukiwanie roślin konopi, które rosły rzekomo – według mapy, w której posiadanie weszli Walldos – nieopodal przybrzeżnej stacji ratowniczej na przylądku Point Reyes. Dzięki znajomościom członków Walldos z zespołem Grateful Dead określenie "420" rozpowszechniło się w latach 70. i 80. W tym okresie było ono znane w prywatnych kręgach miłośników marihuany. Do światowej popularności "420" przyczynił się festiwal Hemp Tour, który dzięki zaangażowaniu Walldos zaczął towarzyszyć koncertom Grateful Dead, na których osoby zaangażowane w Hemp Tour zaczęły sprzedawać naszywki i plakaty z symbolem 420.
W 1990 kopia ulotki promującej "420", która pojawiała się na koncertach Grateful Dead (szczególnie w północnej Kalifornii), trafiła z koncertu w Oakland do redakcji czasopisma High Times, które opublikowało jej treść rok później. W 2005 High Times postulowało zastąpienie 4:20 godziną 5:20 z myślą o osobach kończących pracę o godzinie 17.

</doc>
<doc id="4802671" url="https://pl.wikipedia.org/wiki?curid=4802671" title="Marek III (patriarcha Jerozolimy)">
Marek III (patriarcha Jerozolimy)

Marek III – prawosławny patriarcha Jerozolimy w 1503 r.

</doc>
<doc id="4802674" url="https://pl.wikipedia.org/wiki?curid=4802674" title="WSG Radenthein">
WSG Radenthein

WSG Radenthein – austriacki klub piłkarski, mający siedzibę w mieście Radenthein, w południowo-zachodniej części kraju. Obecnie gra w Unterliga West.
Historia.
Chronologia nazw:
Klub sportowy WSG Radenthein został założony w miejscowości Radenthein 13 lipca 1951 roku i reprezentował Austro American Magnesit Company. W sezonie 1951/52 zespół debiutował w rozgrywkach Landesliga Kärnten, zwyciężając w "Gruppe A" i awansując do Tauernligi, która została wprowadzona w 1950 roku jako drugi poziom ligowy. W 1954 po wygraniu "Tauernligi" przegrał potem w meczach playoff (1:1, 0:2) ze Schwarz-Weiß Bregenz i stracił możliwość awansu do pierwszej ligi. W następnym sezonie 1954/55 został sklasyfikowany na trzeciej lokacie. W 1956 ponownie po wygraniu "Tauernligi Süd" przegrał potem w meczach playoff (1:1, 1:1, 2:3) ze Schwarz-Weiß Bregenz. W kolejnych trzech latach sytuacja znów powtórzyła się, zawsze po wygraniu "Tauernligi Süd" przegrywał potem w meczach playoff, w 1957 ze Schwarz-Weiß Bregenz (2:4, 2:1), w 1958 z Austrią Salzburg (1:3, 1:2), w 1959 z Austrią Salzburg (0:5, 1:1). W sezonie 1959/60 po wprowadzeniu Regionalligi Mitte zajął w niej trzecie miejsce. Po 8 sezonach w "Regionalliga Mitte" w 1966 zwyciężył w lidze, zdobywając historyczny awans do Nationalligi. Debiutowy sezon 1966/67 na najwyższym poziomie zakończył na ostatnim 14.miejscu i spadł z powrotem do "Regionalligi Mitte". W 1970 ponownie zwyciężył w "Regionalliga Mitte" i awansował po raz drugi do "Nationalligi". Ale tak jak poprzednio, po zajęciu ostatniej 16.pozycji w sezonie 1970/71, spadł z powrotem do drugiej ligi. W 1973 znów zwyciężył w "Regionalliga Mitte" i po raz trzeci został promowany do "Nationalligi". Ale trzeci awans oznaczał nagły koniec klubu, ponieważ został przeniesiony do pobliskiego Villach, który miał być bardziej popularny, gdzie połączył się z miejscowym Villacher SV, który grał wtedy w lidze regionalnej. Po fuzji z nazwą WSG Radenthein/VSV startował w "Nationallidze", zajmując 15.miejsce. Po zakończeniu sezonu 1973/74 została wprowadzona Bundesliga, a status "Nationalligi" został obniżony do II poziomu. W sezonie 1975/76 klub startował w "Nationallidze" (D2). 7 listopada 1975 roku fuzja oficjalnie przestała istnieć i również nazwa "Radenthein" wypadła z nazwy klubu.
Klub nadal istniał, chociaż musiał rozpocząć występy w niższej lidze Karyntii, wygrywając 1. Klasse B w sezonie 1976/77, jednak nie uzyskał awansu, tak jak grał poza konkurencją. W następnym sezonie 1977/78 znów zwyciężył w "1. Klasse B" i tym razem awansował do Unterligi West. W 1983 zdobył mistrzostwo "Unterligi West" i awansował do Kärntner Ligi. Jednak po dwóch latach wrócił do "Unterligi West". W 1990 spadł nawet do "1. Klasse B". W 1995 awansował do "Unterligi West". W 2007 opuścił na 4 lata piątą ligę, grając w "1. Klasse B". Od sezonu 2011/12 gra w rozgrywkach "Unterligi West".
Barwy klubowe, strój.
Klub ma barwy zielono-żółte. Zawodnicy swoje domowe spotkania zazwyczaj grają w żółtych koszulkach, zielonych spodenkach oraz zielonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2019).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywa swoje mecze domowe na Stadtstadion Radenthein w Radenthein o pojemności 3000 widzów.
Inne sekcje.
Klub prowadzi drużyny dla dzieci i młodzieży w każdym wieku. Funkcjonuje również sekcja piłki nożnej kobiet.

</doc>
<doc id="4802675" url="https://pl.wikipedia.org/wiki?curid=4802675" title="Der Telefon Anruf">
Der Telefon Anruf

Der Telefon Anruf – utwór muzyczny niemieckiej grupy Kraftwerk, wydany na ich albumie "Electric Cafe" w 1986 roku.
Piosenkę stworzyli Ralf Hütter, Florian Schneider oraz Karl Bartos i jest to jedyny utwór Kraftwerk, w którym Bartos obejmuje główny wokal. Powstały dwie wersje językowe piosenki: niemiecka i angielska („The Telephone Call”), a francuski DJ François Kevorkian stworzył także jej remix. Nagranie zostało wydane jako drugi i ostatni singel z płyty "Electric Cafe" na początku 1987 roku i nie było sukcesem na listach przebojów.

</doc>
<doc id="4802676" url="https://pl.wikipedia.org/wiki?curid=4802676" title="Doroteusz II (patriarcha Jerozolimy)">
Doroteusz II (patriarcha Jerozolimy)

Doroteusz II – prawosławny patriarcha Jerozolimy w XVI w. (wybrany po 1506 r., sprawował urząd do 1537 r.)

</doc>
<doc id="4802678" url="https://pl.wikipedia.org/wiki?curid=4802678" title="Arkadij Mordwinow">
Arkadij Mordwinow

Arkadij Grigorjewicz Mordwinow (ros. "Аркадий Григорьевич Мордви́нов", także: "Mordwiszew" lub "Mordwiszow", ur. 15 stycznia 1896 w Żurawlisze w obwodzie niżnonowogrodzkim, zm. 23 lipca 1964 w Moskwie) – rosyjski, sowiecki architekt, urbanista, naukowiec, przedstawiciel monumentalnego socrealizmu.
Życiorys.
Urodził się w rodzinie malarza ikon. Dzieciństwo spędził we wsi Warież koło Pawłowa. Od osiemnastego roku życia pracował na budowach w Moskwie, początkowo jako modelarz, a następnie jako technik budowlany. Po odbyciu służby w Armii Czerwonej i dwuletnim pobycie w Taszkencie wstąpił na Wydział Architektury Moskiewskiego Państwowego Uniwersytetu Technicznego, kontynuując jednocześnie pracę na różnych wydziałach jako technik budowlany. Wydział, a także szkołę moskiewskiego Instytutu Architektury, ukończył w 1930 roku. Początkowo projektował budynki w stylu konstruktywistycznym, takie jak np. poczta w Doniecku (1929), czy główny urząd pocztowy w Charkowie (1927–1930). Od 1933 rozpoczął pracę w Moskwie, w warsztatach projektowych Rady Miasta. Był jednym z założycieli Wszechrosyjskiego Stowarzyszenia Architektów Proletariackich (ros. "Всероссийское общество пролетарских архитекторов"). Opracował m.in. projekt teatru w Soczi (wraz z K.I. Sołomonowem w 1934) i budynku Ludowego Komisariatu Przemysłu w Moskwie (1935). Do innych znaczących, ale niezrealizowanych projektów tego okresu należą moskiewskie Dom Rady Pracy i Obrony, Instytut Marksa-Engelsa-Lenina (wraz z K.I. Sołomonowem i A.N. Duszkinem) i jeden z komisariatów ludowych.
Działał jako autor projektu zabudowy ulicy Gorkiego (Twerskiej) – dużych budynków mieszkalnych z długimi dekoracyjnymi fasadami (1937–1939 oraz 1939–1940). Doświadczenie to wykorzystał podczas przebudowy Lenińskiego Prospektu, a także poszczególnych budynków mieszkalnych na ulicach: Bolszej Polance (1940), Krasnochołmskiej (1940–1941) i Frunze (1956–1957), a także Bulwarze Nowickim (1939–1941). Wszystkie te projekty były zrealizowane w rekordowym czasie dzięki wdrożeniu nowej metody budownictwa potokowego. W latach 1949-1952 zaprojektował wraz z W.K. Ołtarzewskim i innymi wieżowiec moskiewskiego hotelu Ukraina.
W 1955, podczas wszechzwiązkowej konferencji na temat budownictwa, został poddany krytyce za przesadne zwracanie uwagi na wygląd struktur architektonicznych i zaniedbywanie ekonomii budownictwa. Krytyka stała się dlań impulsem do opanowania języka architektury modernizmu. Nadzorował planowanie i rozwój centralnej części dzielnicy Nowogród Czarnomorski (1956–1964) oraz Prospektu Komsomolskiego (1958–1964).
W latach 1943–1947 przewodniczył Komitetowi Budownictwa i Architektury przy Radzie Komisarzy Ludowych ZSRR. Był też wiceprzewodniczącym (1938) i przewodniczącym (1950–1955) Akademii Architektury ZSRR oraz wiceprezesem Międzynarodowej Unii Architektów (1953–1957).
Odznaczenia i nagrody.
Otrzymał nagrodę państwową ZSRR (w latach 1941 i 1949). Został odznaczony Orderem Lenina. Był też laureatem dwóch Nagród Stalinowskich (w latach 1941 i 1949).

</doc>
<doc id="4802679" url="https://pl.wikipedia.org/wiki?curid=4802679" title="German (patriarcha Jerozolimy)">
German (patriarcha Jerozolimy)

German – prawosławny patriarcha Jerozolimy w latach 1537–1579.

</doc>
<doc id="4802686" url="https://pl.wikipedia.org/wiki?curid=4802686" title="Lista stacji metra w Erywaniu">
Lista stacji metra w Erywaniu

Lista przedstawia stacje metra należące do systemu metra w Erywaniu.
Zmiany nazw na przestrzeni lat.
Niektóre ze stacji zmieniły swoje nazwy, głównie w wyniku dekomunizacji.

</doc>
<doc id="4802692" url="https://pl.wikipedia.org/wiki?curid=4802692" title="Josef Mašín">
Josef Mašín

Josef Mašín (ur. 26 sierpnia 1896, zm. 30 czerwca 1942) – oficer czechosłowacki, bojownik ruchu oporu.
Młodość.
Urodził się 26 sierpnia 1896 r. we wsi Lošany koło Kolína jako jedyne dziecko rolnika Aloisa Mašína i jego żony Marii. W latach 1907–1911 uczęszczał do gimnazjum realnego w Kutnej Horze, a następnie w latach 1912–1915 uczył się w szkole średniej w Roudnicy nad Labem. Krótko był słuchaczem austro-węgierskiej akademii wojskowej, ale uznał przekazywaną tam wiedzę za niepraktyczną i przestarzałą, i został szybko relegowany. 
I wojna światowa.
28 kwietnia 1918 r. został zmobilizowany i trafił do 36. Pułku Piechoty, wraz z którym skierowano go na front rosyjski. Po konflikcie z jednym z oficerów Mašín szybko zdezerterował i przeszedł na rosyjską stronę frontu. Od 1916 do 1921 r. walczył w Korpusie Czechosłowackim, będąc kilkukrotnie rannym (w tym raz poważnie w brzuch). Brał udział m.in. w , oraz walkach o linię transsyberyjską. Został odznaczony krzyżem św. Jerzego.
Okres międzywojenny i II wojna światowa.
Po powrocie do Czechosłowacji został oficerem sztabowym. W latach 1923–1927 służył w oddziale artylerii w Czeskich Budziejowicach, a kolejny rok w mieście Jindřichův Hradec, po czym do 1939 r. był zastępcą dowódcy 1 Pułku Artylerii im. Jan Żiżki z Trocnowa w Ruzyně. 14 września 1939 r. został zdegradowany za niepodporządkowanie się rozkazowi nie stawiania oporu okupantowi. Po odejściu z armii zdecydował się kontynuować walkę niepodległościową w organizacji Obrona Narodu, gdzie poznał Josefa Balabána i Václava Morávka, wraz z którymi zajmował się zbieraniem informacji wywiadowczych, gromadzeniem broni, dystrybucją nielegalnych druków i sabotażem. Przez Niemców grupa ta była nazywana „trzema królami”. Przeprowadziła szereg operacji dywersyjnych m.in. zamachy bombowe w niemieckim ministerstwie lotnictwa i komendzie policji w Berlinie. „Trzej królowie” usiłowali też bezskutecznie zabić Heinricha Himmlera.
Aresztowany przez Gestapo 13 maja 1941 r. w praskiej dzielnicy Nusle, w mieszkaniu, gdzie znajdowała się konspiracyjna radiostacja. Mašín odciągnął funkcjonariuszy Gestapo, dając pozostałym bojownikom czas na ucieczkę. Został ujęty w czasie walki, ranił kilku gestapowców. Po aresztowaniu przewieziony do szpitala wojskowego, ale po próbie ucieczki został przeniesiony do zakładu karnego. Przesłuchiwany i torturowany, nie wydał współpracowników, kilkakrotnie próbował również dokonać samobójstwa.
Stracony 30 czerwca 1942 r. Pośmiertnie awansowany do stopnia generała brygady, a w 2005 r. do stopnia generała majora.
Rodzina.
18 czerwca 1929 r. ożenił się ze Zdeną Novákovą, z którą miał synów Ctirada i Josefa oraz córkę Zdenę. Jego synowie w okresie powojennym utworzyli antykomunistyczną grupę zbrojną znaną jako oddział braci Mašínów, za co ich matkę aresztowano i skazano na długoletnie więzienie.
Odznaczenia.
Był wielokrotnie odznaczany, otrzymał m.in. czterokrotnie Krzyż Wojenny Czechosłowacki, Order Sokoła z Mieczami, Czechosłowacki Medal Rewolucyjny, Medal Zwycięstwa, rosyjskie Order św. Jerzego III i IV klasy oraz Krzyż św. Jerzego IV stopnia, a pośmiertnie Krzyż Wojenny Czechosłowacki 1939 i w 1992 Order Milana Rastislava Štefánika II klasy.

</doc>
<doc id="4802695" url="https://pl.wikipedia.org/wiki?curid=4802695" title="Stefan Kiedroń">
Stefan Kiedroń

Stefan Kiedroń (ur. 06.08.1955) – polski filolog, dr hab. nauk humanistycznych, profesor zwyczajny i kierownik Katedry Filologii Niderlandzkiej im. Erazma z Rotterdamu Wydziału Filologicznego Uniwersytetu Wrocławskiego.
Życiorys.
13 stycznia 1987 obronił pracę doktorską "Niederländische Einflüsse auf die Sprachteorie von Justus Georg Schottel", 24 października 1994 habilitował się na podstawie pracy zatytułowanej "Andreas Gryphius und die Niederlande. Niederländische Einflüsse auf sein Leben und Schaffen". 23 lipca 2008 nadano mu tytuł profesora w zakresie nauk humanistycznych. Objął funkcję profesora w Instytucie Neofilologii Akademii Polonijnej w Częstochowie na Wydziale Nauk Humanistycznych oraz profesora nadzwyczajnego w Instytucie Neofilologii Wyższej Szkole Lingwistycznej w Częstochowie na Wydziale Humanistycznym i Społecznym.
Piastuje stanowisko profesora zwyczajnego i kierownika w Katedrze Filologii Niderlandzkiej im. Erazma z Rotterdamu na 
Wydziale Filologicznym Uniwersytetu Wrocławskiego oraz członka krajowego korespondenta na I Wydziale Filologicznym Polskiej Akademii Umiejętności.

</doc>
<doc id="4802699" url="https://pl.wikipedia.org/wiki?curid=4802699" title="Schwarz-Weiß Bregenz">
Schwarz-Weiß Bregenz



</doc>
<doc id="4802702" url="https://pl.wikipedia.org/wiki?curid=4802702" title="Jacobin">
Jacobin

Jacobin – amerykański kwartalnik socjalistyczny z siedzibą w Nowym Jorku. Tematyka dotyczy polityki, ekonomii i kultury. Jego płatny nakład wynosił 50 000 egzemplarzy w 2020 . Noam Chomsky nazwał magazyn „jasnym światłem w ciemnych czasach”.
Historia.
Publikacja wystartowała jako magazyn internetowy wydany we wrześniu 2010 i jeszcze w tym samym roku rozszerzyła się na czasopismo drukowane. „Jacobin” został opisany przez swojego założyciela Bhaskara Sunkara jako publikacja radykalna, będąca „w dużej mierze produktem młodego pokolenia, nie tak bardzo związanym z paradygmatami zimnej wojny, które podtrzymywały stare lewicowe środowiska intelektualne, takie jak „Dissent” czy „New Politics”, ale wciąż chętnym do konfrontacji, z pytaniami, które wynikły z doświadczeń lewicy w XX wieku”. Sunkara powiedział, że celem pisma było stworzenie publikacji, która łączyłaby zdecydowanie socjalistyczną politykę z dostępnością takich tytułów jak „The Nation" i „The New Republic”. Skontrastował pismo również z publikacjami związanymi z małymi grupami lewicowymi, takimi jak Socialist Worker International Socialist Organization i :International Socialist Review: (które były zorientowane na członków partii i innych rewolucyjnych socjalistów), szukając szerszej publiczności, a jednocześnie zakotwiczając pismo w perspektywie marksistowskiej. W wywiadzie udzielonym w 2018 Sunkara powiedział, że chce, aby „Jacobin” odgrywał podobną rolę na współczesnej lewicy jak National Review na powojennej prawicy, mówiąc, że „zjednoczy ludzi wokół zbioru idei, a z tym zbiorem idei wejdzie w interakcję z głównym nurtem liberalizmu”.
Na początku 2013 powstała seria wydawnicza Jacobin Books, jako spółka z Verso Books i Random House. Zbiór esejów wydanych w „Jacobinie” został opublikowany przez Henry Holt and Company w 2016. Od jesieni 2014 sponsorował ponad 80 socjalistycznych grup czytelniczych.
Popularność „Jacobina” wzrosła wraz z rosnącym zainteresowaniem ideami socjalistycznymi stymulowanymi przez kampanię prezydencką Berniego Sandersa w 2016. Liczba abonentów potroiła się z 10 000 w lecie 2015 do 32 000 w pierwszym numerze 2017, przy czym 16 000 nowych abonentów zostało dodanych w ciągu dwóch miesięcy po wyborze Donalda Trumpa.
W 2017 „Jacobin" uruchomił kilka podcastów, w tym The Dig, którego gospodarzem jest dziennikarz Daniel Denvir. Wiosną 2017 redaktorzy „Jacobina” współpracowali z uczonymi Vivekiem Chibberem i Robertem Brenerem przy wydaniu akademickiego czasopisma „Catalyst: A Journal of Theory and Strategy”.
W listopadzie 2018 ukazało się pierwsze obcojęzyczne wydanie magazynu, „Jacobin Italia”. Sunkara określił je jako „klasyczny model franczyzowy”, a wydawnictwo macierzyste udzielało porad wydawniczych i redakcyjnych, pobierając przy tym niewielką część dochodów, a w pozostałej części przyznając włoskiemu czasopismu autonomię.
W maju 2020 David Sirota, były doradca Sandersa, dołączył do „Jacobina” jako redaktor naczelny.
Tytuł i logo.
Nazwa magazynu pochodzi od książki "The Black Jacobins" autorstwa C.L.R. Jamesa, w której James przypisuje czarnym rewolucjonistom haitańskim większą czystość ideałów rewolucji francuskiej niż francuskim Jakobinom. Według dyrektora kreatywnego Remeike’a Forbesa, logo inspirowane było sceną w filmie Queimada nawiązującą do nikaraguańskiego bohatera narodowego José Dolores Estrada, ale reprezentuje Toussaint Louverture.
Ideologia.
Czasopismo jest różnie opisywane: jako socjaldemokratyczne, socjalistyczne lub marksistowskie. Według artykułu opublikowanego przez Nieman Journalism Lab, jest to pismo „demokratycznej myśli socjalistycznej”. W „New Statesman” Max Strasser sugerował, że pismo to „bierze płaszcz myśli marksistowskiej Ralpha Milibanda i podobny duch demokratycznego socjalizmu”.
W wywiadzie opublikowanym w „New Left Review” Sunkara wymienił szereg ideologicznych wpływów, w tym Michaela Harringtona, Ralpha Milibanda i inne osoby pozostające pod wpływem trockizmu, nie obejmujące go w pełni, jak Leo Panitch; teoretyków działających w tradycji eurokomunistycznej; oraz takie osoby jak Włodzimierz Lenin i Karl Kautsky.

</doc>
<doc id="4802709" url="https://pl.wikipedia.org/wiki?curid=4802709" title="Ryszard Adamus">
Ryszard Adamus

Ryszard Piotr Adamus (ur. 4 listopada 1953 w Warszawie, zm. 15 maja 2020) – polski producent i wydawca muzyczny, disc jockey, działacz piłkarski oraz aktor.
Życiorys.
W latach 70. i 80. XX wieku był jednym z najpopularniejszych DJ-ów w Polsce. W latach 90. jako współwłaściciel wydawnictwa Ara był producentem oraz wydawcą solowych albumów Roberta Chojnackiego: "Sax &amp; Sex" (1995), "Sax &amp; Dance" (1996) oraz "Big Beat" (1997). Później był członkiem zarządu Polskiego Związku Piłki Nożnej oraz prezesem działającego do 2005 roku stowarzyszenia Piłkarska Liga Polska. Z członkostwa w PZPN zrezygnował w grudniu 2008 roku w związku z konfliktem z ówczesnymi władzami federacji. Był ojcem aktorki młodego pokolenia Anny Adamus. Pochowany na cmentarzu Bródnowskim (kwatera 108K-6-31).

</doc>
<doc id="4802719" url="https://pl.wikipedia.org/wiki?curid=4802719" title="FC Superfund">
FC Superfund



</doc>
<doc id="4802745" url="https://pl.wikipedia.org/wiki?curid=4802745" title="Dinara Fachritdinowa">
Dinara Fachritdinowa

Dinara Żaliłowna Fachritdinowa (; ur. 20 listopada 1992 w Saławacie) – rosyjska wspinaczka sportowa. Specjalizowała się w prowadzeniu, wspinaczce na szybkość oraz we wspinaczce łącznej. Mistrzyni Europy we wspinaczce sportowej w konkurencji prowadzenie z Eindhoven z 2013 roku.
Kariera sportowa.
W zawodach wspinaczkowych, które odbyły się w francuskim Chamonix w 2013, wywalczyła złoty medal mistrzostw Europy w konkurencji prowadzenie.
Uczestniczka World Games w 2013 w kolumbijskim Cali, gdzie zdobyła brązowy medal we wspinaczce sportowej w prowadzeniu. 
Wielokrotna medalistka zawodów wspinaczkowych Rock Master we włoskim Arco, gdzie zdobyła złote medale w roku 2012, 2013 oraz w 2014 w konkurencji duel.

</doc>
<doc id="4802746" url="https://pl.wikipedia.org/wiki?curid=4802746" title="Elżbieta Jędrych">
Elżbieta Jędrych

Elżbieta Maria Jędrych – polska socjolog, dr hab. nauk ekonomicznych, profesor nadzwyczajny Akademii Finansów i Biznesu Vistula Wydziału Biznesu i Stosunków Międzynarodowych, oraz Katedry Systemów Zarządzania i Innowacji Wydziału Organizacji i Zarządzania Politechniki Łódzkiej i Szkoły Wyższej im. Bogdana Jańskiego Wydziału Zarządzania w Warszawie.
Życiorys.
Obroniła pracę doktorską, 18 maja 2009 habilitowała się na podstawie pracy zatytułowanej "Dyfuzja innowacji personalnych w organizacjach gospodarczych". Objęła funkcję profesora nadzwyczajnego w Akademii Finansów i Biznesu Vistula na Wydziale Biznesu i Stosunków Międzynarodowych, oraz Katedrze Systemów Zarządzania i Innowacji na Wydziale Organizacji i Zarządzania Politechniki Łódzkiej i w Szkole Wyższej im. Bogdana Jańskiego na Wydziale Zarządzania w Warszawie.
Była kierownikiem Katedry Systemów Zarządzania i Innowacji, a także prodziekanem na Wydziale Organizacji i Zarządzania Politechniki Łódzkiej.

</doc>
<doc id="4802750" url="https://pl.wikipedia.org/wiki?curid=4802750" title="Ryszard Jachowicz">
Ryszard Jachowicz

Ryszard Sławomir Jachowicz (ur. 13 marca 1945 w Wilnie, zm. 24 sierpnia 2022 w Warszawie) – polski inżynier elektronik, profesor nauk technicznych, wykładowca akademicki Politechniki Warszawskiej, staż naukowy w National Bureau of Standard, Gaithersburg, MD, USA; pracownik naukowy w Massachusetts Institute of Technology, Cambridge, MA, USA; Visiting Professor w Technische Universitat Vienna, Wiedeń, Austria (1993 r.) i w Lehigh University, Bethlehem, USA (1994 r.); członek Senior Member IEEE.
Życiorys.
Urodził się w 1945 r. w Wilnie. Od 1946 r. mieszkał w Olsztynie, gdzie ukończył szkołę podstawową i Liceum Ogólnokształcące nr 2 (1963 r.). Studia na Wydziale Elektroniki Politechniki Warszawskiej (PW) ukończył w 1969, uzyskując dyplom magistra inżyniera ze specjalnością „aparatura elektroniczna”. W 1973 r. obronił z wyróżnieniem pracę doktorską na Wydziale Elektroniki PW.
Od 1973 do 2017 r. był pracownikiem naukowym na Wydziale Elektroniki PW w Instytucie Podstaw Elektroniki (późniejsza nazwa Instytut Systemów Elektronicznych). Kolejne stopnie naukowe uzyskał w latach: starszego asystenta (1973), adiunkta (1974), doktora habilitowanego (1981), docenta (1987 – jego awans był wstrzymany ze względów politycznych na 6 lat) i profesora nadzwyczajnego PW (1991). Tytuł profesora uzyskał w 1996, a tytuł profesora zwyczajnego w 2000. 
Działalność naukowa
Specjalista w dziedzinie czujników, mikroczujników, mikrosystemów (MEMS) i elektronicznych systemów pomiarowych. W szczególności prowadził nowatorskie prace naukowe w dziedzinie półprzewodnikowych czujników wilgotności i ciśnienia i ich aplikacji medycznych. Rozwijał nowe konstrukcje (w tym pierwszy na świecie półprzewodnikowy zintegrowany detektor temperatury punktu rosy) i technologie do ich wytwarzania (w tym technologię „ink-jet printing” na podłożach foliowych, elastycznych i tekstylnych) oraz bezprzewodowe interfejsy do czujników inteligentnych. Opracował szereg nowych procedur i algorytmów pomiarowych (w szczególności w szybkich higrometrach punku rosy) oraz prowadził zaawansowane prace w dziedzinie wieloparametrowych metod pomiaru (ang. "measurement data fusion"). Autor i współautor ponad 200 publikacji naukowych i referatów konferencyjnych, w tym 16 referatów zaproszonych z czego 7 na konferencjach międzynarodowych (w tym 4 na otwarcie konferencji). Był ponadto autorem 16 patentów i wniosków patentowych.
Międzynarodowa działalność naukowa
Pracował naukowo w National Bureau of Standards, Washington DC, USA (1977–1978), w Massachusetts Institute of Technology, Cambridge, USA (1978–1979). Był dwukrotnie „visiting professor” w Lehigh University, Bethlehem, PA, USA (1992 i 1995), w Technische Universitat Wien, Wiedeń, Austria (1994) i w National Taiwan University of Science and Technology, Taipei, Taiwan (2019). W Wiedniu i w Taipei prowadził wykłady (semestralne). Prowadził także 2 projekty naukowe z USA (1. 1979–1982, 2. 1991–1994), 4 projekty unijne i jeden z Singapurem (2006–2009). Był inicjatorem i kierownikiem Centre of Excellence of Microsystems – Design and Technology (2002–2005) finansowanego przez UE. W Polsce kierował ponad 30 grantami badawczymi.
Członek wielu międzynarodowych komitetów naukowych: Measurement Science and Technology, Institute of Physics, Wielka Brytania (2000–2008); Journal of Measurement Science and Instrumentation, Chiny (od 2009); konferencji EUROSENSORS (1994–2011) i honorowy członek Steering Committee (od 2011), konferencji TRANSDUCERS (1995, 2001, 2003, 2007 i 2011), SENSORS (2004) i wielu innych.
Działalność organizacyjna na rzecz nauki:
Krajowa – Kierownik zespołu naukowo-badawczego (1973–2015), prodziekan Wydziału Elektroniki Politechniki Warszawskiej (1984–1987), członek Senatu Politechniki Warszawskiej i przewodniczący Senackiej Komisji Współpracy Międzynarodowej (2000–2004), kierownik Zakładu Mikrosystemów i Systemów Pomiarowych (1997–2015), kierownik wielu komisji rektorskich i wydziałowych Politechniki Warszawskiej, członek Komitetu Metrologii i Aparatury Naukowej PAN (1991–2014), przewodniczący Sekcji Czujników i Przetworników Pomiarowych, KMiAP PAN (1991–2011), członek Zarządu i współzałożyciel Polskiego Towarzystwa Techniki Sensorowej (od 1992) i jego prezes w latach 2012–2016, członek Rady Naukowej Przemysłowego Instytutu Elektroniki (1990–2002) i jej przewodniczący (1998–2002), organizator i przewodniczący wielu konferencji w tym Czujniki Opto- i Elektroniczne (4-krotnie), Krajowy Kongres Metrologii (2003), światowej Konferencji EUROSENSORS’97 (1997) i innych. Był recenzentem projektów badawczych KBN i MNiSW (255 projektów). Członek SEP od 1974, był członkiem Komisji Kwalifikacyjnej Izby Rzeczoznawców SEP (2000–2014). Był członkiem ponad 20 komitetów naukowych krajowych konferencji naukowych. 
Międzynarodowa – członek międzynarodowego stowarzyszenia The Institute of Electrical and Electronics Engineers (IEEE), Senior Member (od 1983), przewodniczący Polskiej Sekcji IEEE (1997–2002: 1 i 2 kadencja, oraz 2014–2015: 3-cia kadencja), członek Zarządu (od 1982); recenzent grantów badawczych Komisji Europejskiej w PR7, recenzent artykułów wielu czasopism naukowych i międzynarodowych konferencji naukowych. Fellow Member of The Institute of Physics, Bristol, Wielka Brytania (od 2004).
Działalność dydaktyczna – prowadził wykłady na Wydziale Elektroniki i Technik Informacyjnych PW pt. „Miernictwo Wielkości Nieelektrycznych”; „Podstawy Czujników Pomiarowych”; „Czujniki Półprzewodnikowe”; „Mikrosystemy i Mikroczujniki”. Zorganizował „Laboratorium Czujników Pomiarowych” (studenckie), w latach 1991–2003 był kierownikiem specjalności Systemy Pomiarowo Kontrolne, a w latach 2010–2014 kierownikiem specjalności Mikrosystemy i Systemy Elektroniczne. Był opiekunem naukowym ponad 100 prac inżynierskich i magisterskich i promotorem 9 rozpraw doktorskich z czego 4 obronionych z wyróżnieniem. Prowadził również wykłady semestralne pt. "Modern sensors construction and operation” w Technische Universitat Wien, Wiedeń, Austria (1994).
Nagrody i wyróżnienia – odznaczony The IEEE Third Millennium Medal, Złotą Odznaką Naczelnej Organizacji Technicznej (NOT), Nagrodą Sekretarza Naukowego PAN, Medalem im. prof. Mieczysława Pożaryskiego (SEP), Medalem im. prof. Pawła Jana Nowackiego (SEP), Medalem im. prof. Janusza Groszkowskiego (SEP), Złotym Krzyżem Zasługi (2002) i Medalem Komisji Edukacji Narodowej. Członek Honorowy Polskiego Towarzystwa Techniki Sensorowej. Uzyskał również nagrody I-go i II-go stopnia Rektora Politechniki Warszawskiej (łącznie kilkanaście), nagrodę za najlepszy referat w Hong Kong (2008) oraz 6 wyróżnień za działalność w Institute of Electrical and Electronics Engineers IEEE.
Wybrane publikacje:

</doc>
<doc id="4802753" url="https://pl.wikipedia.org/wiki?curid=4802753" title="Metropolia Anchorage">
Metropolia Anchorage



</doc>
<doc id="4802765" url="https://pl.wikipedia.org/wiki?curid=4802765" title="Sofroniusz IV (patriarcha Jerozolimy)">
Sofroniusz IV (patriarcha Jerozolimy)

Sofroniusz IV – prawosławny patriarcha Jerozolimy w latach 1579–1608.

</doc>
<doc id="4802767" url="https://pl.wikipedia.org/wiki?curid=4802767" title="Paisjusz (patriarcha Jerozolimy)">
Paisjusz (patriarcha Jerozolimy)

Paisjusz – prawosławny patriarcha Jerozolimy w latach 1645–1660.

</doc>
<doc id="4802768" url="https://pl.wikipedia.org/wiki?curid=4802768" title="Nektariusz (patriarcha Jerozolimy)">
Nektariusz (patriarcha Jerozolimy)

Nektariusz – prawosławny patriarcha Jerozolimy w latach 1660–1669.

</doc>
<doc id="4802770" url="https://pl.wikipedia.org/wiki?curid=4802770" title="Dosyteusz II (patriarcha Jerozolimy)">
Dosyteusz II (patriarcha Jerozolimy)

Dosyteusz II (ur. 1641, zm. 1707) – prawosławny patriarcha Jerozolimy w latach 1669–1707.

</doc>
<doc id="4802772" url="https://pl.wikipedia.org/wiki?curid=4802772" title="Chryzant (patriarcha Jerozolimy)">
Chryzant (patriarcha Jerozolimy)

Chryzant (ur. 1663, zm. 1731) – prawosławny patriarcha Jerozolimy w latach 1707–1731.

</doc>
<doc id="4802773" url="https://pl.wikipedia.org/wiki?curid=4802773" title="Melecjusz (patriarcha Jerozolimy)">
Melecjusz (patriarcha Jerozolimy)

Melecjusz – prawosławny patriarcha Jerozolimy w latach 1731–1737.

</doc>
<doc id="4802776" url="https://pl.wikipedia.org/wiki?curid=4802776" title="Parteniusz (patriarcha Jerozolimy)">
Parteniusz (patriarcha Jerozolimy)

Parteniusz (ur. 1685, zm. 1770) – prawosławny patriarcha Jerozolimy w latach 1737–1766.

</doc>
<doc id="4802778" url="https://pl.wikipedia.org/wiki?curid=4802778" title="Efrem II (patriarcha Jerozolimy)">
Efrem II (patriarcha Jerozolimy)

Efrem II (zm. 1770) – prawosławny patriarcha Jerozolimy w latach 1766–1770.

</doc>
<doc id="4802786" url="https://pl.wikipedia.org/wiki?curid=4802786" title="Abramios (patriarcha Jerozolimy)">
Abramios (patriarcha Jerozolimy)

Abramios (zm. 1787) – prawosławny patriarcha Jerozolimy w latach 1775–1787.

</doc>
<doc id="4802788" url="https://pl.wikipedia.org/wiki?curid=4802788" title="Prokopiusz I (patriarcha Jerozolimy)">
Prokopiusz I (patriarcha Jerozolimy)

Prokopiusz I (zm. 1788) – prawosławny patriarcha Jerozolimy w latach 1787–1788.

</doc>
<doc id="4802790" url="https://pl.wikipedia.org/wiki?curid=4802790" title="Antym (patriarcha Jerozolimy)">
Antym (patriarcha Jerozolimy)

Antym (ur. 1717, zm. 1808) – prawosławny patriarcha Jerozolimy w latach 1788–1808.

</doc>
<doc id="4802841" url="https://pl.wikipedia.org/wiki?curid=4802841" title="Wyższa Szkoła Społeczno-Przyrodnicza w Lublinie">
Wyższa Szkoła Społeczno-Przyrodnicza w Lublinie



</doc>
<doc id="4802889" url="https://pl.wikipedia.org/wiki?curid=4802889" title="Klara (księżniczka Braunschweig-Lüneburg)">
Klara (księżniczka Braunschweig-Lüneburg)



</doc>
<doc id="4802894" url="https://pl.wikipedia.org/wiki?curid=4802894" title="Ludwik Stanisław Cieszkowski">
Ludwik Stanisław Cieszkowski

Ludwik Stanisław Cieszkowski herbu Dołęga (zm. w listopadzie 1757 roku) – kasztelan sochaczewski w latach 1752-1757, generał major wojsk koronnych od 1747 roku, pułkownik artylerii koronnej, starosta kleszczelowski w latach 1720-1737.
Syn Franciszka.
18 stycznia 1754 roku podpisał we Lwowie manifest przeciwko podziałowi Ordynacji Ostrogskiej.

</doc>
<doc id="4802904" url="https://pl.wikipedia.org/wiki?curid=4802904" title="Miro Bilan">
Miro Bilan

 
Miro Bilan (ur. 21 lipca 1989 we Szybeniku) – chorwacki koszykarz, występujący na pozycji środkowego, reprezentant kraju, olimpijczyk, obecnie zawodnik Dinamo Sassari.
W 2014 reprezentował Houston Rockets, podczas rozgrywek letniej ligi NBA.

</doc>
<doc id="4802905" url="https://pl.wikipedia.org/wiki?curid=4802905" title="Michael Alania">
Michael Alania

Michael V. Alania (ur. 30 kwietnia 1935 w Kwaloni k. Chobi, zm. 18 maja 2020) – gruziński i polski fizyk, prof. dr hab.
Życiorys.
Obronił pracę doktorską, następnie uzyskał stopień doktora habilitowanego. Otrzymał nominację profesorską. Objął funkcję profesora nadzwyczajnego w Instytucie Matematyki i Fizyki na Wydziale Nauk Ścisłych Uniwersytetu Przyrodniczo-Humanistycznego w Siedlcach.
Był dyrektorem Instytutu Matematyki i Fizyki Wydziału Nauk Ścisłych Akademii Podlaskiej.
Zmarł 18 maja 2020.

</doc>
<doc id="4802910" url="https://pl.wikipedia.org/wiki?curid=4802910" title="Czarneccy h. Prus III">
Czarneccy h. Prus III



</doc>
<doc id="4802937" url="https://pl.wikipedia.org/wiki?curid=4802937" title="Ignacio Gil Lázaro">
Ignacio Gil Lázaro

Ignacio Gil Lázaro (ur. 23 września 1957 w Walencji) – hiszpański prawnik i polityk, poseł II, III, V, VI, VII, VIII, IX, X, XIII i XIV kadencji, senator IV kadencji, członek partii Vox.
Życiorys.
Zaangażował się w działalność polityczną w 1979 w ramach Partii Ludowej. Dwa lata później został po raz pierwszy wybrany do Kongresu Deputowanych, z okręgu wyborczego obejmującego Walencję. Reprezentował ten okręg jako poseł od 1982 do 1989, kiedy to na jedną kadencję został wybrany do Senatu. Do Kongresu Deputowanych powrócił w 1993 i zasiadał w nim przez kolejne 23 lata. Został wybrany na czwartego wiceprzewodniczącego parlamentu VIII kadencji. W trakcie IX i X kadencji piastował funkcję pierwszego sekretarza.
Bez powodzenia ubiegał się o reelekcję w wyborach w 2015. W maju 2018 opuścił Partię Ludową, przed wyborami w kwietniu 2019 przystąpił do partii Vox. Z jej list powrócił do izby niższej parlamentu. W grudniu 2019 został wybrany na wiceprzewodniczącego kongresu.

</doc>
<doc id="4802938" url="https://pl.wikipedia.org/wiki?curid=4802938" title="Maja Miro-Wiśniewska">
Maja Miro-Wiśniewska

Maja Miro-Wiśniewska (ur. w Krakowie) – polska multiflecistka, specjalizująca się w grze na poprzecznych fletach historycznych, kompozytorka.
Życiorys.
Ukończyła flet barokowy na Akademii Muzycznej w Krakowie, poprzeczne flety historyczne w Conservatorium van Amsterdam, psychologię stosowaną na Uniwersytecie Jagiellońskim w Krakowie. Posiada stopień doktora sztuki, który uzyskała w 2016 roku na Akademii Muzycznej im St. Moniuszki w Gdańsku, prezentując pracę o współczesnych kompozycjach na flet barokowy.
Od 2010 roku jest związana z Gdańskiem.
Jest prezesem Fundacji Silva Rerum, działającej na rzecz muzyki wykonywanej na instrumentach historycznych oraz muzykiem zespołu Silva Rerum arte. Pełni funkcję dyrektor artystycznej festiwalu instrumentów historycznych Cappella Angelica, odbywającego się w bazylice Mariackiej w Gdańsku.

</doc>
<doc id="4802939" url="https://pl.wikipedia.org/wiki?curid=4802939" title="Polikarp (patriarcha Jerozolimy)">
Polikarp (patriarcha Jerozolimy)

Polikarp (zm. 1827) – prawosławny patriarcha Jerozolimy w latach 1808–1827.

</doc>
<doc id="4802941" url="https://pl.wikipedia.org/wiki?curid=4802941" title="Atanazy V (patriarcha Jerozolimy)">
Atanazy V (patriarcha Jerozolimy)

Atanazy V (ur. 1751, zm. 1844) – prawosławny patriarcha Jerozolimy w latach 1827–1844.

</doc>
<doc id="4802945" url="https://pl.wikipedia.org/wiki?curid=4802945" title="Cyryl II (patriarcha Jerozolimy)">
Cyryl II (patriarcha Jerozolimy)

Cyryl II (ur. 1792, zm. 1877) – prawosławny patriarcha Jerozolimy w latach 1845–1872.

</doc>
<doc id="4802948" url="https://pl.wikipedia.org/wiki?curid=4802948" title="Michael Ałania">
Michael Ałania



</doc>
<doc id="4802949" url="https://pl.wikipedia.org/wiki?curid=4802949" title="Prokopiusz II (patriarcha Jerozolimy)">
Prokopiusz II (patriarcha Jerozolimy)

Prokopiusz II (Kuzelis) (ur. 1790, zm. 1880) – prawosławny patriarcha Jerozolimy w latach 1873–1875. 

</doc>
<doc id="4802953" url="https://pl.wikipedia.org/wiki?curid=4802953" title="Hieroteusz (patriarcha Jerozolimy)">
Hieroteusz (patriarcha Jerozolimy)

Hieroteusz (zm. 1882) – prawosławny patriarcha Jerozolimy w latach 1875–1882.

</doc>
<doc id="4802956" url="https://pl.wikipedia.org/wiki?curid=4802956" title="Viru väljak">
Viru väljak

Viru väljak – plac w Tallinnie, w Śródmieściu (Kesklinn). 
Historia.
Do początku XVIII w. za bramą Viru i średniowiecznymi murami obronnymi znajdowały się stawy. Następnie na terenie między murami a wzniesionymi w pierwszej dekadzie XVIII w. umocnieniami (półbastion Uus i reduta Stremberga) powstała otwarta przestrzeń, na której zaczął funkcjonować m.in. plac targowy nazywany ruskim lub rosyjskim rynkiem ("Vene turg)". W tym bowiem miejscu na sprzedaż swój wystawiali rosyjscy kupcy handlujący produktami rolnymi. Rynek funkcjonował także w XIX w. po rozbiórce XVIII-wiecznych fortyfikacji i urządzeniu trzech odchodzących od placu bulwarów. Począwszy od połowy XIX w. po północno-wschodniej stronie placu rozwijał się przemysłowy Kwartał Rotermanna. Pierwszym wchodzącym w jego skład budynkiem był dom handlowy założony przez Christiana Abrahama Rotermanna. Budynek ten został następnie wykupiony przez władze miejskie z przeznaczeniem na Gimnazjum Aleksandrowskie. W 1865 r. na południe od placu urządzono park miejski. Natomiast po południowej i wschodniej stronie placu w 1873 r. wzniesiono jedno- i dwukondygnacyjne drewniane pawilony handlowe, które znajdowały się w tym miejscu do 1918 r.
W 1888 r. przez plac targowy poprowadzono pierwszą w Tallinnie konną linię tramwajową w kierunku Kadriorgu (na wschód), a następnie również inne linie tramwajowe. Również w 1888 r. na placu wzniesiono prawosławną kaplicę św. Aleksandra Newskiego. Natomiast w 1909 r. na plac przeniesiono rynek sienny, dotąd funkcjonujący przy bramie Harju.
Po uzyskaniu niepodległości przez Estonię wygląd placu uległ poważnym zmianom. Na miejscu drewnianych pawilonów wzniesiono obszerny budynek muzeum sztuki, w 1922 r. rozebrano prawosławną kaplicę. Na plac przeniesiono miejski dworzec autobusowy. W 1939 r. plac otrzymał nazwę Viru odnoszącą się do jednej z historycznych prowincji Estonii.
W 1940 r., po aneksji Estonii do ZSRR, placowi nadano imię Stalina. Podczas okupacji niemieckiej nosił nazwę Wierländischer Platz. W marcu 1944 r. podczas bombardowania Tallinna przez radzieckie siły powietrzne uległ zniszczeniu budynek muzeum sztuki oraz część domów mieszkalnych w zabudowie sąsiednich ulic. Po ponownym przyłączeniu Estonii do ZSRR placowi przywrócono imię Stalina, w 1960 r. przemianowano go na plac Centralny, by ostatecznie w 1970 r. przywrócić nazwę Viru. Również w latach 60. przeniesiono na nowe miejsce talliński dworzec autobusowy.
Bezpośrednio po II wojnie światowej opracowany został plan całkowitego przekształcenia placu i otoczenia go zabudową w monumentalnym stylu socrealistycznym, która miałaby zastąpić budynki zniszczone podczas bombardowań w 1944 r. Ich ruiny usunięto jeszcze w 1945 r. Planowano m.in. wzniesienie Pałacu Rad oraz pomnika Zwycięstwa. Cały kompleks zabudowań miał stanowić symbol nowej, radzieckiej Estonii, swoistą przeciwwagę dla nieodległego Placu Ratuszowego. Na konkurs na projekt pomnika nadesłano z całego ZSRR 136 prac, ostatecznie jednak żadnej nie zrealizowano.
W 1958 r. przy placu wzniesiony został gmach Eesti Energia (obecnie centrum handlowe), zaś w latach 1968-1972 - 23-piętrowy hotel Viru, pierwszy wysokościowiec w Tallinnie. W 1978 r. w parku na południe od placu ustawiono pomnik estońskiego pisarza Antona Hansena Tammsaare, którego imię nadano następnie również otaczającemu go parkowi. Na pocz. XXI w. do budynku hotelu Viru dostawiono centrum handlowe o tej samej nazwie, natomiast po przeciwległej stronie placu powstał Nordic Hotel Forum.

</doc>
<doc id="4802959" url="https://pl.wikipedia.org/wiki?curid=4802959" title="Mikołaj Probołowski z Chełmu">
Mikołaj Probołowski z Chełmu

 Mikołaj Probołowski z Chełmu herbu Ostoja (zm. 1440 r.) – dziedzic Chełmu (dziś część Krakowa), właściciel Probołowic, części w Kantorowicach, Kaczkowicach, Sierosławicach, Mydlnikach i Rząsce, podstarości krakowski, wielkorządca krakowski.
Życiorys.
Mikołaj Probołowski z Chełmu i Probołowic był synem Hanka z Chełmu i Katarzyny. Miał kilkoro rodzeństwa: Grzegorzanę, Annę, Piotra, Jana, Hinka, Jakuba i Imrama. W roku 1400 jego bracia - Imram i Piotr, przyrzekli matce Katarzynie, że będą zabezpieczać swoje długi tylko na tych częściach dóbr, które do nich należą a nie na częściach Mikołaja i trzech młodszych braci. W roku 1404 bracia Mikołaja – Imram, Piotr, Jan i Hanek sprzedali wieś Kantorowice za 400 grzywien groszy praskich klasztorowi mogilskiemu poręczając za niego i za matkę Katarzynę. Tego roku, starsi bracia Mikołaja oddali całą wieś Chełm matce Katarzynie w dożywocie w zamian za części w Kaczkowicach zastrzegając, że jeżeli młodsi bracia – Jakub i Mikołaj się nie zgodzą na tę wymianę to oddadzą wspomniane części w Kaczkowicach i dokonają podziału dóbr. W roku 1408, Mikołaj wraz z braćmi Piotrem i Hankiem odstąpili bratu Janowi swoje części w Chełmie. W 1412 roku Mikołaj i Hanek z Chełmu, poręczając za braci, sprzedali za 70 grzywien półgroszy Marcinowi Konwie z Sierosławic części w Sierosławicach. Po śmierci brata Imrama, Mikołaj oraz jego bracia – Piotr i Hanek odstąpili bratu Janowi część w Chełmie, spadłą po zmarłym, zwaną „Imramowska”. W roku 1436 Hanek z Chełmu ustąpił bratu Mikołajowi swoją część dziedziczną w Chełmie. Mikołaj z Chełmu był ożeniony z Wichną, córką Spytka z Dzietrzychowic (dziś Wietrzychowice, pow. wiślicki), której dokonał pewnych zapisów na połowie dóbr w Chełmie, Mydlnikach i Rząsce w roku 1437. Z tego małżeństwa miał dwie córki – Katarzynę, żonę Piotra Mleczki z Jedlicza i Wichnę, żonę Andrzeja ze Zbożeny.
Mikołaj Probołowski (alias Chełmski) z Chełmu, Probołowic, Mydlnik i Rząski był w latach 1424-1425 podstarostą krakowskim. Następnie, od 8 czerwca 1439 roku do 29 lutego 1440 roku sprawował urząd wielkorządcy krakowskiego.

</doc>
<doc id="4802962" url="https://pl.wikipedia.org/wiki?curid=4802962" title="Nikodem (patriarcha Jerozolimy)">
Nikodem (patriarcha Jerozolimy)

Nikodem (ur. 1827, zm. 1910) – prawosławny patriarcha Jerozolimy w latach 1883–1890.

</doc>
<doc id="4802966" url="https://pl.wikipedia.org/wiki?curid=4802966" title="Gerazym (patriarcha Jerozolimy)">
Gerazym (patriarcha Jerozolimy)

Gerazym (ur. 1839, zm. w lutym 1897) – patriarcha prawosławny.
Życiorys.
W latach 1885–1891 piastował funkcję patriarchy Antiochii. Następnie, w latach 1891–1897 był patriarchą Jerozolimy.
Zmarł w 1897 r.

</doc>
<doc id="4802969" url="https://pl.wikipedia.org/wiki?curid=4802969" title="Tymoteusz (patriarcha Jerozolimy)">
Tymoteusz (patriarcha Jerozolimy)

Tymoteusz (ur. 1878, zm. 31 grudnia 1955) – prawosławny patriarcha Jerozolimy w latach 1935–1955.

</doc>
<doc id="4802971" url="https://pl.wikipedia.org/wiki?curid=4802971" title="1639 km">
1639 km

1639 km (, ) – przystanek kolejowy w pobliżu miejscowości Skotarśke, w rejonie wołowieckim, w obwodzie zakarpackim, na Ukrainie. Leży na linii Lwów – Stryj – Batiowo – Czop.

</doc>
<doc id="4802977" url="https://pl.wikipedia.org/wiki?curid=4802977" title="1641 km">
1641 km

1641 km (, ) – przystanek kolejowy w miejscowości Skotarśke, w rejonie wołowieckim, w obwodzie zakarpackim, na Ukrainie. Leży na linii Lwów – Stryj – Batiowo – Czop. Położony jest pomiędzy dwoma tunelami.

</doc>
<doc id="4802985" url="https://pl.wikipedia.org/wiki?curid=4802985" title="Paweł Grodzicki (architekt)">
Paweł Grodzicki (architekt)

Paweł Grodzicki (ur. 16 maja 1964 w Warszawie) – polski architekt, partner w pracowni WXCA, wykładowca na Wydziale Architektury Politechniki Warszawskiej, członek Stowarzyszenia Architektów Polskich, Izby Architektów Rzeczypospolitej Polskiej, a także sędzia w Kolegium Sędziów Konkursowych SARP.
Doświadczenie zawodowe.
Absolwent Wydziału Architektury i Urbanistyki Politechniki Warszawskiej. Kształcił się także na Wydziale Architektury Akademii Sztuk Pięknych w Kopenhadze w Danii. Doświadczenie zawodowe zdobywał m.in. w pracowni Kuryłowicz &amp; Associates, gdzie piastował stanowisko Project Managera, Associate. Tam był m.in. zaangażowany w projekt Muzeum Historii Żydów Polskich (Kuryłowicz &amp; Associates było partnerem lokalnym dla Lahdelma &amp; Mahlamaki Architects). W 2010 r. dołączył do pracowni WXCA, gdzie objął funkcję partnera. Wraz z zespołem ma na swoim koncie wiele wygranych konkursów, a za budynek Europejskiego Centrum Edukacji Geologicznej w Chęcinach był nominowany do nagrody Miesa Van Der Rohe.
Projekty.
Wybrane projekty współautorstwa Pawła Grodzickiego, które zajęły I miejsca w konkursach architektonicznych:
Nagrody.
Wybrane nagrody dla projektów współautorstwa Pawła Grodzickiego:

</doc>
<doc id="4802991" url="https://pl.wikipedia.org/wiki?curid=4802991" title="Mokro">
Mokro



</doc>
<doc id="4803031" url="https://pl.wikipedia.org/wiki?curid=4803031" title="Currie Cup (1995)">
Currie Cup (1995)

Currie Cup 1995 – pięćdziesiąta siódma edycja Currie Cup, najwyższego poziomu rozgrywek w rugby union w Południowej Afryce.

</doc>
<doc id="4803036" url="https://pl.wikipedia.org/wiki?curid=4803036" title="Pomnik Pruskiego Wojaka w Podgórzu">
Pomnik Pruskiego Wojaka w Podgórzu

Pomnik Pruskiego Wojaka w Podgórzu (niem. Kriegerdenkmal) – pomnik upamiętniający żołnierzy poległych w wojnie francusko-pruskiej, odsłonięty w 1908 roku. Znajdował się on w Podgórzu, na rynku przed Browarem. Pomnik odsłonięto w 1908 lub w 1915 roku.
W 1901 roku pojawiła się idea postawienia pomnika wśród członków Kriegerverein, chcących upamiętnić mieszkańców Podgórza, którzy zginęli za Prusy. Na początku 1907 roku rozpoczęto zbiórkę pieniędzy na budowę pomnika. We wrześniu 1907 roku ustalono plan działania. Podczas opracowywania planu trwała dyskusja, czy pomnik powinien stać w parku miejskim (ob. ulica Parkowa) czy też przed Browarem. Przetarg na budowę pomnika wygrał Sally Meyer. Prace przy fundamencie rozpoczęły się w maju 1908 roku. W czerwcu cokół ogrodzono żelaznym łańcuchem. Pomnik zniszczyły władze polskie w 1920 roku.
Pomnik w Podgórzu był skromniejszy, niż odsłonięty w 1880 roku pomnik Wojaka Pruskiego w Toruniu według projektu Johannesa Otzena.

</doc>
<doc id="4803042" url="https://pl.wikipedia.org/wiki?curid=4803042" title="Parafia św. Stanisława Kostki w Dębsku">
Parafia św. Stanisława Kostki w Dębsku

Parafia pw. Świętego Stanisława Kostki w Dębsku – parafia rzymskokatolicka należąca do dekanatu mławskiego wschodniego, diecezji płockiej, metropolii warszawskiej. Poprzednio należała do dekanatu mławskiego, diecezji płockiej, metropolii warszawskiej.

</doc>
<doc id="4803047" url="https://pl.wikipedia.org/wiki?curid=4803047" title="Parafia św. Leonarda w Grzebsku">
Parafia św. Leonarda w Grzebsku

Parafia pw. Świętego Leonarda w Grzebsku – parafia rzymskokatolicka należąca do dekanatu mławskiego wschodniego, diecezji płockiej, metropolii warszawskiej. Poprzednio należała do dekanatu dzierzgowskiego, diecezji płockiej, metropolii warszawskiej.

</doc>
<doc id="4803048" url="https://pl.wikipedia.org/wiki?curid=4803048" title="Barkskins">
Barkskins

Barkskins – amerykański serial dramatyczny, którego premiera odbyła się 25 maja 2020, w National Geographic. Film oparty jest na bestsellerowej powieści pisarki E. Annie Proulx, z 2016 roku, o tym samym tytule.
Film opowiada historię dwóch imigrantów – drwali René Sela i Charlesa Duqueta do Nowej Francji, oraz historię ich potomków. Akcja filmu rozciąga się na ponad 300 lat i przedstawia wylesianie Ameryki od czasu przybycia Europejczyków, aż do współczesnej epoki globalnego ocieplenia.
10 lutego 2019 ogłoszono, że David Slade wyreżyseruje odcinek pilotażowy serialu, oraz będzie producentem wykonawczym.

</doc>
<doc id="4803056" url="https://pl.wikipedia.org/wiki?curid=4803056" title="Parafia Matki Bożej Szkaplerznej w Żmijewie Kościelnym">
Parafia Matki Bożej Szkaplerznej w Żmijewie Kościelnym

Parafia pw. Matki Bożej Szkaplerznej w Żmijewie Kościelnym – parafia rzymskokatolicka należąca do dekanatu mławskiego wschodniego, diecezji płockiej, metropolii warszawskiej. Poprzednio należała do dekanatu mławskiego, diecezji płockiej, metropolii warszawskiej. 

</doc>
<doc id="4803058" url="https://pl.wikipedia.org/wiki?curid=4803058" title="Kamienna (dopływ Słupi)">
Kamienna (dopływ Słupi)

Kamienna – struga w Polsce, w województwie pomorskim, w powiecie słupskim, przepływająca przez obszar dwóch gmin – Dębnica Kaszubska i Kobylnica, na Wysoczyźnie Polanowskiej, w Parku Krajobrazowym „Dolina Słupi”, będąca lewostronnym dopływem Słupi.
Położenie.
W podziale kraju na regiony fizycznogeograficzne ciek jest położony na obszarze mezoregionu Wysoczyzna Polanowska, będącego częścią makroregionu Pojezierze Zachodniopomorskie. Mezoregion ten zaliczany jest do typu wysoczyzn młodoglacjalnych w większości o charakterze gliniastym, falistym lub płaskim. W systemie gospodarki wodnej należy do regionu wodnego Dolnej Wisły. Cała struga tworzy jednolitą część wód powierzchniowych o krajowym kodzie RW20001747272 i jest uznana za typ 17 (potok nizinny piaszczysty).
Zgodnie z ewidencją gruntów i budynków struga przepływa przez obręby ewidencyjne Krzynia oraz Żelkówko.
Struga na całej swojej długości płynie przez obszar Parku Krajobrazowego „Dolina Słupi”, a tym samym przez obszar specjalnej ochrony ptaków „Dolina Słupi” (PLB220002) powołany w ramach sieci Natura 2000. Odcinek od okolicy Łysomic ku ujściu objęty jest obszarem mającym znaczenie dla Wspólnoty (projektowanym specjalnym obszarem ochrony siedlisk) „Dolina Słupi” (PLH220052).
Przebieg.
Kamienna bierze początek na północny zachód od wsi Podwilczyn, na północ od jeziora Rybiec, na wysokości około 110 m n.p.m (niektóre źródła podają, że miejscem wypływu jest samo jezioro Rybiec). Uchodzi do Słupi na południowy zachód od osady Skarszów Dolny, na wysokości 24 m n.p.m., prawie że naprzeciwlegle w stosunku do ujścia Skotawy.
Hydrologia.
Struga ma 9 km długości. Zlewnia zajmuje powierzchnię 26 km². W górnym odcinku strugę charakteryzuje trzymetrowa szerokość koryta, przy średniej głębokości około 30 cm. Dno budują przeważnie piaski i żwiry, w mniejszym stopniu kamienie. 
Ichtiofauna.
W strudze – na podstawie obserwacji z lat 1998–2009 – stwierdzono występowanie troci wędrownej ("Salmo trutta" m. "trutta"), strzebli potokowej ("Phoxinus phoxinus"), łososia szlachetnego ("Salmo salar"), pstrąga potokowego ("Salmo trutta" m. "fario"), pstrąga tęczowego ("Oncorhynchus mykiss"), pstrąga źródlanego ("Salvelinus fontinalis"), szczupaka pospolitego ("Esox lucius") oraz głowacza białopłetwego ("Cottus gobio"). Oprócz tych, potwierdzono obecność minoga strumieniowego ("Lampetra planeri").
Łosoś szlachetny, głowacz białopłetwy oraz minóg strumieniowy są wymienione w Załączniku II – Gatunki roślin i zwierząt będące przedmiotem zainteresowania Wspólnoty, których ochrona wymaga wyznaczenia specjalnych obszarów ochrony – do Dyrektywy Rady 92/43/EWG z dnia 21 maja 1992 r. w sprawie ochrony siedlisk przyrodniczych oraz dzikiej fauny i flory (Dz.U.UE L z dnia 22 lipca 1992 r.), tj. tzw. dyrektywy siedliskowej, stąd też nastąpiło włączenie odcinka strugi w granice obszaru mającego znaczenie dla Wspólnoty „Dolina Słupi” (PLH220052).
Gospodarka.
Ciek wymieniony był w Rozporządzeniu Rady Ministrów z dnia 17 grudnia 2002 r. w sprawie śródlądowych wód powierzchniowych lub części stanowiących własność publiczną jako istotny dla regulacji stosunków wodnych na potrzeby rolnictwa. Rozporządzenie to uchylono 1 stycznia 2018 w związku z wejściem w życie Ustawy z dnia 20 lipca 2017 r. – Prawo wodne (Dz.U. 2017 poz. 1566).
Nazewnictwo.
Polska nazwa "Kamienna" została nadana 1 października 1948 Rozporządzeniem Ministrów Administracji Publicznej i Ziem Odzyskanych z dnia 1 października 1948 r. o przywróceniu i ustaleniu urzędowych nazw miejscowości, zastępując niemieckie "Stein Bach".

</doc>
<doc id="4803062" url="https://pl.wikipedia.org/wiki?curid=4803062" title="Siergiej Sinicyn">
Siergiej Sinicyn

Siergiej Sinicyn, (ur. 4 czerwca 1983 w Jekaterynburgu) – rosyjski wspinacz sportowy. Specjalizował się we wspinaczce na szybkość oraz we wspinaczce klasycznej. Dwukrotny brązowy medalista mistrzostw świata we wspinaczce sportowej na szybkość z 2005 oraz z 2007. 
Kariera sportowa.
W 2005 w Niemczech w Monachium oraz w 2007 w hiszpańskim Avilés zdobył brązowe medale mistrzostw świata we wspinaczce sportowej w konkurencji wspinaczki na szybkość.
W 2002 w Chamonix oraz w 2006 w rodzinnym mieście Jekaterynburgu na mistrzostwach Europy wywalczył srebrne medale w konkurencji wspinaczki na szybkość. 
Uczestnik World Games w 2005 we Duisburgu, gdzie zdobył srebrny medal we wspinaczce na szybkość. Wielokrotny uczestnik, medalista prestiżowych, elitarnych zawodów wspinaczkowych Rock Master we włoskim Arco, gdzie zdobył; 1 złoty, 2 srebrne i 1 brązowy medal.

</doc>
<doc id="4803065" url="https://pl.wikipedia.org/wiki?curid=4803065" title="Wiesława Barszczewska">
Wiesława Barszczewska

Wiesława Barszczewska – polska chemik, dr hab. nauk chemicznych, profesor uczelni Instytutu Nauk Chemicznych i dziekan Wydziału Nauk Ścisłych i Przyrodniczych Uniwersytetu Przyrodniczo-Humanistycznego w Siedlcach (2012-2020).
Życiorys.
11 marca 1997 obroniła pracę doktorską "Oddziaływanie elektronów termicznych w fazie gazowej", 12 maja 2009 habilitowała się na podstawie pracy zatytułowanej "Procesy wychwytu elektronów w układach zawierających halogenopochodne węglowodorów". Objęła funkcję profesora nadzwyczajnego w Instytucie Chemii na Wydziale Nauk Ścisłych i Przyrodniczych Uniwersytetu Przyrodniczo-Humanistycznego w Siedlcach.
Piastuje stanowisko profesora uczelni Instytutu Nauk Chemicznych. W kadencjach 2012–2016 i 2016–2020 została wybrana na dziekana Wydziału Nauk Ścisłych i Przyrodniczych Uniwersytetu Przyrodniczo-Humanistycznego w Siedlcach.

</doc>
<doc id="4803067" url="https://pl.wikipedia.org/wiki?curid=4803067" title="Szkoła Podstawowa im. Jana Pawła II w Zapałowie">
Szkoła Podstawowa im. Jana Pawła II w Zapałowie

Szkoła Podstawowa im. Jana Pawła II w Zapałowie – szkoła podstawowa w Zapałowie.
Historia.
Początki szkolnictwa parafialnego w Zapałowie są datowane na 1830 rok, gdy powstała szkoła parafialna przy miejscowej cerkwi ("schola parochialis"), której nauczycielem został Dymitr Slusarz.
W 1872 roku powstała szkoła trywialna (z ruskim językiem nauczania). W latach 1873–1874 szkoła była parafialna, a w latach 1874–1879 szkoła była filialna, a od 1879 roku 1-klasowa. 
Przydatnym źródłem archiwalnym do poznawania historii szkolnictwa w Galicji są austriackie Szematyzmy Galicji i Lodomerii, które podają wykaz szkół ludowych, wraz z nazwiskami ich nauczycieli. Szkoły wiejskie były tylko męskie, dopiero od 1890 roku szkoły te stały się mieszane (koedukacyjne). Początkowo szkoła w latach 1872–1876 nie posiadała stałego nauczyciela ("posada nieobsadzona"). 
Od 1901 roku szkoła posiadała nauczycieli pomocniczych, którymi byli: Eugenia Kunicka (1901–1902), Helena Haydakiewicz (1903–1904), Maria Barówna (1904–1905), Marian Beniowski (1905–1906) i Józefa Winiarska (1907–1914?).
W 1912 roku w Zapałowie utworzono "szkołę eksponowaną" (z polskim językiem nauczania), której nauczycielką została Maria Hoffowa.
21 maja 2013 roku odbyła się uroczystość nadania Szkole Podstawowej i Gimnazjum Publicznego w Zapałowie imienia Jana Pawła II. W 2017 roku na mocy reformy oświaty przywrócono 8-letnią szkołę podstawową.

</doc>
<doc id="4803077" url="https://pl.wikipedia.org/wiki?curid=4803077" title="MojaGeneracja.pl">
MojaGeneracja.pl

MojaGeneracja.pl (Moja Generacja) – polski serwis społecznościowy działający w latach 2007–2012, założony przez spółkę Gadu-Gadu.
Charakterystyka.
Strona internetowa MojaGeneracja.pl była zintegrowana z komunikatorem Gadu-Gadu i umożliwiała zalogowanie się do niej poprzez własny numer i hasło. Zbudowany na modelu Web 2.0 portal dawał użytkownikom możliwość stworzenia własnej wirtualnej wizytówki, prowadzenia bloga, dodawania zdjęć oraz rozmów w grupach tematycznych. Umożliwiał też ocenianie i komentowanie profili oraz treści generowanych przez innych użytkowników. Pisanie i publikowanie wpisów na bloga było także możliwe w mobilnej wersji Gadu-Gadu na telefonach komórkowych. Z czasem uruchomiono dodatkowe funkcje serwisu, m.in. Gry, Wydarzenia, edukacyjną podstronę EduNacja czy Muzango przeznaczone dla artystów muzycznych.
Historia.
Strona MojaGeneracja.pl została otworzona 15 lutego 2007, zastępując uruchomiony w maju 2005 internetowy katalog użytkowników o nazwie Generacja Gadu-Gadu. Wszystkie fora z poprzedniego serwisu zostały przeniesione do nowej strony. Portal szybko osiągnął dużą popularność i już po pierwszym miesiącu działalności liczba jego unikalnych użytkowników wzrosła ponad dwukrotnie (z przeszło 600 tys. do ponad 1,5 miliona), a w czerwcu sięgnęła niemal 1,7 miliona. Oficjalne blogi na portalu zaczęły otwierać także osoby publiczne, m.in. politycy Lech Wałęsa i Joanna Senyszyn oraz muzycy Gosia Andrzejewicz, Doda, Kasia Cerekwicka, Tede i Łzy. Jesienią na stronie pojawił się edukacyjny program EduNacja, który spotkał się z dużym zainteresowaniem internautów, a także możliwość dodawania zdjęć do galerii. Jeszcze w 2007 roku liczba zarejestrowanych kont Mojej Generacji sięgnęła ponad 5 milionów, a w grudniu serwis zanotował 2,76 miliona użytkowników. Na początku 2008 roku wprowadzono możliwość zostawiania komentarzy dźwiękowych. W grudniu 2008 portal miał wciąż 2,8 miliona użytkowników.
W lutym 2012 Moja Generacja miała już tylko 493 tys. miesięcznych użytkowników. Jesienią 2012 firma GG Network poinformowała o planowanym zamknięciu portalu co spotkało się z falą protestów ze strony użytkowników. Moja Generacja zakończyła jednak działalność 5 listopada 2012.

</doc>
<doc id="4803098" url="https://pl.wikipedia.org/wiki?curid=4803098" title="Bitwa pod Kalniszkami">
Bitwa pod Kalniszkami

Bitwa pod Kalniszkami (lit. "Kalniškės") – bitwa stoczona 16 maja 1945 r. pomiędzy oddziałem litewskich partyzantów i oddziałem NKWD.
NKWD było zdeterminowane, by zlikwidować ukrywające się w lasach oddziały litewskiej partyzantki, w tym przebywający w lesie koło Kalniszek oddział 80-120 litewskich partyzantów pod dowództwem sierż. pil. Jonasa Neifalty-Lakūnasa. Było to prawdopodobnie związane z otrzymanym przez ten oddział rozkazem wycofania się w stronę Oranów, gdzie stacjonowały większe litewskie siły. W celu wywabienia Litwinów, NKWD rozpuściło fałszywą informację o planowanej na 15 maja 1945 r. wywózce ludności z jednej z pobliskich wsi. W efekcie partyzanci porzucili obóz w głębi lasu i rozlokowali się w sposób umożliwiający obronę wsi, ale następnego dnia wycofali się znów do lasu.
16 maja 1945 r. 220. Pułk Pograniczny NKWD wkroczył do lasów koło Kalniszek, otaczając obszar, na którym przebywali partyzanci, po czym zaczął zacieśniać pierścień okrążenia. Rozpoznawszy zagrożenie Neifalta przygotował się do walki, wycofując się na położone w lesie wzgórze. W trwających trzy godziny walkach Litwini stawili silny opór, ale wobec wyczerpywania się amunicji grupa ok. 20 partyzantów, w tym dowódca, zdołała przedostać się przez sowieckie linie w małych grupach i wycofać na pobliskie Bagno Buchciańskie.
W bitwie poległo 44 Litwinów, w tym żona Neifalty-Lakūnasa, a po stronie sowieckiej było 4 zabitych i 7 rannych. W rzeczywistości straty sowieckie były wyższe, choć trudne do ustalenia – sami litewscy partyzanci oceniali je na minimum 400 ofiar.
Była to jedna z największych bitew litewskiego podziemia antysowieckiego. W miejscu starcia wzniesiono pomnik.

</doc>
<doc id="4803199" url="https://pl.wikipedia.org/wiki?curid=4803199" title="Daniel Ejsymont">
Daniel Ejsymont

Daniel Wiktor Ejsymont (ur. 22 grudnia 1965 w Białymstoku) – polski artysta fotograf. Członek rzeczywisty i Artysta Fotoklubu Rzeczypospolitej Polskiej Stowarzyszenia Twórców (AFRP). Członek Białostockiego Towarzystwa Fotograficznego. Członek rzeczywisty i prezes Zarządu Ostrołęckiego Towarzystwa Fotograficznego. Członek Stowarzyszenia Fotograficznego "Przeciw Nicości" im. Mieczysława Wielomskiego.
Życiorys.
Daniel Ejsymont jest związany z mazowieckim środowiskiem fotograficznym – od 1987 roku mieszka, tworzy w Ostrołęce. Fotografuje od początku lat 70. XX wieku – w czasie późniejszym został przyjęty w poczet członków Białostockiego Towarzystwa Fotograficznego. Miejsce szczególne w jego twórczości zajmuje fotografia aktu, fotografia dokumentalna, fotografia koncertowa, fotografia pejzażowa, fotografia portretowa. Pokaźna część jego twórczości powstaje dzięki fotografii analogowej. Jako fotograf współpracował przez kilka lat z "Tygodnikiem Ostrołęckim". Jest członkiem rzeczywistym Ostrołęckiego Towarzystwa Fotograficznego, w którym od 2012 pełni funkcję prezesa zarządu OTF oraz prowadzi Akademię Fotografii funkcjonującą przy OTF. 
Daniel Ejsymont jest autorem i współautorem wielu wystaw fotograficznych; indywidualnych i zbiorowych. Jego fotografie prezentowane na wystawach pokonkursowych były wielokrotnie wyróżniane, w Polsce i za granicą. Jest członkiem Stowarzyszenia Fotograficznego "Przeciw Nicości" im. Mieczysława Wielomskiego, propagującej piękno polskiego krajobrazu w fotografii artystycznej.
W 2017 roku został przyjęty w poczet członków rzeczywistych Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom stwierdzający posiadanie kwalifikacji do wykonywania zawodu artysty fotografa, fotografika (legitymacja nr 420). W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. W 2020 odznaczony Srebrnym Medalem „Za Fotograficzną Twórczość” – odznaczeniem ustanowionym przez Zarząd i przyznawanym przez Kapitułę Fotoklubu Rzeczypospolitej Polskiej Stowarzyszenia Twórców, w odniesieniu do obchodów 25-lecia powstania Fotoklubu RP.

</doc>
<doc id="4803202" url="https://pl.wikipedia.org/wiki?curid=4803202" title="Kościół we Franzburgu">
Kościół we Franzburgu

Kościół we Franzburgu – pocysterski kościół we Franzburgu, powstały w początkach XIV wieku, do 1535 będący częścią założenia klasztornego Neuenkamp, w drugiej połowie XVI wieku przebudowany z dawnego południowego transeptu.

</doc>
<doc id="4803205" url="https://pl.wikipedia.org/wiki?curid=4803205" title="Vytautas Bacevičius">
Vytautas Bacevičius

Vytautas Bacevičius (ur. 9 września 1905 w Łodzi, zm. 15 stycznia 1970 w Nowym Jorku) – litewski kompozytor i pianista.
Życiorys.
Brat Grażyny Bacewicz, Kiejstuta Bacewicza i Wandy Bacewicz. W 1926 roku ukończył Konserwatorium Heleny Kijeńskiej w Łodzi, gdzie jego nauczycielami byli Józef Turczyński, Antoni Dobkiewicz, Kazimierz Sikorski i Kazimierz Wiłkomirski. W latach 1926–1927 student Uniwersytetu Kowieńskiego. W latach 1927–1928 studiował w Paryżu na tamtejszym uniwersytecie oraz w konserwatorium, gdzie uczył się u Nikołaja Czeriepnina i Santiago Riery. Od 1931 do 1939 roku wykładowca konserwatorium w Kownie. W 1940 roku wyemigrował do Stanów Zjednoczonych. Od 1942 roku wykładowca konserwatorium nowojorskiego. Od 1948 roku prowadził w Nowym Jorku Bacevičius Musical Club.
Twórczość.
Jego twórczość muzyczna wykazuje cechy ekspresjonizmu. Skomponował m.in. operę "Vaidilutė" (1932), balet "W wirze tańca" (1932), "Poemat elektryczny" na orkiestrę (1932), 7 symfonii, 5 koncertów fortepianowych, koncert skrzypcowy, 4 kwartety smyczkowe, liczne utwory fortepianowe i organowe.
Jako pianista występował w Europie, Ameryce Północnej i Ameryce Południowej. Wykonywał utwory m.in. Chopina, Liszta i Čiurlionisa.

</doc>
<doc id="4803207" url="https://pl.wikipedia.org/wiki?curid=4803207" title="Julia Zandt">
Julia Zandt

Julia Zandt (ur. 8 maja 1984) – niemiecka lekkoatletka, która specjalizowała się w rzucie oszczepem.
W 2003 roku została mistrzynią Europy juniorek. 
Rekord życiowy: 57,75 (5 lipca 2003, Fulda). 

</doc>
<doc id="4803209" url="https://pl.wikipedia.org/wiki?curid=4803209" title="O najświętsza i najsłodsza Dziewico Maryjo">
O najświętsza i najsłodsza Dziewico Maryjo

O Beatissima (O najświętsza i najsłodsza Dziewico Maryjo) – modlitwa w Kościele katolickim, skierowana do Najświętszej Maryi Panny. Modlitwa ta często przypisywana jest Św. Tomaszowi z Akwinu żyjącemu w XIII w., choć coraz częściej uznaje się, że autor pozostaje nieznany. W modlitwie tej autor ze wzruszeniem, pokorą i dziecięcą świeżością uczucia prosi o czystość serca i myśli, o ubóstwo i pokój, o cierpliwość i miłość ku Chrystusowi.
Wersja łacińska.
O beatissima et dulcissima Virgo Maria, mater Dei, omni pietate plenissima, summi Regis filia, Domina Angelorum, mater omnium Creatoris: in sinum pietatis tuae commendo, hodie et omnibus diebus vitae meae, corpus meum et animam meam, omnesque actus meos, cogitationes, operationes, omnemque vitam, finemque meam: ut per tua suffragia disponantur in bonum, secundum voluntatem dilecti Filii tui, Domini nostri Iesu Christi: ut sis mihi, o Domina mea sanctissima, adiutrix et consolatrix contra insidias et laqueos hostis antiqui, et omnium inimicorum meorum. Adilecto Filio tuo, Domino nostro Iesu Christo, mihi impetrare digneris gratiam, cum qua potenter resistere valeam tentationibus mundi, carnis, et daemonis; ac semper habere firmum propositum ulterius non peccandi, sed in tuo, et dilecti Filii tui servitio perseverandi. Deprecor te etiam, Domina mea sanctissima, ut impetres mihi veram obedientiam et veram cordis humilitatem, ut veraciter me agnoscam miserum ac fragilem peccatorem, et impotentem non solum ad faciendum quodcumque opus bonum, sed etiam ad resistendum continuis impugnationibus, sine gratia et adiutorio Creatoris mei et sanctis precibus tuis. Impetra mihi etiam, o Domina mea dulcissima, perpetuam mentis et corporis castitatem; ut puro corde et casto corpore, dilecto Filio tuo et tibi in tuo Ordine valeam deservire. Obtine mihi ab eo voluntariam paupertatem, cum patientia et mentis tranquillitate; ut labores eiusdem Ordinis valeam sustinere, et pro salute propria et proximorum valeam laborare. Impetra mihi etiam, o Domina dulcissima, charitatem veram: qua sacratissimum Filium tuum, Dominum nostrum Iesum Christum, toto corde diligam; et te, post ipsum, super omnia; et proximum in Deo et propter Deum. Sicque de bono eius gaudeam, de malo doleam, nullumque contemnam neque temerarie judicem, neque in corde meo me alicui praeponam. Fac etiam, o Regina coeli, ut dulcissimi Filii tui timorem pariter et amorem semper in corde meo habeam; et de tantis beneficiis mihi, non meis meritis, sed ipsius benignitate collatis, semper gratias agam; ac de peccatis meis puram et sinceram confessionem, et veram poenitentiam faciam, ut suam consequi merear misericordiam et gratiam. Oro etiam, ut in fine vitae meae, tu, Mater unica, coeli porta et peccatorum advocate, me indignum servum tuum a sancta fide catholica deviare non permittas; sed tua magna pietate et misericordia mihi succurras, et a malis spiritibus me defendas; ac, benedicti Filii tui gloriosa pasione, etiam tua propria intercesione, spe accepta, veniam de peccatis meis ab eo mihi impetres; atque me in tua et eius dilectione morientem in viam salvationis et salutis dirigas. Amen.
Tłumaczenie.
O najświętsza i najsłodsza Dziewico Maryjo, Matko Boga, wszelkiej łaski najpełniejsza, córko Króla Najwyższego, Pani aniołów, matko Stwórcy wszechrzeczy: wnętrzu dobroci Twojej polecam dzisiaj i po wszystkie dni życia mojego ciało moje i duszę moją, i wszystkie czyny moje, myśli, pożądania, życzenia, powiedzenia i poczynania, i życie całe, i konanie moje: aby za twoim wspomożeniem wszystko ku dobremu zmierzało zgodnie z wolą Syna Twego najdroższego, Jezusa Chrystusa, Pana naszego. Bądź mi, o Pani moja najświętsza, wspomożeniem i pocieszeniem przeciw zasadzkom i sidłom wroga odwiecznego i wszystkich nieprzyjaciół moich. Racz mi wyjednać u ukochanego Syna Twego, Pana naszego, Jezusa Chrystusa, łaskę z której pomocą potężniej bym się opierał pokusom ciała, świata i szatana i miał zawsze mocne postanowienie grzechów unikania i na Twojej i ukochanego Syna Twego służbie wytrwania. Proszę Cię także, o Pani moja najświętsza, abyś mi wyjednała prawdziwe posłuszeństwo i prawdziwą pokorę serca, abym się w prawdzie uznał nędznym i ułomnym grzesznikiem, niezdolnym nie tylko do zdziałania jakiegoś dzieła dobrego, ale także do opierania się ustawicznym przeciwnościom, bez łaski i pomocy Stwórcy mojego i Twoich modłów świętych. Uproś mi także, o Pani moja najsłodsza, stałą niewinność myśli i serca, iżbym umiał czystym sercem i niewinnym ciałem służyć ukochanemu Synowi Twemu i Tobie w Twoim zakonie. Wyjednaj mi u Niego ubóstwo dobrowolne wraz z cierpliwością i pokojem myśli, iżbym mógł podejmować trudy tegoż zakonu i pracować dla swego i bliźnich zbawienia. Uproś mi jeszcze, o Pani najsłodsza, miłość prawdziwą, którą bym Syna Twego najświętszego, Pana naszego Jezusa Chrystusa z całego serca umiłował i Ciebie po Nim ponad wszystko, a bliźniego w Bogu i dla Boga; a także bym bliźniego weselem się radował, nad jego cierpieniem bolał i nikim nie pogardzał, ani też zuchwale nie sądził i w sercu moim ponad nikogo się nie wynosił. Spraw także, o Królowo nieba, abym najsłodszego Syna Twego bojaźń i miłość zawsze po równo w sercu mym nosił i za tak wiele dobrodziejstwa, nie dla moich zasług, ale z Jego dobroci udzielonych, zawsze czynił dzięki: a także abym grzechy me wyznał prawdziwie i szczerze i prawdziwą za nie czynił pokutę, iżbym na jego zasłużył miłosierdzie i łaskę. Proszę także abyś do końca życia mojego, Ty Matko Jedyna, Bramo niebieska i grzeszników obrono, mnie niegodnemu słudze twemu, odstąpić od świętej wiary katolickiej nie dozwoliła, ale przez Twe miłowanie wielkie i miłosierdzie wspomagała i od złych duchów broniła; uproś mi także przez chwalebną mękę Syna Twego błogosławionego, a także przez swe własne wstawiennictwo odpuszczenie grzechów moich i umierającego w Twojej i Jego miłości prowadź po drodze odkupienia i zbawienia. Amen.

</doc>
<doc id="4803211" url="https://pl.wikipedia.org/wiki?curid=4803211" title="Kościół św. Małgorzaty w Zadzimiu">
Kościół św. Małgorzaty w Zadzimiu

Kościół świętej Małgorzaty – rzymskokatolicki kościół parafialny należący do parafii pod tym samym wezwaniem (dekanat szadkowski diecezji włocławskiej).
Jest to świątynia murowana wzniesiona w 1642 roku przez Aleksandra z Otoka Zaleskiego, podsędka sieradzkiego, później referendarza koronnego. Portret fundatora, naturalnej wielkości, jest umieszczony w kościele po lewej stronie.
Budowla jest orientowana, jednonawowa, została wybudowana na planie prostokąta z prezbiterium. Wieża świątyni jest nakryta dachem hełmowym. Wnętrze jest nakryte sklepieniem z lunetami z późnorenesansową dekoracją typu lubelsko-kaliskiego. Do wyposażenia budowli należą ołtarz główny oraz dwa boczne w stylu barokowym i dwa w stylu klasycystycznym. W ołtarzu głównym znajduje się rzeźbiarska grupa Ukrzyżowania, wizerunki Jezusa, Matki Bożej i św. Jana polichromowane, w nimbach jest umieszczona rzeźba aniołów, nad nimi znajduje się św. Michał Archanioł z tarczą, na której widnieje zawołanie „Quis ut Deus” (Któż jak Bóg).

</doc>
<doc id="4803215" url="https://pl.wikipedia.org/wiki?curid=4803215" title="Lista gatunków z rodzaju żywotlin">
Lista gatunków z rodzaju żywotlin

Lista gatunków z rodzaju żywotlin "Pitcairnia" – według "Plants of the World" rodzaj żywotlin obejmuje 406 gatunków.

</doc>
<doc id="4803216" url="https://pl.wikipedia.org/wiki?curid=4803216" title="Żywotlin">
Żywotlin

Żywotlin ("Pitcairnia" L'Hér.) – rodzaj roślin z rodziny bromeliowatych ("Bromeliaceae"). Obejmuje 285–406 gatunków. Rośliny te występują w strefie międzyzwrotnikowej obu kontynentów amerykańskich (od Meksyku i Antyli po północną Argentynę), ale jeden gatunek – "Pitcairnia feliciana" występuje także poza tymi kontynentami – w tropikalnej Afryce Zachodniej – na wybrzeżach Gwinei (jedyny wyjątek w obrębie całej rodziny bromeliowatych). Zasiedlają bardzo zróżnicowane siedliska, przy czym w większości są to rośliny naziemne, rzadziej należą tu epifity i litofity. Większość przedstawicieli rodzaju rośnie w wilgotnych lasach równikowych.
Niektóre gatunki uprawiane są jako rośliny ozdobne. Mają zróżnicowane wymagania świetlne, ale wszystkie są wrażliwe na przymrozki, wymagają okresu spoczynku w okresie zimowym (wówczas bez podlewania) i gleb przepuszczalnych. Liczne gatunki z powodu niszczenia siedlisk są zagrożone.
Systematyka.
Rodzaj z rodziny bromeliowatych "Bromeliaceae", a w jej obrębie z podrodziny "Pitcairnioideae" i plemienia "Pitcairnieae" . W różnych ujęciach włączane są do niego rośliny z rodzaju "Pepinia" (około 70 gatunków) lub wyłączane. 

</doc>
<doc id="4803217" url="https://pl.wikipedia.org/wiki?curid=4803217" title="Pitcairnia">
Pitcairnia



</doc>
<doc id="4803222" url="https://pl.wikipedia.org/wiki?curid=4803222" title="Mračaj">
Mračaj



</doc>
<doc id="4803223" url="https://pl.wikipedia.org/wiki?curid=4803223" title="Bronisław Szostak">
Bronisław Szostak

Bronisław Szostak (ur. 24 kwietnia 1894 w Spiczyńcach, zm. 25 września 1939 w Warszawie) – podpułkownik dyplomowany piechoty Wojska Polskiego, kawaler Orderu Virtuti Militari.
Życiorys.
Urodził się 24 kwietnia 1894 w Spiczyńcach jako syn Antoniego. Z dniem 1 listopada 1925 został przydzielony do Wyższej Szkoły Wojennej w Warszawie, w charakterze słuchacza Kursu 1925/1927. 12 kwietnia 1927 został mianowany na stopień majora ze starszeństwem z 1 stycznia 1927 i 87. lokatą w korpusie oficerów piechoty. 28 października 1927, po ukończeniu kursu i otrzymaniu dyplomu naukowego oficera Sztabu Generalnego, został przeniesiony do kadry oficerów piechoty z równoczesnym przydziałem do Dowództwa Okręgu Korpusu Nr IX w Brześciu nad Bugiem na stanowisko kierownika referatu. W marcu 1931 został przeniesiony do 82 Pułku Piechoty w Brześciu nad Bugiem na stanowisko dowódcy batalionu. W grudniu 1932 zakończył staż liniowy i wrócił do DOK IX. W październiku 1933 został przeniesiony do Biura Inspekcji Generalnego Inspektoratu Sił Zbrojnych w Warszawie. Na stopień podpułkownika został mianowany ze starszeństwem z 1 stycznia 1936 i 17. lokatą w korpusie oficerów piechoty. W marcu 1939 pełnił służbę w Biurze Inspekcji GISZ na stanowisku oficera dyspozycyjnego.
Pochowany na Cmentarzu Wojskowym na Powązkach (kwatera A 17-2-4).

</doc>
<doc id="4803225" url="https://pl.wikipedia.org/wiki?curid=4803225" title="Ceramika z Modrej">
Ceramika z Modrej

Ceramika z Modrej (też: modrzańska ceramika, ceramika modrzańska, majolika modrzańska) – produkty wykonywane z wypalanej gliny w miejscowości Modra na Słowacji. 
Historia.
Historia tego centrum rzemiosła ceramicznego sięga XIV wieku. Początkowo wyrób był ściśle związany z uprawą winorośli i winiarstwem. Z kolei w XV-VXVII wieku wykorzystanie szkliw w Hiszpanii i we Włoszech oraz oznaczenie produktów jako „majoliki” również trafiło do Modry. W XVII wieku w Modrze zaczęły pojawiać się pierwsze cechy ceramików (pierwszy w 1636 r.), do których przynależeli też przybyli ze Szwajcarii garncarze z sekt anabaptystów, wyrabiający tzw. ceramikę habańską. Największy rozwój rzemiosła w Modrej odnotowano w XVIII wieku.
W 1952 została założona spółdzielnia produkcyjna pod nazwą „Słowacka majolika ludowa” (słow. "Slovenská ľudová majolika"), która po zmianach w 1989 roku została przekształcona w „Słowacka majolika ludowa - spółka akcyjna” (słow. "Slovenská ľudová majolika, akciová spoločnosť"). Celem spółki jest zachowanie tradycji produkcji ceramiki z Modrej. 
W 2018 roku ceramika z Modrej została wpisana na reprezentatywną listę niematerialnego dziedzictwa kulturowego Słowacji, co umożliwia ubieganie się o wpis na światową listę reprezentatywną niematerialnego dziedzictwa kulturowego UNESCO.
Produkcja.
Modrzańska ceramika wykonana jest z podwójnie wypalonej gliny, szkliwionej i pomalowanej motywami w czterech podstawowych kombinacjach:
Współcześnie wzory są malowane zgodnie z wzorcem, który został zbadany z próbek i stworzony przez pracującego w Modrej od 1913 r. habańskiego mistrza Hermana Landsfelda. Kaolin gliny pochodzi ze złóż w okolicach miasta Modra. Temperatura podczas drugiego wypalania osiąga 1020 °C. Modrzańska majolika jest toczona, kształtowana, szkliwiona i malowana wyłącznie ręcznie. Oryginalna ceramika z Modrej jest sprzedawana wyłącznie pod chronionym znakiem pochodzenia „Modra”. W miejscowym muzeum (filia Słowackiego Muzeum Narodowego) prezentowana jest historia i przykłady tego lokalnego produktu rzemieślniczego.

</doc>
<doc id="4803237" url="https://pl.wikipedia.org/wiki?curid=4803237" title="Abraham Bedros I Ardziwian">
Abraham Bedros I Ardziwian

Abraham Bedros I Ardziwian (orm.:Աբրահամ Պետրոս Ա. Արծիւեան) (ur. 12 kwietnia 1679 w Aintabie, zm. 1 października 1749) – ormiański duchowny katolicki, patriarcha Kościoła katolickiego obrządku ormiańskiego w latach 1740-1749.
Święcenia kapłańskie otrzymał w 1706 roku. W 1710 otrzymał sakrę biskupią. W 1739 roku konwertował z Apostolskiego Kościoła Ormiańskiego na katolicyzm. 26 listopada 1742 został wybrany patriarchą Kościoła ormiańskokatolickiego. Funkcję tę pełnił do swojej śmierci w 1749 roku.

</doc>
<doc id="4803245" url="https://pl.wikipedia.org/wiki?curid=4803245" title="Błaga Ałeksowa">
Błaga Ałeksowa

Błaga Ałeksowa, (ur. 24 stycznia 1922 w Tetowie, zm. 12 lipca 2007 w Skopju) – macedońska archeolog.
Życiorys.
Ukończyła liceum i studiowała na Wydziale Historii Sztuki Uniwersytetu Świętych Cyryla i Metodego w Skopju. Doktorat z archeologii średniowiecznej obroniła w 1958 roku na Uniwersytecie Lublańskim. W latach 1948–1950 pracowała jako kurator w Muzeum Miasta Skopje, a potem przez 15 lat kierowała Zakładem Archeologii Średniowiecznej w Muzeum Archeologicznym. W latach 1962–1975 była dyrektorem tego Muzeum. W roku 1971 i 1983 roku była stypendystką w Dumbarton Oaks. W latach 1975–1983 pracowała w Instytucie Historii Sztuki jako profesor archeologii średniowiecznej i wczesnochrześcijańskiej. W 1983 roku przeszła na emeryturę. Od 1997 roku była członkiem Macedońskiej Akademii Nauk i Sztuk.
W latach 1952–1956 prowadziła badania w rejonie Demir Kapija, gdzie odkryła ruiny wczesnochrześcijańskiej bazyliki uznanej za pomnik historii Macedonii. W 2011 roku podjęto decyzję o jej rekonstrukcji. W ramach jugosłowiańsko-amerykańskich projektów badawczych prowadziła badania w Bargali i Stobi. Podczas prac prowadzonych w latach 1966–1971 na terenie Bargali odkryto bazylikę, cysternę miejską i kompleks mieszkalny. W 1975 prowadziła prace archeologiczne na stanowisku archeologicznym Kale u ujścia rzeki Złetowska i Bregałnica, w pobliżu miejscowości Krupiszte. Na podstawie badań udowodniła, że właśnie tam powstała głagolica Cyryla i Metodego, chociaż nie wszyscy naukowcy zgadzają się z jej twierdzeniem. W 1981 roku prowadziła badania w Stobi na terenie przedwojennych badań archeologicznych, gdzie odkryła bazylikę, która okazała się najstarszym kościołem chrześcijańskim na terenie Macedonii.

</doc>
<doc id="4803249" url="https://pl.wikipedia.org/wiki?curid=4803249" title="Orah">
Orah



</doc>
<doc id="4803252" url="https://pl.wikipedia.org/wiki?curid=4803252" title="Aconcagua (rzeka)">
Aconcagua (rzeka)

 
Aconcagua (Rio Aconcagua) – rzeka w Chile leżąca w regionie San Felipe. Aconcagua nie ma nic wspólnego z najwyższym szczytem Andów – Aconcaguą, który leży w całości na terenie Argentyny, w zlewisku Oceanu Atlantyckiego.
Podstawowe informacje.
Ciek powstaje w wyniku połączenia niewielkich dopływów: Juncal i Blanco na wysokości ok. 1430 m n.p.m. w Andach i uchodzi do Oceanu Spokojnego w okolicach miasta Concón, 20 km na północ od Valparaíso. Ustrój rzeki jest mieszany z przewagą śnieżnego w górnym biegu oraz śnieżno-deszczowego w biegu środkowym i dolnym. Maksymalne przepływy występują latem (grudzień-styczeń) jako efekt topnienia lodowców w wysokich partiach gór dorzecza. Średni przepływ wynosi 33 m3/s
Historia.
Górna zlewnia rzeki była w maju i czerwcu 1966 r. przedmiotem kompleksowego badania polskich naukowców, które było jednym z głównych celów wyprawy jachtem "Śmiały" dookoła Ameryki Południowej. Hydrografowie pod kierownictwem doc. Tadeusza Wilgata kartowali zlewnię i górny bieg rzeki oraz jej dopływy. Badacze w ramach prac wprowadzali poprawki i aktualizacje na istniejące mapy, zdjęcia lotnicze, kategoryzowali sieć rzeczną na jej kolejne rzędy, rozróżniali cieki stałe i okresowe, rejestrowali wszelkie źródła, młaki i wysięki wraz z pomiarem ich wydajności. Prowadzono pomiary wielkości przepływu w potokach. W wyższych partiach gór badano lodowce zasilające rzekę.
Wzdłuż doliny rzeki Aconcagua wybudowano w 1910 roku transandyjską linię kolejową (wąskotorową, o rozstawie szyn 1000 mm), łączącą Los Andes w Chile i Mendozę w Argentynie, linia została zamknięta w roku 1984. 

</doc>
<doc id="4803253" url="https://pl.wikipedia.org/wiki?curid=4803253" title="Said Husajn ibn Ali">
Said Husajn ibn Ali



</doc>
<doc id="4803258" url="https://pl.wikipedia.org/wiki?curid=4803258" title="Aconcagua (ujednoznacznienie)">
Aconcagua (ujednoznacznienie)



</doc>
<doc id="4803265" url="https://pl.wikipedia.org/wiki?curid=4803265" title="Chrisitne Gast">
Chrisitne Gast

Chrisitne Gast (ur. 30 kwietnia 1972) – niemiecka lekkoatletka, która specjalizowała się w rzucie oszczepem.
W 1991 roku została mistrzynią Europy juniorek. 
Rekord życiowy: 56,30 (10 sierpnia 1991, Saloniki). 

</doc>
<doc id="4803272" url="https://pl.wikipedia.org/wiki?curid=4803272" title="Orahovo">
Orahovo



</doc>
<doc id="4803277" url="https://pl.wikipedia.org/wiki?curid=4803277" title="Leif Ryvarden">
Leif Ryvarden

Leif Ryvarden (ur. 9 sierpnia 1935 w Bergen) – szwedzki mykolog.
Życiorys.
Urodził się w Bergen jako syn Einara Norberga Johansena. W 1956 r. zmienił nazwisko na Ryvarden. W 1954 r. ukończył szkołę średnią, a w latach 1957–1958 odbył zasadniczą służbę wojskową. Potem studiował chemię w Norweskim Instytucie Technologii. W 1961 r. ożenił się. W 1963 r. ukończył studia, a następnie specjalizował się w botanice na Uniwersytecie w Oslo. Studiował również w Londynie w latach 1971–1972. Tutaj zainteresował się mykologią.
W latach 1965–1966 pracował jako asystent naukowy w Norweskim Instytucie Technologii, w latach 1966–1972 jako pracownik naukowy na Uniwersytecie w Oslo, a następnie profesor nadzwyczajny. W 1992 roku awansował na profesora zwyczajnego na uniwersytecie w Oslo. Pracował tutaj do 2002 roku, aż do przejścia na emeryturę.
Przewodniczył Norweskiemu Stowarzyszeniu Botanicznemu. Był członkiem rady redakcyjnej czasopism "Neotropica", "Plant Systematics and Evolution and Mycological Progress", a także członkiem rady wydziału naukowego Norweskiej Rady ds. Badań Naukowych. Był członkiem zarządu Norweskiego Stowarzyszenia Turystów Górskich. Był także członkiem zarządu Greenpeace w Norwegii przez półtora roku, ale zrezygnował z tego stanowiska w 1992 r. ze względu na spory dotyczące strategii i priorytetów organizacji. Jest członkiem Norweskiej Akademii Nauki. Ryvarden posiada honorowy stopień naukowy na Uniwersytecie w Göteborgu, a od 2008 r. na Uniwersytecie Narodowym w Kordobie.
Praca naukowa.
Ryvarden przeprowadził badania terenowe w około osiemdziesięciu krajach, głównie tropikalnych. Do 2012 r. opublikował ponad 300 prac naukowych. Pisał również opracowania popularnonaukowe, a nawet 12-tomową encyklopedię dla dzieci. Do jego popularnonaukowych opracowań należy np. opis norweskich parków narodowych (wspólnie z Bjørnem Woldem) i gór Norwegii (wspólnie z Per Rogerem). Pisał także przewodniki o grzybach, owocach leśnych, ziołach, zwierzętach.
W nazwach naukowych utworzonych przez Ryvardena taksonów dodawane jest jego nazwisko Ryvarden.

</doc>
<doc id="4803279" url="https://pl.wikipedia.org/wiki?curid=4803279" title="Anja Reiter">
Anja Reiter

 Anja Reiter (ur. 15 lipca 1969) – reprezentująca NRD niemiecka lekkoatletka, która specjalizowała się w rzucie oszczepem.
W 1986 roku została wicemistrzynią świata juniorek, a w kolejnym sezonie mistrzynią Europy juniorek. 
Rekord życiowy: 64,88 (8 sierpnia 1987, Birmingham). 

</doc>
<doc id="4803282" url="https://pl.wikipedia.org/wiki?curid=4803282" title="Tima Belorusskih">
Tima Belorusskih

Tima Belorusskih (, ), właściwie Timofiej Andriejewicz Morozow (ros. ; ur. 1 października 1998 w Mińsku) – białoruski piosenkarz, raper, autor tekstów i kompozytor. Zasłynął w 2018 roku utworami „Mokryje krossy” i „Nezabudka”. Jego debiutancki album „Twoj pierwyj disk — moja kassieta” znalazł się na szczycie rankingu Apple Music w Rosji.
Życiorys.
Dzieciństwo.
Timofiej Andriejewicz Morozow urodził się 1 października 1998 roku w Mińsku na Białorusi. Jego matka jest nauczycielką muzyki, a ojciec Andrej Morozow śpiewakiem operowym, który od 2018 roku mieszka w Indiach i uczy dzieci muzyki w lokalnej szkole. Prace, które wykonywali jego rodzice pozwoliły mu poznawać muzykę od młodości. W 2018 roku jego rodzice się rozwiedli. Ma dwóch braci - starszego i młodszego.
Od pierwszy lat swojego życia interesował się muzyką, właśnie z tego powodu próbował swoich sił w graniu na wiolonczeli. 
W wieku 13 lat, podczas spędzania wakacji w Niemczech u swojego wujka miał okazję używać komputera z dostępem do Internetu, dzięki któremu znajdował beaty, do których to nagrywał swoje wokale, jednak nigdy nie zdecydował się na ich opublikowanie. 
Po ukończeniu szkoły podstawowej Morozow zaczął uczęszczać do , jednak później przeniósł się do akademii lingwistycznej. Po ukończeniu szkoły zaczął studia na kierunku artystycznym, choć uczęszczał tylko na pierwszy semestr. Przez cały okres swojej nauki w szkole osiągał wysokie stopnie. 
2016: Przesłuchania w Kaufman Label.
W 2016 roku Tima nie przeszedł przesłuchań organizowanych przez białoruską wytwórnię rapową Kaufman Label w mińskim klubie „Re: Public”.
Szef wytwórni Kaufman, Aleksander Rozniczenko powiedział w wywiadzie:
2017–2018: Rozpoczęcie kariery muzycznej i pierwsze single.
Od początku swojej kariery do 2021 roku należał do małej białoruskiej wytwórni Kaufman Label.
Swoją działalność rozpoczął w 2017 pod pseudonimem Samazanov, zanim w maju 2017 roku wydał swój pierwszy singel pod pseudonimem Tima Belorusskih.
Jego pseudonim sceniczny wybrał ponieważ chciał pozostać związany z Białorusią w przypadku gdyby stał się popularny w za granicą.
Jego szósty singel, „Mokryje krossy”, stał się jego pierwszym większym hitem, który uzyskał 35 miejsce w rosyjskim Apple Music Top 100 pod koniec 2018 roku, a także przyniósł mu nagrodę ŻARA za hit roku. W platformie YouTube w pierwszy miesiąc uzyskał siedem milionów odsłon, znalazł się na największej rosyjskiej liście przebojów serwisu Yandex.Music, gdzie osiągnął pierwsze miejsce, a do końca roku w serwisie społecznościowym VKontakte zajął 11 miejsce w rankingu najczęściej odsłuchiwanych utworów. 
20 października 2018 roku wokalista dał swój pierwszy solowy koncert w klubie Re: Public w Mińsku. 
2019: "Twoj pierwyj disk — moja kassieta".
W 2019 roku Belorusskih wydał swój pierwszy album pt. „"Twoja pierwsza płyta to moja kaseta"” (rosyjski: „"Твой первый диск – моя кассета"”), za który otrzymał nominację Ru.tv w kategorii "potężny początek". W pierwszych godzinach od jego wydania w serwisie VK odsłuchano go ponad półtora miliona razy.
W kwietniu 2019 roku rosyjskie wydanie czasopisma Forbes nominowało go w podkategorii "Profesjonalista przed 30 rokiem życia" w kategorii Muzyka i kino.
23 listopada 2019 roku został nagrodzony Złotym Gramofonem przez Russkoje Radio podczas rozdania Złotych Gramofonów 2019.
Utwór z płyty pt. „"Vitaminka"” uzyskał ponad 100 milionów wyświetleń w serwisie YouTube, premiera klipu odbyła się 10 maja 2019 roku.
2020: "Moja kassieta — twoj pierwyj disk" i kolejny sukces.
31 stycznia 2020 roku miała miejsce premiera drugiego solowego albumu rapera pod tytułem „Moja kaseta to twoja pierwsza płyta”.
18 maja 2020 roku wystąpił podczas wirtualnego koncertu "VK Fest 2020", za który uzyskał duże uznanie wśród rosyjskich mediów.
4 czerwca 2020 roku wydał singel pt. „"Tjanet k tebe"”.
W lipcu 2020 wsparł promocję serwisu Spotify w Rosji, który wówczas otworzył swoje usługi w kraju.
31 lipca 2020 roku wydał drugi singel pt. „Wesnuski”. W ten sam dzień wykonał m.in. ten utwór premierowo podczas gościnnego występu na otwarciu Białoruskich Igrzysk Lekkoatletycznych organizowanych przez Białoruską Federację Lekkoatletyczną.
W sierpniu bieżącego roku wydał kolejny, tym razem niezapowiadany wcześniej singel pt. „W poslednij raz”, który według odbiorców i mediów odnosił się do protestów na Białorusi.
We wrześniu 2020 roku wydał wcześniej zapowiadany singel pt. „Okej”, który w 3 dni od premiery uzyskał 1. miejsce na listach notowań na platformie Spotify w Rosji i Ukrainie, a także 4. miejsce na Łotwie, 24. w Estonii i 76. na Litwie. Singel odnotował także 41. miejsce w rosyjskim i 6. miejsce w ukraińskim TopHicie "YouTube", oficjalnych listach notowań w obu państwach. W następnym tygodniu singel zanotował także 10. miejsce na ukraińskiej liście TopHita "Radio &amp; YouTube", 58. miejsce na notowaniach litewskich oraz 21. miejsce na łotewskich.
2021: Ogłoszenie odejścia z wytwórni Kaufman Label i aresztowanie za posiadanie narkotyków.
30 grudnia 2020 roku artysta utworzył nowe konta w serwisach takich jak m.in. Instagram, YouTube, Facebook czy VK (z powodu utraty dostępu do swoich starych kont, które należą do wytwórni), a za pośrednictwem tego pierwszego opublikował oświadczenie, w którym poinformował swoich odbiorców o podjętej decyzji co do opuszczenia swojej dotychczasowej wytwórni oraz chęci bycia niezależnym artystą. Napisał także, że nie zamierza kończyć kariery, a gatunek jego utworów nie powinien się zmienić w żadnym stopniu. 24 stycznia 2021 artysta starał się opublikować teledysk do utworu pt. „Okej”, jednak wytwórnia usuwała klip z jego kanałów w YouTube i VKontakte za łamanie praw autorskich. Z tego powodu był on możliwy do obejrzenia już tylko na stronie artysty, w serwisie Instagram oraz Telegram. Dwa dni później sytuację skomentowała była wytwórnia wokalisty oświadczeniem opublikowanym w swoich kontach społecznościowych, w którym m.in. zarzuca Morozowi lekceważenie ludzi, którzy stworzyli jego karierę oraz brak szacunku i wdzięczności. Wytwórnia zapowiedziała także, że niedługo, gdy wszystkie sprawy zostaną rozwiązane ujawnią prawdę o całym zajściu i wszystko wyjaśnią. 24 marca 2021 oddział VKontakte Music zwrócił artyście konto w tym serwisie, odbierając do niego dostęp osobom z Kaufman Label, o czym piosenkarz poinformował w obszernym poście na odzyskanym koncie. 
29 stycznia 2021 białoruskie i rosyjskie media masowo publikowały informacje mówiące o rzekomym aresztowaniu piosenkarza 6 stycznia 2021 podczas jego pobytu w klubie gier w Mińsku, po tym jak w jego mieszkaniu znaleziono 0,4 grama haszyszu (początkowo informowano o 2 kilogramach), za co według białoruskiego prawa grozi od dwóch do pięciu lat pozbawienia wolności. Morozow za pośrednictwem swojego konta na Instagramie zdementował te doniesienia, twierdząc, że są to nieprawdziwe informacje i stwierdził, że nie został aresztowany. W związku z tym białoruski komitet śledczy w Mińsku potwierdził, że doszło do zatrzymania rapera oraz opublikował zdjęcie zrobione podczas jego obecności na komisariacie, aby to udowodnić. Podano także, że artysta od 12 stycznia przebywał na areszcie domowym, a wcześniej zwolnił się z aresztu za kaucją. Przeciwko piosenkarzowi wszczęto postępowanie karne z art. 328 kodeksu karnego na Białorusi. Aby otrzymać niższą karę miał też obiecać, że przestanie publicznie popierać protesty na Białorusi. 16 kwietnia 2021 przyznał się w pełni do winy przed sądem (do posiadania narkotyków, handlowania nimi oraz ich spożywania), za co otrzymał karę ograniczenia wolności na dwa lata bez umieszczenia w zakładzie karnym, a także zakaz spożywania alkoholu na ten sam okres. Podczas odbywania kary otrzymał on prawo do wyjścia z domu np. do pracy, lecz każdą podróż poza miejscowość w której mieszka musi zgłosić do przydzielonego kuratora z białoruskiego inspektoratu dotyczącego spraw karnych. 
Życie prywatne.
Przed karierą sprzedawał lody, a nawet gdy sukces singla pt. „Mokryje krossy” pozwalał mu na duże dochody, wciąż pracował jako kelner w restauracji.
Morozow w wywiadzie stwierdził, że stara się oddzielić swoje życie prywatne od kariery muzycznej i dlatego rzadko widuje się go z jego partnerką. Jest w związku małżeńskim, co m.in. potwierdzały posty w serwisie Instagram ze strony jego partnerki, która często na wspólnych zdjęciach z Timofejem podpisywała rapera jako męża i ojca jej dziecka (jednak po osiągnięciu popularności Białorusina posty zostały usunięte). W 2019 roku rosyjska gazeta "SUPER" ogłosiła, że ma córkę Sofię, która urodziła się w 2015 roku. W tym czasie on miał 16 lat, a jego partnerka Yana 17 lat. 
3 czerwca 2021 w wywiadzie ujawnił publicznie, że rozwiódł się ze swoją żoną w 2019.
W kwietniu 2019 roku rosyjskie wydanie czasopisma Forbes oszacowało jego majątek (zebrany z samych koncertów) na około 230 tysięcy dolarów.

</doc>
<doc id="4803284" url="https://pl.wikipedia.org/wiki?curid=4803284" title="Regine Kempter">
Regine Kempter

Regine Kempter (ur. 4 kwietnia 1967) – reprezentująca NRD niemiecka lekkoatletka, która specjalizowała się w rzucie oszczepem.
W 1985 roku została mistrzynią Europy juniorek. 
Rekord życiowy: 67,32 (27 czerwca 1986, Jena). 

</doc>
<doc id="4803289" url="https://pl.wikipedia.org/wiki?curid=4803289" title="Józef Szychowski">
Józef Szychowski

Józef Szychowski (ur. 5 czerwca 1890 we Lwowie, zm. 16 kwietnia 1974 we Wrocławiu) – podpułkownik administracji (saperów) Wojska Polskiego, inżynier architekt.
Życiorys.
Urodził się 5 czerwca 1890 we Lwowie, w rodzinie Józefa i Walentyny z Jankiewiczów. Był członkiem Polskich Drużyn Strzeleckich we Lwowie. 
W czasie I wojny światowej walczył w szeregach cesarskiej i królewskiej Armii. Na stopień podporucznika został mianowany ze starszeństwem z 1 sierpnia 1916 w korpusie oficerów artylerii polowej i górskiej, a jego oddziałem macierzystym był Pułk Artylerii Polowej Nr 11.
Do Wojska Polskiego został przyjęty z byłej armii austro-węgierskiej, z zatwierdzeniem posiadanego stopnia podporucznika. W wojnie 1919–1920 porucznik 1 pułku artylerii górskiej.
Po zakończeniu działań wojennych został formalnie przeniesiony do rezerwy, pozostawiony w służbie czynnej i odkomenderowany na studia, a jego oddziałem macierzystym był nadal 1 pułk artylerii górskiej w Nowym Sączu. 8 stycznia 1924 został zatwierdzony w stopniu kapitana ze starszeństwem z 1 czerwca 1919 i 606. lokatą w korpusie oficerów rezerwy artylerii.
Absolwent Wydziału Architektonicznego Politechniki Lwowskiej (1922/23). 23 sierpnia 1924 został przemianowany z dniem 1 lipca 1924 na oficera zawodowego w stopniu kapitana ze starszeństwem z 1 lipca 1919 i 22. lokatą w korpusie oficerów artylerii.
18 lutego 1928 został mianowany majorem ze starszeństwem z 1 stycznia 1928 i 38. lokatą w korpusie oficerów inżynierii i saperów. W kwietniu tego roku został przeniesiony z 5 Okręgowego Szefostwa Budownictwa w Krakowie do Komisji Nadzoru Technicznego przy Departamencie Lotnictwa Ministerstwa Spraw Wojskowych z równoczesnym wyznaczeniem na stanowisko kierownika robót przy budowie lotniska w Krakowie. W kwietniu 1933 został przeniesiony z Szefostwa Budownictwa Okręgu Korpusu Nr V w Krakowie do Departamentu Budownictwa MSWojsk. w Warszawie.
Na stopień podpułkownika został awansowany ze starszeństwem z 19 marca 1938 i 2. lokatą w korpusie oficerów administracji, grupa administracyjna. W marcu 1939 pełnił służbę w Inspektoracie Obrony Powietrznej Państwa GISZ na stanowisku kierownika referatu w wydziale ogólno-organizacyjnym.
Zmarł 16 kwietnia 1974. Pochowany 20 kwietnia 1974 na Cmentarzu Osobowickim we Wrocławiu (pole 24-7 od Alei Głównej-118).

</doc>
<doc id="4803290" url="https://pl.wikipedia.org/wiki?curid=4803290" title="Prześladowania osób homoseksualnych w Czeczenii">
Prześladowania osób homoseksualnych w Czeczenii

Prześladowania osób homoseksualnych w Czeczenii (republiki wchodzącej w skład Federacji Rosyjskiej) – seria porwań, uwięzień, tortur oraz zabójstw przeprowadzanych przez siły rządowe bez wyroków sądu na osobach uznawanych za homoseksualne. Część osób zatrzymanych przez władze zmarło po przetrzymywaniu w miejscach, które organizacje broniące praw człowieka oraz świadkowie nazwali obozami koncentracyjnymi.
Tło.
Czeczenia jest konserwatywną, muzułmańską republiką w której homofobia jest powszechna, homoseksualność jest tematem tabu, a posiadanie wśród krewnych osoby homoseksualnej jest postrzegane jako „plama na całej rodzinie”. 
Czeczenia pozostaje również jedyną republiką w Federacji Rosyjskiej, w której według własnego prawa, akty homoseksualne są zabronione i grozi za nie kara śmierci. Czeczeński kodeks karny z 1996 roku jest oparty na prawie islamskim – szariacie. Zgodnie z art. 148 kodeksu karnego za homoseksualność grozi chłosta, a nawet śmierć. Teoretycznie jednak czeczeński kodeks karny z 1996 roku nie ma mocy prawnej, ponieważ obowiązuje tu prawo rosyjskie, które zalegalizowało homoseksualność w 1993 roku. W rzeczywistości republika zachowuje pewną autonomię akceptowaną przez rosyjskich zwierzchników liczących na uspokojenie się dzięki temu ruchów ekstremistycznych w regionie. 
Przebieg.
Pierwsze wzmianki o tych działaniach pojawiły się 1 kwietnia 2017 roku na łamach rosyjskiej Nowej Gazety, która poinformowała, że od lutego 2017 ponad 100 mężczyzn było rzekomo przetrzymywanych i torturowanych, a co najmniej trzech zmarło w wyniku egzekucji. Autor artykułu został zmuszony do ukrycia się ze względu na pojawiające się wobec niego groźby.
W związku z rozpowszechnianiem się informacji o działaniach władz czeczeńskich, rosyjscy i międzynarodowi działacze społeczni rozpoczęli walkę o ewakuację uwolnionych z obozów, lecz napotkali trudności z uzyskaniem wiz umożliwiających bezpieczne opuszczenie Rosji.
Przywódca Czeczenii, Ramzan Kadyrow, zaprzecza zarówno występowaniu jakichkolwiek prześladowań, jak i występowaniu gejów w Czeczenii twierdząc, że takie osoby zostałyby uprzednio zabite przez własne rodziny gdyby istniały. Raport wydany w grudniu 2018 r. przez Organizację Bezpieczeństwa i Współpracy w Europie (OBWE) potwierdził prześladowania osób LGBT, jak i ignorowanie sytuacji przez władze.
W dniu 11 stycznia 2019 r. pojawiły się informacje, że w grudniu 2018 r. rozpoczęła się kolejna "fala" czystek, w której zatrzymano około 40 osób i dwie zabito.
Oddźwięk w kulturze.
W 2020 zrealizowano film dokumentalny o tych wydarzeniach pt. "Witamy w Czeczenii".

</doc>
<doc id="4803294" url="https://pl.wikipedia.org/wiki?curid=4803294" title="Jerzy Kurmanowicz">
Jerzy Kurmanowicz

Jerzy Kurmanowicz (ur. ok. 1932, zm. 18 lutego 1989 w Wiedniu) – polski architekt.
Życiorys.
Pochodził ze Lwowa. Około 1957 roku ukończył studia na Wydziale Architektury Politechniki Krakowskiej (w pierwszych latach jego studiów wydział należał jeszcze do Akademii Górniczej). Jego praca dyplomowa dotyczyła rozwoju urbanistycznego Krakowa. Na studiach poznał i ożenił się z architektką Heleną Kurmanowicz. Wkrótce po ukończeniu studiów para wyjechała do Łodzi, gdzie rozpoczęła pracę w pracowni urbanistycznej. Jednym z pierwszych projektów Kurmanowicza były domy jednorodzinne przy ulicy Łupkowej w Łodzi, w ramach zatwierdzonego w 1960 roku planu budowy osiedla tanich budowli na Rogach. Razem z żoną wspólnie pracował nad wieloma projektami (małżeństwo je także razem podpisywało), choć przez środowisko wyróżniany był głównie Jerzy, kosztem Heleny. W 1963 roku Kurmanowiczowie zaprojektowali dwukondygnacyjny dom towarowy „Domus” o minimalistycznej, przeszklonej bryle. Budynek został pozytywnie przyjęty przez specjalistów, a projekt wyróżniono nagrodą III stopnia Ministra Budownictwa i Przemysłu Materiałów Budowlanych. Małżeństwu przypisywany jest także projekt krzesła tapicerowanego nr 142, potocznie zwanego „serduszkiem”, który wygrał konkurs organizowany przez Centralę Handlu Zagranicznego „PAGED”.
W 1969 roku Kurmanowicz stworzył projekt Domu Aktora przy ulicy Narutowicza, obok gmachu Pocztowej Kasy Oszczędności. Budynek oddano do użytku w 1980 roku. Jedną z najcharakterystyczniejszych prac w jego karierze był projekt Zakładów Przemysłu Odzieżowego im. dr A. Próchnika. Ze względu na mały rozmiar działki budowlanej, Kurmanowicz zaprojektował hale produkcyjne w pionowej, ośmiopiętrowej bryle, obok której powstała horyzontalnie rozłożona, dwupiętrowa część administracyjna. Całość dopełnia ciemna elewacja o chropowatej powierzchni kontrastująca z pionowymi, stalowymi żyletkami. Projekt został wyróżniony nagrodą I stopnia Ministra Budownictwa i Przemysłu Materiałów Budowlanych oraz tytułem „Mister Łodzi” przyznawanym w głosowaniu „Expressu Ilustrowanego”.
W 1967 roku wyjechał do rodziny w Wiedniu. Na miejscu pracował w biurze Kammel Architekten, dla którego współtworzył m.in. konkursowy projekt szkoły pedagogicznej w Baden. Po powrocie do Łodzi, w 1976 roku zaprojektował zabudowę dawnego Wodnego Rynku ze stumetrowym wieżowcem, jednak projekt nie doczekał się realizacji. W 1984 roku dołączył do tworzenia projektu szpitala AKH w Wiedniu, który był największą tego typu budowlą w Europie. Kurmanowiczowi powierzono rolę kierownika projektu, którego elementy powstawały w różnych biurach architektonicznych.
Był członkiem łódzkiego oddziału Stowarzyszenia Architektów Polskich (SARP). W latach 1974–1977 pełnił funkcję wiceprezesa ZO SARP, a w 1978 roku został uhonorowany Srebrną Odznaką SARP.
Zmarł 18 lutego 1989 w Wiedniu. Jego grób znajduje się na cmentarzu Doły w Łodzi.

</doc>
<doc id="4803297" url="https://pl.wikipedia.org/wiki?curid=4803297" title="Danica Živanov">
Danica Živanov

Danica Živanov (ur. 8 lutego 1967, zm. 21 stycznia 2003) – reprezentująca Socjalistyczną Federacyjną Republikę Jugosławii lekkoatletka, która specjalizowała się w rzucie oszczepem.
W 1985 roku została wicemistrzynią Europy juniorek. Rok później bez powodzenia startowała w mistrzostwach Europy. 
Złota medalistka mistrzostw Jugosławii.
Rekord życiowy: 61,98 (21 września 1985, Senta). 

</doc>
<doc id="4803302" url="https://pl.wikipedia.org/wiki?curid=4803302" title="SC Neusiedl/See">
SC Neusiedl/See



</doc>
<doc id="4803303" url="https://pl.wikipedia.org/wiki?curid=4803303" title="LSV Markersdorf an der Pielach">
LSV Markersdorf an der Pielach



</doc>
<doc id="4803304" url="https://pl.wikipedia.org/wiki?curid=4803304" title="AAB">
AAB



</doc>
<doc id="4803306" url="https://pl.wikipedia.org/wiki?curid=4803306" title="FC Wels">
FC Wels



</doc>
<doc id="4803309" url="https://pl.wikipedia.org/wiki?curid=4803309" title="Heidi Repser">
Heidi Repser

Heidi Repser (ur. 8 kwietnia 1960) – reprezentująca RFN niemiecka lekkoatletka, która specjalizowała się w rzucie oszczepem.
W 1977 roku została mistrzynią Europy juniorek. 
Rekord życiowy: 61,96 (20 sierpnia 1977, Donieck). 

</doc>
<doc id="4803320" url="https://pl.wikipedia.org/wiki?curid=4803320" title="Wieża zegarowa w Gostiwarze">
Wieża zegarowa w Gostiwarze

Wieża zegarowa w Gostiwarze – wieża zegarowa z XVIII wieku w Gostiwarze w Macedonii Północnej.
Historia.
Wieże zegarowe pojawiły na terenie Imperium Osmańskiego już w XIV wieku. Z jednej strony pomagały w kontroli czasu pracy i handlu, a z drugiej w pilnowaniu godzin muzułmańskiej modlitwy. Wieża w Gostiwarze powstała w XVII wieku za panowania Abu Bakir Paszy. Jej budowniczym w latach 1728/29 był Ismaił Aga, syn Hadżi Jusuf Agi, o czym informuje umieszczona nad drzwiami kamienna tablica. Podczas I wojny światowej drewniane części wieży spłonęły. Została odbudowana w 1986 roku. W 2012 roku wymieniono tynk oraz przebudowano schody. W 2017 roku po dwóch dekadach uruchomiono nie działające mechanizmy zegarowe. Zakup zegarów i oświetlenie wieży sfinansowało Ministerstwo Kultury.
Wieża jest symbolem miasta. Jej sylwetka znalazła się w herbie i na fladze miasta.

</doc>
<doc id="4803325" url="https://pl.wikipedia.org/wiki?curid=4803325" title="Białobrzeg (powiat ostrołęcki)">
Białobrzeg (powiat ostrołęcki)

Białobrzeg – niestandaryzowany przysiółek wsi Dzbądzek w Polsce położona w województwie mazowieckim, w powiecie ostrołęckim, w gminie Goworowo.
Dawniej wieś.
Historia.
W latach 1921–1936 wieś leżała w województwie białostockim, w powiecie ostrołęckim, w gminie Szczawin (od 1936 w gminie Goworowo).
Według Powszechnego Spisu Ludności z 1921 roku wieś zamieszkiwało 30 osób w 4 budynkach mieszkalnych. Miejscowość należała do parafii rzymskokatolickiej w Różanie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Goworowie.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Mackeim ("makowski") "Regierungsbezirk Zichenau ("rejencji ciechanowskiej) III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4803326" url="https://pl.wikipedia.org/wiki?curid=4803326" title="Lethe (Jamajka)">
Lethe (Jamajka)

Lethe, wieś położona w regionie Saint James, w hrabstwie Cornwall, w północno-zachodniej części wyspy Jamajka nad rzeką Great River. 

</doc>
<doc id="4803327" url="https://pl.wikipedia.org/wiki?curid=4803327" title="Natalija Czernijenko">
Natalija Czernijenko

Natalija Czernijenko (ur. 1 października 1965) – reprezentująca początkowo ZSRR ukraińska lekkoatletka, która specjalizowała się w rzucie oszczepem.
W 1983 roku została mistrzynią Europy juniorek. Odpadła w eliminacjach mistrzostw Europy w 1990, a rok później zajęła czwarte miejsce na mistrzostwach świata w Tokio. 
Rekord życiowy: 67,88 (26 maja 1990, Soczi).

</doc>
<doc id="4803328" url="https://pl.wikipedia.org/wiki?curid=4803328" title="Oleg Pachoł">
Oleg Pachoł



</doc>
<doc id="4803334" url="https://pl.wikipedia.org/wiki?curid=4803334" title="Natalia Czernijenko">
Natalia Czernijenko



</doc>
<doc id="4803349" url="https://pl.wikipedia.org/wiki?curid=4803349" title="Leon Gromadzki">
Leon Gromadzki

Leon Gromadzki (ur. 18 sierpnia 1892 w Ładach-Borowych, zm. 15 maja 1923 tamże) – żołnierz armii rosyjskiej i sierżant Wojska Polskiego, uczestnik I wojny światowej i wojny polsko-bolszewickiej, kawaler Orderu Virtuti Militari.
Życiorys.
Urodził się w rodzinie Gracjana i Feliksy z d. Grodzka. Absolwent szkoły ludowej. W 1912 zmobilizowany do armii rosyjskiej w szeregach której walczył podczas I wojny światowej. Od jesieni 1918 w szeregach Oddziałów Murmańskich
Szczególnie odznaczył się 18 grudnia 1918 w walce z bolszewikami, kiedy „na czele swojej sekcji samorzutnie wykonał atak flankowy pod silnym ostrzałem nieprzyjaciela, przyczyniając się do zajęcia wsi Pertema pod Archangielskiem.”. Za tę postawę otrzymał Krzyż Srebrny Orderu Wojskowego Virtuti Militari.
Po powrocie do Polski w 1919 walczył na froncie wojny polsko-bolszewickiej. W październiku 1920 zwolniony z wojska, pracował następnie w gospodarstwie rodzinnym w Ładach-Borowych. Tam też zmarł w wyniku choroby, pochowany na cmentarzu w Puchałach.
Był żonaty. Nie miał dzieci

</doc>
<doc id="4803351" url="https://pl.wikipedia.org/wiki?curid=4803351" title="Condé Nast Building">
Condé Nast Building



</doc>
<doc id="4803359" url="https://pl.wikipedia.org/wiki?curid=4803359" title="Pavel Drobil">
Pavel Drobil

Pavel Drobil (ur. 18 października 1971 w Bruntálu) – czeski polityk, przedsiębiorca i samorządowiec, parlamentarzysta, w 2010 minister środowiska.
Życiorys.
W 1990 ukończył szkołę średnią w Boguminie, a w 1995 studia prawnicze na Uniwersytecie Masaryka w Brnie. W połowie lat 90. pracował w firmie doradczej Arthur Andersen, po uzyskaniu uprawnień zawodowych podjął praktykę adwokacką. Obejmował też kierownicze stanowiska w spółkach prawa handlowego.
W 1998 dołączył do Unii Wolności, a w 2000 przystąpił do Obywatelskiej Partii Demokratycznej. W latach 2010–2012 pełnił funkcję wiceprzewodniczącego ODS. W 2002 po raz pierwszy został radnym Bogumina. W latach 2004–2010 był radnym kraju morawsko-śląskiego. Od 2004 do 2008 sprawował urząd zastępcy marszałka tego kraju, odpowiadając za rozwój gospodarczy. W 2010 uzyskał mandat deputowanego do Izby Poselskiej, który wykonywał do 2013. Od lipca do grudnia 2010 zajmował stanowisko ministra środowiska w rządzie Petra Nečasa. Ustąpił w związku z kontrowersjami związanymi z Państwowym Funduszem Środowiska Republiki Czeskiej.
Powrócił następnie do działalności biznesowej. Wybrany później na przewodniczącego ODS w kraju morawsko-śląskiego.

</doc>
<doc id="4803364" url="https://pl.wikipedia.org/wiki?curid=4803364" title="Hagop Bedros II Howsepian">
Hagop Bedros II Howsepian

Hagop Bedros II Howsepian (orm.:Յակոբ Պետրոս Բ. Յովսէփեան) (ur. 1689 w Aleppo, zm. 9 czerwca 1753) – ormiański duchowny katolicki, 2. patriarcha Kościoła katolickiego obrządku ormiańskiego w latach 1749-1753.
Święcenia kapłańskie otrzymał w 5 czerwca 1720 roku. 8 maja 1740 przyjął sakrę biskupią. 14 października 1749 został wybrany patriarchą Kościoła ormiańskokatolickiego. Funkcję tę pełnił do swojej śmierci w 1749 roku. Pełnił tę funkcję do swojej śmierci w 1753 roku.

</doc>
<doc id="4803368" url="https://pl.wikipedia.org/wiki?curid=4803368" title="Wojciech Kosiedowski">
Wojciech Kosiedowski

Wojciech Walerian Kosiedowski (ur. 14 kwietnia 1946 w Leśnie, woj. pomorskie) – polski ekonomista, profesor nauk ekonomicznych, specjalizujący się w polityce gospodarczej, integracji międzynarodowej i gospodarce Europy Środkowej i Wschodniej.
Życiorys.
Ukończył studia magisterskie w Wyższej Szkole Ekonomicznej w Poznaniu (1969). W latach 1971-2018 pracował w Uniwersytecie Mikołaja Kopernika w Toruniu na stanowiskach od asystenta do profesora zwyczajnego, po czym przeszedł na emeryturę. W UMK pełnił funkcje kierownika Katedry Integracji Europejskiej i Studiów Regionalnych (1997–2018) i kierownika Centrum Badań Europy Środkowej i Wschodniej (2013–2018). Ponadto pracował w Akademii Bydgoskiej (kierownik Zakładu Polityki Gospodarczej), Wyższej Szkole Humanistyczno – Ekonomicznej we Włocławku (dziekan Wydziału Ekonomii i kierownik Zakładu Międzynarodowych Stosunków Gospodarczych); Uniwersytecie Dyneburskim w Dyneburgu (Daugavpils, Łotwa) i w innych uczelniach polskich i zagranicznych. W 1979 uzyskał stopień doktora w Akademii Ekonomicznej w Krakowie, a w 1993 stopień doktora habilitowanego w Akademii Ekonomicznej w Poznaniu. W 2010 r. otrzymał tytuł profesora nauk ekonomicznych.
Jako stypendysta polskiego rządu odbył długoterminowy staż w Uniwersytecie im M.W. Łomonosowa w Moskwie. Zrealizował liczne wyjazdy naukowe do uniwersytetów w Petersburgu, Irkucku, Tbilisi, Taszkiencie, Mińsku, Grodnie, Tartu, Tallinie, Rydze, Kłajpedzie, Wilnie i in.; wielokrotnie prowadził wykłady za granicą,  m.in. w Rostocku, Hamburgu, Mińsku, Ałma-Acie, Perejasławiu Chmielnickim.

</doc>
<doc id="4803369" url="https://pl.wikipedia.org/wiki?curid=4803369" title="Premyer Liqa (2013/2014)">
Premyer Liqa (2013/2014)



</doc>
<doc id="4803371" url="https://pl.wikipedia.org/wiki?curid=4803371" title="Premyer Liqa (2011/2012)">
Premyer Liqa (2011/2012)



</doc>
<doc id="4803373" url="https://pl.wikipedia.org/wiki?curid=4803373" title="Premyer Liqa (2010/2011)">
Premyer Liqa (2010/2011)



</doc>
<doc id="4803375" url="https://pl.wikipedia.org/wiki?curid=4803375" title="Premyer Liqa (2009/2010)">
Premyer Liqa (2009/2010)



</doc>
<doc id="4803377" url="https://pl.wikipedia.org/wiki?curid=4803377" title="Premyer Liqa (2008/2009)">
Premyer Liqa (2008/2009)



</doc>
<doc id="4803379" url="https://pl.wikipedia.org/wiki?curid=4803379" title="Halina Kachawa">
Halina Kachawa

Halina Kachawa (ur. 26 marca 1983) – białoruska lekkoatletka, która specjalizowała się w rzucie oszczepem.
W 1999 zdobyła brązowy medal mistrzostw świata juniorów młodszych, a rok później była trzecia podczas mistrzostw świata juniorów. Mistrzyni Europy juniorek z 2001 roku.
Medalistka mistrzostw Białorusi. 
Rekord życiowy: 59,48 (30 czerwca 2001, Mińsk). 

</doc>
<doc id="4803381" url="https://pl.wikipedia.org/wiki?curid=4803381" title="Premyer Liqa (2007/2008)">
Premyer Liqa (2007/2008)



</doc>
<doc id="4803387" url="https://pl.wikipedia.org/wiki?curid=4803387" title="Błażej Kmieciak">
Błażej Kmieciak

Błażej Juliusz Kmieciak (ur. 4 września 1981) – polski pedagog specjalny, socjolog, bioetyk, doktor habilitowany nauk społecznych w dyscyplinie nauki prawne, profesor Uniwersytetu Medycznego w Łodzi, specjalności naukowe: socjologia prawa, socjologia medycyny, bioetyka, prawo medyczne, prawa człowieka, publicysta. Od 2020 przewodniczący Państwowej Komisji do spraw wyjaśniania przypadków czynności skierowanych przeciwko wolności seksualnej i obyczajności wobec małoletniego poniżej lat 15.
Życiorys.
 Ukończył ponadto Szkołę Praw Człowieka organizowaną przez Helsińską Fundację Praw Człowieka oraz Szkołę Profilaktyki Uzależnień w Warszawie, a także odbył kursy dotyczące praktyki w stosowaniu praw dziecka oraz przeciwdziałaniu przemocy wobec dzieci na Uniwersytecie Harvarda, Uniwersytecie Georgetown i w Organizacji Narodów Zjednoczonych. Objął stanowisko adiunkta Uniwersytetu Medycznego w Łodzi na Wydziale Nauk o Zdrowiu w Katedrze Nauk Humanistycznych, od 2020 profesora uczelni.
W 2019 nadano mu w Uniwersytecie Łódzkim stopień doktora habilitowanego nauk społecznych w dyscyplinie nauki prawne. W latach 2006–2013 pełnił funkcję Rzecznika Praw Pacjenta Szpitala Psychiatrycznego. W latach 2018–2019 był przewodniczącym Zespołu przy Rzeczniku Praw Pacjenta ds. opracowania standardów postępowania w terapiach medycznych stosowanych w okresie kończącego się życia. Był ponadto członkiem Zespołu ds. Ochrony Autonomii Rodziny i Życia Rodzinnego przy Ministerstwie Sprawiedliwości.
15 maja 2020 Rzecznik Praw Dziecka Mikołaj Pawlak powołał Błażeja Kmieciaka na członka Państwowej Komisji do spraw wyjaśniania przypadków czynności skierowanych przeciwko wolności seksualnej i obyczajności wobec małoletniego poniżej lat 15 (zwanej w skrócie państwową komisją do spraw pedofilii).
Był współpracownikiem Fundacji Instytut na rzecz Kultury Prawnej Ordo Iuris. Współpracę z Instytutem zakończył w 2019. Był redaktorem naczelnym Działu „Bioetyka” portalu biotechnologia.pl. Posiada uprawnienia mediatora.
Od urodzenia jest osobą niedowidzącą.
Publikacje.
Błażej Kmieciak jest autorem blisko 200 recenzowanych artykułów naukowych oraz licznych opracowań publicystycznych. Współpracował z: „Rzeczpospolita”, „Puls medycyny”, „Idziemy”, „Więź”, „Gość Niedzielny”, „Przewodnik Katolicki”, „wPolityce.pl”, „Aleteia.pl”, „Tygodnik Solidarność”, „Do Rzeczy”, „Rynek Zdrowia”, „Medical Tribune”. Współautor (razem z Łukaszem Głowackim) programu internetowego #VlogBioetyczny, którego celem jest popularyzacja zagadnień dotyczących relacji między: medycyną, prawem i etyką.

</doc>
<doc id="4803390" url="https://pl.wikipedia.org/wiki?curid=4803390" title="Eric Stewart">
Eric Stewart

Eric Michael Stewart (ur. 20 stycznia 1945 w Droylsden) – brytyjski wokalista, gitarzysta, klawiszowiec, kompozytor i producent muzyczny. Największe sukcesy odnosił jako członek zespołu 10cc (1972–1983, 1991–1995). Współautor takich przebojów jak: „I’m Not in Love” (1975) i „Dreadlock Holiday” (1978). Po rozpadzie grupy rozpoczął działalność solową. Był także producentem muzycznym. Współpracował (jako producent, inżynier dźwięku, instrumentalista, wokalista) z takimi artystami jak: Neil Sedaka, Justin Hayward i John Lodge (w latach 70.), Sad Café, Agnetha Fältskog, Paul McCartney (w latach 80.) oraz The Alan Parsons Project i Alan Parsons (w latach 90.). Po roku 1980 nagrał cztery solowe albumy studyjne.
Życiorys i kariera muzyczna.
Lata 60..
Eric Michael Stewart urodził się 20 stycznia 1945 w Droylsden. Karierę muzyczną rozpoczął w 1961 roku w Manchesterze jako gitarzysta rytmiczny zespołu Jerry Lee and the Staggerlees. Po raz pierwszy wystąpił z tym zespołem w The Birch Park Roller Skating Rink. W 1962 roku The Staggerlees przekształcił się w The Emperors of Rhythm. Na początku 1963 roku Stewart razem z perkusistą Rikiem Rothwellem został poproszony przez lokalnego piosenkarza Wayne’a Fontane o zastąpienie jego nieobecnych muzyków na przesłuchaniu, zorganizowanym przez przedstawiciela jednej z wytwórni płytowych. Gdy Fontana przeszedł pomyślnie przesłuchanie, zaoferowano mu kontrakt nagraniowy, ale pod warunkiem, że będzie pracował z muzykami, którzy grali z nim na przesłuchaniu. Założony przez nich zespół miał się początkowo nazywać The Jets, ale ostatecznie wybrał nazwę The Mindbenders. Nagrał kilka singli, z których szósty, „The Game of Love” osiągnął wiosną 1965 roku drugie miejsce na liście przebojów w Anglii i pierwsze miejsce w Ameryce. Na skutek nieporozumień co do profilu muzycznego The Mindbenders jego członkowie pod koniec 1965 roku rozstali się z Fontaną i kontynuowali działalność na własną rękę, Stewart został głównym wokalistą. Ale pomimo udanych albumów i pojawienia się w filmowym hicie "Nauczyciel z przedmieścia" zespół nie był w stanie ustabilizować swojej kariery i gdy Stewart ogłosił zamiar odejścia, rozpadł się.
Latem 1968 roku Stewart otrzymał ofertę od producenta i menedżera Petera Tattersalla, aby zainwestować w Inner City Studios, w Stockport, gdzie Stewart nagrywał już dema. Przyjął ofertę współpracy, a studio wkrótce przemianował na Strawberry Studios, nawiązując do piosenki The Beatles „Strawberry Fields Forever”. Jak stwierdził po latach, była to jedna z jego ulubionych piosenek. Interesował się już wtedy twórczością The Beatles, przyznając się do ich wpływu. Jako powód wymienił fakt, iż żadna z piosenek zespołu nie brzmiała tak samo, w każdej z nich zawsze zmieniał on swój styl. Zespół nigdy też nie powtarzał się na swoich kolejnych albumach. Z takim przesłaniem artystycznym Stewart rozpoczął pracę w nowym studio. Po pewnym czasie do studyjnego zespołu dołączył ostatni basista The Mindbenders, Graham Gouldman, odnoszący sukcesy autor piosenek. Niedługo potem producent Giorgio Gomelsky skontaktował się ze Stewartem w sprawie gry na gitarze prowadzącej dla duetu Lol Creme–Kevin Godley, z którym współpracował. Muzycy rozpoczęli wspólne sesje w Strawberry Studio. W grudniu 1969 roku podpisali umowę z amerykańskimi producentami Jerrym Kasenetzem i Jeffem Katzem, których wytwórnia, Super K Productions specjalizowała się w gatunku muzyki pop, określanym wtedy jako bubblegum pop (pop spod znaku gumy do żucia). Stewart, Godley, Creme i Gouldman pracowali przez trzy miesiące, pisząc i wydając piosenki pod różnymi nazwami, takimi jak: Ohio Express czy Crazy Elephant. Stewart, Godley i Creme pod nazwą Hotlegs nagrali singiel „Neanderthal Man”, który wydała wytwórnia Pye. Singiel został sprzedany w dwóch milionach egzemplarzy, a 15 sierpnia 1970 roku doszedł do drugiego miejsca na brytyjskiej liście Official Singles Chart Top 50.
Lata 70. 10cc.
Latem 1972 roku Graham Gouldman doprowadził do powstania zespołu 10cc pozyskując do współpracy Erica Stewarta, Kevina Godleya i Lola Creme’a. W pierwszej połowie lat 70. Eric Stewart wraz ze swoimi kolegami z zespołu stał się jedną z gwiazd brytyjskiej sceny pop-rockowej. W okresie 1972–1976 10cc zawojował łamy prasy rockowej, stając się jednym z najczęściej opisywanych zespołów tego gatunku w Anglii. Wydał serię przebojowych singli i albumów sprzedawanych na całym świecie. Wśród przebojów zespołu dominowały wzorowo opracowane, melodyjne utwory o charakterze pastiszu lub żartu muzycznego („Une nuit a Paris”), sentymentalne przeboje z przełomu lat 60./70. („Donna”) czy utrzymane w stylu reggae („Dreadlock Holiday”). 10cc osiągnęło szczyt popularności latem 1975 roku wraz z wydaniem singla „I’m Not in Love”. Trwający sześć minut i 12 sekund sugestywny utwór z nastrojową muzyką, nowatorskim brzmieniem wielościeżkowego wokalu i niejednoznacznym tekstem, przedstawiającym ponury obraz młodej miłości okazał się kamieniem milowym w twórczości zespołu, który od tamtego momentu zdobył uznanie Paula McCartneya i Axla Rose’a.
Jednocześnie Stewart współpracował z Neilem Sedaką przy realizacji jego dwóch albumów: "Solitaire" z 1972 roku (grał na fortepianie elektrycznym, organach, fortepianie oraz śpiewał; był również inżynierem dźwięku) oraz "The Tra-La Days Are Over" z 1973 roku (był inżynierem dźwięku, grał na gitarze i śpiewał w chórkach). Natomiast 10cc był w 1975 producentem singla „Blue Guitar”duetu Justin Hayward i John Lodge. Chociaż Stewart i Gouldman stali się bardzo skutecznym i odnoszącym duetem autorsko-kompozytorskim, w listopadzie 1976 roku Godley i Creme opuścili zespół, a na ich miejsce przyszli Tony O'Malley, Paul Burgess, Rick Fenn i Stuart Tosh. Później miały miejsce kolejne zmiany personalne w zespole. Ostatni album, "Windows in the Jungle", zespół wydał w 1983 roku, po czym rozpadł się.
Lata 80. Działalność solowa. Współpraca z innymi artystami.
Wcześniej, na początku 1979 roku, Stewart miał wypadek samochodowy, który omal nie przekreślił jego kariery artystycznej, udało mu się jednak dojść do zdrowia i powrócić do działalności. Nawiązał współpracę z zespołem Sad Café uczestnicząc w realizacji dwóch jego albumów: "Facades" z 1979 roku (w obu był inżynierem dźwięku i producentem) i "Sad Café" z 1980 roku.
Wydał również dwa albumy solowe: "Girls" w 1980 i "Frooty Rooties" w 1982 roku.
Uczestniczył (jako instrumentalista i współkompozytor) w realizacji solowych albumów Paula McCartneya: "Tug of War" (1982), "Pipes of Peace" (1983), "Give My Regards to Broad Street" (1984) i "Press to Play" (1986).
W 1985 roku współpracował z Agnethą Fältskog przy realizacji jej albumu "Eyes of a Woman"; był pomysłodawcą okładki i producentem albumu, grał na instrumentach perkusyjnych i śpiewał w chórkach. 
Lata 90. i późniejsze.
W 1990 roku zespół 10cc odrodził się w pierwotnym składzie. Rozwiązał się pięć lat później, wydając album "Mirror Mirror". Stewart równolegle zaczął współpracować jako gościnny wokalista z zespołem The Alan Parsons Project i Alanem Parsonsem. Rezultatem tej współpracy były trzy albumy: "Freudiana" (1990), "Try Anything Once" (1993) i "On Air" (1996). 
W pierwszej dekadzie XXI wieku wydał dwa kolejne solowe albumy: "Do Not Bend" (w 2003) i "Viva la Difference" (w styczniu 2009 roku). 
16 marca 2017 roku Apple Books wydał autobiografię Stewarta: "Things I Do for Love. Eric Stewart: 10cc". W tym samym roku artysta wydał dwupłytowy album kompilacyjny, "Anthology. Eric Stewart: 10cc", na który złożyły się jego nagrania solowe, piosenki 10cc i owoce współpracy z Paulem McCartneyem. Pomysł kompilacji wyszedł od wytwórni Cherry Red Records w Wielkiej Brytanii. Ponieważ jakość nagrań analogowych od strony dźwiękowej nie była najwyższa, skopiował on wszystkie wielościeżkowe nagrania do postaci cyfrowej, a następnie zmiksował je przy pomocy wszystkimi dostępnych urządzeń ulepszając efekt stereo, moc i jakość głosu, głosów wspierających, ech i pogłosów.
Życie prywatne.
Żonaty z Glorią, którą poznał w 1964 roku podczas występu w ratuszu w Halifaksie, a poślubił 10 marca 1966 roku. Mają córkę Dietę. Siostra Glorii, Angie, wyszła za mąż za innego członka 10cc, gitarzystę Lola Creme’a.

</doc>
<doc id="4803391" url="https://pl.wikipedia.org/wiki?curid=4803391" title="Leolita Bļodniece">
Leolita Bļodniece

Leolita Bļodniece (ur. 29 marca 1959) – reprezentująca ZSRR lekkoatletka, która specjalizowała się w rzucie oszczepem.
W 1975 roku została mistrzynią Europy juniorek. 

</doc>
<doc id="4803402" url="https://pl.wikipedia.org/wiki?curid=4803402" title="Mikael Bedros III Kasparian">
Mikael Bedros III Kasparian

Mikael Bedros III Kasparian (orm.:Միքայէլ Պետրոս Գ. Գասպարեան) (ur. ? w Aleppo, zm. 28 listopada 1780 (lub: 10 listopada 1780 wg innego źródła)) – ormiański duchowny katolicki, 3. patriarcha Kościoła katolickiego obrządku ormiańskiego w latach 1753–1753.
23 czerwca 1753 został wybrany patriarchą Kościoła ormiańskokatolickiego. Sakrę biskupią przyjął w 1753 roku. Funkcję patriarchy pełnił do swojej śmierci w 1780 roku.

</doc>
<doc id="4803420" url="https://pl.wikipedia.org/wiki?curid=4803420" title="Parseg Bedros IV Awkadian">
Parseg Bedros IV Awkadian

Parseg Bedros IV Awkadian (orm.:Միքայէլ Պետրոս Գ. Գասպարեան) (ur. ? zm. 6 lutego 1788) – ormiański duchowny katolicki, 4. patriarcha Kościoła katolickiego obrządku ormiańskiego w latach 1780-1788. 
1 grudnia 1780 został wybrany patriarchą Kościoła ormiańskokatolickiego. Funkcję patriarchy pełnił do swojej śmierci w 1788 roku. 

</doc>
<doc id="4803429" url="https://pl.wikipedia.org/wiki?curid=4803429" title="Krikor Bedros V Kupelian">
Krikor Bedros V Kupelian

Krikor Bedros V Kupelian (orm.:Գրիգոր Պետրոս Ե. Քիւբելեան) (ur. ? zm. 17 czerwca 1812) – ormiański duchowny katolicki, 5. patriarcha Kościoła katolickiego obrządku ormiańskiego w latach 1780-1788. 
11 maja 1788 został wybrany patriarchą Kościoła ormiańskokatolickiego. Funkcję patriarchy pełnił do swojej śmierci w 1812 roku. 

</doc>
<doc id="4803459" url="https://pl.wikipedia.org/wiki?curid=4803459" title="Kwartał Rotermanna">
Kwartał Rotermanna

Kwartał Rotermanna (est. Rotermanni kvartal) – dawna dzielnica przemysłowa w Tallinnie, część Śródmieścia.
Historia.
W 1828 r. Christian Abraham Rotermann przybył do Rewla i otworzył w mieście dom towarowy specjalizujący się w produkcji, imporcie i eksporcie materiałów budowlanych. W 1849 r. wzniósł przy Rosyjskim Rynku (ob. Viru väljak) własny dom handlowy. Z czasem Rotermann i jego syn Christian Barthold rozwinęli działalność, wznosząc w tej samej dzielnicy cukrownię, fabrykę krochmalu i gorzelnię. Christian Barthold Rotermann (1840-1912) był jednym z najbardziej znanych wielkich przemysłowców w mieście.
Szybki rozwój dzielnicy przemysłowej miał miejsce na początku XX w. W 1904 r. został zbudowany elewator i młyn, rok później - pięciokondygnacyjna kaszarnia. W 1908 r. na terenie Kwartału Rotermanna powstał magazyn soli, zaprojektowany przez niemieckiego inżyniera Ernsta Bustedta, natomiast w 1912 r. zakład piekarniczy, najnowocześniejszy w Imperium Rosyjskim. Główną dominantą całej dzielnicy był wysoki komin wzniesiony w 1902 r. W latach 1910-1911 r. na terenie kwartału wzniesiono nowy secesyjny dom rodziny Rotermannów, na miejscu wcześniejszego, drewnianego. 
W międzywojennej Republice Estońskiej interesy rodzinne prowadził nadal syn Christiana Bartholda - Christian Ernst August. Założył on na terenie Kwartału jedną z pierwszych w Estonii firm zajmujących się sprzedażą samochodów. Poza tym w dzielnicy nadal funkcjonowały młyn, zakład piekarniczy, zakłady lniane, tartak, tkalnia, zakład obróbki drewna, fabryka pokryć dachowych, pracownia wyrobu porcelany i szkła dekoracyjnego, gorzelnia Rosen &amp; Co. W 1930 r. miał miejsce wielki pożar magazynów zbożowych przedsiębiorstwa, którego gaszenie trwało dwa tygodnie.
W 1940 r., po wkroczeniu Armii Czerwonej do Estonii i aneksji niepodległego kraju do ZSRR, prywatne przedsiębiorstwa Rotermanna zostały znacjonalizowane. Zajmujące się produkcją żywności Rotermanni Tehased przekształcono w kombinat im. Viktora Kingiseppa, Rosen &amp; Co - w tallińską fabrykę wódek. Po wkroczeniu Niemców do Tallinna nacjonalizacja Rotermanni Tehased została anulowana, jednak w warunkach wojny i okupacji zwrot zakładów dawnym właścicielom był faktycznie niemożliwy. Po powtórnym włączeniu Estonii do ZSRR produkcja żywności na terenie dzielnicy była kontynuowana. Nie wszystkie budynki w Kwartale były jednak wykorzystywane, część z nich poważnie podupadła, popadając stopniowo w ruinę. Na początku lat 70. planowane było wyburzenie zabudowań Kwartału, planowano bowiem radykalną przebudowę tallińskiego Śródmieścia, w tym wytyczenie obszernego bulwaru z hotelu Viru do portu. Ostatecznie w 1981 r. dzięki protestom architektów do realizacji tych planów nie doszło.
W zniszczonych budynkach pofabrycznych Kwartału Rotermanna był kręcony film Andrieja Tarkowskiego "Stalker".
Dzielnica została zrewitalizowana po upadku ZSRR i odzyskaniu niepodległości przez Estonię. W 1996 r. w dawnym magazynie solnym otwarto Estońskie Muzeum Architektury. W dzielnicy działają restauracje, hotele, galerie i inne instytucje kulturalne. Na terenie Kwartału Rotermanna możliwe jest wznoszenie nowych budynków, ale z zachowaniem limitu wysokości do 24 metrów, by nowe budynki nie przewyższały zabytkowego elewatora. W latach 2003-2004 znaczną część nieruchomości w Kwartale wykupił estoński biznesmen Urmas Syyrumaa.

</doc>
<doc id="4803460" url="https://pl.wikipedia.org/wiki?curid=4803460" title="Leolita Blodniece">
Leolita Blodniece



</doc>
<doc id="4803462" url="https://pl.wikipedia.org/wiki?curid=4803462" title="Marek Dziedzic">
Marek Dziedzic

Marek Dziedzic (ur. 7 stycznia 1984 we Wrocławiu) – polski producent muzyczny, aranżer i kompozytor. Współpracował m.in. z takimi artystami jak Mela Koteluk, Sorry Boys, Sanah, Michał Szpak, Ballady i Romanse, Kasia Kowalska, Marta Bijan, Artur Rojek, Ptakova, Natasza Urbańska, Natalia Lesz, Tektonika, Janek Traczyk. Występował na takich scenach jak Opener Festival, Off Festival, Muzyczne Studio Polskiego Radia im. Agnieszki Osieckiej. Czterokrotnie nominowany do Nagroda Muzyczna „Fryderyk”, w 2019 roku laureat za płytę Migawka (album Meli Koteluk).
Marek tworzy również muzykę reklamową; komponuje utwory do filmów, seriali i programów telewizyjnych, słuchowisk radiowych dla Polskie Radio; współpracował z Scena na Woli im. Tadeusza Łomnickiego; miksuje piosenki.

</doc>
<doc id="4803466" url="https://pl.wikipedia.org/wiki?curid=4803466" title="Dzieci duchy">
Dzieci duchy

Dzieci duchy – drugi studyjny album polskiego rapera Mateusza Szpakowskiego pseud. Szpaku we współpracy z Kubi Producentem. Wydawnictwo ukazało się 28 lutego 2020 roku, nakładem jego własnej wytwórni GUGU.
Wśród gości znaleźli się: Bedoes, Paluch, Sarius, Białas, Kaz Bałagane, Coals, Tymek i Rolex.
Album uzyskał status platynowej płyty.

</doc>
<doc id="4803469" url="https://pl.wikipedia.org/wiki?curid=4803469" title="Albert (zm. 1168/1178)">
Albert (zm. 1168/1178)

Albert (zm. między 1168 a 1178) – przedstawiciel dynastii Piastów, najprawdopodobniej syn Władysława II Wygnańca, możliwe jednak, że syn Bolesława Wysokiego lub osoba tożsama bądź z Konradem Laskonogim (drugie imię), bądź z Jarosławem (drugie imię); świadkował na dokumencie Fryderyka I Barbarossy z 10 lipca 1168.

</doc>
<doc id="4803474" url="https://pl.wikipedia.org/wiki?curid=4803474" title="Synaj Halberstam">
Synaj Halberstam

Synaj Halberstam (ur. 1870 w Rudniku nad Sanem, zm. 1941 na Syberii) – rabin chasydzki, ostatni rabin Nowego Żmigrodu.
Był synem gorlickiego rabina Barucha Halberstama (1826-1906), wnukiem Chaima Halberstama z Nowego Sącza. Został mianowany rabinem w Kołaczycach, ale służył tam krótko. W 1907 r. zaoferowano mu stanowisko rabina w Żmigrodzie. Przewodził tamtejszej gminie wyznaniowej żydowskiej przez ponad 30 lat. Jej centrum była Synagoga Alte Szil. Pod koniec lat 30. XX wieku Synaj przeprowadził się do Krakowa, gdzie mógł się leczyć.
Na wieść o wkroczeniu Niemców do Polski, Synaj Halberstam uciekł do Lwowa. Stamtąd został wywieziony przez Sowietów na Syberię, gdzie zmarł. Został pochowany w lasach Omska.

</doc>
<doc id="4803484" url="https://pl.wikipedia.org/wiki?curid=4803484" title="Marcin Perz">
Marcin Perz

Marcin Sebastian Perz (ur. 10 grudnia 1978 w Kielcach) – polski samorządowiec i urzędnik, w latach 2006–2010 członek zarządu województwa świętokrzyskiego.
Życiorys.
Absolwent Technikum Geologicznego w Kielcach. Zdobył wykształcenie wyższe na Wydziale Zarządzania i Komunikacji Społecznej Uniwersytetu Jagiellońskiego (kierunek dziennikarstwo), w Akademii Świętokrzyskiej (politologia) oraz w kieleckiej filii Wyższej Szkoły Dziennikarskiej im. Melchiora Wańkowicza (stosunki międzynarodowe). W trakcie zasiadania w zarządzie podjął studia doktoranckie z zarządzania w Szkole Głównej Handlowej oraz uzyskał tytuł MBA w Wyższej Szkole Ekonomii i Prawa w Kielcach. Później kształcił się na Politechnice Krakowskiej w zakresie konserwacji zabytków architektury i na Uniwersytecie Jagiellońskim w zakresie chemii, a także był słuchaczem studiów doktoranckich z historii architektury nowożytnej w Instytucie Sztuki PAN (nie obronił doktoratu na żadnym z kierunków). Został wykładowcą Wyższej Szkoły Umiejętności im. Stanisława Staszica w Kielcach, pracował też m.in. jako sprzedawca.
W 2003 zaangażował się w działalność polityczną w ramach Prawa i Sprawiedliwości, został wówczas pracownikiem biura i asystentem posła Przemysława Gosiewskiego. Kierował też biurem Adama Bielana i pracował w świętokrzyskim sztabie Lecha Kaczyńskiego podczas wyborów prezydenckich w 2005. W 2006 zatrudniony jako dyrektor gabinetu wojewody świętokrzyskiego, w tym roku został wybrany do sejmiku świętokrzyskiego. 27 listopada 2006 został członkiem zarządu województwa, odpowiedzialnym m.in. za fundusze europejskie. Zakończył pełnienie funkcji 31 maja 2010 po złożeniu rezygnacji (wskutek konfliktu wewnątrzpartyjnego). Wkrótce potem wystąpił z PiS, w tym samym roku został radnym Kielc z listy Porozumienia Samorządowego Wojciecha Lubawskiego.
Po odejściu z zarządu w latach 2010–2015 pozostawał prezesem Regionalnego Centrum Naukowo-Technologicznego w Podzamczu Chęcińskim (w jego ramach utworzył też Centrum Nauki Leonarda da Vinci). Następnie zatrudniony jako specjalista i wicedyrektor wydziału w Muzeum Narodowym w Kielcach. Zasiadał też w różnych radach samorządowych i publicznych, m.in. radzie programowej TVP Kielce. W 2016 objął funkcję prezesa Specjalnej Strefy Ekonomicznej „Starachowice”. W związku z tym powołaniem został umieszczony przez partię Nowoczesna na liście tzw. „misiewiczy”, co zostało uznane przez Sąd Apelacyjny w Krakowie za naruszenie dóbr osobistych.
Odznaczony Brązowym Medalem „Zasłużony Kulturze Gloria Artis” za "upowszechnienie kultury" (2019) i Srebrnym Krzyżem Zasługi.

</doc>
<doc id="4803488" url="https://pl.wikipedia.org/wiki?curid=4803488" title="Andy Allo">
Andy Allo

Andy Allo (ur. 13 stycznia 1989 w Bamendzie) – amerykańsko-kameruńska piosenkarka i aktorka, która wystąpiła m.in. w filmie "Pitch Perfect 3" oraz serialach "Upload", "Chicago Fire" i "Black Lightning".

</doc>
<doc id="4803507" url="https://pl.wikipedia.org/wiki?curid=4803507" title="Kapelusz podhalański">
Kapelusz podhalański



</doc>
<doc id="4803534" url="https://pl.wikipedia.org/wiki?curid=4803534" title="Charles Jacobs">
Charles Jacobs



</doc>
<doc id="4803541" url="https://pl.wikipedia.org/wiki?curid=4803541" title="Teatr Miejski w Kaliszu">
Teatr Miejski w Kaliszu



</doc>
<doc id="4803557" url="https://pl.wikipedia.org/wiki?curid=4803557" title="Medal Zasługi Pracy Socjalistycznej">
Medal Zasługi Pracy Socjalistycznej

 (węg. "Szocialista Munkáért Érdemérem") – odznaczenie cywilne WRL ustanowione w 1953 i nadawane za wybitne zasługi w służbie i promocji węgierskich interesów w dziedzinie budowania socjalizmu. W 1963 został zastąpiony Srebrnym Orderem Zasługi Pracy.
Istniały jego trzy wersje, posrebrzany brązowy medal oraz dwie różniące się lekko wyglądem ażurowe odznaki (czerwona gwiazda z pięcioma promieniami pomiędzy ramionami, ze złoconym wieńcem laurowym wokół, z małym złoconym godłem Rákosiego, a od 1957 z godłem Kadara wewnątrz gwiazdy). Noszony był na wstążce składanej w trójkąt, czerwonej z drobnymi paseczkami pośrodku tworzącymi wzór biało-zielony-biało-czerwono-biało-zielony-biało-czerwono-biały.
Liczba wyróżnionych osób w okresach wg wersji:
Jego wojskowym odpowiednikiem był Medal Wybitnej Służby, na takiej samej wstążce, różniący się jedynie trochę wyglądem odznaki – miał dodatkowe dwie skrzyżowane pepesze w podstawy medalu nad flagą.

</doc>
<doc id="4803561" url="https://pl.wikipedia.org/wiki?curid=4803561" title="Rudzińscy">
Rudzińscy



</doc>
<doc id="4803565" url="https://pl.wikipedia.org/wiki?curid=4803565" title="Osredak">
Osredak



</doc>
<doc id="4803566" url="https://pl.wikipedia.org/wiki?curid=4803566" title="Oštra Luka">
Oštra Luka



</doc>
<doc id="4803570" url="https://pl.wikipedia.org/wiki?curid=4803570" title="Archidiecezja Anchorage">
Archidiecezja Anchorage



</doc>
<doc id="4803580" url="https://pl.wikipedia.org/wiki?curid=4803580" title="Stefan Gumbrycht">
Stefan Gumbrycht

Stefan Józef Gumbrycht (ur. 6 sierpnia 1893 w Warszawie, zm. 4 września 1979 w Szczecinie) – plutonowy artylerii Wojska Polskiego II Rzeczypospolitej, kawaler Krzyża Srebrnego Orderu Wojennego Virtuti Militari.
Życiorys.
Urodził się jako syn Aleksandra (urzędnika) oraz Wincentyny z domu Herman. Po ukończeniu sześciu klas Szkoły Handlowej podjął pracę w biurze jednej z polskich firm w Petersburgu. Wcielony do Armii Rosyjskiej w 1914 roku, pod koniec roku 1917 wstąpił do I Korpusu Polskiego gen. Józefa Dowbor-Muśnickiego, w którym otrzymał przydział do 1 dywizjonu artylerii konnej. Po rozwiązaniu I Korpusu działał w kijowskich i odeskich strukturach Polskiej Organizacji Wojskowej. Na Kubaniu zgłosił się do szeregów 4 Dywizji Strzelców gen. Lucjana Żeligowskiego i skierowany został do 1 dywizjonu artylerii polowej.
W czasie wojny polsko-bolszewickiej służył, w randze plutonowego, w 3 baterii 1 pułku artylerii polowej, wchodzącego w skład 1 Dywizji Litewsko-Białoruskiej. Wyróżnił się w dniu 2 czerwca 1920 r. podczas starć w rejonie wsi Krasnoje i Dźwinosa. Wówczas to jako konny zwiadowca dostarczył, pod silnym ogniem wroga, ważny meldunek - przyczyniając się do zadania dużych strat radzieckiemu 502 pułkowi piechoty. Za ten czyn odznaczony został Krzyżem Srebrnym Orderu Virtuti Militari. Nadanie to potwierdzono dekretem Wodza Naczelnego marszałka Józefa Piłsudskiego L. 2694 z dnia 15 marca 1921 roku (opublikowanym w Dzienniku Personalnym Ministerstwa Spraw Wojskowych Nr 12 z dnia 26 marca 1921 roku).
Przeniesiony do rezerwy z dniem 17 października 1921 roku. Pracował kolejno w łódzkiej spółdzielni „Brygada”, Banku Handlowo-Przemysłowym i biurze komorniczym. Za pracę w dziele odzyskania niepodległości Stefan Gumbrycht został, na mocy zarządzenia prezydenta Rzeczypospolitej Ignacego Mościckiego z dnia 13 września 1933 roku, odznaczony Medalem Niepodległości.
W okresie okupacji mieszkał w Warszawie. Jako plutonowy Państwowego Korpusu Bezpieczeństwa wziął udział w powstaniu warszawskim. Zmarł w roku 1979 w Szczecinie i spoczywa na tamtejszym Cmentarzu Centralnym (kwatera: 48C, rząd: 13, grób: 11). Jego żoną była Sabina Wojdała, z którą miał córkę Jadwigę i syna Aleksandra.

</doc>
<doc id="4803583" url="https://pl.wikipedia.org/wiki?curid=4803583" title="Joyent">
Joyent

Joyent Inc. – amerykańskie przedsiębiorstwo informatyczne, które założył David Paul Young w końcówce 2004 roku. Specjalizujące się w rozwoju głównie otwartego oprogramowania z zakresu wirtualizacji i przetwarzania w chmurze.
15 czerwca 2016 przedsiębiorstwo zostało przejęte przez Samsung Electronics.
Produkty.
Do najważniejszych produktów nad którymi firma pracowała lub sponsorowała rozwój należy zaliczyć:

</doc>
<doc id="4803584" url="https://pl.wikipedia.org/wiki?curid=4803584" title="Krikor Bedros VI Dżeranian">
Krikor Bedros VI Dżeranian

Krikor Bedros VI Dżeranian (orm.:Գրիգոր Պետրոս Զ. Ճերանեան) (ur. ? zm. 22 sierpnia 1840) – ormiański duchowny katolicki, 6. patriarcha Kościoła katolickiego obrządku ormiańskiego w latach 1815-1840
23 lipca 1812 został wybrany patriarchą Kościoła ormiańskokatolickiego. 19 grudnia 1814został uznany przez papieża (wg innego źródła: 18 kwietnia 1815). Funkcję patriarchy pełnił do swojej śmierci w 1840 roku.

</doc>
<doc id="4803588" url="https://pl.wikipedia.org/wiki?curid=4803588" title="Franz Joseph Kallenbach">
Franz Joseph Kallenbach

Franz Joseph Kallenbach (ur. 28 sierpnia 1893, zm. 11 września 1944 w Darmstadt) – niemiecki mykolog.
Franz Josef Kallenbach studiował w Seminarium im. Ernsta Ludwiga w Bensheim, następnie wykładał w Darmstadt. Był ekspertem od grzybów z rodziny borowikowatych ("Boletaceae"), a także badał brunatną zgniliznę drewna wywoływaną przez stroczka domowego ("Serpula lacrymans"), popularnie zwanego grzybem domowym. Opublikował monografię "Reihe Die Pilze Mitteleuropas (Mushrooms of Central Europe)". Ilustracje do niej wykonała jego żona Maria Callenbach. Obydwoje zginęli podczas brytyjskiego bombardowania Darmstadt w 1944 roku.
Opisał nowe gatunki grzybów. W nazwach naukowych utworzonych przez niego taksonów dodawany jest skrót jego nazwiska Kallenb.

</doc>
<doc id="4803591" url="https://pl.wikipedia.org/wiki?curid=4803591" title="Hagop Bedros VII Holassjan">
Hagop Bedros VII Holassjan

Hagop Bedros VII Holassjan (orm.:Յակոբ Պետրոս Է. Հոլասեան) (ur. ? zm. 6 lutego 1843) – ormiański duchowny katolicki, 7. patriarcha Kościoła katolickiego obrządku ormiańskiego w latach 1842-1843
30 lipca 1841 został wybrany patriarchą Kościoła ormiańskokatolickiego. 27 stycznia 1842 roku został uznany przez papieża. Funkcję patriarchy pełnił do swojej śmierci w 1843 roku.

</doc>
<doc id="4803594" url="https://pl.wikipedia.org/wiki?curid=4803594" title="SmartOS">
SmartOS

SmartOS – wolne i otwarte oprogramowanie, dystrybucja systemu operacyjnego z rodziny Unix oparta na systemie illumos, rozwinięta przez amerykańskie przedsiębiorstwo informatyczne Joyent, która łączy w sobie technologię OpenSolaris z wirtualizacją Kernel-based Virtual Machine.

</doc>
<doc id="4803596" url="https://pl.wikipedia.org/wiki?curid=4803596" title="Katedra Narodzenia NMP w Juneau">
Katedra Narodzenia NMP w Juneau



</doc>
<doc id="4803627" url="https://pl.wikipedia.org/wiki?curid=4803627" title="Roy Watling">
Roy Watling

Roy Watling (ur. 1938) – szkocki mykolog, który wniósł znaczący wkład w badania nad grzybami, zarówno w zakresie identyfikacji nowych gatunków, jak i ich ekologii i taksonomii.
Życiorys.
Ukończył University of Sheffield, po czym uzyskał doktorat na Uniwersytecie Edynburskim. Został kierownikiem Mykologii i Patologii Roślin w Royal Botanic Garden Edinburgh. Jest profesorem nadzwyczajnym University of Strathclyde, honorowym współpracownikiem Uniwersytetu w Aberdeen oraz profesorem wizytującym na Uniwersytecie Ramkhamhaeng i Uniwersytecie Suraneree w Tajlandii. Roy jest także członkiem honorowym Mycological Association of America i członkiem honorowym Niemieckiego Towarzystwa Mykologicznego. Jest członkiem korespondentem Nederlandse Mycologische Vereniging. Był redaktorem ds. transakcji biologicznych i medycznych Royal Society of Edinburgh, prezesem Brytyjskiego Towarzystwa Mykologicznego, przewodniczącym Institute of Biology Scottish Branch, Yorkshire Naturalists Union i South-Scotland Scotland Fungus group. Jest Prezesem Clyde i Argyll Fungus Group.
Praca naukowa.
Opublikował ponad 150 artykułów naukowych i popularnonaukowych. Zbierał grzyby i wykładał w Ameryce Północnej i Europie. Badał ekosystemy arktyczne / alpejskie. Odbył trzy wycieczki do Kamerunu i w ciągu dwudziestu lat odwiedził różne miejsca w Tajlandii i Malazji. Wielokrotnie podróżował do Australii, a także do Indii i Zambii. Obecnie współpracuje z naukowcami w Hiszpanii (Madrid Bot. Garden) i Tajlandii (Uniwersytet Nakhan Panon). Zajmuje się również katalogowaniem starych kolekcji grzybów przechowywanych w zielniku w Edynburgu i jest opiekunem cennych i obszernych kolekcji grzybów zmarłego E.J.H. Cornera.
Opisał ponad 500 nowych gatunków grzybów. Razem z R. W. G. Dennisem opublikował kilka artykułów o nowych gatunkach grzybów na wyspie Mull na Hebrydach Wewnętrznych. Jego badania mykobioty na Szetlandach, Hebrydach i w północnej Szkocji dały wgląd w rozprzestrzenienie takich rodzajów grzybów jak "Russula", "Laccaria", "Inocybe", "Cortinarius" i gatunków: muchomor alpejski ("Amanita nivalis"), pęporostek Hudsona ("Lichenomphalia hudsoniana"). Badał także siedem taksonów grzybów koprofilnych na Falklandach. Jego badania udowodniły, że grzyby wywołujące białą zgniliznę drewna są największym producentem chlorometanu w atmosferze. Był pierwszym, który prawidłowo zidentyfikował i opisał pasożytniczy związek między "Entoloma" i "Armillaria". Był jednym z redaktorów pierwszego kompendium "Basidiomycota" na Wyspach Brytyjskich.
W nazwach naukowych utworzonych przez niego taksonów dodawany jest jego nazwisko Watling.

</doc>
<doc id="4803628" url="https://pl.wikipedia.org/wiki?curid=4803628" title="Półwysep Brosa">
Półwysep Brosa

Półwysep Brosa (także: "Półwysep Brossa") – półwysep jeziora Solińskiego (ramię Kiczery Seredniej - 597 m n.p.m.) położony we wschodniej części akwenu, na południowy wschód od Bramy Teleśnickiej i Wyspy Skalistej (Chwiei), na terenie gminy Ustrzyki Dolne, w Górach Sanocko-Turczańskich. Od południa sąsiaduje z Zatoką Brosa, w której ulokowano niewielką przystań. 
Półwysep zbliżony kształtem do czworokąta mieści jedyne pozostałości zatopionej wsi Teleśnica Sanna. Z pierwotnej zabudowy pozostało tu jedno gospodarstwo ulokowane na łagodnej wyniosłości porośniętej łąką z wystawą południową. Na brzegu znajdują się plaże. Na półwysep prowadzi jedna wąska droga od północy, z Teleśnicy Oszwarowej.
Nazwa półwyspu pochodzi od inżyniera Krzysztofa Brosa, który osiedlił się tutaj w 1982, początkowo półlegalnie, ponieważ był ścigany przez służby komunistyczne. Państwo początkowo odmówiło mu sprzedaży ziemi (po latach ustalono, że uznano go za Ukraińca pragnącego powrócić z wysiedlenia - jedno z jego rodziców pochodziło ze Lwowa). Obecnie budynki stanowią gospodarstwo agroturystyczne. Jego przebudowa stanowiła temat projektu dyplomowego Jakuba Lazarowicza wykonany pod kierunkiem Rafała Mazura na Wydziale Budownictwa, Inżynierii Środowiska i Architektury Politechniki Rzeszowskiej.

</doc>
<doc id="4803631" url="https://pl.wikipedia.org/wiki?curid=4803631" title="Rujevac">
Rujevac



</doc>
<doc id="4803632" url="https://pl.wikipedia.org/wiki?curid=4803632" title="Rujevica">
Rujevica



</doc>
<doc id="4803633" url="https://pl.wikipedia.org/wiki?curid=4803633" title="Rujišta">
Rujišta



</doc>
<doc id="4803634" url="https://pl.wikipedia.org/wiki?curid=4803634" title="Rumin">
Rumin



</doc>
<doc id="4803636" url="https://pl.wikipedia.org/wiki?curid=4803636" title="Ružić (wieś)">
Ružić (wieś)



</doc>
<doc id="4803637" url="https://pl.wikipedia.org/wiki?curid=4803637" title="Ružić (gmina Ružić)">
Ružić (gmina Ružić)



</doc>
<doc id="4803639" url="https://pl.wikipedia.org/wiki?curid=4803639" title="Salaš">
Salaš



</doc>
<doc id="4803641" url="https://pl.wikipedia.org/wiki?curid=4803641" title="Salaš (miasto Zaječar)">
Salaš (miasto Zaječar)



</doc>
<doc id="4803642" url="https://pl.wikipedia.org/wiki?curid=4803642" title="Sapna">
Sapna



</doc>
<doc id="4803643" url="https://pl.wikipedia.org/wiki?curid=4803643" title="Sarači">
Sarači



</doc>
<doc id="4803646" url="https://pl.wikipedia.org/wiki?curid=4803646" title="Sarači (Bośnia i Hercegowina)">
Sarači (Bośnia i Hercegowina)



</doc>
<doc id="4803647" url="https://pl.wikipedia.org/wiki?curid=4803647" title="Sasina">
Sasina



</doc>
<doc id="4803650" url="https://pl.wikipedia.org/wiki?curid=4803650" title="Sekulići">
Sekulići



</doc>
<doc id="4803651" url="https://pl.wikipedia.org/wiki?curid=4803651" title="Selačka">
Selačka



</doc>
<doc id="4803652" url="https://pl.wikipedia.org/wiki?curid=4803652" title="Selci">
Selci



</doc>
<doc id="4803654" url="https://pl.wikipedia.org/wiki?curid=4803654" title="Selišta">
Selišta



</doc>
<doc id="4803655" url="https://pl.wikipedia.org/wiki?curid=4803655" title="Selište">
Selište



</doc>
<doc id="4803657" url="https://pl.wikipedia.org/wiki?curid=4803657" title="Seljani">
Seljani



</doc>
<doc id="4803659" url="https://pl.wikipedia.org/wiki?curid=4803659" title="Sena">
Sena



</doc>
<doc id="4803661" url="https://pl.wikipedia.org/wiki?curid=4803661" title="Seoca">
Seoca



</doc>
<doc id="4803663" url="https://pl.wikipedia.org/wiki?curid=4803663" title="Seoce">
Seoce



</doc>
<doc id="4803664" url="https://pl.wikipedia.org/wiki?curid=4803664" title="Seoci">
Seoci



</doc>
<doc id="4803665" url="https://pl.wikipedia.org/wiki?curid=4803665" title="Seona">
Seona



</doc>
<doc id="4803666" url="https://pl.wikipedia.org/wiki?curid=4803666" title="Setnica">
Setnica



</doc>
<doc id="4803667" url="https://pl.wikipedia.org/wiki?curid=4803667" title="Siljevica (gmina Rekovac)">
Siljevica (gmina Rekovac)



</doc>
<doc id="4803668" url="https://pl.wikipedia.org/wiki?curid=4803668" title="Sitnik">
Sitnik

Osoby o tym nazwisku:

</doc>
<doc id="4803669" url="https://pl.wikipedia.org/wiki?curid=4803669" title="Skakavac">
Skakavac



</doc>
<doc id="4803670" url="https://pl.wikipedia.org/wiki?curid=4803670" title="Skakavci">
Skakavci



</doc>
<doc id="4803671" url="https://pl.wikipedia.org/wiki?curid=4803671" title="Skela">
Skela



</doc>
<doc id="4803672" url="https://pl.wikipedia.org/wiki?curid=4803672" title="Skradnik">
Skradnik



</doc>
<doc id="4803673" url="https://pl.wikipedia.org/wiki?curid=4803673" title="Skrapež (gmina Vlasotince)">
Skrapež (gmina Vlasotince)



</doc>
<doc id="4803674" url="https://pl.wikipedia.org/wiki?curid=4803674" title="Slap (wieś)">
Slap (wieś)



</doc>
<doc id="4803675" url="https://pl.wikipedia.org/wiki?curid=4803675" title="Slapnica">
Slapnica



</doc>
<doc id="4803676" url="https://pl.wikipedia.org/wiki?curid=4803676" title="Slavče">
Slavče



</doc>
<doc id="4803677" url="https://pl.wikipedia.org/wiki?curid=4803677" title="Krikor Bedros VIII Derasdwadzadurian">
Krikor Bedros VIII Derasdwadzadurian

Krikor Bedros VIII Derasdwadzadurian (orm.:Գրիգոր Պետրոս Ը. Տէր Աստուածատուրեան) (ur. ? zm. 9 stycznia 1866) – ormiański duchowny katolicki, 8. patriarcha Kościoła katolickiego obrządku ormiańskiego w latach 1844-1866
17 lipca 1843 został wybrany patriarchą Kościoła ormiańskokatolickiego. 25 stycznia 1844 został uznany przez papieża. Funkcję patriarchy pełnił do swojej śmierci w 1866 roku.

</doc>
<doc id="4803678" url="https://pl.wikipedia.org/wiki?curid=4803678" title="Sleme">
Sleme



</doc>
<doc id="4803679" url="https://pl.wikipedia.org/wiki?curid=4803679" title="Smiljevac">
Smiljevac



</doc>
<doc id="4803680" url="https://pl.wikipedia.org/wiki?curid=4803680" title="Smiljevac (gmina Ivanjica)">
Smiljevac (gmina Ivanjica)



</doc>
<doc id="4803681" url="https://pl.wikipedia.org/wiki?curid=4803681" title="Smrečje (gmina Vrhnika)">
Smrečje (gmina Vrhnika)



</doc>
<doc id="4803683" url="https://pl.wikipedia.org/wiki?curid=4803683" title="Smrečje">
Smrečje



</doc>
<doc id="4803684" url="https://pl.wikipedia.org/wiki?curid=4803684" title="Sokolina">
Sokolina



</doc>
<doc id="4803685" url="https://pl.wikipedia.org/wiki?curid=4803685" title="Sopot (miasto Pirot)">
Sopot (miasto Pirot)



</doc>
<doc id="4803686" url="https://pl.wikipedia.org/wiki?curid=4803686" title="Sopot (Serbia)">
Sopot (Serbia)



</doc>
<doc id="4803688" url="https://pl.wikipedia.org/wiki?curid=4803688" title="Sopotnik">
Sopotnik



</doc>
<doc id="4803689" url="https://pl.wikipedia.org/wiki?curid=4803689" title="Sektor teleinformatyczny">
Sektor teleinformatyczny

Sektor teleinformatyczny (również Sektor ICT, ) – sektor gospodarki dostarczający produkty i usługi systemów przetwarzania informacji w zastosowaniach naukowych, gospodarczych, finansowych, administracyjnych oraz społecznych. Obejmuje wytwarzanie, sprzedaż i serwis sprzętu cyfrowego, mediów magnetyczno-optycznych oraz wytwarzania i udostępniania oprogramowania, a także usługi: konsultacyjne, przetwarzania danych, telekomunikacyjne, teleinformatyczne, internetowe i podobne. W szerszym kontekście dotyczy stanu rozwoju społeczeństwa informacyjnego.
Etymologia.
Pojęcie sektora teleinformatycznego, zwanego też potocznie teleinformatyką, występuje jeszcze pod nazwą akronimu ICT. Jego rozwinięcie we frazę "Information and Communication Technologies" było używane w brytyjskim środowisku naukowym od początku lat 1980. Akronim ICT został zaproponowany w marcu 1997 dla nazwania zajęć informatycznych w szkołach w Wielkiej Brytanii. Jednakże od 2014 na wniosek Royal Society nazwę zajęć zmieniono na "computing". W USA ten termin praktycznie nie występuje.
Akronim ICT w tym okresie został rozpowszechniony w krajach unijnych poprzez dokumenty z OECD i Komisji Europejskiej. Został też przetłumaczony na inne języki, w Polsce jako akronim TIK z kilkoma różnymi rozwinięciami: "technologia, technologie, technika, techniki" "informacyjno-komunikacyjne". Poprawne tłumaczenie powinno być "techniki informacyjno-telekomunikacyjne", gdyż "technology" należy tłumaczyć na "techniki" oraz "communication" na "telekomunikacyjne". TIK oraz jego rozwinięcie jest rzadko używane.
ICT używane w mediach, w dokumentach administracji, w kontaktach z UE oraz przez marketing firm zyskało popularność, ale też dla wielu było i jest mało zrozumiałe. Wielokrotnie używano też mało sensownej frazy „technologia ICT lub TIK”. Pojawiły się też żarty, co to jest ICT?, czyli np. „I see tea” – „to gdzie ta herbata”?
W latach 78/79 dyskutowano w Polsce o dwóch rozumieniach pojęcia "teleinformatyka" (nazwa pochodząca ze złożenia nazwy "telekomunikacja" i "informatyka") stwierdzając:
a było to jeszcze w czasach mechanicznych i elektronicznych central analogowych.
Termin teleinformatyka istniał przez te lata. W 2000 było używane w dokumentach i reklamach jednego z operatorów, gdzie z końcem 2005 wyłączono z użytkowania ostatnią centralę analogową – cała sieć telekomunikacyjna stała się siecią cyfrową. Równocześnie w tych latach, systemy informatyczne w znaczącym stopniu uzależniły swoje działania od stałego dostępu do publicznej sieci teleinformatycznej – internetu, stając się systemami teleinformatycznymi, zdefiniowanymi w ustawie o informatyzacji podmiotów.
Obecnie termin teleinformatyka i "teleinformatyczny" jest i powinien być powszechnie używany i dobrze rozumiany. Zastosowania teleinformatyki w innych dyscyplinach nazywamy "telematyką". W relacjach zagranicznych można nadal używać terminu ICT.
Opis.
Pod koniec 2005, ówczesna Telekomunikacja Polska wyłączyła ostatnią centralę analogową, cała sieć telekomunikacyjna stała się siecią cyfrową. W następnych latach sieć ta zostaje przekształcona w sieć NGN, całkowicie zarządzaną przez systemy informatyczne. Równocześnie w tych latach, systemy informatyczne w znaczącym stopniu uzależniły swoje działania od stałego dostępu do publicznej sieci teleinformatycznej – internetu, stając się systemami teleinformatycznymi. Wiele nowych usług informatycznych zostało również opartych na dostępie do internetu – przetwarzanie w chmurze, gromadzenie i analizy gigadanych, operacje na łańcuchach bloków itp. Pojawiły się też nowe wymagania na zapewnienie bezpieczeństwa systemów i sieci – bezpieczeństwa teleinformatycznego. Symbioza informatyki i telekomunikacji stała się faktem.
Działalność sektora teleinformatycznego obejmuje wytwarzanie, sprzedaż i serwis sprzętu cyfrowego i mediów magnetyczno-optycznych, wytwarzanie i udostępnianie oprogramowania oraz usługi konsultacyjne, przetwarzania danych, telekomunikacyjne, teleinformatyczne, internetowe i podobne.
W zakres pojęciowy ICT wchodzą wszystkie media komunikacyjne (Internet, sieci bezprzewodowe, sieci Bluetooth, telefonia stacjonarna, komórkowa, satelitarna, technologie komunikacji dźwięku i obrazu, radio, telewizje itp.) oraz media umożliwiające zapis informacji (pamięci przenośne, dyski twarde, dyski CD/DVD, taśmy itp.), a także sprzęty umożliwiające przetwarzanie informacji (komputery osobiste, serwery, klastry, sieci komputerowe itp.). Dodatkowo teleinformatyka obejmuje całą gamę aplikacji informatycznych oraz złożonych systemów IT umożliwiających realizację przetwarzania i przesyłania danych na wyższym poziomie abstrakcji niż poziom sprzętowy.

</doc>
<doc id="4803690" url="https://pl.wikipedia.org/wiki?curid=4803690" title="Romain Desgranges">
Romain Desgranges

Romain Desgranges (ur. 12 października 1982 w Sainte-Colombe w departamencie Alpy Wysokie) – francuski wspinacz sportowy. Specjalizował się w prowadzeniu oraz we wspinaczce klasycznej. Dwukrotny mistrz Europy we wspinaczce sportowej w konkurencji prowadzenie z 2013 oraz z 2017
Kariera sportowa.
W 2013 w Chamonix na mistrzostwach Europy wywalczył złoty medal w konkurencji prowadzenie, który obronił na mistrzostwach w 2017 we włoskiej Campitello di Fassa, gdzie w finale pokonał Czecha Adama Ondrę oraz Austriaka Jakoba Schuberta.
Uczestnik World Games w 2009 w tajwańskim Kaohsiung, gdzie zdobył brązowy medal we wspinaczce sportowej w prowadzeniu. Brał udział w World Games we Wrocławiu w 2017, gdzie zajął czwarte miejsce. Wielokrotny uczestnik, medalista prestiżowych, elitarnych zawodów wspinaczkowych Rock Master we włoskim Arco, które wygrał w 2016 w konkurencji prowadzenie.

</doc>
<doc id="4803691" url="https://pl.wikipedia.org/wiki?curid=4803691" title="Sočice (gmina Priboj)">
Sočice (gmina Priboj)



</doc>
<doc id="4803694" url="https://pl.wikipedia.org/wiki?curid=4803694" title="Spahići">
Spahići



</doc>
<doc id="4803696" url="https://pl.wikipedia.org/wiki?curid=4803696" title="Paweł Grodzicki Architekt">
Paweł Grodzicki Architekt



</doc>
<doc id="4803697" url="https://pl.wikipedia.org/wiki?curid=4803697" title="Blogspot.com">
Blogspot.com



</doc>
<doc id="4803698" url="https://pl.wikipedia.org/wiki?curid=4803698" title="Stanci">
Stanci



</doc>
<doc id="4803699" url="https://pl.wikipedia.org/wiki?curid=4803699" title="Stanići">
Stanići



</doc>
<doc id="4803701" url="https://pl.wikipedia.org/wiki?curid=4803701" title="Stankovo">
Stankovo



</doc>
<doc id="4803702" url="https://pl.wikipedia.org/wiki?curid=4803702" title="Stanča">
Stanča



</doc>
<doc id="4803704" url="https://pl.wikipedia.org/wiki?curid=4803704" title="Cmocha">
Cmocha

Cmocha – przysiółek wsi Szarłat w Polsce położona w województwie mazowieckim, w powiecie ostrołęckim, w gminie Goworowo.
Dawniej wieś.
Historia.
W latach 1921–1936 wieś leżała w województwie białostockim, w powiecie ostrołęckim, w gminie Szczawin (od 1936 w gminie Goworowo).
Według Powszechnego Spisu Ludności z 1921 roku wieś zamieszkiwało 48 osób w 10 budynkach mieszkalnych. Miejscowość należała do parafii rzymskokatolickiej w Goworowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Kuninie Szlacheckim.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Mackeim ("makowski") "Regierungsbezirk Zichenau ("rejencji ciechanowskiej) III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4803706" url="https://pl.wikipedia.org/wiki?curid=4803706" title="Stančići">
Stančići



</doc>
<doc id="4803708" url="https://pl.wikipedia.org/wiki?curid=4803708" title="Stapar">
Stapar



</doc>
<doc id="4803709" url="https://pl.wikipedia.org/wiki?curid=4803709" title="Stapar (miasto Valjevo)">
Stapar (miasto Valjevo)



</doc>
<doc id="4803710" url="https://pl.wikipedia.org/wiki?curid=4803710" title="Stara Lipa">
Stara Lipa



</doc>
<doc id="4803712" url="https://pl.wikipedia.org/wiki?curid=4803712" title="Stara Sušica">
Stara Sušica



</doc>
<doc id="4803713" url="https://pl.wikipedia.org/wiki?curid=4803713" title="Starci">
Starci



</doc>
<doc id="4803714" url="https://pl.wikipedia.org/wiki?curid=4803714" title="Stari Brod">
Stari Brod



</doc>
<doc id="4803715" url="https://pl.wikipedia.org/wiki?curid=4803715" title="Stari Glog">
Stari Glog



</doc>
<doc id="4803716" url="https://pl.wikipedia.org/wiki?curid=4803716" title="Staro Selo">
Staro Selo



</doc>
<doc id="4803717" url="https://pl.wikipedia.org/wiki?curid=4803717" title="Stijena">
Stijena



</doc>
<doc id="4803718" url="https://pl.wikipedia.org/wiki?curid=4803718" title="Stojići">
Stojići



</doc>
<doc id="4803721" url="https://pl.wikipedia.org/wiki?curid=4803721" title="Paljike">
Paljike



</doc>
<doc id="4803722" url="https://pl.wikipedia.org/wiki?curid=4803722" title="Stomaž">
Stomaž



</doc>
<doc id="4803724" url="https://pl.wikipedia.org/wiki?curid=4803724" title="Stopnik">
Stopnik



</doc>
<doc id="4803725" url="https://pl.wikipedia.org/wiki?curid=4803725" title="Stragari">
Stragari



</doc>
<doc id="4803726" url="https://pl.wikipedia.org/wiki?curid=4803726" title="Stragari (gmina Trstenik)">
Stragari (gmina Trstenik)



</doc>
<doc id="4803727" url="https://pl.wikipedia.org/wiki?curid=4803727" title="Strane">
Strane



</doc>
<doc id="4803728" url="https://pl.wikipedia.org/wiki?curid=4803728" title="Stražbenica">
Stražbenica



</doc>
<doc id="4803729" url="https://pl.wikipedia.org/wiki?curid=4803729" title="Strelac">
Strelac



</doc>
<doc id="4803730" url="https://pl.wikipedia.org/wiki?curid=4803730" title="Strelac (gmina Babušnica)">
Strelac (gmina Babušnica)



</doc>
<doc id="4803731" url="https://pl.wikipedia.org/wiki?curid=4803731" title="Striježevica">
Striježevica



</doc>
<doc id="4803732" url="https://pl.wikipedia.org/wiki?curid=4803732" title="Strezovce (gmina Preševo)">
Strezovce (gmina Preševo)



</doc>
<doc id="4803733" url="https://pl.wikipedia.org/wiki?curid=4803733" title="Strmac">
Strmac



</doc>
<doc id="4803735" url="https://pl.wikipedia.org/wiki?curid=4803735" title="Strmica">
Strmica



</doc>
<doc id="4803736" url="https://pl.wikipedia.org/wiki?curid=4803736" title="Strug (wieś)">
Strug (wieś)



</doc>
<doc id="4803737" url="https://pl.wikipedia.org/wiki?curid=4803737" title="Strupina">
Strupina



</doc>
<doc id="4803738" url="https://pl.wikipedia.org/wiki?curid=4803738" title="Stržišče">
Stržišče



</doc>
<doc id="4803739" url="https://pl.wikipedia.org/wiki?curid=4803739" title="Stubline">
Stubline



</doc>
<doc id="4803740" url="https://pl.wikipedia.org/wiki?curid=4803740" title="Jan Brewiński">
Jan Brewiński



</doc>
<doc id="4803742" url="https://pl.wikipedia.org/wiki?curid=4803742" title="Stubo">
Stubo



</doc>
<doc id="4803744" url="https://pl.wikipedia.org/wiki?curid=4803744" title="Studenci (Bośnia i Hercegowina)">
Studenci (Bośnia i Hercegowina)



</doc>
<doc id="4803745" url="https://pl.wikipedia.org/wiki?curid=4803745" title="Stupari">
Stupari



</doc>
<doc id="4803746" url="https://pl.wikipedia.org/wiki?curid=4803746" title="Suha (Bośnia i Hercegowina)">
Suha (Bośnia i Hercegowina)



</doc>
<doc id="4803747" url="https://pl.wikipedia.org/wiki?curid=4803747" title="Suhi Dol">
Suhi Dol



</doc>
<doc id="4803750" url="https://pl.wikipedia.org/wiki?curid=4803750" title="Suho Polje">
Suho Polje



</doc>
<doc id="4803752" url="https://pl.wikipedia.org/wiki?curid=4803752" title="Sulice">
Sulice



</doc>
<doc id="4803754" url="https://pl.wikipedia.org/wiki?curid=4803754" title="Sutina">
Sutina



</doc>
<doc id="4803756" url="https://pl.wikipedia.org/wiki?curid=4803756" title="Suvi Do">
Suvi Do



</doc>
<doc id="4803757" url="https://pl.wikipedia.org/wiki?curid=4803757" title="Sušica">
Sušica



</doc>
<doc id="4803759" url="https://pl.wikipedia.org/wiki?curid=4803759" title="Sveti Anton">
Sveti Anton



</doc>
<doc id="4803760" url="https://pl.wikipedia.org/wiki?curid=4803760" title="Sveti Jurij">
Sveti Jurij



</doc>
<doc id="4803761" url="https://pl.wikipedia.org/wiki?curid=4803761" title="Sveti Tomaž">
Sveti Tomaž



</doc>
<doc id="4803763" url="https://pl.wikipedia.org/wiki?curid=4803763" title="Svetinja">
Svetinja



</doc>
<doc id="4803765" url="https://pl.wikipedia.org/wiki?curid=4803765" title="Tinjan">
Tinjan



</doc>
<doc id="4803766" url="https://pl.wikipedia.org/wiki?curid=4803766" title="Tinje">
Tinje



</doc>
<doc id="4803769" url="https://pl.wikipedia.org/wiki?curid=4803769" title="Witold Bacewicz">
Witold Bacewicz



</doc>
<doc id="4803771" url="https://pl.wikipedia.org/wiki?curid=4803771" title="Tišina">
Tišina



</doc>
<doc id="4803772" url="https://pl.wikipedia.org/wiki?curid=4803772" title="Tlaka (gmina Litija)">
Tlaka (gmina Litija)



</doc>
<doc id="4803774" url="https://pl.wikipedia.org/wiki?curid=4803774" title="Tolisavac (gmina Krupanj)">
Tolisavac (gmina Krupanj)



</doc>
<doc id="4803775" url="https://pl.wikipedia.org/wiki?curid=4803775" title="Tolić">
Tolić



</doc>
<doc id="4803776" url="https://pl.wikipedia.org/wiki?curid=4803776" title="Tomašica">
Tomašica



</doc>
<doc id="4803777" url="https://pl.wikipedia.org/wiki?curid=4803777" title="Tomići">
Tomići



</doc>
<doc id="4803778" url="https://pl.wikipedia.org/wiki?curid=4803778" title="Topla (gmina Črna na Koroškem)">
Topla (gmina Črna na Koroškem)



</doc>
<doc id="4803779" url="https://pl.wikipedia.org/wiki?curid=4803779" title="Topola (wieś)">
Topola (wieś)



</doc>
<doc id="4803780" url="https://pl.wikipedia.org/wiki?curid=4803780" title="Topole">
Topole



</doc>
<doc id="4803782" url="https://pl.wikipedia.org/wiki?curid=4803782" title="Topolje">
Topolje



</doc>
<doc id="4803786" url="https://pl.wikipedia.org/wiki?curid=4803786" title="Točionik">
Točionik



</doc>
<doc id="4803787" url="https://pl.wikipedia.org/wiki?curid=4803787" title="Trbosilje (miasto Loznica)">
Trbosilje (miasto Loznica)



</doc>
<doc id="4803789" url="https://pl.wikipedia.org/wiki?curid=4803789" title="Trgovište">
Trgovište



</doc>
<doc id="4803790" url="https://pl.wikipedia.org/wiki?curid=4803790" title="Triban">
Triban



</doc>
<doc id="4803791" url="https://pl.wikipedia.org/wiki?curid=4803791" title="Trmka (gmina Kuršumlija)">
Trmka (gmina Kuršumlija)



</doc>
<doc id="4803792" url="https://pl.wikipedia.org/wiki?curid=4803792" title="Trnavac">
Trnavac



</doc>
<doc id="4803793" url="https://pl.wikipedia.org/wiki?curid=4803793" title="Trnavci">
Trnavci



</doc>
<doc id="4803794" url="https://pl.wikipedia.org/wiki?curid=4803794" title="Trnjaci">
Trnjaci



</doc>
<doc id="4803796" url="https://pl.wikipedia.org/wiki?curid=4803796" title="Trnjani">
Trnjani



</doc>
<doc id="4803797" url="https://pl.wikipedia.org/wiki?curid=4803797" title="Max Woelky">
Max Woelky

Max Woelky (ur. 8 kwietnia 1985 w Berlinie) – niemiecki aktor teatralny, telewizyjny i filmowy.

</doc>
<doc id="4803798" url="https://pl.wikipedia.org/wiki?curid=4803798" title="Trnova">
Trnova



</doc>
<doc id="4803799" url="https://pl.wikipedia.org/wiki?curid=4803799" title="Trnovi">
Trnovi



</doc>
<doc id="4803800" url="https://pl.wikipedia.org/wiki?curid=4803800" title="Trnovica">
Trnovica



</doc>
<doc id="4803801" url="https://pl.wikipedia.org/wiki?curid=4803801" title="Trnovče">
Trnovče



</doc>
<doc id="4803802" url="https://pl.wikipedia.org/wiki?curid=4803802" title="Trusina">
Trusina



</doc>
<doc id="4803803" url="https://pl.wikipedia.org/wiki?curid=4803803" title="Tršić">
Tršić



</doc>
<doc id="4803804" url="https://pl.wikipedia.org/wiki?curid=4803804" title="Tršće">
Tršće



</doc>
<doc id="4803805" url="https://pl.wikipedia.org/wiki?curid=4803805" title="Tržac">
Tržac



</doc>
<doc id="4803806" url="https://pl.wikipedia.org/wiki?curid=4803806" title="Tržišče">
Tržišče



</doc>
<doc id="4803807" url="https://pl.wikipedia.org/wiki?curid=4803807" title="Turija (wieś)">
Turija (wieś)



</doc>
<doc id="4803810" url="https://pl.wikipedia.org/wiki?curid=4803810" title="Udbina">
Udbina



</doc>
<doc id="4803811" url="https://pl.wikipedia.org/wiki?curid=4803811" title="Ugarci">
Ugarci



</doc>
<doc id="4803812" url="https://pl.wikipedia.org/wiki?curid=4803812" title="Ugrinovci">
Ugrinovci



</doc>
<doc id="4803814" url="https://pl.wikipedia.org/wiki?curid=4803814" title="Umčani">
Umčani



</doc>
<doc id="4803815" url="https://pl.wikipedia.org/wiki?curid=4803815" title="Uskoplje">
Uskoplje



</doc>
<doc id="4803816" url="https://pl.wikipedia.org/wiki?curid=4803816" title="Uvac (wieś)">
Uvac (wieś)



</doc>
<doc id="4803817" url="https://pl.wikipedia.org/wiki?curid=4803817" title="Ušanovići">
Ušanovići



</doc>
<doc id="4803818" url="https://pl.wikipedia.org/wiki?curid=4803818" title="Valice">
Valice



</doc>
<doc id="4803822" url="https://pl.wikipedia.org/wiki?curid=4803822" title="Varda (wieś)">
Varda (wieś)



</doc>
<doc id="4803823" url="https://pl.wikipedia.org/wiki?curid=4803823" title="Varoš">
Varoš



</doc>
<doc id="4803824" url="https://pl.wikipedia.org/wiki?curid=4803824" title="Vas">
Vas



</doc>
<doc id="4803825" url="https://pl.wikipedia.org/wiki?curid=4803825" title="Vasiljevići">
Vasiljevići



</doc>
<doc id="4803826" url="https://pl.wikipedia.org/wiki?curid=4803826" title="Praca geodezyjna">
Praca geodezyjna



</doc>
<doc id="4803828" url="https://pl.wikipedia.org/wiki?curid=4803828" title="Vedašić">
Vedašić



</doc>
<doc id="4803829" url="https://pl.wikipedia.org/wiki?curid=4803829" title="Vedro Polje">
Vedro Polje



</doc>
<doc id="4803830" url="https://pl.wikipedia.org/wiki?curid=4803830" title="Velika">
Velika



</doc>
<doc id="4803831" url="https://pl.wikipedia.org/wiki?curid=4803831" title="Velika Bukovica">
Velika Bukovica



</doc>
<doc id="4803832" url="https://pl.wikipedia.org/wiki?curid=4803832" title="Veliki Lipovec">
Veliki Lipovec



</doc>
<doc id="4803833" url="https://pl.wikipedia.org/wiki?curid=4803833" title="Veliki Otok">
Veliki Otok



</doc>
<doc id="4803834" url="https://pl.wikipedia.org/wiki?curid=4803834" title="Veliko Brdo">
Veliko Brdo



</doc>
<doc id="4803836" url="https://pl.wikipedia.org/wiki?curid=4803836" title="Velje Polje">
Velje Polje



</doc>
<doc id="4803837" url="https://pl.wikipedia.org/wiki?curid=4803837" title="Veruša">
Veruša



</doc>
<doc id="4803838" url="https://pl.wikipedia.org/wiki?curid=4803838" title="Vesela">
Vesela



</doc>
<doc id="4803840" url="https://pl.wikipedia.org/wiki?curid=4803840" title="Vidovići">
Vidovići



</doc>
<doc id="4803841" url="https://pl.wikipedia.org/wiki?curid=4803841" title="Vijenac">
Vijenac



</doc>
<doc id="4803842" url="https://pl.wikipedia.org/wiki?curid=4803842" title="Vilusi">
Vilusi



</doc>
<doc id="4803844" url="https://pl.wikipedia.org/wiki?curid=4803844" title="Vinicka">
Vinicka



</doc>
<doc id="4803845" url="https://pl.wikipedia.org/wiki?curid=4803845" title="Vinine">
Vinine



</doc>
<doc id="4803847" url="https://pl.wikipedia.org/wiki?curid=4803847" title="Vionica">
Vionica



</doc>
<doc id="4803848" url="https://pl.wikipedia.org/wiki?curid=4803848" title="Vitovlje">
Vitovlje



</doc>
<doc id="4803849" url="https://pl.wikipedia.org/wiki?curid=4803849" title="Višnjeva">
Višnjeva



</doc>
<doc id="4803850" url="https://pl.wikipedia.org/wiki?curid=4803850" title="Višnjica">
Višnjica



</doc>
<doc id="4803851" url="https://pl.wikipedia.org/wiki?curid=4803851" title="Višnjica (Bośnia i Hercegowina)">
Višnjica (Bośnia i Hercegowina)



</doc>
<doc id="4803853" url="https://pl.wikipedia.org/wiki?curid=4803853" title="Vlahinja">
Vlahinja



</doc>
<doc id="4803854" url="https://pl.wikipedia.org/wiki?curid=4803854" title="Vlaka">
Vlaka



</doc>
<doc id="4803855" url="https://pl.wikipedia.org/wiki?curid=4803855" title="Vlaška">
Vlaška



</doc>
<doc id="4803857" url="https://pl.wikipedia.org/wiki?curid=4803857" title="Państwowa Komisja do spraw wyjaśniania przypadków czynności skierowanych przeciwko wolności seksualnej i obyczajności wobec małoletniego poniżej lat 15">
Państwowa Komisja do spraw wyjaśniania przypadków czynności skierowanych przeciwko wolności seksualnej i obyczajności wobec małoletniego poniżej lat 15

Państwowa Komisja do spraw wyjaśniania przypadków czynności skierowanych przeciwko wolności seksualnej i obyczajności wobec małoletniego poniżej lat 15 – organ państwowy zwany potocznie państwową komisją do spraw pedofilii, ustanowiony w Polsce na mocy ustawy z dnia 30 sierpnia 2019 r. o Państwowej Komisji do spraw wyjaśniania przypadków czynności skierowanych przeciwko wolności seksualnej i obyczajności wobec małoletniego poniżej lat 15. Jej pierwszego członka powołano 15 maja 2020. Pełny skład zaprzysiężono 24 lipca 2020.
Ustawa.
Ustawa o Państwowej Komisji do spraw wyjaśniania przypadków czynności skierowanych przeciwko wolności seksualnej i obyczajności wobec małoletniego poniżej lat 15 weszła w życie 29 września 2019. Zadaniem komisji jest m.in.:
Ma ona zająć się zdarzeniami w różnych podmiotach, państwowych i prywatnych, w tym nadużyciami w Kościele katolickim.
Ustawa zobowiązuje komisję sporządzania co rok jawnego raportu z działalności zawierającego „wnioski i rekomendacje dla organów państwa, organizacji i podmiotów w zakresie zapobiegania nadużyciom seksualnym i ich zwalczania, a także podejmowania działań umożliwiających pociągnięcie do odpowiedzialności sprawców tych nadużyć” (art. 4 ust. 2 pkt 1). Pierwszy raport miał się ukazać do września 2020, lecz nowelizacja ustawy dokonana ustawą z dnia 14 maja 2020 r. o zmianie niektórych ustaw w zakresie działań osłonowych w związku z rozprzestrzenianiem się wirusa SARS-CoV-2 przesunęła ten termin o wiele miesięcy (określa to przepis w brzmieniu: „Art. 51. Pierwszy raport Komisja opracowuje i udostępnia w terminie roku od dnia powołania jej członków.”).
W skład Komisji wchodzi 7 osób. Trzech członków komisji powołuje Sejm, jednego Senat, po jednym: prezydent, premier i rzecznik praw dziecka. Na mocy nowelizacji ustawy z maja 2020 obniżono wymagania względem kandydatów, umożliwiając zasiadanie w niej osobom bez wyższego wykształcenia.
Komisja jest organem kadencyjnym i czas urzędowania jej składu wynosi 7 lat.
Zabiegi organizacyjne wokół pierwszego składu komisji.
Do maja 2020 nie obsadzono żadnego miejsca w komisji. Pierwszym członkiem Komisji został 15 maja 2020 Błażej Kmieciak powołany na to stanowisko przez Rzecznika Praw Dziecka Mikołaja Pawlaka. Nominację tę ogłoszono 18 maja 2020 po emisji filmu "Zabawa w chowanego" przedstawiającego m.in. zaniedbania władz państwowych w sprawie walki z pedofilią.
21 maja 2020 ogłoszono, że prezydent RP Andrzej Duda powołał w skład komisji Justynę Kotowską, psycholożkę z Instytutu Psychiatrii i Neurologii w Warszawie. 
Kolejnymi członkami zostali: 
Po powołaniu siedmiu członków rozpoczęły się prace związane z powołaniem i organizacją Urzędu Państwowej Komisji ds. wyjaśniania przypadków czynności skierowanych przeciwko wolności seksualnej i obyczajności wobec małoletniego poniżej lat piętnastu. Przewodniczącym Komisji został Błażej Kmieciak. Obsługę merytoryczną, administracyjną i biurową zapewniają pracownicy Urzędu Państwowej Komisji ds. wyjaśniania przypadków czynności skierowanych przeciwko wolności seksualnej i obyczajności wobec małoletniego poniżej lat 15.
Początek działalności.
Komisja rozpoczęła pracę w listopadzie 2020. Zgłoszenia o nadużyciach wpłynęły już w pierwszych dniach pracy Komisji, jedną z nich, dotyczącą tuszowania przestępstw seksualnych przez jednego z księży diecezji tarnowskiej, przekazał ks. Tadeusz Isakowicz-Zaleski. 
W grudniu 2020 komisja postanowiła skierować dwadzieścia wniosków do prokuratury. Za pierwszym razem poszło o molestowanie dzieci przez osoby bliskie (kazirodztwo) lub – w mniejszej części tych zawiadomień – przez księży.

</doc>
<doc id="4803858" url="https://pl.wikipedia.org/wiki?curid=4803858" title="Vojka">
Vojka



</doc>
<doc id="4803861" url="https://pl.wikipedia.org/wiki?curid=4803861" title="Vojkovići">
Vojkovići



</doc>
<doc id="4803862" url="https://pl.wikipedia.org/wiki?curid=4803862" title="Voloder">
Voloder



</doc>
<doc id="4803863" url="https://pl.wikipedia.org/wiki?curid=4803863" title="Volujac">
Volujac



</doc>
<doc id="4803865" url="https://pl.wikipedia.org/wiki?curid=4803865" title="Voćnjak (miasto Loznica)">
Voćnjak (miasto Loznica)



</doc>
<doc id="4803866" url="https://pl.wikipedia.org/wiki?curid=4803866" title="Vranić">
Vranić



</doc>
<doc id="4803867" url="https://pl.wikipedia.org/wiki?curid=4803867" title="Vranovina">
Vranovina



</doc>
<doc id="4803869" url="https://pl.wikipedia.org/wiki?curid=4803869" title="Vranovići">
Vranovići



</doc>
<doc id="4803870" url="https://pl.wikipedia.org/wiki?curid=4803870" title="Vrapci">
Vrapci



</doc>
<doc id="4803871" url="https://pl.wikipedia.org/wiki?curid=4803871" title="Vrapče">
Vrapče



</doc>
<doc id="4803873" url="https://pl.wikipedia.org/wiki?curid=4803873" title="Vrbanja">
Vrbanja



</doc>
<doc id="4803874" url="https://pl.wikipedia.org/wiki?curid=4803874" title="Vrbica (gmina Ilirska Bistrica)">
Vrbica (gmina Ilirska Bistrica)



</doc>
<doc id="4803875" url="https://pl.wikipedia.org/wiki?curid=4803875" title="Vrbica">
Vrbica



</doc>
<doc id="4803877" url="https://pl.wikipedia.org/wiki?curid=4803877" title="Vrbnica">
Vrbnica



</doc>
<doc id="4803883" url="https://pl.wikipedia.org/wiki?curid=4803883" title="Vrbno">
Vrbno



</doc>
<doc id="4803884" url="https://pl.wikipedia.org/wiki?curid=4803884" title="Vrbovce">
Vrbovce



</doc>
<doc id="4803885" url="https://pl.wikipedia.org/wiki?curid=4803885" title="Vrelo">
Vrelo



</doc>
<doc id="4803886" url="https://pl.wikipedia.org/wiki?curid=4803886" title="Vrhovci">
Vrhovci



</doc>
<doc id="4803887" url="https://pl.wikipedia.org/wiki?curid=4803887" title="Vrhovine">
Vrhovine



</doc>
<doc id="4803888" url="https://pl.wikipedia.org/wiki?curid=4803888" title="Vrsno">
Vrsno



</doc>
<doc id="4803889" url="https://pl.wikipedia.org/wiki?curid=4803889" title="Vrtoče">
Vrtoče



</doc>
<doc id="4803890" url="https://pl.wikipedia.org/wiki?curid=4803890" title="Vrtoče (Bośnia i Hercegowina)">
Vrtoče (Bośnia i Hercegowina)



</doc>
<doc id="4803891" url="https://pl.wikipedia.org/wiki?curid=4803891" title="Vršani">
Vršani



</doc>
<doc id="4803893" url="https://pl.wikipedia.org/wiki?curid=4803893" title="Vukosavci">
Vukosavci



</doc>
<doc id="4803894" url="https://pl.wikipedia.org/wiki?curid=4803894" title="Vukovci">
Vukovci



</doc>
<doc id="4803897" url="https://pl.wikipedia.org/wiki?curid=4803897" title="Vučevica">
Vučevica



</doc>
<doc id="4803898" url="https://pl.wikipedia.org/wiki?curid=4803898" title="Vučinići">
Vučinići



</doc>
<doc id="4803900" url="https://pl.wikipedia.org/wiki?curid=4803900" title="Zaboršt">
Zaboršt



</doc>
<doc id="4803901" url="https://pl.wikipedia.org/wiki?curid=4803901" title="Zabukovje">
Zabukovje



</doc>
<doc id="4803902" url="https://pl.wikipedia.org/wiki?curid=4803902" title="Zagora (wieś)">
Zagora (wieś)



</doc>
<doc id="4803903" url="https://pl.wikipedia.org/wiki?curid=4803903" title="Zagozd">
Zagozd



</doc>
<doc id="4803904" url="https://pl.wikipedia.org/wiki?curid=4803904" title="Zagrad">
Zagrad



</doc>
<doc id="4803905" url="https://pl.wikipedia.org/wiki?curid=4803905" title="Zagradci">
Zagradci



</doc>
<doc id="4803906" url="https://pl.wikipedia.org/wiki?curid=4803906" title="Zaklopača">
Zaklopača



</doc>
<doc id="4803907" url="https://pl.wikipedia.org/wiki?curid=4803907" title="Zalug">
Zalug



</doc>
<doc id="4803909" url="https://pl.wikipedia.org/wiki?curid=4803909" title="Zapolje">
Zapolje



</doc>
<doc id="4803912" url="https://pl.wikipedia.org/wiki?curid=4803912" title="Zarečje">
Zarečje



</doc>
<doc id="4803914" url="https://pl.wikipedia.org/wiki?curid=4803914" title="Wyspa Skalista">
Wyspa Skalista

Wyspa Skalista (także: "Chwieja") – wyspa na jeziorze Solińskim położona we wschodniej części akwenu, około kilometra na południowy wschód od Bramy Teleśnickiej, na terenie gminy Solina, w Górach Sanocko-Turczańskich. Od południa sąsiaduje z Półwyspem Brosa i Zatoką Karpiową (Zimną). Jest jedną z trzech wysp na Jeziorze Solińskim, nie licząc Wyspy Okresowej.
Oś podłużnej wyspy, która ma kształt klina, skierowana jest z północnego wschodu na południowy zachód. Na brzegu zachodnim znajduje się plaża żwirowo-piaszczysta, natomiast brzeg wschodni stanowi trudno dostępne, strome urwisko. Wyspa ma długość czterystu metrów i największą szerokość stu metrów. Porasta ją las liściasty.
Nazwa Chwieja pochodzi od nazwiska pierwszego dyrektora Zespołu Elektrowni Wodnych Solina-Myczkowce. Stanowiła własność tego zakładu. Po okresie budowy pozostał niewielki barak, który był wykorzystywany w latach 80. XX wieku przez wędkarzy z Krakowa.

</doc>
<doc id="4803915" url="https://pl.wikipedia.org/wiki?curid=4803915" title="Zaton">
Zaton



</doc>
<doc id="4803917" url="https://pl.wikipedia.org/wiki?curid=4803917" title="Zavala">
Zavala



</doc>
<doc id="4803918" url="https://pl.wikipedia.org/wiki?curid=4803918" title="Završje">
Završje



</doc>
<doc id="4803919" url="https://pl.wikipedia.org/wiki?curid=4803919" title="Zbilje">
Zbilje



</doc>
<doc id="4803920" url="https://pl.wikipedia.org/wiki?curid=4803920" title="Zdihovo">
Zdihovo



</doc>
<doc id="4803922" url="https://pl.wikipedia.org/wiki?curid=4803922" title="Zelenika">
Zelenika



</doc>
<doc id="4803924" url="https://pl.wikipedia.org/wiki?curid=4803924" title="Philipp Danne">
Philipp Danne

Philipp Danne (ur. 22 kwietnia 1985 w Kolonii) – niemiecki aktor.
Kariera.
Został odkryty w wieku dziewięciu lat przez jego późniejszą agentkę Marię Schwarz i od tamtej pory regularnie występował przed kamerą. Od najmłodszych lat pobierał lekcje aktorstwa u Bettiny Dorn i Nataschy Bobylevy. W 2007 zadebiutował na scenie Theater Tiefrot w Kolonii. W 2015 przyjął rolę lekarza Benjamina „Bena“ Ahlbecka w serialu "In aller Freundschaft - Die jungen Ärzte".
Życie prywatne.
W 2017 zawarł związek małżeński z Viktorią (z domu Schüßler), scenarzystką i pisarką.

</doc>
<doc id="4803925" url="https://pl.wikipedia.org/wiki?curid=4803925" title="Zelina (wieś)">
Zelina (wieś)



</doc>
<doc id="4803926" url="https://pl.wikipedia.org/wiki?curid=4803926" title="Zelina (Bośnia i Hercegowina)">
Zelina (Bośnia i Hercegowina)



</doc>
<doc id="4803929" url="https://pl.wikipedia.org/wiki?curid=4803929" title="Zlatari">
Zlatari



</doc>
<doc id="4803930" url="https://pl.wikipedia.org/wiki?curid=4803930" title="Zmajevac">
Zmajevac



</doc>
<doc id="4803931" url="https://pl.wikipedia.org/wiki?curid=4803931" title="Zupci (wieś)">
Zupci (wieś)



</doc>
<doc id="4803934" url="https://pl.wikipedia.org/wiki?curid=4803934" title="Ćafa">
Ćafa



</doc>
<doc id="4803936" url="https://pl.wikipedia.org/wiki?curid=4803936" title="Ćukovac">
Ćukovac



</doc>
<doc id="4803938" url="https://pl.wikipedia.org/wiki?curid=4803938" title="Čatrnja">
Čatrnja



</doc>
<doc id="4803939" url="https://pl.wikipedia.org/wiki?curid=4803939" title="Čađavac">
Čađavac



</doc>
<doc id="4803940" url="https://pl.wikipedia.org/wiki?curid=4803940" title="Čađavica">
Čađavica



</doc>
<doc id="4803942" url="https://pl.wikipedia.org/wiki?curid=4803942" title="Čelina">
Čelina



</doc>
<doc id="4803943" url="https://pl.wikipedia.org/wiki?curid=4803943" title="Čeplje">
Čeplje



</doc>
<doc id="4803950" url="https://pl.wikipedia.org/wiki?curid=4803950" title="Čukljenik">
Čukljenik



</doc>
<doc id="4803952" url="https://pl.wikipedia.org/wiki?curid=4803952" title="Đurići">
Đurići



</doc>
<doc id="4803954" url="https://pl.wikipedia.org/wiki?curid=4803954" title="Đurđevo">
Đurđevo



</doc>
<doc id="4803955" url="https://pl.wikipedia.org/wiki?curid=4803955" title="Šainovac">
Šainovac



</doc>
<doc id="4803956" url="https://pl.wikipedia.org/wiki?curid=4803956" title="Šainovac (gmina Doljevac)">
Šainovac (gmina Doljevac)



</doc>
<doc id="4803957" url="https://pl.wikipedia.org/wiki?curid=4803957" title="Šarani">
Šarani



</doc>
<doc id="4803958" url="https://pl.wikipedia.org/wiki?curid=4803958" title="Šarići">
Šarići



</doc>
<doc id="4803959" url="https://pl.wikipedia.org/wiki?curid=4803959" title="Šarlince (miasto Leskovac)">
Šarlince (miasto Leskovac)



</doc>
<doc id="4803961" url="https://pl.wikipedia.org/wiki?curid=4803961" title="Šije">
Šije



</doc>
<doc id="4803963" url="https://pl.wikipedia.org/wiki?curid=4803963" title="Šiljkovača">
Šiljkovača



</doc>
<doc id="4803965" url="https://pl.wikipedia.org/wiki?curid=4803965" title="Šilovo (gmina Lebane)">
Šilovo (gmina Lebane)



</doc>
<doc id="4803966" url="https://pl.wikipedia.org/wiki?curid=4803966" title="Šišava">
Šišava



</doc>
<doc id="4803967" url="https://pl.wikipedia.org/wiki?curid=4803967" title="Šišići">
Šišići



</doc>
<doc id="4803968" url="https://pl.wikipedia.org/wiki?curid=4803968" title="Škrljevo">
Škrljevo



</doc>
<doc id="4803969" url="https://pl.wikipedia.org/wiki?curid=4803969" title="Šljivovac">
Šljivovac



</doc>
<doc id="4803970" url="https://pl.wikipedia.org/wiki?curid=4803970" title="Šljivovac (gmina Malo Crniće)">
Šljivovac (gmina Malo Crniće)



</doc>
<doc id="4803972" url="https://pl.wikipedia.org/wiki?curid=4803972" title="Šmartno">
Šmartno



</doc>
<doc id="4803973" url="https://pl.wikipedia.org/wiki?curid=4803973" title="Šume">
Šume



</doc>
<doc id="4803974" url="https://pl.wikipedia.org/wiki?curid=4803974" title="Šurice">
Šurice



</doc>
<doc id="4803977" url="https://pl.wikipedia.org/wiki?curid=4803977" title="Žabari">
Žabari



</doc>
<doc id="4803978" url="https://pl.wikipedia.org/wiki?curid=4803978" title="Podziemne Miasto na Wyspie Wolin">
Podziemne Miasto na Wyspie Wolin

Podziemne Miasto na Wyspie Wolin (Bateria Vineta) – zespół baterii artylerii nabrzeżnej, podziemny kompleks schronów wzniesiony w latach 1936–1938 w Świnoujściu na wyspie Wolin, wpisany do rejestru zabytków nieruchomych województwa zachodniopomorskiego; udostępniony do zwiedzania – atrakcja turystyczna.
Historia (1935–1945).
Historia Baterii Vineta rozpoczyna się w 1935 roku kiedy to dowództwo Kriegsmarine postanawia wzmocnić obrony portu wojennego w Świnoujściu (do 1945 roku było miasto na terenie Niemiec "Swinemünde") rozpoczynając budowę baterii nadbrzeżnych, łamiąc przy tym postanowienia traktatu wersalskiego. Po wykupieniu ziemi oraz drewna od lokalnego leśnictwa rozpoczyna się budowa, która trwa 3 lata kończy się w 1938 roku. Pierwsi niemieccy żołnierze zajmują swoje stanowiska w 1939 roku. Nazwa baterii „Vineta” wywodzi się od starożytnego wikińskiego miasta Wineta.
Nowo wybudowana bateria składała się z 7 schronów dzielących się na bojowe i pomocnicze. Schrony bojowe umiejscowiono na najwyższej wydmie w okolicy zwiększając zasięg ostrzału) a schrony pomocnicze tuż u jej podnóża od schrony południowej zapewniając im dodatkową ochronę przed ogniem artyleryjskim od strony morza.
Historia 1945–2014.
Po zajęciu Świnoujścia przez Sowietów, bateria została przeszukana, rozminowana a wszystkie jej elementy dokładnie opisane i skatalogowane. Po paru miesiącach bateria została przekazana w ręce Wojska Polskiego. Z początku nie było ani środków ani pomysłu na wykorzystanie poniemieckich schronów. Dopiero na początku lat 60. XX wieku, po zmianie doktryny wojennej Układu Warszawskiego postanowiono przekształcić obiekt na tzw. Wysunięte Stanowisko Dowódcy Frontu Północnego (Polskiego). W tym celu rozpoczęto przebudowę całego kompleksu. Schrony wyremontowano i dostosowano do wymogów ówczesnego pola walki, a następnie połączono (5 z nich) systemem podziemnych korytarzy komunikacyjnych o łącznej długości 1492 metrów.
Obiektowi został nadany numer jednostki wojskowej JW 8646, która była jedną z najbardziej tajnych obiektów w Polsce. Brał on udział w ćwiczeniach Układu Warszawskiego oraz Wojska Polskiego. Złoty okres kompleksu przypada na lata 70. XX wieku. Z biegiem lat dowództwo SZ PRL zorientowali się, że posiadanie tak dużego obiektu fortyfikacyjnego w potencjalnym konflikcie nuklearnym nie jest pomysłem trafionym (wg danych wywiadowczych wynika, że na Świnoujście miała spaść głowica nuklearna o mocy 50 kiloton), dlatego obiekt powoli tracił na znaczeniu. W latach 80. został przekształcony na Stanowisko Dowódcy Marynarki Wojennej, a następnie już w latach 90. stał się Stanowiskiem Dowódcy 8. Flotylli Obrony Wybrzeża. Ostatnie duże ćwiczenia, w których brała udział jednostka JW 8646 to Anakonda 95.
W 2007 roku Wojsko Polskie podjęło decyzję o pozbyciu się obiektu (przestarzałe schrony oraz olbrzymie koszty utrzymania). Wojsko miało dwie opcje demilitaryzację (łączące się z olbrzymimi kosztami wysadzenie w powietrze) lub przekazanie go w ręce instytucji pożytku publicznego (np. muzeum). Pasjonaci z Muzeum Obrony Wybrzeża w Świnoujściu podjęli wyzwanie i po ponad czterech latach ubiegania się o przekazanie obiektu, w dniu 31.01.2013 JW 8646 zostało skreślone z listy obiektów wojskowych i stało się filią MOW w Świnoujściu.
Atrakcja turystyczna.
Pracownicy Muzeum Obrony Wybrzeża w przeciągu 5 miesięcy zdołali otworzyć obiekt dla zwiedzających nadając mu nazwę "Podziemne Miasto na Wyspie Wolin". Dostępny do zwiedzania był schron maszynowni, schron A (przekształcony na schron Kriegsmarine z okresu II wojny światowej) oraz schron B (dowodzenia), w którym przedstawiano odkrytą w archiwach wojskowych mapę z planem III wojny światowej. Z czasem muzealnicy udostępnili dodatkowe obiekty (schron D). Podziemne Miasto wciąż jest rozwijane oraz rozbudowywane z prywatnych środków (Muzeum Obrony Wybrzeża w Świnoujściu jest prywatnym, niedotowanym muzeum).

</doc>
<doc id="4803979" url="https://pl.wikipedia.org/wiki?curid=4803979" title="Žabari (miasto Valjevo)">
Žabari (miasto Valjevo)



</doc>
<doc id="4803984" url="https://pl.wikipedia.org/wiki?curid=4803984" title="Žabica">
Žabica



</doc>
<doc id="4803985" url="https://pl.wikipedia.org/wiki?curid=4803985" title="Ždrelo (gmina Petrovac na Mlavi)">
Ždrelo (gmina Petrovac na Mlavi)



</doc>
<doc id="4803987" url="https://pl.wikipedia.org/wiki?curid=4803987" title="Muzeum Narodowe Wysp Owczych">
Muzeum Narodowe Wysp Owczych

Muzeum Narodowe Wysp Owczych (farerski: Tjóðsavn Føroya) – muzeum znajdujące się w Thorshavn na archipelagu Wysp Owczych, duńskiego terytorium zależnego.
Historia Muzeum.
Pomysł stworzenia narodowego muzeum historycznego sięga 1890 roku, kiedy Jóannes Patursson pierwszy wpadł na pomysł, aby na Wyspach Owczych założyć własne muzeum. Kolekcja historyczna Wysp Owczych (Føroya Forngripagoymsla) została ostatecznie założona w 1898 roku podczas Ólavsøka, święta narodowego 29 lipca, w czasie którego tradycyjnie odbywało się uroczyste posiedzenie parlamentu. W tym czasie do zarządu należało 18 członków. Najbardziej aktywnym mecenasem muzeum był Rasmus Rasmussen. W roku 1916 założono Føroya Forngripafelag (Stowarzyszenie Historyczne Wysp Owczych). Od 1928 roku muzeum zostało zreorganizowane pod kierownictwem Madsa Andreasa Jacobsena i małżonków Hansa Andriasa i Petry Djurhuus (zm. 1975). W latach 30. XX wieku głównym sponsorem, dzięki któremu Muzeum Narodowe Wysp Owczych mogło się rozwijać, był polityk Andreas Weihe (1867–1946). W latach 40. XX wieku historyk z Wysp Owczych Sverri Dahl (1910–1987) odegrał wyjątkową rolę w badaniach nad epoką wikingów na archipelagu. W 1952 roku, na mocy ustawy parlamentu farerskiego (Løgting), kolekcja historyczna została przekształcona w Muzeum Narodowe Wysp Owczych.
Eksponaty.
Od roku 1996 muzeum ma swą siedzibę w nowym budynku przy ulicy Brekkutún 6 w Hoyvík, jednej z dzielnic farerskiej stolicy Thorshavn. Placówka dysponuje własną biblioteką, halą z eksponatami zabytkowych farerskich łodzi. Częścią muzeum jest także skansen. Wystawy stałe w Muzeum Narodowym dają możliwość poznania geologii, botaniki, zoologii, archeologii, folkloru i historii Wysp Owczych od czasów najdawniejszych przez epokę wikingów do średniowiecza.
Ekspozycje obejmują skały i minerały, ptaki, rośliny i ryby, a także przedmioty związane z uprawą ziemi i rybołówstwa na Wyspach Owczych. Jednym z najcenniejszych eksponatów muzeum jest znalezisko monet z miejscowości Sandur (na wyspie Sandoy). Obejmuje ono 98 srebrnych monet, które najprawdopodobniej zostały zakopane około 1090 roku. Są to monety pochodzące z terenu Anglii, Norwegii, Niemiec, Irlandii, Danii i Węgier. Jednym z najcenniejszych zabytków kultury Muzeum Narodowego jest kompletny zestaw ław kościelnych z XV wieku z kościoła św. Olafa miejscowości w Kirkjubøur. Przez wiele lat przechowywano je w Danii, a w 2002 roku powróciły na Wyspy Owcze. Atrakcją są również tradycyjne stroje ludowe oraz wykopaliska z epoki wikingów.
Hoyvíksgarður.
Skansen Hoyvíksgarður znajduje się w zielonej dolinie na obrzeżach Tórshavn i obejmuje zagrodę wiejską wraz z zabudowaniami gospodarczymi narzędziami oraz wyposażeniem, które należało do ówczesnego gospodarstwa. Główny budynek został zbudowany około 1812 roku, ale jest umeblowany na wzór domów farerskich z lat 20. XX wieku. Według przekazów zagroda wiejska znajdowała się pierwotnie w Kúrdalur, ale została zbudowana w obecnej lokalizacji przez rolnika, który przejął farmę w 1772 roku.

</doc>
<doc id="4803989" url="https://pl.wikipedia.org/wiki?curid=4803989" title="Željuša">
Željuša



</doc>
<doc id="4803990" url="https://pl.wikipedia.org/wiki?curid=4803990" title="Željuša (gmina Dimitrovgrad)">
Željuša (gmina Dimitrovgrad)



</doc>
<doc id="4803991" url="https://pl.wikipedia.org/wiki?curid=4803991" title="Žeravice">
Žeravice



</doc>
<doc id="4803992" url="https://pl.wikipedia.org/wiki?curid=4803992" title="Žiča (miasto Kraljevo)">
Žiča (miasto Kraljevo)



</doc>
<doc id="4803994" url="https://pl.wikipedia.org/wiki?curid=4803994" title="Žukovica">
Žukovica



</doc>
<doc id="4803995" url="https://pl.wikipedia.org/wiki?curid=4803995" title="Wydział Nauk o Żywności Uniwersytetu Przyrodniczego we Wrocławiu">
Wydział Nauk o Żywności Uniwersytetu Przyrodniczego we Wrocławiu



</doc>
<doc id="4803997" url="https://pl.wikipedia.org/wiki?curid=4803997" title="Półwysep Horodek">
Półwysep Horodek

Półwysep Horodek – półwysep jeziora Solińskiego położony we wschodniej części akwenu, na południowy wschód od Bramy Teleśnickiej i Wyspy Skalistej (Chwiei), na terenie gminy Solina, w Górach Sanocko-Turczańskich. Od południa sąsiaduje z Zatoką Suchego Drzewa (Pod Dębem), a od północy z Zatoką Karpiową (Zimną).
Półwysep stanowi ramię Małego i Wysokiego Horbu (odpowiednio: 621 i 604 m n.p.m.), które nosi nazwę Horodek (kulminacja: 508,1 m n.p.m.). Na terenie półwyspu istniały w przeszłości wsie Horodek i Zachumiejczyk, zniszczone częściowo podczas walk z Ukraińcami (1945–1948), a potem zalane wodami jeziora. W Horodku istniał najprawdopodobniej gródek, co dało asumpt nazwie. Z przeszłości zachowały się fundamenty cerkwi i pozostałości cmentarza. Była to wieś licząca 674 mieszkańców w 1921, nie ustępując pod tym względem np. Teleśnicy Oszwarowej. Polacy stanowili tu mniejszość, co dawało zaplecze dla struktur banderowców.
Obecnie na terenie półwyspu znajduje się jedno gospodarstwo. Na północny zachód, za Zatoką Karpiową istnieje prywatne lądowisko Dolina Ruchlinu-Horodek.

</doc>
<doc id="4803999" url="https://pl.wikipedia.org/wiki?curid=4803999" title="Bukova Gora (gmina Kočevje)">
Bukova Gora (gmina Kočevje)



</doc>
<doc id="4804003" url="https://pl.wikipedia.org/wiki?curid=4804003" title="Jesenje (gmina Litija)">
Jesenje (gmina Litija)



</doc>
<doc id="4804004" url="https://pl.wikipedia.org/wiki?curid=4804004" title="Kleč (gmina Kočevje)">
Kleč (gmina Kočevje)



</doc>
<doc id="4804005" url="https://pl.wikipedia.org/wiki?curid=4804005" title="Korte (gmina Izola)">
Korte (gmina Izola)



</doc>
<doc id="4804007" url="https://pl.wikipedia.org/wiki?curid=4804007" title="Lipnica (gmina Radovljica)">
Lipnica (gmina Radovljica)



</doc>
<doc id="4804009" url="https://pl.wikipedia.org/wiki?curid=4804009" title="Lobnica (gmina Ruše)">
Lobnica (gmina Ruše)



</doc>
<doc id="4804010" url="https://pl.wikipedia.org/wiki?curid=4804010" title="Lome (gmina Idrija)">
Lome (gmina Idrija)



</doc>
<doc id="4804012" url="https://pl.wikipedia.org/wiki?curid=4804012" title="Župa (gmina Trbovlje)">
Župa (gmina Trbovlje)



</doc>
<doc id="4804014" url="https://pl.wikipedia.org/wiki?curid=4804014" title="Žlebič (gmina Ribnica)">
Žlebič (gmina Ribnica)



</doc>
<doc id="4804016" url="https://pl.wikipedia.org/wiki?curid=4804016" title="Morava (gmina Kočevje)">
Morava (gmina Kočevje)



</doc>
<doc id="4804017" url="https://pl.wikipedia.org/wiki?curid=4804017" title="Plitvica (gmina Apače)">
Plitvica (gmina Apače)



</doc>
<doc id="4804018" url="https://pl.wikipedia.org/wiki?curid=4804018" title="Podsmreka (gmina Dobrova-Polhov Gradec)">
Podsmreka (gmina Dobrova-Polhov Gradec)



</doc>
<doc id="4804019" url="https://pl.wikipedia.org/wiki?curid=4804019" title="Poreče (gmina Vipava)">
Poreče (gmina Vipava)



</doc>
<doc id="4804021" url="https://pl.wikipedia.org/wiki?curid=4804021" title="Raka (gmina Krško)">
Raka (gmina Krško)



</doc>
<doc id="4804023" url="https://pl.wikipedia.org/wiki?curid=4804023" title="Rogoznica (gmina Lenart)">
Rogoznica (gmina Lenart)



</doc>
<doc id="4804024" url="https://pl.wikipedia.org/wiki?curid=4804024" title="Roje">
Roje



</doc>
<doc id="4804025" url="https://pl.wikipedia.org/wiki?curid=4804025" title="Roje (gmina Šentjernej)">
Roje (gmina Šentjernej)



</doc>
<doc id="4804026" url="https://pl.wikipedia.org/wiki?curid=4804026" title="Rotman (gmina Juršinci)">
Rotman (gmina Juršinci)



</doc>
<doc id="4804027" url="https://pl.wikipedia.org/wiki?curid=4804027" title="Rovt (gmina Dobrova-Polhov Gradec)">
Rovt (gmina Dobrova-Polhov Gradec)



</doc>
<doc id="4804028" url="https://pl.wikipedia.org/wiki?curid=4804028" title="Ruta (gmina Lovrenc na Pohorju)">
Ruta (gmina Lovrenc na Pohorju)



</doc>
<doc id="4804029" url="https://pl.wikipedia.org/wiki?curid=4804029" title="Sad (gmina Ivančna Gorica)">
Sad (gmina Ivančna Gorica)



</doc>
<doc id="4804031" url="https://pl.wikipedia.org/wiki?curid=4804031" title="Sajevce (gmina Kostanjevica na Krki)">
Sajevce (gmina Kostanjevica na Krki)



</doc>
<doc id="4804032" url="https://pl.wikipedia.org/wiki?curid=4804032" title="Sava (gmina Litija)">
Sava (gmina Litija)



</doc>
<doc id="4804035" url="https://pl.wikipedia.org/wiki?curid=4804035" title="Sedlo (gmina Kobarid)">
Sedlo (gmina Kobarid)



</doc>
<doc id="4804038" url="https://pl.wikipedia.org/wiki?curid=4804038" title="Seč (gmina Kočevje)">
Seč (gmina Kočevje)



</doc>
<doc id="4804039" url="https://pl.wikipedia.org/wiki?curid=4804039" title="Fritz-Georg von Rappard">
Fritz-Georg von Rappard

Fritz-Georg von Rappard (ur. 15 sierpnia 1892, zm. 29 stycznia 1946) – niemiecki wojskowy, generalleutnant, dowódca 7 Dywizji Piechoty podczas II wojny światowej. 
Po wojnie, osądzony (wraz z 7 innymi oficerami) przez trybunał wojskowy Armii Czerwonej w Wielkich Łukach, a następnie skazany na śmierć za zbrodnie wojenne i zbrodnie przeciwko ludzkości. Wyrok wykonano przez powieszenie 29 stycznia 1946 roku.

</doc>
<doc id="4804042" url="https://pl.wikipedia.org/wiki?curid=4804042" title="Skorba (gmina Hajdina)">
Skorba (gmina Hajdina)



</doc>
<doc id="4804043" url="https://pl.wikipedia.org/wiki?curid=4804043" title="Smrje (gmina Ilirska Bistrica)">
Smrje (gmina Ilirska Bistrica)



</doc>
<doc id="4804044" url="https://pl.wikipedia.org/wiki?curid=4804044" title="Sopotnica (gmina Škofja Loka)">
Sopotnica (gmina Škofja Loka)



</doc>
<doc id="4804045" url="https://pl.wikipedia.org/wiki?curid=4804045" title="Sora (gmina Medvode)">
Sora (gmina Medvode)



</doc>
<doc id="4804046" url="https://pl.wikipedia.org/wiki?curid=4804046" title="Staro selo (gmina Kobarid)">
Staro selo (gmina Kobarid)



</doc>
<doc id="4804047" url="https://pl.wikipedia.org/wiki?curid=4804047" title="Stolnik (gmina Kamnik)">
Stolnik (gmina Kamnik)



</doc>
<doc id="4804048" url="https://pl.wikipedia.org/wiki?curid=4804048" title="Stope (gmina Velike Lašče)">
Stope (gmina Velike Lašče)



</doc>
<doc id="4804049" url="https://pl.wikipedia.org/wiki?curid=4804049" title="Studor (gmina Gorenja vas-Poljane)">
Studor (gmina Gorenja vas-Poljane)



</doc>
<doc id="4804050" url="https://pl.wikipedia.org/wiki?curid=4804050" title="Suha (gmina Škofja Loka)">
Suha (gmina Škofja Loka)



</doc>
<doc id="4804051" url="https://pl.wikipedia.org/wiki?curid=4804051" title="Suho (gmina Dobje)">
Suho (gmina Dobje)



</doc>
<doc id="4804052" url="https://pl.wikipedia.org/wiki?curid=4804052" title="Sušica (gmina Ivančna Gorica)">
Sušica (gmina Ivančna Gorica)



</doc>
<doc id="4804053" url="https://pl.wikipedia.org/wiki?curid=4804053" title="Sušje (gmina Ribnica)">
Sušje (gmina Ribnica)



</doc>
<doc id="4804054" url="https://pl.wikipedia.org/wiki?curid=4804054" title="Sveti Lovrenc (gmina Prebold)">
Sveti Lovrenc (gmina Prebold)



</doc>
<doc id="4804055" url="https://pl.wikipedia.org/wiki?curid=4804055" title="Sveti Gregor (gmina Ribnica)">
Sveti Gregor (gmina Ribnica)



</doc>
<doc id="4804056" url="https://pl.wikipedia.org/wiki?curid=4804056" title="Sveti Jernej (gmina Slovenske Konjice)">
Sveti Jernej (gmina Slovenske Konjice)



</doc>
<doc id="4804057" url="https://pl.wikipedia.org/wiki?curid=4804057" title="Sveti Trije Kralji (gmina Radlje ob Dravi)">
Sveti Trije Kralji (gmina Radlje ob Dravi)



</doc>
<doc id="4804058" url="https://pl.wikipedia.org/wiki?curid=4804058" title="Sveti Štefan (gmina Šmarje pri Jelšah)">
Sveti Štefan (gmina Šmarje pri Jelšah)



</doc>
<doc id="4804059" url="https://pl.wikipedia.org/wiki?curid=4804059" title="Tirna (gmina Zagorje ob Savi)">
Tirna (gmina Zagorje ob Savi)



</doc>
<doc id="4804061" url="https://pl.wikipedia.org/wiki?curid=4804061" title="Tisovec (gmina Dobrepolje)">
Tisovec (gmina Dobrepolje)



</doc>
<doc id="4804062" url="https://pl.wikipedia.org/wiki?curid=4804062" title="Trata (gmina Škofja Loka)">
Trata (gmina Škofja Loka)



</doc>
<doc id="4804063" url="https://pl.wikipedia.org/wiki?curid=4804063" title="Trnovica (gmina Ivančna Gorica)">
Trnovica (gmina Ivančna Gorica)



</doc>
<doc id="4804064" url="https://pl.wikipedia.org/wiki?curid=4804064" title="Turno (gmina Šentjur)">
Turno (gmina Šentjur)



</doc>
<doc id="4804065" url="https://pl.wikipedia.org/wiki?curid=4804065" title="Varoš (gmina Makole)">
Varoš (gmina Makole)



</doc>
<doc id="4804066" url="https://pl.wikipedia.org/wiki?curid=4804066" title="Vejar (gmina Trebnje)">
Vejar (gmina Trebnje)



</doc>
<doc id="4804067" url="https://pl.wikipedia.org/wiki?curid=4804067" title="Verdun (gmina Novo Mesto)">
Verdun (gmina Novo Mesto)



</doc>
<doc id="4804068" url="https://pl.wikipedia.org/wiki?curid=4804068" title="Vinje (gmina Dol pri Ljubljani)">
Vinje (gmina Dol pri Ljubljani)



</doc>
<doc id="4804070" url="https://pl.wikipedia.org/wiki?curid=4804070" title="Vrbno (gmina Šentjur)">
Vrbno (gmina Šentjur)



</doc>
<doc id="4804071" url="https://pl.wikipedia.org/wiki?curid=4804071" title="Hotele Asystenckie UMK w Toruniu">
Hotele Asystenckie UMK w Toruniu

Hotele Asystenckie UMK w Toruniu – hotele dla młodszych pracowników naukowych (asystentów i adiunktów) pracowników Uniwersytetu Mikołaja Kopernika w Toruniu.
Lokalizacja.
Budynki znajdują się w zachodniej części miasta, w dzielnicy Bielany, na terenie miasteczka uniwersyteckiego, przy ul. Gagarina 41 i 45, w sąsiedztwie Placu ks. S. Frelichowskiego, klubu studenckiego Od Nowa, Wydziału Teologicznego, Instytutu Psychologii oraz Wyższego Seminarium Duchownego.
Charakterystyka.
Budynki o konstrukcji żelbetowej, prefabrykowanej, oddano do użytku w 1970 i 1971 roku i wchodzą w skład większego kompleksu – miasteczka uniwersyteckiego, wybudowanego w związku z uczczeniem 500-lecia urodzin patrona uczelni Mikołaja Kopernika. Ich głównym projektantem był Wincenty Szober. W każdym z hoteli znajdują się pary 2-osobowych pokoi wyposażonych we wspólny węzeł sanitarny. Ponadto na każdej kondygnacji znajduje się: kuchnia, pomieszczenia do prasowania garderoby oraz składzik gospodarczy. Na parterze obiektów umieszczono klub - świetlicę, pomieszczenia administracyjne, podręczną pralnię i suszarnię oraz magazyny czystej i brudnej bielizny. Powierzchnia użytkowa jednego obiektu wynosi 1260 m². 
W 2020 roku Hotele Asystenckie zostały objęte ochroną konserwatorską jako element historycznego układu urbanistycznego miasteczka uniwersyteckiego.

</doc>
<doc id="4804072" url="https://pl.wikipedia.org/wiki?curid=4804072" title="Vrbovce (gmina Šentjernej)">
Vrbovce (gmina Šentjernej)



</doc>
<doc id="4804075" url="https://pl.wikipedia.org/wiki?curid=4804075" title="Vrbovo (gmina Ilirska Bistrica)">
Vrbovo (gmina Ilirska Bistrica)



</doc>
<doc id="4804077" url="https://pl.wikipedia.org/wiki?curid=4804077" title="Izydor Stangenhaus">
Izydor Stangenhaus

Izydor Stangenhaus (ur. 16 maja 1875 w Sanoku, zm. 1926) – farmaceuta, aptekarz, wojskowy.
Życiorys.
Izydor Stangenhaus urodził się 16 maja 1875 w Sanoku. Pochodził z rodziny żydowskiej, był synem Józefa Stangenhausa (lekarz chirurg w szpitalu powszechnym w Sanoku) i Adeli. Jego rodzeństwem byli: Aleksandra (Eliasza) (ur. 1870, lekarz), Emilia (ur. 1873, nauczycielka muzyki we Lwowie), Maksymilian (ur. 1885, inżynier, wojskowy).
Uczył się w C. K. Gimnazjum w Sanoku, gdzie w 1893 ukończył VI klasę. Studiował na Uniwersytecie Jagiellońskim. Będąc farmaceutą uchwałą Rady Miejskiej w Sanoku z początku 1896 został uznany przynależnym do gminy Sanok. Był członkiem Galicyjskiego Towarzystwa Farmaceutycznego „Unitas”.
Po ukończeniu jednorocznej służby w C. K. Armii został mianowany akcesistą medykamentowym w rezerwie służby aptekarskiej i przydzielony do apteki szpitala garnizonowego nr 3 w Przemyślu (dotychczas był w oddziale sanitarnym nr 1). W kolejnych latach do 1906 pozostawał w rezerwie armii. Został przeniesiony do C. K. Obrony Krajowej, zweryfikowany w stopniu akcesisty medykamentowego z dniem 1 listopada 1899 i od końca grudnia 1906 był przydzielony do 18 pułku piechoty w Przemyślu. Na początku stycznia 1913 ogłoszono jego zwolnienie z 18 pułku piechoty.
Podczas I wojny światowej w grudniu 1914 jako akcesista otrzymał od wyższego komanda armii pochwalne uznanie za wyśmienitą służbę. W maju 1915 został mianowany oficjałem medykamentowym w rezerwie obrony krajowej z dniem 1 maja 1915. W 1915 był na liście jeńców wojennych w Przemyślu.
Zmarł w 1926. Był żonaty z Helene z domu Fleischer (1882-1972). Jego dziećmi byli synowie-bliźniacy Joseph (1909-1982) i Ernst (1909-2002) oraz córka Lotte (1908-1989). Wszyscy żyli w Brazylii.
Odznaczenia.
austro-węgierskie

</doc>
<doc id="4804078" url="https://pl.wikipedia.org/wiki?curid=4804078" title="Vrsno (gmina Kobarid)">
Vrsno (gmina Kobarid)



</doc>
<doc id="4804079" url="https://pl.wikipedia.org/wiki?curid=4804079" title="Maresza">
Maresza

Maresza (hebr. תל מראשה Tel Maresha) – starożytne miasto i stanowisko archeologiczne na obszarze Szefeli, u podnóża Wyżyny Judzkiej na południu Izraela.
Historia.
Jedno z miast biblijnych, pierwotnie zasiedlonych przypuszczalnie przez Izraelitów ze szczepu Kaleba (1 Krn 2,42; 4,21), potem z reszty plemienia Judy (Joz 15,44, Mi 1,15). W czasach królewskich zostało ufortyfikowane (2 Krn 11,8) za panowania Roboama. Zanikło po podboju Judy przez Nabuchodonozora wskutek tzw. trzeciego przesiedlenia ludności (582–581 p.n.e.). Odbudowane w czasach hellenistycznych pod nazwą Marisa (Μαρίση) i zasiedlone głównie przez Idumejczyków, znajdowało się przemiennie pod władzą egipskich Lagidów i syryjskich Seleucydów, odgrywając znaczącą rolę w trakcie powstania Machabeuszów (2 Mch 12,35). Ostatecznie, według przekazu Józefa Flawiusza, zostało w 112 p.n.e. zdobyte przez Jana Hirkana i trwale opanowane przez Hasmoneuszów ("Dawne dzieje Izraela" XXII 9,1). Opuszczone zostało dopiero po gruntownym zniszczeniu go w 40 p.n.e. przez sprzymierzonych Partów w trakcie konfliktu o panowanie nad Judeą pomiędzy Antygonem Matatiaszem a popieranym przez Rzymian Herodem.
Badania i wykopaliska.
W połowie XIX wieku amerykański biblista Edward Robinson zlokalizował pozostałości miasta na wzgórzu Tel Sandahanna pomiędzy Hebronem i Aszkelonem. Na obszarze nie przekraczającym 2,4 ha zawierało one skupisko warstw osadniczych z palestyńskiej epoki żelaza (1200–332 p.n.e.). W 1900 wykopaliska na zlecenie fundacji badań palestyńskich ("Palestine Exploration Fund") podjęli tam F.J. Bliss i R.A.F. Macalister, odkrywając w górnej warstwie niewielkie miasto hellenistyczne. Ze względu na ówczesną przynależność terytorialną większość materiału wykopaliskowego znalazła się w zbiorach muzeum archeologicznego w Stambule. 
Poszerzone działania eksploracyjne E. Robinsona na terenie pobliskiego Betgibrim pozwoliły je rozpoznać jako późniejsze rzymskie Eleutheropolis, dokąd częściowo przemieściła się ludność Marisy. Natomiast eksploracje na początku XX w. zlokalizowały w pobliżu Mareszy hellenistyczne groby jaskiniowe. Systematyczne badania wykopaliskowe samego tellu podjęto dopiero od lat 60. XX wieku i pod kierunkiem A. Klonera kontynuowano w następnych dziesięcioleciach.
Na obszarze dotychczasowych odkryć powstał rozległy park archeologiczny dostępny dla turystów.
Odkrycia i zabytki.
Miasto hellenistyczne założone według planu hippodamejskiego, zajmowało powierzchnię 158 × 152 metrów w obrębie murów wzmocnionych czworokątnymi, rozmieszczonymi nieregularnie wieżami. Jedyna brama znajdowała się przypuszczalnie w części północno-wschodniej. Również we wschodniej części miasta usytuowany był jego główny plac (forum), trójstronnie otoczony podłużnymi budowlami, ze świątynią od strony północnej, zaś w centrum – dwa rozległe dziedzińce, z których jeden był najpewniej miejscem targowym. Pierwotna regularna sieć ulic uległa później naruszeniu wskutek dodatkowej zabudowy prywatnej. W kwartałach mieszkaniowych przeważały niewielkie domy o paru ciasnych pomieszczeniach, jedynie w centrum odsłonięto dwa okazalsze z dużymi dziedzińcami.
Odkryte przykłady ceramiki i płaskorzeźby wykazują silne wpływy greckie, również ujawnione inskrypcje są greckojęzyczne. Do ciekawszych znalezisk należą dwie kategorie obiektów magicznych: pozostawiane w świątyni, pogięte i skrępowane, ołowiane figurki symbolizujące wrogów, oraz utrwalone na kamiennych tabliczkach zaklęcia (tzw. defiksje), mające działać na szkodę przeciwnika. 
Znajdujące się w pobliżu liczne jaskinie wapienne stanowiły miejsca pochówków z III-II w. p.n.e. Zawierały one prywatne okazałe groby typu „kochim” (nazywane też „sydońskimi”) zdobione malowidłami, a także skromne zbiorowe kolumbaria.

</doc>
<doc id="4804080" url="https://pl.wikipedia.org/wiki?curid=4804080" title="Vrt (gmina Kočevje)">
Vrt (gmina Kočevje)



</doc>
<doc id="4804081" url="https://pl.wikipedia.org/wiki?curid=4804081" title="Zabava (gmina Zagorje ob Savi)">
Zabava (gmina Zagorje ob Savi)



</doc>
<doc id="4804082" url="https://pl.wikipedia.org/wiki?curid=4804082" title="Zagaj (gmina Bistrica ob Sotli)">
Zagaj (gmina Bistrica ob Sotli)



</doc>
<doc id="4804083" url="https://pl.wikipedia.org/wiki?curid=4804083" title="Zagora (gmina Kanal ob Soči)">
Zagora (gmina Kanal ob Soči)



</doc>
<doc id="4804084" url="https://pl.wikipedia.org/wiki?curid=4804084" title="Zarečje (gmina Ilirska Bistrica)">
Zarečje (gmina Ilirska Bistrica)



</doc>
<doc id="4804085" url="https://pl.wikipedia.org/wiki?curid=4804085" title="Zatoka Karpiowa">
Zatoka Karpiowa

Zatoka Karpiowa (także: "Zatoka Zimna") – zatoka Jeziora Solińskiego położona we wschodniej części akwenu (na brzegu zachodnim odnogi), na południowy wschód od Bramy Teleśnickiej i Wyspy Skalistej (Chwiei), na terenie gminy Solina, w Górach Sanocko-Turczańskich. Stanowi północny kraniec Półwyspu Horodek. 
Zatoka ma charakter zacisznego fiordu o długości około 1500 metrów skierowanego początkowo na południe (około 750 metrów), a następnie skręcającego na zachód. Jej szerokość waha się między kilkanaście, a około sto metrów. Porośnięta jest na wszystkich brzegach lasem. Cały brzeg wschodni i południowy stanowią plaże. Do zatoki wpływa siedem lokalnych cieków, w tym Strumień Horodecki. Brzegi zachodnie stanowią stoki Jutryny, a wschodnie - Horodka (kulminacja: 508,1 m n.p.m.).
W lipcu 2001 w zatoce miało być widziane niezidentyfikowane stworzenie zbliżone wyglądem do potwora z Loch Ness.

</doc>
<doc id="4804087" url="https://pl.wikipedia.org/wiki?curid=4804087" title="Češnjica (gmina Lublana)">
Češnjica (gmina Lublana)



</doc>
<doc id="4804088" url="https://pl.wikipedia.org/wiki?curid=4804088" title="Šibenik (gmina Šentjur)">
Šibenik (gmina Šentjur)



</doc>
<doc id="4804091" url="https://pl.wikipedia.org/wiki?curid=4804091" title="Borki-Pasieki">
Borki-Pasieki

Borki-Pasieki – przysiółek wsi Borki w Polsce położony w województwie mazowieckim, w powiecie ostrołęckim, w gminie Goworowo.
Dawniej wieś Pasieki.
Historia.
W latach 1921–1936 wieś leżała w województwie białostockim, w powiecie ostrołęckim, w gminie Szczawin (od 1936 w gminie Goworowo).
Według Powszechnego Spisu Ludności z 1921 roku wieś zamieszkiwało 21 osób w 4 budynkach mieszkalnych. Miejscowość należała do parafii rzymskokatolickiej w Goworowie. Podlegała pod Sąd Grodzki w Ostrołęce i Okręgowy w Łomży; właściwy urząd pocztowy mieścił się w Kuninie Szlacheckim.
W wyniku agresji III Rzeszy na Polskę we wrześniu 1939 wieś znalazła się pod okupacją niemiecką i do wyzwolenia weszła w skład Landkreis Mackeim ("makowski") "Regierungsbezirk Zichenau ("rejencji ciechanowskiej) III Rzeszy.
W latach 1975–1998 miejscowość administracyjnie należała do województwa ostrołęckiego.

</doc>
<doc id="4804092" url="https://pl.wikipedia.org/wiki?curid=4804092" title="Cerovo (Czarnogóra)">
Cerovo (Czarnogóra)



</doc>
<doc id="4804094" url="https://pl.wikipedia.org/wiki?curid=4804094" title="Teren zamknięty">
Teren zamknięty

Teren zamknięty – teren o charakterze zastrzeżonym ze względu na obronność i bezpieczeństwo państwa, określany w Polsce przez właściwych ministrów i kierowników urzędów centralnych.

</doc>
<doc id="4804096" url="https://pl.wikipedia.org/wiki?curid=4804096" title="Trešnjica (gmina Kotor)">
Trešnjica (gmina Kotor)



</doc>
<doc id="4804097" url="https://pl.wikipedia.org/wiki?curid=4804097" title="Vrh (gmina Bijelo Polje)">
Vrh (gmina Bijelo Polje)



</doc>
<doc id="4804100" url="https://pl.wikipedia.org/wiki?curid=4804100" title="Vučji Do (gmina Nikšić)">
Vučji Do (gmina Nikšić)



</doc>
<doc id="4804109" url="https://pl.wikipedia.org/wiki?curid=4804109" title="Huawei P40 Pro">
Huawei P40 Pro

Huawei P40 Pro – smartfon chińskiego producenta Huawei. Telefon posiada dostęp do sieci komórkowej 5G. Huawei P40 Pro wraz z innymi modelami z serii, P40 Lite i P40 Lite E, zdobył nagrodę najlepszego smartfona fotograficznego według TIPA WORLD AWARDS 2020.

</doc>
<doc id="4804111" url="https://pl.wikipedia.org/wiki?curid=4804111" title="Lidia Obojska">
Lidia Obojska

Lidia Joanna Obojska – polska matematyk, dr hab., profesor uczelni i dyrektor Instytutu Matematyki Wydziału Nauk Ścisłych i Przyrodniczych Uniwersytetu Przyrodniczo-Humanistycznego w Siedlcach.
Życiorys.
W 1992 ukończyła studia matematyczne na Uniwersytecie Warszawskim, 12 kwietnia 1999 obroniła pracę doktorską "Geometria fraktalne i dynamika chaotyczna wiatru słonecznego", następnie uzyskała stopień doktora habilitowanego. Objęła funkcję profesora nadzwyczajnego w Instytucie Matematyki i Fizyki na Wydziale Nauk Ścisłych i Przyrodniczych Uniwersytetu Przyrodniczo-Humanistycznego w Siedlcach i Społecznej Akademii Nauk.
Piastuje stanowisko profesora uczelni i dyrektora Instytutu Matematyki Wydziału Nauk Ścisłych i Przyrodniczych Uniwersytetu Przyrodniczo-Humanistycznego w Siedlcach.

</doc>
<doc id="4804117" url="https://pl.wikipedia.org/wiki?curid=4804117" title="Bela Reka (miasto Šabac)">
Bela Reka (miasto Šabac)



</doc>
<doc id="4804118" url="https://pl.wikipedia.org/wiki?curid=4804118" title="Bela Stena (gmina Raška)">
Bela Stena (gmina Raška)



</doc>
<doc id="4804119" url="https://pl.wikipedia.org/wiki?curid=4804119" title="Belanovce (gmina Vladičin Han)">
Belanovce (gmina Vladičin Han)



</doc>
<doc id="4804121" url="https://pl.wikipedia.org/wiki?curid=4804121" title="Belanovce (miasto Leskovac)">
Belanovce (miasto Leskovac)



</doc>
<doc id="4804122" url="https://pl.wikipedia.org/wiki?curid=4804122" title="Beli Breg (gmina Aleksinac)">
Beli Breg (gmina Aleksinac)



</doc>
<doc id="4804124" url="https://pl.wikipedia.org/wiki?curid=4804124" title="Beli Breg (miasto Vranje)">
Beli Breg (miasto Vranje)



</doc>
<doc id="4804125" url="https://pl.wikipedia.org/wiki?curid=4804125" title="Beli Potok (miasto Leskovac)">
Beli Potok (miasto Leskovac)



</doc>
<doc id="4804126" url="https://pl.wikipedia.org/wiki?curid=4804126" title="Belica (miasto Jagodina)">
Belica (miasto Jagodina)



</doc>
<doc id="4804127" url="https://pl.wikipedia.org/wiki?curid=4804127" title="Beljina (gmina miejska Barajevo)">
Beljina (gmina miejska Barajevo)



</doc>
<doc id="4804128" url="https://pl.wikipedia.org/wiki?curid=4804128" title="Beljina (miasto Čačak)">
Beljina (miasto Čačak)



</doc>
<doc id="4804129" url="https://pl.wikipedia.org/wiki?curid=4804129" title="Belo Polje (gmina Brus)">
Belo Polje (gmina Brus)



</doc>
<doc id="4804130" url="https://pl.wikipedia.org/wiki?curid=4804130" title="Belo Polje (okręg rasiński(">
Belo Polje (okręg rasiński(



</doc>
<doc id="4804131" url="https://pl.wikipedia.org/wiki?curid=4804131" title="Belo Polje (gmina Gornji Milanovac)">
Belo Polje (gmina Gornji Milanovac)



</doc>
<doc id="4804132" url="https://pl.wikipedia.org/wiki?curid=4804132" title="Belo Polje (gmina Kuršumlija)">
Belo Polje (gmina Kuršumlija)



</doc>
<doc id="4804133" url="https://pl.wikipedia.org/wiki?curid=4804133" title="Belo Polje (gmina Raška)">
Belo Polje (gmina Raška)



</doc>
<doc id="4804134" url="https://pl.wikipedia.org/wiki?curid=4804134" title="Belo Polje (gmina miejska Obrenovac)">
Belo Polje (gmina miejska Obrenovac)



</doc>
<doc id="4804135" url="https://pl.wikipedia.org/wiki?curid=4804135" title="Marzenna Biegała-Howorska">
Marzenna Biegała-Howorska

Marzenna Biegała-Howorska (ur. 1958 w Poznaniu) – menadżer, dyplomowany choreograf, producent przedsięwzięć kulturalnych. Dyrektor artystyczny Zespołu Tańca Ludowego Politechniki Poznańskiej „Poligrodzianie”.
Życiorys.
W 1977 ukończyła II Liceum Ogólnokształcące w Poznaniu. W latach 1977–1982 studiowała Marketing i Reklamę na Akademii Ekonomicznej w Poznaniu, gdzie uzyskała tytuł magistra. Ukończyła 3-letnie studium choreografii przy Ministerstwie Kultury.
Kariera.
W latach 1982–1983 pracowała na Akademii Ekonomicznej w Poznaniu w Instytucie Turystyki. W 1984 r. została dyrektorem artystycznym i choreografem Zespołu Tańca Ludowego Politechniki Poznańskiej i zmieniła jego nazwę na Zespół Tańca Ludowego Politechniki Poznańskiej „Poligrodzianie”. Zespół prezentuje tańce narodowe, obrzędy, zwyczaje i śpiewy z 18 regionów Polski. W trakcie swojej działalności „Poligrodzianie” dali ponad 2600 koncertów, w 68 krajach świata i 17-krotnie objechali kulę ziemską (31.12.2018). Przy zespole działa również 14-osobowa kapela.
W 1985 r. utworzyła sekcję dziecięcą Zespołu – „Mali Poligrodzianie”. W 1998 r. powołała do życia Uczelniane Centrum Kultury na Politechnice Poznańskiej, którego jest dyrektorem. Prowadzona jest w nim nauka śpiewu, tańca w różnych formach i gry na instrumentach, także dla dzieci. Działa sekcja muzyczna, chór „Volantes Soni”, sekcja studentów zagranicznych, zespół dziecięcy. W 2004 r. stworzyła Towarzystwo „Poligrodzianie”, które organizuje międzynarodowe wymiany młodzieży, koncerty, wystawy i audycje folklorystyczne, zajęcia taneczno-muzyczne dla dzieci i młodzieży w szkołach na terenie Wielkopolski pod nazwą „Akademia Folkloru”, wyjazdy na festiwale, koncerty charytatywne dla dzieci i młodzieży z domów dziecka i placówek rehabilitacyjnych np. „Studenci Dzieciom”, a także od 2007 r. w cyklu corocznym Festiwal Sztuki Ludowej na terenie Gniezna, Konina, Poznania i Muzeum Rolnictwa w Szreniawie.
Członkostwo.
Od 16 grudnia 1993 r. jest członkiem Międzynarodowej Rady Stowarzyszeń Folklorystycznych, Festiwali i Sztuki Ludowej (CIOFF). W 1998 r. została dyrektorem Uczelnianego Centrum Kultury Politechniki Poznańskiej. W latach 2007–2013 była wiceprezesem Polskiego Akademickiego Stowarzyszenia Folklorystycznego. W 2012 roku została dyrektorem i koordynatorem działań w okręgu 8: Rosja, Polska, Ukraina i Białoruś przy European Folk Culture Organisation (EFCO) z siedzibą w Strasburgu oraz stała się jego wiceprezesem – funkcje te pełniła do końca 2019 r. W latach 2013–2015 była członkiem Rady Organizacji Pozarządowych przy Ministrze Kultury i Dziedzictwa Narodowego.
Osiągnięcia.
Otrzymała nagrody za choreografię na konkursach w Polsce, Chinach, Malezji, Indiach itd. Wraz z Zespołem Tańca Ludowego Politechniki Poznańskiej „Poligrodzianie”: zajęła I miejsce na VIII Międzynarodowym Festiwalu Tańca Ludowego „Sudmalinas” w Rydze w 2016 r., otrzymała Tytuł Absolute World Championship of Folklore 2015 na V Światowych Mistrzostwach Folkloru „World Folk 2015”, zdobyła Nagrodę THE BEST CREATIVE AND ARTISTIC FOLK ART PERFORMANCE IN EUROPE 2013 od European Folk Culture Organisation (EFCO).

</doc>
<doc id="4804136" url="https://pl.wikipedia.org/wiki?curid=4804136" title="Berkovac (gmina Mionica)">
Berkovac (gmina Mionica)



</doc>
<doc id="4804137" url="https://pl.wikipedia.org/wiki?curid=4804137" title="Bistrica (gmina Nova Varoš)">
Bistrica (gmina Nova Varoš)



</doc>
<doc id="4804139" url="https://pl.wikipedia.org/wiki?curid=4804139" title="Bistrica (gmina Petrovac na Mlavi)">
Bistrica (gmina Petrovac na Mlavi)



</doc>
<doc id="4804140" url="https://pl.wikipedia.org/wiki?curid=4804140" title="Bistrica (gmina miejska Lazarevac)">
Bistrica (gmina miejska Lazarevac)



</doc>
<doc id="4804142" url="https://pl.wikipedia.org/wiki?curid=4804142" title="Blato (gmina Sjenica)">
Blato (gmina Sjenica)



</doc>
<doc id="4804143" url="https://pl.wikipedia.org/wiki?curid=4804143" title="Blato (miasto Pirot)">
Blato (miasto Pirot)



</doc>
<doc id="4804144" url="https://pl.wikipedia.org/wiki?curid=4804144" title="Bogdanovac (gmina Babušnica)">
Bogdanovac (gmina Babušnica)



</doc>
<doc id="4804145" url="https://pl.wikipedia.org/wiki?curid=4804145" title="Bogdanovac (gmina Bujanovac)">
Bogdanovac (gmina Bujanovac)



</doc>
<doc id="4804146" url="https://pl.wikipedia.org/wiki?curid=4804146" title="Bojanići (miasto Kraljevo)">
Bojanići (miasto Kraljevo)



</doc>
<doc id="4804147" url="https://pl.wikipedia.org/wiki?curid=4804147" title="Boljare (gmina Sjenica)">
Boljare (gmina Sjenica)



</doc>
<doc id="4804148" url="https://pl.wikipedia.org/wiki?curid=4804148" title="Boljare (gmina Vlasotince)">
Boljare (gmina Vlasotince)



</doc>
<doc id="4804149" url="https://pl.wikipedia.org/wiki?curid=4804149" title="Boljetin (okręg borski)">
Boljetin (okręg borski)



</doc>
<doc id="4804150" url="https://pl.wikipedia.org/wiki?curid=4804150" title="Borovac (gmina Bujanovac)">
Borovac (gmina Bujanovac)



</doc>
<doc id="4804151" url="https://pl.wikipedia.org/wiki?curid=4804151" title="Borovac (gmina Medveđa)">
Borovac (gmina Medveđa)



</doc>
<doc id="4804153" url="https://pl.wikipedia.org/wiki?curid=4804153" title="Borovac (miasto Zaječar)">
Borovac (miasto Zaječar)



</doc>
<doc id="4804154" url="https://pl.wikipedia.org/wiki?curid=4804154" title="Boroviće (gmina Raška)">
Boroviće (gmina Raška)



</doc>
<doc id="4804155" url="https://pl.wikipedia.org/wiki?curid=4804155" title="Boroviće (gmina Sjenica)">
Boroviće (gmina Sjenica)



</doc>
<doc id="4804156" url="https://pl.wikipedia.org/wiki?curid=4804156" title="Borovo (miasto Kraljevo)">
Borovo (miasto Kraljevo)



</doc>
<doc id="4804157" url="https://pl.wikipedia.org/wiki?curid=4804157" title="Botunja (gmina Brus)">
Botunja (gmina Brus)



</doc>
<doc id="4804158" url="https://pl.wikipedia.org/wiki?curid=4804158" title="Boturići (gmina Aleksandrovac)">
Boturići (gmina Aleksandrovac)



</doc>
<doc id="4804159" url="https://pl.wikipedia.org/wiki?curid=4804159" title="Bovan (gmina Aleksinac)">
Bovan (gmina Aleksinac)



</doc>
<doc id="4804160" url="https://pl.wikipedia.org/wiki?curid=4804160" title="Bovan (miasto Kruševac)">
Bovan (miasto Kruševac)



</doc>
<doc id="4804161" url="https://pl.wikipedia.org/wiki?curid=4804161" title="Boće (gmina Raška)">
Boće (gmina Raška)



</doc>
<doc id="4804162" url="https://pl.wikipedia.org/wiki?curid=4804162" title="Bošnjak (gmina Petrovac na Mlavi)">
Bošnjak (gmina Petrovac na Mlavi)



</doc>
<doc id="4804163" url="https://pl.wikipedia.org/wiki?curid=4804163" title="Bošnjane (gmina Varvarin)">
Bošnjane (gmina Varvarin)



</doc>
<doc id="4804164" url="https://pl.wikipedia.org/wiki?curid=4804164" title="Bošnjane (gmina Rača)">
Bošnjane (gmina Rača)



</doc>
<doc id="4804165" url="https://pl.wikipedia.org/wiki?curid=4804165" title="Bošnjane (gmina Paraćin)">
Bošnjane (gmina Paraćin)



</doc>
<doc id="4804166" url="https://pl.wikipedia.org/wiki?curid=4804166" title="Boževac (gmina Malo Crniće)">
Boževac (gmina Malo Crniće)



</doc>
<doc id="4804167" url="https://pl.wikipedia.org/wiki?curid=4804167" title="Bradarac (gmina Aleksinac)">
Bradarac (gmina Aleksinac)



</doc>
<doc id="4804168" url="https://pl.wikipedia.org/wiki?curid=4804168" title="Bradarac (miasto Požarevac)">
Bradarac (miasto Požarevac)



</doc>
<doc id="4804170" url="https://pl.wikipedia.org/wiki?curid=4804170" title="Brajići (gmina Gornji Milanovac)">
Brajići (gmina Gornji Milanovac)



</doc>
<doc id="4804171" url="https://pl.wikipedia.org/wiki?curid=4804171" title="Brajkovac (gmina miejska Lazarevac)">
Brajkovac (gmina miejska Lazarevac)



</doc>
<doc id="4804172" url="https://pl.wikipedia.org/wiki?curid=4804172" title="Brajkovac (miasto Kruševac)">
Brajkovac (miasto Kruševac)



</doc>
<doc id="4804173" url="https://pl.wikipedia.org/wiki?curid=4804173" title="Brajkovac (gmina Prijepolje)">
Brajkovac (gmina Prijepolje)



</doc>
<doc id="4804174" url="https://pl.wikipedia.org/wiki?curid=4804174" title="Brajkovići (gmina Kosjerić)">
Brajkovići (gmina Kosjerić)



</doc>
<doc id="4804176" url="https://pl.wikipedia.org/wiki?curid=4804176" title="Braljina (gmina Ražanj)">
Braljina (gmina Ražanj)



</doc>
<doc id="4804179" url="https://pl.wikipedia.org/wiki?curid=4804179" title="Braljina (gmina Ćićevac)">
Braljina (gmina Ćićevac)



</doc>
<doc id="4804180" url="https://pl.wikipedia.org/wiki?curid=4804180" title="Branešci (gmina Čajetina)">
Branešci (gmina Čajetina)



</doc>
<doc id="4804181" url="https://pl.wikipedia.org/wiki?curid=4804181" title="Braničevo (gmina Golubac)">
Braničevo (gmina Golubac)



</doc>
<doc id="4804182" url="https://pl.wikipedia.org/wiki?curid=4804182" title="Brdo (gmina Nova Varoš)">
Brdo (gmina Nova Varoš)



</doc>
<doc id="4804183" url="https://pl.wikipedia.org/wiki?curid=4804183" title="Brest (gmina Merošina)">
Brest (gmina Merošina)



</doc>
<doc id="4804185" url="https://pl.wikipedia.org/wiki?curid=4804185" title="Cezary Sempruch">
Cezary Sempruch

Cezary Piotr Sempruch (ur. w 1965) – polski biochemik, dr hab. nauk biologicznych, wykładowca Wydziału Medycznego Uczelni Łazarskiego w Warszawie.
Życiorys.
Studiował w Instytucie Biologii na Uniwersytecie Przyrodniczym i Humanistycznym w Siedlcach, w 1997 obronił pracę doktorską, następnie uzyskał stopień doktora habilitowanego. Piastuje stanowisko wykładowcy Wydziału Medycznego Uczelni Łazarskiego w Warszawie.

</doc>
<doc id="4804187" url="https://pl.wikipedia.org/wiki?curid=4804187" title="Zatoka Victoriniego">
Zatoka Victoriniego

Zatoka Victoriniego – zatoka Jeziora Solińskiego położona we wschodniej części akwenu (na brzegu wschodnim odnogi), na południe od Zatoki Brosa i naprzeciw Półwyspu Horodek, na terenie gminy Ustrzyki Dolne, w Górach Sanocko-Turczańskich. 
Równoleżnikowo położona zatoka jest głęboko wcięta pomiędzy dwa zalesione masywy górskie, które przy wlocie zatoki są strome i stopniowo spłaszczają się ku jej końcowi. Zatoka ma długość około 500 metrów, a szerokość około 150 metrów. Znajduje się tutaj przystań z pomostem. Nad zatoką wznosi się gospodarstwo, które należało do bieszczadzkiego outsidera, Henryka Victoriniego mieszkającego tu przez 40 lat i zostało wzniesione z materiału budowlanego pochodzącego z resztek dawnego pałacu Aleksandry Brandys. Domostwo to stanowi jedyną pozostałość po wsi Sokole. Przed II wojną światową we wsi tej istniało ponad 50 domów, a zamieszkiwało ją około czterysta osób, w większości grekokatolików.
Miejsce to stanowiło lubiany punkt pobytowy artystów Akademii Sztuk Pięknych z Krakowa. Znajdowała się tu plaża dla naturystów. Na jednej z plaż nad zatoką w 2000 znaleziono pozostałości nagrobków i kości ludzkie pochodzące najprawdopodobniej ze zlikwidowanego cmentarza.

</doc>
<doc id="4804189" url="https://pl.wikipedia.org/wiki?curid=4804189" title="Stepan Bedros X Azarian">
Stepan Bedros X Azarian

Stepan Bedros X Azarian (orm. Ստեփանոս Պետրոս Ժ. Ազարեան; ur. 31 grudnia 1829 w Konstantynopolu, zm. 1 maja 1899) – ormiański duchowny katolicki, tytularny arcybiskup Nikozji w latach 1877–1881, 10. patriarcha Kościoła katolickiego obrządku ormiańskiego w latach 1881-1899
14 października 1877 został arcybiskupem tytularnym Nikozji. Sakrę przyjął 23 sierpnia 1877 roku. 6 lipca 1881 roku został wybrany patriarchą Kościoła ormiańskokatolickiego. 4 października 1881 został uznany przez papieża. Funkcję patriarchy pełnił do swojej śmierci w 1899 roku.

</doc>
<doc id="4804190" url="https://pl.wikipedia.org/wiki?curid=4804190" title="Mieczysław Sawicki (wicewojewoda)">
Mieczysław Sawicki (wicewojewoda)

Mieczysław Sawicki (ur. 1931, zm. 9 września 2018) – polski polityk i nauczyciel, w latach 1980–1989 wicewojewoda bialskopodlaski.
Życiorys.
Ukończył studia magisterskie. Pracował zawodowo jako nauczyciel, od 1963 do 1975 był pierwszym dyrektorem Liceum Ogólnokształcącego im. Manifestu Lipcowego w Radzyniu Podlaskim. Później od 1975 pracował w administracji w Białej Podlaskiej. Od 3 stycznia 1980 do 15 września 1989 zajmował stanowisko wicewojewody bialskopodlaskiego.

</doc>
<doc id="4804194" url="https://pl.wikipedia.org/wiki?curid=4804194" title="Hala Koncertowa im. Vatroslava Lisinskiego w Zagrzebiu">
Hala Koncertowa im. Vatroslava Lisinskiego w Zagrzebiu

Hala koncertowa im. Vatroslava Lisinskiego (chorw." Koncertna dvorana Vatroslava Lisinskog") – hala koncertowa w Zagrzebiu. Budynek składa się z dwóch hal: głównej o powierzchni 2360m² na 1841 miejsc siedzących i mniejszej o powierzchni 360m² na 305 miejsc siedzących. Duże lobby pełni również funkcję powierzchni wystawienniczej.
Decyzja o budowie nowej wielofunkcyjnej hali w Zagrzebiu została podjęta w 1957 roku. Konkurs na projekt wygrał zespół architektów pod kierownictwem Marijana Haberle. Budowa rozpoczęła się w 1961 roku, lecz powodzie i trudności finansowe przesunęły termin ukończenia na następną dekadę. Hala została ostatecznie otwarta 29 grudnia 1973 roku. 
Sala koncertowa zorganizowała szereg koncertów muzyków wszystkich gatunków; służy jako scena dla występów muzyki klasycznej, opery, baletu i teatru, a także wielu międzynarodowych kongresów i konwencji. W ciągu pierwszych trzydziestu lat działalności halę odwiedziło 10 milionów zwiedzających. W 2007 roku zorganizowano łącznie 450 różnych pokazów, które odnotowały ponad 760 000 odwiedzających. 
W 1990 roku odbył się tu 35. Konkurs Piosenki Eurowizji. W 1992 roku całkowicie wymieniono miedziane pokrycie dachu hali. Dalsze prace rekonstrukcyjne i remontowe przeprowadzono w latach 1999 i 2009.

</doc>
<doc id="4804196" url="https://pl.wikipedia.org/wiki?curid=4804196" title="Anoreksja wieku podeszłego">
Anoreksja wieku podeszłego

Anoreksja wieku podeszłego – zmniejszenie masy ciała poniżej normy u osób starszych wiążące się ze spadkiem podstawowej przemiany materii oraz utratą apetytu towarzysząca procesowi starzenia. W przeciwieństwie do typowej anoreksji (jadłowstrętu psychicznego) anoreksja wieku podeszłego nie ma związku z negatywnym postrzeganiem swojego ciała i chęcią schudnięcia. Szacuje się, że jadłowstręt u osób powyżej 65 roku życia występuje u 20-25% Europejczyków i prowadzi do zmniejszenia spożycia kalorii, obniżenia spożywanych składników odżywczych oraz przyczynia się do pogorszenia stanu odżywienia (przyczynia się do niedożywienia białkowo-kalorycznego), a to dodatkowo pogarsza stan zdrowia osoby starszej. Anoreksja wieku podeszłego wiąże się również z ryzykiem rozwoju sarkopenii i zespołu słabości, jest przyczyną zwiększonej chorobowości i śmiertelności wśród osób starszych. Pod kątem schorzenia anoreksji wśród osób starszych powinny być diagnozowane szczególnie osoby zamieszkujące domy pomocy społecznej oraz osoby hospitalizowane i mieszkające samotnie. Istnieje wiele czynników odpowiedzialnych za spadek spożycia żywności u osób powyżej 65 roku życia, zalicza się do nich czynniki fizjologiczne, patologiczne oraz środowiskowe.
Przyczyny.
Istnieje wiele przyczyn występowania anoreksji wieku podeszłego u osób powyżej 65 roku życia. Przyczyny opisanego schorzenia można podzielić na trzy główne kategorie:
Do przyczyn występowania anoreksji wśród osób starszych można również zaliczyć spadek aktywności fizycznej, który prowadzi do osłabienia mięśni oraz zmniejszenia zapotrzebowania na ilość spożywanych kalorii, ale także do niewydolności oddechowej oraz różnych chorób wpływających pośrednio na zaburzenie odżywiania.
Objawy.
Jadłowstręt u osób starszych bardzo rzadko powiązany jest z dążeniem do uzyskania szczupłej sylwetki, uzyskania nieprawidłowej, skrajnie niskiej masy ciała lub przekonaniem o posiadaniu nadmiernej masy ciała. Do typowych objawów anoreksji wieku podeszłego można zaliczyć czynniki takie, jak:

</doc>
<doc id="4804203" url="https://pl.wikipedia.org/wiki?curid=4804203" title="Danuta Branowska">
Danuta Branowska

Danuta Branowska – polska chemiczka, dr hab. nauk chemicznych, profesor uczelni i dyrektor Instytutu Nauk Chemicznych w latach 2019-2020 Wydziału Nauk Ścisłych i Przyrodniczych Uniwersytetu Przyrodniczo-Humanistycznego w Siedlcach.
Życiorys.
Obroniła pracę doktorską, 23 marca 2008 habilitowała się na podstawie pracy. Objęła funkcję profesora nadzwyczajnego w Instytucie Chemii na Wydziale Nauk Ścisłych i Przyrodniczych Uniwersytetu Przyrodniczo-Humanistycznego w Siedlcach.
Piastuje stanowisko profesora uczelni i dyrektora w Instytucie Nauk Chemicznych na Wydziale Nauk Ścisłych i Przyrodniczych Uniwersytetu Przyrodniczo-Humanistycznego w Siedlcach.
Była prodziekanem na Wydziale Nauk Ścisłych Uniwersytetu Przyrodniczo-Humanistycznego w Siedlcach.

</doc>
<doc id="4804204" url="https://pl.wikipedia.org/wiki?curid=4804204" title="Piotr Górski (dziennikarz)">
Piotr Górski (dziennikarz)

Piotr Górski (ur. 2 sierpnia 1957 w Toruniu) – polski dziennikarz sportowy i biznesmen, redaktor naczelny „Przeglądu Sportowego” w latach 1994–2003.
Życiorys.
Maturę zdał w V Liceum Ogólnokształcącym w Toruniu z poszerzoną nauką języka niemieckiego. Ukończył Akademię Wychowania Fizycznego w Warszawie na kierunku nauczycielskim ze specjalizacją: piłka ręczna. Studiował również na Pomagisterskim Dziennym Studium Dziennikarstwa Uniwersytetu Warszawskiego.
W okresie studiów, współpracował z pismami studenckimi, między innymi: „Politechnikiem” (kierownik działu sportowo-turystycznego), „Kalejdoskopem” i „Miniaturami” (redaktor naczelny).
W latach 1982–2003 pracował w „Przeglądzie Sportowym” na stanowisku dziennikarza działów informacji oraz publicystyki i reportażu (1.4.1982–31.12.1988), sekretarza redakcji (1.1.1989–31.3.1990), zastępcy redaktora naczelnego (1.4.1990–30.09.1994) i jednego z najmłodszych w historii redaktora naczelnego (1.10.1994-9.12.2003).
Kiedy w 1990 roku zaczął odpowiadać za stronę merytoryczną najstarszej polskiej gazety sportowej, „PS” znajdował się w najgłębszym, dotychczasowym kryzysie: średni nakład wynosił zaledwie 60 000 egzemplarzy, pismo ukazywało się tylko cztery razy w tygodniu i miało – w sumie – zaledwie 22 kolumny tygodniowo. W 1992 z jego inicjatywy zapoczątkowano kolorowe wydania „Przeglądu Sportowego”. W grudniu 2003 roku „Przegląd Sportowy” i „Tempo” mogły pochwalić się średnią dzienną sprzedażą ponad 90 000 egzemplarzy, ukazywały się na rynku wydawniczym sześć razy w tygodniu i miały co najmniej 110 kolumn tygodniowo (plus aż dwanaście mutacji regionalnych).
Przez te wszystkie lata „Przegląd Sportowy” i „Tempo” musiały bardzo walczyć o pierwszoplanową pozycję wśród pism sportowych. Rankingi popularności dzienników centralnych plasowały „Przegląd Sportowy” i „Tempo” już na czwartym miejscu w kraju (awans z dwunastej lokaty).
W latach 2004–2005 pracował w „Warszawskim Kurierze Sportowym” na stanowisku redaktora naczelnego (24.06.2004-31.10.2005), a od 1.11.2005 do 30.03.2007 był redaktorem naczelnym „Mazowieckiego Sport Expressu”. Od 1.05.2007 do 31.3.2009 pracował w dzienniku „Polska The Times”, gdzie najpierw był sekretarzem, potem zaś zastępcą kierownika działu sportowego.
1 kwietnia 2009 roku został dyrektorem wydawniczym w SportLive24 Spółka Akcyjna, a 1 czerwca 2010 roku wybrano go Prezesem Zarządu SportLive24 S.A. oraz jednocześnie redaktorem naczelnym „Magazynu Futbol” i „Futbol News”.
Nagrody (wybrane).
1985: Nagroda Młodych im. Wiesława Kaczmarka (przyznawana najlepszemu polskiemu dziennikarzowi sportowemu, który nie ukończył 30 lat)
Publikacje (wybrane).
1992: „Kulisy olimpiad: od Aten do Barcelony” (wspólnie z Krzysztofem Bazylowem i Maciejem Petruczenko), wyd. Alma-Press
2004: „Letnie Igrzyska Olimpijskie Ateny 2004”, wyd. Zysk i S-ka w koedycji z wyd. Edipresse Polska

</doc>
<doc id="4804211" url="https://pl.wikipedia.org/wiki?curid=4804211" title="Zatoka Suchego Drzewa">
Zatoka Suchego Drzewa

Zatoka Suchego Drzewa (także: "Zatoka Pod Dębem") – zatoka Jeziora Solińskiego położona we wschodniej części akwenu (na brzegu zachodnim odnogi), naprzeciw Zatoki Victoriniego, na terenie gminy Solina, w Górach Sanocko-Turczańskich. Stanowi południowy kraniec Półwyspu Horodek. 
Zatoka ma długość około czterystu metrów. Jej północny brzeg stanowią plaże. Nazwa została wzięta od dwóch charakterystycznych uschniętych drzew sterczących z wody. Przy drzewach tych znajduje się prosta, drewniana buda. Z tego samego ujścia odchodzi bardziej na południe druga, bliźniacza zatoka bez nazwy i o podobnym charakterze. Obie zatoki mają szerokość kilkudziesięciu metrów. W niedużej odległości od końca zatoki znajdują się resztki cmentarza w Horodku.

</doc>
<doc id="4804217" url="https://pl.wikipedia.org/wiki?curid=4804217" title="Felix, Net i Nika oraz Sekret Czerwonej Hańczy">
Felix, Net i Nika oraz Sekret Czerwonej Hańczy

Felix, Net i Nika oraz Sekret Czerwonej Hańczy – dwunasty tom serii książek science fiction dla dzieci i młodzieży Felix, Net i Nika, autorstwa Rafała Kosika. Premiera odbyła się 20 listopada 2013 roku. Książka liczy 504 stron.
Fabuła.
Powieść opowiada o szkolnej wycieczce, podczas której trójka gimnazjalistów musi rozwiązać tajemniczą, kryminalną zagadkę zaginięcia ich koleżanki. 
Rozdziały.
Prolog
Epilog

</doc>
<doc id="4804220" url="https://pl.wikipedia.org/wiki?curid=4804220" title="Bohos Bedros XI Emmanuelian">
Bohos Bedros XI Emmanuelian

Bohos Bedros XI Emmanuelian (orm. Պօղոս Պետրոս ԺԱ Էմմանուէլեան; ur. 16 stycznia 1829 w Telerpen, zm. 18 kwietnia 1904) – ormiański duchowny katolicki, biskup Cezarei Kapadockiej w latach 1881–1889, 11. patriarcha Kościoła katolickiego obrządku ormiańskiego w latach 1881–1904.
26 sierpnia 1881 roku został biskupem Cezarei Kapadockiej. Sakrę przyjął 30 października 1881 roku. 26 lipca 1889 roku został wybrany patriarchą Kościoła ormiańskokatolickiego. 14 grudnia 1889 został uznany przez papieża. Funkcję patriarchy pełnił do swojej śmierci w 1904 roku.

</doc>
<doc id="4804221" url="https://pl.wikipedia.org/wiki?curid=4804221" title="Aurel Dermek">
Aurel Dermek

Aurel Dermek (ur. 25 lipca 1925 w Brodském, zm. 15 kwietnia 1989 w Bratysławie) – słowacki mykolog.
Ukończył szkołę w mieście Malacky w zachodniej Słowacji. Studiował na politechnice w Bratysławie, potem pracował jako projektant. Mykologia była jego hobby, któremu poświęcał wolny czas. Jest autorem 54 publikacji. Są to 34 artykuły naukowe i 16 opracowań książkowych, w tym 6 naukowych i 10 popularnonaukowych (atlasy grzybów, kalendarze). Ważniejsze publikacje książkowe:
Był także ilustratorem. W swoich książkach, ale także w książkach i czasopismach innych autorów, opublikował 869 kolorowych plansz grzybów, 759 kolorowych fotografii i 432 rysunki ołówkowe. Przygotował także akwarele grzybów do serii monografii grzybów opublikowanych przez H. Engela. Nie zdążono ich wydrukować przed jego śmiercią.
Nie skupiał się wyłącznie na mykologii. Drugim jego hobby, które udało mu się zrealizować to budowa domu, z biblioteką i gabinetem. Miał także wiele innych zainteresowań.
Opisał nowe gatunki grzybów. W nazwach naukowych utworzonych przez niego taksonów dodawane jest jego nazwisko Dermek.

</doc>
<doc id="4804230" url="https://pl.wikipedia.org/wiki?curid=4804230" title="Chilvers Coton">
Chilvers Coton

Chilvers Coton – dzielnica miasta Nuneaton w Anglii, w hrabstwie Warwickshire, w dystrykcie Nuneaton and Bedworth. Leży 13 km od miasta Coventry. W 1911 roku civil parish liczyła 10 492 mieszkańców. Chilvers Coton jest wspomniana w Domesday Book (1086) jako "Celverdestoche".

</doc>
<doc id="4804237" url="https://pl.wikipedia.org/wiki?curid=4804237" title="Anna Kéthly">
Anna Kéthly

Anna Kéthly (ur. 16 listopada 1889 w Budapeszcie, zm. 7 września 1976 w Blankenberge) – węgierska polityczka socjaldemokratyczna. Vilmos Böhm nazwał ją „Joanną d'Arc węgierskiej polityki”. Minister stanu w rządzie Imre Nagya, obalonym przez wojska sowieckie podczas powstania narodowego na Węgrzech w 1956 r., resztę życia spędziła na wygnaniu.
Anna Kéthly przez ponad pół wieku była liderką Węgierskiej Partii Socjaldemokratycznej. Sprzeciwiała się wszelkim formom nietolerancji i totalitaryzmu, w tym praktykowanym przez dyktaturę Horthyego, rodzimych i zagranicznych faszystów oraz Partię Komunistyczną.
Życiorys.
Młodość.
Edukacja.
Anna Kethly urodziła się w Budapeszcie 16 listopada 1889 roku w rodzinie robotniczej, była jednym z dziewięciorga dzieci. Wykształcenie uzyskała w swoim rodzinnym mieście i w wiedeńskiej szkole , następnie pracowała w biurze.
Praca.
W wieku 15 lat poszła do pracy w fabryce odzieżowej. Rok później przeniosła się do biura prasowego, co dało jej szansę na dalszą naukę. Jako młoda pracownica, która musiała dokładać się do utrzymania rodziny, dołączyła do ruchu robotniczego w słowackich Koszycach.
W czasie I wojny światowej działała w Partii Socjaldemokratycznej (do której wstąpiła w 1917), a także w związku zawodowym jako urzędniczka i dziennikarka. W 1917 r. została wybrana sekretarzem sekcji kobiet w MMOSZ, a w 1920 r. wiceprzewodniczącą, zaś w latach 1939–1944 przewodniczyła tej organizacji.
Kéthly zaangażowała się również w działalność feministyczną i związkową, gdzie wykorzystywała swoje umiejętności dziennikarskie.
Praca parlamentarna.
Początki.
W 1919 r. została wybrana do wiodących organów związku zawodowego i Socjaldemokratycznej Partii Węgier. W 1920 roku została członkinią komitetu wykonawczego, w 1925 roku wiceprezeską, a w 1939 roku sekretarzem generalnym.
Od grudnia 1919 (bądź od 1920) roku szefowała partyjnemu Centralnemu Komitetowi Sterującemu ds. Kobiet, a w 1922 roku została wybrana do parlamentu z ramienia Partii Socjaldemokratycznej, jako jedyna kobieta do 1937 roku.
W 1922 została też wybrana do komitetu narodowego swojej partii. Należała do czołowych postaci opozycyjnej Partii Socjaldemokratycznej w okresie półfaszystowskiego rządu Horthyego. Pracowała nad poprawą warunków życia i uwolnieniem więźniów politycznych reżimu Horthyego, z których dziesiątki tysięcy przebywało w więzieniach i obozach koncentracyjnych. Kéthly aktywnie krytykowała reżim.
W latach 1926–1938 była redaktorką czasopisma i wydawcą „Nőmunkás”, pracowała tam od 1920 roku. W międzyczasie regularnie publikowała artykuły w socjaldemokratycznym dzienniku „Népszava”.
W latach dwudziestych i trzydziestych XX wieku Kéthly pracowała na rzecz rozwoju idei wolnych związków zawodowych i praw człowieka. Protestowała przeciwko brutalnemu antysemityzmowi i tłumieniu sprzeciwu przez znajdujący się na coraz bliżej nazistowskich Niemiec reżim Horthyego.
Lata 1944–1945.
W marcu 1944 r., gdy wojska niemieckie zajęły kraj, a władzę przejęli Strzałokrzyżowcy, Kéthly ukrywała się utrzymując kontakt z przywódcami zakazanego ruchu socjaldemokratycznego.
Powróciła do życia politycznego w lutym 1945, dwa miesiące przed końcem działań wojennych. Kéthly przyłączyła się po wojnie do reorganizacji Węgierskiej Partii Socjaldemokratycznej i została członkinią jej komitetu politycznego. Została wybrana 2 kwietnia 1945 r. członkinią Tymczasowego Zgromadzenia Narodowego. Popularna wśród mas, ze względu na swoje nieustraszone wystąpienia polityczne, została w wyborach parlamentarnych w listopadzie tego samego roku przywrócona na dawne miejsce w parlamencie i w ciągu kilku miesięcy wybrano ją wicemarszałkiem węgierskiego zgromadzenia ustawodawczego, jak również przewodniczącą frakcji socjaldemokratów w parlamencie. Redagowała również czasopismo „Világosság”, dołączyła do panelu redakcyjnego „Szocializmus” i pełniła różne funkcje w organizacjach społecznych.
Po wyborach.
W pierwszym demokratycznie wybranym parlamencie w historii Węgier w 1945 roku zwycięscy komuniści głosili poparcie ideałów demokratycznych i pracę na rzecz odbudowy narodu, w ramach szerokiej koalicji antyfaszystowskiej z socjaldemokratami. Jednak wkrótce, przy wsparciu Związku Radzieckiego, zdominowali władze państwowe i w ciągu trzech lat stworzyli jednopartyjne państwo. Kéthly sprzeciwiała się naciskom komunistów.
W kwietniu 1946 r. udała się do Londynu, a w czerwcu 1947 r. na Międzynarodową Konferencję Socjalistyczną do Zurychu, gdzie śledziła rozwój sytuacji w globalnej społeczności demokratycznego socjalizmu.
Pomimo zachęt ze strony zagranicy, Kéthly nie była w stanie powstrzymać rozwoju władzy komunistycznej na Węgrzech. Odizolowana, nie mogła powstrzymać sfałszowanych przez komunistów wyborów, które gwarantowały porażki takich partii demokratycznych jak jej własna, a jej protesty nie miały większego znaczenia dla zdemoralizowanej opinii publicznej. Jej głos miał również niewielki wpływ na rosnącą liczbę jej kolegów socjaldemokratów, którym udało się przekonać, że połączenie ich partii z komunistami jest nie tylko nieuniknione, ale wręcz pożądane.
18 lutego 1948 roku Kéthly została usunięta z kierownictwa Partii Socjaldemokratycznej na zwołanym nagle spotkaniu jej kierownictwa, natomiast w kongres partyjnym pozbawił ją członkostwa. W czerwcu tego roku prokomunistyczni socjaldemokraci połączyli się z komunistami, tworząc nowy i całkowicie zdominowany przez komunistów podmiot – Węgierską Partię Robotniczą. Kéthly należała do niewielkiej grupy socjaldemokratów, którzy ryzykowali własnym bezpieczeństwem, odmawiając uznania tej fuzji.
Lata 50..
Aresztowanie.
9 lipca 1950 (lub jeszcze w czerwcu tego roku) aresztowano Annę Kéthly, wraz z innymi socjaldemokratami, w związku z rozpoczęciem serii pokazowych procesów przeciwko działaczom tego ruchu. Wyrok na nią zapadł 20 stycznia 1954 roku, została skazana na karę dożywotniego więzienia w ciężkiej pracy za działalność szpiegowską i działalność skierowaną przeciwko państwu, szybko stając się "cause célèbre". W lipcu 1953 r. Międzynarodówka Socjalistyczna potępiła uwięzienie Kéthly.
Uwolniona w listopadzie 1954 roku, ułaskawiona dzięki międzynarodowej presji, przez następne dwa lata przebywała w areszcie domowym. Kéthly odzyskała zdrowie i nawiązała kontakty z nieformalną siecią socjaldemokratów, która ostała się na Węgrzech.
Po rewolucji.
Po powstaniu węgierskim 31 października 1956 roku odrodzona w rewolucji Partia Socjaldemokratyczna wybrała Kéthly na swoją przewodniczącą. 1 listopada udała się na spotkanie Międzynarodówki Socjalistycznej w Wiedniu, gdzie tego samego dnia przedstawiła raport na temat sytuacji na Węgrzech.
2 listopada, pod jej nieobecność, została mianowana delegatką do Zgromadzenia Ogólnego ONZ. Następnego dnia jej partia zaproponowała ją jako ministrę stanu w rządzie koalicyjnym. 3 listopada Imre Nagy ogłosił szczegóły dotyczące swojego rządu koalicyjnego, w skład którego wchodziła m.in. Kéthly.
4 listopada 1956 roku po wkroczeniu wojsk radzieckich na Węgry, rząd Nagya został obalony.
Z Wiednia Kéthly poleciała do Nowego Jorku na posiedzenie Zgromadzenia Ogólnego ONZ. W imieniu demokratycznych Węgier wystosować apel przed specjalną sesją Rady Bezpieczeństwa ONZ, choć nie przyniosło to większych rezultatów; sprzeciwiała się też opiniom jakoby powstanie wybuchło z powodu zagranicznych akcji wywiadowczych czy ingerencji Radia Wolna Europa.
Na wygnaniu.
Kéthly potępiła egzekucję Nagya. Osiedliła się jako polityczna emigrantka w Brukseli. Reprezentowała tam główne węgierskie emigracyjne organizacje socjaldemokratyczne i ruchy robotnicze.
W dniach 5–7 stycznia 1957 r. została wybrana na przewodniczącą Zgromadzenia Ogólnego Węgierskiej Rady Rewolucyjnej. W październiku tego samego roku założyła i została przewodniczącą Węgierskiej Partii Socjaldemokratycznej na Emigracji. W tym samym roku Rada Europy z siedzibą w Strasburgu przyznała jej nagrodę specjalną w wysokości 10.000 marek niemieckich dla upamiętnienia życiowego zaangażowania w sprawy wolności i praw człowieka. Kéthly zapowiedziała, że wesprze działalność wygnanych węgierskich organizacji młodzieżowych.
Została redaktorką naczelną emigracyjnego „Népszava”, który był wydawany w Londynie w latach 1957–1963. W 1962 r. komunistyczny rząd Jánosa Kádára zrehabilitował ją, ale Anna zdecydowała się nie wracać na Węgry nawet w celu wizyty. Zamiast tego nadal krytykowała reżim komunistyczny i ideologię, którą wykorzystywał do uzasadniania swoich czynów. W Brukseli odegrała kluczową rolę w założeniu Instytutu Imre Nagy, ośrodka badawczego monitorującego sytuację na Węgrzech, a w ciągu następnych dziesięcioleci opublikowała kilka opracowań na temat rewolucji 1956 roku i jej następstw.
W 1962 r. Sąd Najwyższy uchylił wyrok z 1954 r. przeciwko niej, ale skazał ją pod jej nieobecność, na dwa lata więzienia za podżeganie przeciwko państwu.
W 1970 r. założyła „Szociáldemokrata Szemle”, który redagowała przez trzy lata.
Latem 1976 r. przewodniczyła wiedeńskiej konferencji emigracyjnej Partii Socjaldemokratycznej za Granicą.
Anna Kéthly zmarła 7 września 1976 roku w belgijskim Blankenberge.
Upamiętnienie.
W listopadzie 1989 roku Węgierska Partia Socjaldemokratyczna otworzyła swój pierwszy od ponad czterech dekad kongres, ogłaszając nieważność przymusowego wchłonięcia przez komunistów w 1948 roku. Na platformie przy tej okazji znajdował się niebieski ekran z portretem ostatniej przywódczyni partii przed jej upadkiem, Anny Kéthly.
Rok później, w październiku (lub listopadzie) 1990 r., prochy Kéthly zostały przywiezione z Belgii. 3 listopada zostały złożone na budapesztańskim cmentarzu Rakoskeresztur, w pobliżu grobu Imre Nagya i jego współpracowników.
W latach 90. ukazało się kilka książek o Kéthly.
Pełna rehabilitacja Anny Kéthly miała miejsce 7 lipca 1994 r., kiedy Sąd Najwyższy uchylił oskarżający ją wyrok z 1962 r.
W październiku 1994 r. w ramach Węgierskiej Partii Socjaldemokratycznej ogłoszono centrystyczną i niemarksistowską frakcję, która nazwała się Partią Socjaldemokratyczną Anny Kéthly. Przewodniczący partii Sandor Bacskai jako cel wymienił stworzenie organizacji przypominającej socjaldemokratów niemieckich, których Godesberger Programm z 1959 roku wyznaczył ostateczne zerwanie z marksistowskim dogmatyzmem i teoriami walki klasowej.

</doc>
<doc id="4804239" url="https://pl.wikipedia.org/wiki?curid=4804239" title="Latif-ur-Rehman">
Latif-ur-Rehman



</doc>
<doc id="4804245" url="https://pl.wikipedia.org/wiki?curid=4804245" title="Zatoka Potoku Czarnego">
Zatoka Potoku Czarnego

Zatoka Potoku Czarnego – zatoka Jeziora Solińskiego położona w południowo-wschodniej części akwenu, na terenie gminy Czarna, w Górach Sanocko-Turczańskich. Jest to największa zatoka w dolinie Sanu jeziora Solińskiego. 
Zatoka odchodzi na południowy wschód od głównego akwenu, od którego oddziela ją tzw. Wielka Brama. Ma długość 2,5 kilometra i szerokość nie przekraczającą trzystu metrów. Oba brzegi porasta las liściasty złożony przede wszystkim z buków i grabów. Brzegi wznoszą się do wysokości 485 m n.p.m. po stronie północnej i 539 m n.p.m. po stronie południowej (stoki Otrytu). Oprócz lokalnych cieków do zatoki wpływają Paniszczówka i Czarny. Zatoka jest płytka, a po obu jej stronach istnieją rozległe mielizny.
Na brzegu południowym znajduje się wieś Chrewt z licznymi ośrodkami wypoczynkowymi, gastronomią, campingiem i przystaniami (m.in. PTTK, Śląski Uniwersytet Medyczny, LOK). Przez Chrewt przebiega droga wojewódzka nr 894. Przy końcu zatoki przechodzi niebieski szlak pieszy z Ustrzyk Dolnych do Wołosatego.

</doc>
<doc id="4804251" url="https://pl.wikipedia.org/wiki?curid=4804251" title="Obraz ciała">
Obraz ciała

Obraz ciała (psychologia) – umysłowa reprezentacja siebie, zawierająca w sobie postrzeganie wyglądu, uczucia, myśli związane z ciałem, funkcje i możliwości ciała, a także to jak osoba czuje się w swoim ciele. Ocena obrazu ciała może obejmować różne postawy, łącznie z zadowoleniem lub brakiem zadowolenia z obrazu ciała oraz zniekształceniami jego wizerunku (dysmorfofobia). Wizerunek ciała nie jest niezmienny, może ulegać zmianom pod wpływem oddziaływania otoczenia, uwag od innych czy nastroju. Nowe informacje są włączane w wizerunek ciała, jeśli zostaną przetworzone to obraz ciała może ulec przekształceniom. 
Pojęcie obrazu ciała zostało pierwszy raz zdefiniowane przez Paula Shildera, który scharakteryzował je jako wizerunek swojego ciała, który tworzymy w umysłach, sposób, w jaki nasze ciało wygląda dla nas samych. Od tego czasu pojęcie obrazu ciała interesowało wielu badaczy, którzy skupili się na jego różnych aspektach, takich jak postrzegana atrakcyjność fizyczna, zadowolenie z wagi, akceptacja ciała, schemat ciała, niezadowolenie z obrazu ciała. 
Obraz ciała może być negatywny lub pozytywny. Negatywny obraz ciała jest powiązany z niezadowoleniem z rozmiaru ciała, wyglądu, muskulatury, wagi i wiąże się z poczuciem wstydu i lęku. Osoby z negatywnym obrazem ciała czują, że ich ciała są wadliwe w stosunku do innych i są bardziej narażone na poczucie izolacji, posiadanie niskiej samooceny, depresji i zaburzeń odżywiania.
Wizerunek obrazu ciała składa się z czterech komponentów: poznawczego, emocjonalnego/afektywnego, behawioralnego i percepcyjnego. Komponent poznawczy obejmuje myśli i przekonania związane z ciałem, a zaburzenia w tym obszarze przyjmują charakter zniekształceń w myśleniu o ciele, na przykład wyolbrzymianie jednych i minimalizowanie innych danych. Komponent behawioralny to postawy wobec ciała i jego poszczególnych elementów, a także zachowania ukierunkowane na jego zmianę, na przykład diety i ćwiczenia. Komponent emocjonalny obejmuje uczucia łączące się z ciałem, a czynnik percepcyjny – oszacowanie kształtów i rozmiaru ciała. Mogą wystąpić tu zniekształcenia, na przykład przeszacowanie wymiarów ciała, czy zdeformowane postrzeganie jego elementów. Badania wskazują na występowanie tendencji wśród kobiet do postrzegania elementów swojego ciała jako większe, niż są w rzeczywistości. Zaburzenia w obszarze tych komponentów stanowią podstawę zaburzeń klinicznych, takich jak jadłowstręt psychiczny czy bulimia nervosa.
Kształtowanie się i rozwój obrazu ciała.
Proces kształtowania się obrazu ciała jest powiązany ze zmianami rozwojowymi. W okresie dzieciństwa mają miejsce trzy osiągnięcia rozwojowe istotne dla tworzenia obrazu swojego ciała:
Zwiększenie zainteresowania wyglądem i funkcjonowaniem ciała nasila się następnie w etapie dojrzewania, również wtedy kształtuje się emocjonalny stosunek do własnego ciała. Przyjmuje się, że zadowolenie z obrazu ciała oraz jego poszczególnych elementów obniża wraz z wiekiem, jest najniższe w okresie adolescencji. Niezadowolenie z sylwetki, wagi i poszczególnych elementów ciała ma związek z potrzebą odchudzania się, wynikającą z internalizowania przekazów kulturowych na temat szczupłości, jako wyznacznika atrakcyjności i akceptacji. U dziewcząt niezadowolenie zwykle łączy się z tymi częściami ciała, które związane są z odkładaniem się tkanki tłuszczowej (typu brzuch, uda, biodra). Z kolei u chłopców, niezadowolenie nie wiąże się z obawą przed byciem za grubym, ale za mało muskularnym. Chęć posiadania muskularnego ciała przez chłopców ma mniejszy negatywny wpływ na obraz własnego ciała, niż ideał szczupłego ciała u kobiet.

</doc>
<doc id="4804265" url="https://pl.wikipedia.org/wiki?curid=4804265" title="Troglomyces twitteri">
Troglomyces twitteri

Troglomyces twitteri – odkryty w maju 2020 r. gatunek grzyba pasożytujący na owadach (grzyb entomopatogeniczny) i krocionogach. Wyglądem przypomina małe larwy. 
Systematyka i nazewnictwo.
Pozycja w klasyfikacji według Index Fungorum: "Laboulbeniaceae, Laboulbeniales, Laboulbeniomycetidae, Laboulbeniomycetes, Pezizomycotina, Ascomycota, Fungi".
Jest to gatunek opisany po raz pierwszy w 2019 roku przez zespół naukowców Błaszkowski, Niezgoda, Piątek, Magurno, Malicka, Zubek, Mleczko, Yorou, Jobim, Vista, Lima, Goto. Nazwa gatunku jest powiązana z historią jego odkrycia. Gatunek został przypadkiem odkryty w 2020 roku przez biologa Anę Sofie Reboleira, badaczkę z uniwersytetu w Kopenhadze, która przeglądając wpisy w serwisie Twitter, zwróciła uwagę na zdjęcie opublikowane przez entomologa Dereka Hennen.

</doc>
<doc id="4804279" url="https://pl.wikipedia.org/wiki?curid=4804279" title="Wydawnictwo Interpress">
Wydawnictwo Interpress



</doc>
<doc id="4804290" url="https://pl.wikipedia.org/wiki?curid=4804290" title="Edward Sikora">
Edward Sikora

Edward Sikora (ur. 1 października 1930, zm. 24 grudnia 2019) – polski samorządowiec i urzędnik, w latach 1990–1996 wicewojewoda poznański.
Życiorys.
Ukończył studia ekonomiczne, przez wiele lat pracował w administracji. Od 1 grudnia 1990 do 31 maja 1996 zajmował stanowisko wicewojewody poznańskiego, następnie przeszedł na emeryturę. Później pracował jako doradca prezesa Banku Handlowego, zajmował też stanowisko szefa rady nadzorczej firmy budowlanej Pekabud-Morasko.
Został pochowany na Cmentarzu Komunalnym w Czerwonaku.

</doc>
<doc id="4804296" url="https://pl.wikipedia.org/wiki?curid=4804296" title="Anak Verhoeven">
Anak Verhoeven

Anak Verhoeven (ur. 15 lipca 1996 w Schriek) – belgijska wspinaczka sportowa. Specjalizuje się w prowadzeniu oraz we wspinaczce łącznej. Zdobywczyni srebrnego medalu na mistrzostwach świata w Paryżu w 2016 roku.
Kariera sportowa.
Wicemistrzyni świata we wspinaczce sportowej w konkurencji prowadzenia z Paryża z 2016 roku.
W 2017 na mistrzostwach Europy we włoskiej Campitello di Fassa wywalczyła złoty medal we wspinaczce sportowej w konkurencji prowadzenia.
Uczestniczka World Games we Wrocławiu w 2017, gdzie zdobyła złoty medal w prowadzeniu.
Wielokrotna uczestniczka, medalistka prestiżowych, elitarnych zawodów wspinaczkowych Rock Master we włoskim Arco, gdzie zdobył ogółem 4 medale; w tym 1 złoty i 3 brązowe.

</doc>
<doc id="4804301" url="https://pl.wikipedia.org/wiki?curid=4804301" title="Auel Dermek">
Auel Dermek



</doc>
<doc id="4804310" url="https://pl.wikipedia.org/wiki?curid=4804310" title="Felix, Net i Nika oraz Klątwa Domu McKillianów">
Felix, Net i Nika oraz Klątwa Domu McKillianów

Felix, Net i Nika oraz Klątwa Domu McKillianów – trzynasty tom serii książek science fiction dla dzieci i młodzieży Felix, Net i Nika, autorstwa Rafała Kosika. Premiera odbyła się 19 listopada 2014 roku. Książka ma 400 stron.
Fabuła.
Przyjaciele - Felix, Net i Nika - jadą na wakacje do Londynu. "Superpaczka" musi zmierzyć się z klątwą, która od lat prześladuje pewien szkocki klan.
Rozdziały.
Epilog

</doc>
<doc id="4804311" url="https://pl.wikipedia.org/wiki?curid=4804311" title="Nadużycia seksualne w Kościele katolickim w Polsce">
Nadużycia seksualne w Kościele katolickim w Polsce

Nadużycia seksualne w Kościele katolickim w Polsce – przypadki wykorzystywania seksualnego przez księży, zakonników i innych duchownych Kościoła katolickiego w Polsce. Jest to część zjawiska nadużyć seksualnych w Kościele katolickim na całym świecie.
Procesy sądowe.
Jednym z pierwszych przypadków nagłośnienia tego zjawiska w Polsce było oskarżenie w 2001 ks. Michała Moskwy, proboszcza z Tylawy, o molestowanie przez kilkanaście lat dziewczynek w swojej parafii. Prokuratura w Krośnie nadzorowana przez Stanisława Piotrowicza umorzyła sprawę uznając, że ksiądz dotykał dziewczynki w miejscach intymnych, gdyż miał zdolności bioenergoterapeutyczne. Stanisław Piotrowicz komentując sprawę, powiedział, że w postępowaniu nie wykonywał żadnych czynności procesowych. Dopiero po publikacjach prasowych Prokuratura Krajowa nakazała przeprowadzenie powtórnego śledztwa, tym razem prokuraturze w Jaśle. W 2004 zapadł wyrok skazujący księdza na dwa lata w zawieszeniu na pięć za molestowanie sześciu dziewczynek. Arcybiskup przemyski Józef Michalik jeszcze przez rok pozwolił skazanemu księdzu pracować w tej samej parafii.
W latach 2002–2012 za molestowanie małoletnich skazano w Polsce prawomocnym wyrokiem 27 księży katolickich. Zdaniem holenderskiego dziennikarza Ekke Overbeeka, zajmującego się problemem pedofilii, autora książki "Lękajcie się. Ofiary pedofilii w Kościele mówią", wiele innych spraw zostało oddalonych ze względu na przedawnienie lub nie zostało w ogóle ujawnionych. Autor rzeczywistą liczbę ofiar wśród dzieci szacuje na setki lub tysiące. Wśród prawomocnie skazanych wyrokiem sądu za nadużycia seksualne wobec nieletnich znaleźli się m.in. proboszcz parafii w Jarnołtówku Zbigniew Paszkowski (w 2004 roku na 1,5 roku więzienia w zawieszeniu na 3 lata przez Sąd Rejonowy w Prudniku), ksiądz Roman B. (w 2009 roku skazany na karę 8 lat pozbawienia wolności i 5 lat zakazu wykonywania zawodu; w 2012 roku ksiądz wyszedł na wolność), Wojciech Gil z zakonu michalitów (skazany na karę 7 lat więzienia przez Sąd Rejonowy w Wołominie), ksiądz Paweł Kania (skazany na 7 pozbawienia wolności w 2015 roku), proboszcz parafii Kalinówka Stanisław G. w 2012 roku na 3 lata bezwzględnego więzienia, oraz w 2020 roku ksiądz Michał L. wikariusz w parafii Matki Bożej Bolesnej w Gdańsku skazany na 10 lat więzienia
6 maja 2010 roku Chrześcijańskie Stowarzyszenie Troski o Media „Świadectwo” z Rzeszowa wystąpiło z wnioskiem do Prokuratora Generalnego, aby nie ujawniać publicznie informacji o księżach zamieszanych w skandale seksualne do czasu, aż w ich sprawie nie uprawomocni się wyrok.
Odszkodowanie w diecezji koszalińsko-kołobrzeskiej.
Po procesie o odszkodowanie za pedofilię w 2015 r. diecezja koszalińsko-kołobrzeska wypłaciła odszkodowanie ofierze księdza-pedofila, molestowanej w dzieciństwie. Ofiara domagała się 200 tysięcy złotych. Kwota wypłaconego odszkodowania nie została ujawniona opinii publicznej. Sam ksiądz został skazany na dwa lata więzienia. Sprawa ta umożliwia dochodzenie swoich roszczeń innym ofiarom molestowania przez duchownych w Polsce.
Fałszywe oskarżenia o pedofilię.
Łódzki sąd apelacyjny orzekł, że Marek Lisiński, który przez wiele lat pełnił funkcję tzw. „rzecznika ofiar pedofilii w Kościele”, kłamał i nigdy nie był molestowany przez księdza, którego oskarżał.
11 października 2021 roku zapadł w tej sprawie prawomocny wyrok, a 15 grudnia 2021 roku Sąd Apelacyjny w Łodzi opublikował jego pisemne uzasadnienie. W trakcie dochodzenia okazało się, że Lisiński przedstawił trzy różne wersje wydarzeń
Mapa kościelnej pedofilii w Polsce Fundacji „Nie Lękajcie Się”.
7 października 2018 roku, po półtorarocznej pracy, Fundacja „Nie Lękajcie Się” na swojej stronie internetowej uruchomiła mapę przedstawiającą m.in. miejscowości 266 ofiar nadużyć seksualnych dokonanych przez duchownych w Polsce. Zawiera ona inicjały sprawcy oraz miejscowość, w której przypadek molestowania miał miejsce. Zastrzeżenia wobec mapy wyraził prezes KAI Marcin Przeciszewski, który uważa, że nie wszystkie przypadki przeszły należytą weryfikację. Autorzy mapy wyjaśnili, że podjęli ten temat, gdyż księża molestujący małoletnich byli przenoszeni z parafii do parafii narażając kolejne potencjalne ofiary.
W lutym 2019 roku, raport – opracowany na podstawie danych przedstawionych w mapie oraz analizy problemu pedofilii w Kościele katolickim w Polsce – został przekazany Papieżowi Franciszkowi.
Fundacja „Nie Lękajcie Się” zakończyła działalność w 2020 roku w związku ze skandalem związanym z jej założycielem, Markiem Lisińskim, który dopuścił się wyłudzenia 30 tysięcy złotych od jednej z podopiecznych fundacji.
Raport KEP.
14 marca 2019 roku Konferencja Episkopatu Polski przedstawiła opracowanie dot. zgłoszeń przypadków wykorzystania seksualnego małoletnich, który przedstawił dane, że:
11 maja 2019 Tomasz Sekielski zamieścił na serwisie YouTube film dokumentalny pt. "Tylko nie mów nikomu" przedstawiający relacje ofiar księży pedofilów i ich konfrontacje ze swoimi oprawcami.
Tuszowanie pedofilii przez biskupów.
Portal OKO.press w maju 2019 zarzucił siedmiu polskim biskupom tuszowanie przypadków pedofilii. Są to: Alojzy Orszulik, Andrzej Dziuba, Edmund Piszcz, Wojciech Ziemba, Józef Górzyński, Józef Kupny, Kazimierz Nycz. W maju 2019 reporter programu „Czarno na białym” w TVN24 ujawnił, że skazany w 2004 roku Michał Moskwa, były proboszcz z Tylawy, regularnie prowadzi różaniec w Radiu Maryja.
W odpowiedzi na doniesienia o nadużyciach politycy zaproponowali utworzenie mającej je zbadać komisji. Według PiS winna ona skupiać się na przypadkach nadużyć seksualnych nie tylko w Kościele katolickim, ale i wziąć pod uwagę inne środowiska związane z opieką nad dziećmi, na podobieństwo Komisji działającej w Australii, wedle raportu której aż 70% sprawców wywodziło się z organizacji religijnych. Projekt PO przewidywał miejsce w podobnej komisji także dla przedstawicieli Kościoła katolickiego. O powołanie komisji, mającej skupiać przedstawicieli prawników, lekarzy, psychologów i organizacji pozarządowych (ale nie Kościołów) starała się natomiast Fundacja Nie Lękajcie Się.
W czerwcu 2019 „Gazeta Wyborcza” zarzuciła grupie polskich biskupów tuszowanie czynów pedofilskich popełnionych przez podległych im duchownych. Zarzuty dotyczą następujących biskupów: Alojzy Orszulik, Piotr Greger, Kazimierz Nycz, Ignacy Jeż, Henryk Gulbinowicz, Marian Gołębiewski, Jan Tyrawa, Edward Janiak, Sławoj Leszek Głódź, Stanisław Stefanek, Marian Przykucki, Zygmunt Kamiński, Andrzej Dzięga, Edmund Piszcz, Wojciech Ziemba, Józef Górzyński, Henryk Hoser, Marek Jędraszewski, Józef Michalik, Jan Wątroba, Tadeusz Gocłowski.
Powołanie państwowej komisji.
We wrześniu 2019 Sejm RP uchwalił ustawę o Państwowej Komisji do spraw wyjaśniania przypadków czynności skierowanych przeciwko wolności seksualnej i obyczajności wobec małoletniego poniżej lat 15 zwanej w skrócie państwową komisją do spraw pedofilii. Pierwszego członka tej komisji nominowano dopiero w maju 2020, po emisji filmu "Zabawa w chowanego", nagłaśniającego bierność hierarchii katolickiej i władz państwowych w sprawie pedofilii.
Powołanie przez KEP Fundacji św. Józefa.
W październiku 2019 Konferencji Episkopatu Polski podjęła uchwałę o utworzeniu Fundacji Świętego Józefa, nadaniu statutu, powołaniu rady i zarządu fundacji (Marta Titaniec i ks. Tadeusz Michalik). Celem Fundacji jest „ochrona dzieci i młodzieży we wspólnocie Kościoła Katolickiego oraz budowanie efektywnych struktur pomocy wspierających uzdrowienie osób zranionych i zapobieganie kolejnym przestępstwom wykorzystania seksualnego”. Fundacja została zarejestrowana w styczniu 2020. Marta Titaniec z zarządu Fundacji, jest współautorką projektu „Zranieni w Kościele” – pomocowej inicjatywy świeckich w reakcji liczne przypadki wykorzystywania seksualnego w Kościele. Główne działania inicjatywy to prowadzenie telefonu zaufania oraz dyżurów i bezpłatnych porad prawnych dla osób dotkniętych przemocą seksualną w Kościele. W Fundacji św. Józefa, Marta Titaniec wraz z zespołem realizują projekty takie jak strona ZglosKrzywde.pl, na której można zgłaszać przypadki wykorzystywania seksualnego w Kościele oraz znaleźć materiały pomocowe. Pozostałe działania Fundacji to prowadzenie lokalnych (archidiecezja warszawska, krakowska, poznańska) grup wsparcia dla osób skrzywdzonych przemocą seksualną. Fundacja prowadzi także Centrum Ochrony Dziecka, które oferuje szkolenia i formację z zakresu psychologii, pedagogiki i duchowości w kontekście prewencji i reakcji na wykorzystywanie nieletnich w Kościele. Centrum opracowuje programy prewencji, zbiory dobrych praktyk w celu zapewnienia w Kościele „bezpiecznego środowiska dla dzieci i młodzieży”.
Pilna wizyta "ad limina".
10 maja 2021 papież Franciszek wezwał polskich biskupów w trybie pilnym (za pośrednictwem Nuncjatury Apostolskiej w Polsce) do złożenia wizyty "ad limina" w Watykanie. Jest to spowodowane napływaniem do Watykanu znacznej liczby zgłoszeń o zaniedbaniach polskich biskupów przy wyjaśnianiu spraw dotyczących wykorzystywania seksualnego małoletnich przez część duchownych.

</doc>
