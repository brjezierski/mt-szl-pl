<doc id="4826619" url="https://pl.wikipedia.org/wiki?curid=4826619" title="Bressay">
Bressay

Bressay () – zaludniona szkocka wyspa w archipelagu Szetlandy, położona na zachodnim wybrzeżu Wielkiej Brytanii, kilkaset metrów na wschód od Mainland, największej spośród wszystkich wyspy archipelagu. Słynie z dużych kolonii ptaków morskich. 
Opis.
Wyspa jest piątą co do wielkości wyspą na Szetlandach. Ma powierzchnię 28 km², ok. 9 km długości i do 5 km szerokości. Najwyższej położony punkt na wyspie znajduje się na szczycie wzgórza Ward of Bressay, które wznosi się na 226 m (741 stóp). Oddzielona jest kilkaset metrów od wschodniego wybrzeża, głównej wyspy archipelagu, Mainland. Między wyspami regularnie kursuje prom. Podróż zajmuje ok. 10 min. 
Większość osad znajduje się na osłoniętym zachodnim wybrzeżu. Największą jest osada Mail (), w której znajduje się szkoła, kościół, poczta i sklep. Wioska Glebe składa się z kilku porozrzucanych zagród, wraz z niewielką osłoniętą zabudową socjalną zbudowaną w 1975 r., znaną jako Glebe Park i Upper Glebe. Również na zachodnim wybrzeżu wyspy znajduje się kolejna osada Heogan, gdzie znajduje się zakład przetwórstwa ryb, wytwarzający mączkę rybną. 
Latarnia morska Bressay, położona jest na Kirkabister Ness na zachodnim wybrzeżu wyspy. Wybudowana została w 1858 r. przez inżynierów Davida (1815–86) i Thomas Stevensonów (1818–87). Budowa trwała 2,5 roku. Została zelektryfikowana w 1967 r. i zautomatyzowana w 1988 r.. 
Zabytki.
Na wyspie znajduje się Bressay Stone, płyta z IX wieku, będąca dziełem Piktów. Znajduje się na cmentarzu opuszczonego XII-wiecznego kościoła St. Mary's Church w Cullingsburgh na północno-wschodnim wybrzeżu wyspy Bressay. Kamień został tu znaleziony przez robotnika w 1852 r. Ozdobiony jest ozdobną głową krzyżową, jeźdźcem między dwoma mnichami, różnymi bestiami, wizerunkiem dzika i wieloma ozdobnymi symbolami. Zawiera także napis wykonany pismem ogamicznym, który łączy nordyckie słowa z gaelickimi, co może dowodzić, że nordyckie osadnictwo w Szkocji nie było tak gwałtowne, jak zakładano a przebiegało stopniowo. 
W 1864 r. kamień został przeniesiony do Narodowego Muzeum Starożytności w Edynburgu (obecnie Muzeum Narodowe Szkocji), a replika została wzniesiona na cmentarzu przez Szetlandzką Radę Kościołów w 2000 r.
Populacja.
W 1841 r. na wyspie mieszkało 904 osób, do 1961 r. populacja spadła do 269, a następnie systematycznie wzrastała do 352 w 1991 r. i 384 w 2001 r. W 2011 r. nieznacznie spadała – do 368.

</doc>
<doc id="4826622" url="https://pl.wikipedia.org/wiki?curid=4826622" title="Lista zabytków w Qali">
Lista zabytków w Qali

To jest lista zabytków w miejscowości Qala na Gozo, Malta, które są umieszczone na liście National Inventory of the Cultural Property of the Maltese Islands.

</doc>
<doc id="4826623" url="https://pl.wikipedia.org/wiki?curid=4826623" title="Dino Štiglec">
Dino Štiglec

Dino Štiglec (ur. 3 października 1990 w Zagrzebiu) – chorwacki piłkarz występujący na pozycji obrońcy w Śląsku Wrocław.
Kariera klubowa.
Grę w piłkę nożną rozpoczął w wieku 11 lat w szkółce NK Zagreb z rodzinnego Zagrzebia. W rundzie wiosennej sezonu 2008/09 został włączony do kadry pierwszego zespołu. 1 marca 2009 zanotował debiut w 1. HNL w wyjazdowym spotkaniu z NK Croatia Sesvete (4:1). Ze względu na niewielkie szanse na regularne występy został dwukrotnie wypożyczony na okres jednej rundy – najpierw do NK Vrapče w 2010 roku (3. HNL) a następnie w 2011 roku do NK Lučko (2. HNL). Po powrocie do NK Zagreb stał się od sezonu 2011/12 graczem podstawowego składu. Po sezonie 2012/13 spadł ze swoim klubem z chorwackiej ekstraklasy, do której powrócił po jednym roku. Latem 2015 roku jako wolny agent przeszedł do NK Slaven Belupo, gdzie przez 1,5 roku zaliczył 52 ligowe występy, w których zdobył 1 bramkę.
W styczniu 2017 roku za kwotę 130 tys. euro został wykupiony przez NK Olimpija Lublana, trenowaną przez Lukę Elsnera. 25 lutego zadebiutował w 1. SNL w przegranym 0:1 spotkaniu przeciwko NK Maribor. W czerwcu 2017 roku wystąpił po raz pierwszy w europejskich pucharach w meczu z Vaasan Palloseura (0:1) w kwalifikacjach Ligi Europy 2017/18. W sezonie 2017/18 wywalczył krajowy dublet i zagrał we wszystkich możliwych 44 spotkaniach, co było najlepszym wynikiem w klubie od 2001 roku. Ponadto w lidze NK Olimpija straciła łącznie 17 goli, ustanawiając nowy rekord słoweńskiej ekstraklasy. W lutym 2019 roku Štiglec otrzymał propozycję przejścia do BATE Borysów, jednakże ofertę wycofano z powodu niekorzystnych wyników testów medycznych. Wkrótce po tym powrócił do NK Olimpija, gdzie pozostał do momentu wygaśnięcia kontraktu. Na zakończenie sezonu 2018/19 zdobył Puchar Słowenii po pokonaniu w finale NK Maribor.
W czerwcu 2019 roku związał się dwuletnią umową ze Śląskiem Wrocław prowadzonym przez Vítězslava Lavičkę. 20 lipca 2019 zadebiutował w Ekstraklasie w wygranym 1:0 wyjazdowym meczu z Wisłą Kraków, w którym strzelił jedyną bramkę, uznaną przez organizatora rozgrywek za gola kolejki.

</doc>
<doc id="4826624" url="https://pl.wikipedia.org/wiki?curid=4826624" title="Jakub Więzik">
Jakub Więzik

Jakub Więzik (ur. 15 lipca 1991 w Bielsku-Białej) – polski piłkarz występujący na pozycji napastnika w polskim klubie Spójnia Landek.
Kariera klubowa.
Więzik rozpoczął swoją karierę w juniorach Podbeskidzia Bielsko-Biała. Przed sezonem 2009/2010 trafił na roczne wypożyczenie do młodzieżowej drużyny Śląska Wrocław, by po jego zakończeniu przejść do tego klubu na zasadzie transferu definitywnego. Pierwszym sezonem w seniorskiej piłce były dla Więzika rozgrywki 2011/2012, które spędził na wypożyczeniu do pierwszoligowego Górnika Polkowice - rozegrał dla tego klubu 20 ligowych spotkań i strzelił w nich dwie bramki. 
Sezon 2012/2013 Więzik również rozpoczął na wypożyczeniu do 1. Ligi - w trakcie rundy jesiennej tych rozgrywek wystąpił w 16 meczach ŁKS-u Łódź i zaliczył w nich cztery trafienia. Przed rundą wiosenną Więzik powrócił do Śląska Wrocław, rozgrywając dla niego trzy spotkania w Ekstraklasie (debiut w tych rozgrywkach zaliczył 5 maja 2013 roku w meczu z Pogonią Szczecin), zostając również jej brązowym medalistą oraz finalistą Pucharu Polski.
W trakcie rundy jesiennej sezonu 2013/2014 Więzik wystąpił w siedmiu meczach Ekstraklasy oraz w dwóch spotkaniach eliminacji Ligi Europy, w żadnym z nich nie zapisując się jednak na listę strzelców. Przed rundą wiosenną Więzik trafił na wypożyczenie do drugoligowej Pogoni Siedlce, zaliczając w jej barwach 8 występów i nie strzelając żadnej bramki. 
Po zakończeniu wypożyczenia do Pogoni Więzik definitywnie rozstał się ze Śląskiem i podpisał kontrakt z występującym na czwartym poziomie rozgrywkowym niemieckim FC Carl Zeiss Jena. Na początku 2016 roku przeszedł do innego niemieckiego klubu - ZFC Meuselwitz. Przed sezonem 2017/2018 Więzik związał się z występującym w słowackiej ekstraklasie 1.FC Tatran Prešov, by po pół roku odejść do występującego na tym samym poziomie rozgrywkowym FK Železiarne Podbrezová. Przed sezonem 2019/2020 Więzik wrócił do Polski, zostając piłkarzem czwartoligowej Spójni Landek.

</doc>
<doc id="4826626" url="https://pl.wikipedia.org/wiki?curid=4826626" title="Zarecznaje (przystanek kolejowy)">
Zarecznaje (przystanek kolejowy)

Zarecznaje (, ) – przystanek kolejowy w miejscowości Smolewicze, w rejonie smolewickim, w obwodzie mińskim, na Białorusi. Leży na linii Moskwa - Mińsk - Brześć. Położony jest w centralnej części Smolewicz, w przeciwieństwie do stacji Smolewicze, która leży na peryferiach miasta.

</doc>
<doc id="4826628" url="https://pl.wikipedia.org/wiki?curid=4826628" title="Michał Siewierski (zm. 1644)">
Michał Siewierski (zm. 1644)

Michał Siewierski herbu Ogończyk – podczaszy brzeskokujawski, elektor Władysława IV Wazy.
Życiorys.
Michał Siewierski pochodził ze szlacheckiego rodu Siewierskich herbu Ogończyk. Siewierski był aktywny w życiu publicznym zarówno Kujaw, jak i Rzeczypospolitej. W latach 1633–1644 pełnił urząd ziemski podczaszego brzesko-kujawskiego. Podpisał również reprezentując województwo brzesko-kujawskie.

</doc>
<doc id="4826630" url="https://pl.wikipedia.org/wiki?curid=4826630" title="RFC Tilleur">
RFC Tilleur

RFC Tilleur – belgijski klub piłkarski, mający siedzibę w dzielnicy Tilleur w mieście Saint-Nicolas, na wschodzie kraju. Obecnie gra w Division 2 Amateur.
Historia.
Chronologia nazw:
Klub sportowy Tilleur FC został założony w miejscowości Saint-Nicolas w 1899 roku przez kilku towarzyszy z dzielnicy Tilleur. Z powodu braku boiska, klub musiał poczekać do 1904 roku, aby móc dołączyć do UBSSA. Początkowo zespół grał w mistrzostwach "juniorów". Dopiero w sezonie 1909/10 startował w rozgrywkach "Coupe de Championnat", grając na drugim poziomie, zwanym Promotion. W 1913 roku klub przeprowadził się do nowego boiska w Le Bois d'Avroy w Sclessin. Klub przeprowadził się ponownie w 1926 roku na Stade du Pont d'Ougrée. W 1919 po wznowieniu rozgrywek klub kontynuował występy na drugim poziomie. W sezonie 1919/20 zdobył swój pierwszy tytuł mistrza "Promotion", ale z powodu zablokowania awansów i spadków ustalonej przez Federację Belgijską po I wojnie światowej, klub nie otrzymał promocji do najwyższej ligi.
W sezonie 1924/25 drużynie udało się od razu wygrać rozgrywki w "Promotion série A" i natychmiast awansować do Division d'Honneur. W 1925 roku klub został uznany przez "Société Royale" w związku z czym przemianowany na Royal Tilleur FC. Debiutowy sezon w Division d'Honneur zakończył na ostatnim 14.miejscu i spadł z powrotem do drugiej dywizji, która zmieniła nazwę na Division 1. W grudniu 1926 roku w belgijskiej piłce nożnej powstał rejestr matriculaire, czyli rejestr klubów zgodnie ich dat założenia. Klub otrzymał nr rejestracyjny matricule 21.
W sezonach 1928/29 i 1933/34 ponownie grał w "Division d'Honneur", ale za każdym razem po zajęciu ostatniej 14.pozycji spadał z powrotem do drugiej dywizji. W 1939 po raz kolejny został mistrzem "Division 1 série B", ale z powodu wybuchu II wojny światowej rozgrywki zostały zawieszone na dwa lata. W sezonie 1941/42 startował w "Division d'Honneur" i tym razem na dłużej zatrzymał się na najwyższym poziomie.
Po zakończeniu II wojny światowej stadion klubu został częściowo zniszczony przez bombardowanie. Konieczne były prace remontowe, które zobowiązywały klub do regularnego szukania stadionu. W 1948 roku po dwóch latach gry na drugim poziomie powrócił do "Division d'Honneur", w której pozostał jedenaście sezonów z rzędu.
W 1959 roku klub spadł do drugiej dywizji, która w 1952 roku po reformie systemu lig otrzymała nazwę Division 2/Tweede klasse. W 1960 klub przeniósł się do swojej nowej "świątyni" - stadionu Buraufosse, położonego zaledwie kilka kilometrów od Sclessin. W 1964 roku zwyciężył w "Division 2" i po 5 latach wrócił do pierwszej dywizji. W sezonie 1966/67 po raz ostatni zagrał w pierwszej dywizji, spadając do "Division 2". Sześć lat później w 1973 został zdegradowany na rok do Division 3. W 1976 ponownie spadł do trzeciej dywizji, a w 1982 na rok do Promotion (D4). W 1985 po raz drugi spadł do czwartej dywizji. W 1989 roku klub połączył się z Royal Saint-Nicolas FC (matricule 667) w RFC Tilleur-Saint-Nicolas. Po wzmocnieniu klub natychmiast zwyciężył w "Promotion série D" w sezonie 1989/90 i wrócił do "Division 3". 
W lipcu 1995 roku klub z powodów problemów finansowych był zmuszony połączyć się ze swoim czcigodnym sąsiadem Royal Club Liégeois (matricule 4), który również nie miał środków finansowych. Tak więc numer 4 został przeznaczony dla nazwy "Royal Tilleur Football Club Liégeois" (lub RTFCL), a numer 21 został skreślony z listy URBSFA, po czym klub został rozwiązany.
W 2002 roku klub został odrodzony z nazwą FC Tilleur (otrzymał numer rejestracyjny 9405). W następnym roku nastąpiła fuzja z "R.CS Saint-Gilles" (matricule 2878). Zespół rozpoczął występy w najniższych ligach na poziomie prowincjonalnym. W 2014 roku po połączeniu z "R.FC Cité Sport Grâce-Hollogne" (matricule 2913) zmienił nazwę na RFC Tilleur. Tak jak partner po fuzji grał w czwartej dywizji, to klub otrzymał numer rejestracyjny 2913 i startował w sezonie 2014/15 w "Promotion série D". Po zajęciu 12.pozycji i przegranych barażach został zdegradowany do rozgrywek prowincjonalnych. W 2016 zwyciężył w pierwszej lidze prowincjalnej, ale przed rozpoczęciem sezonu 2016/17 doszło do reorganizacji systemu lig. W wyniku tej zmiany klub został zakwalifikowany do Division 3 Amateur (D5). W 2018 awansował do czwartej ligi, zwanej Division 2 Amateur. Sezon 2019/20 nie dokończono z powodu COVID-19. Klub został sklasyfikowany na dziesiątej pozycji, którą posiadał po 23 kolejkach przed zawieszeniem rozgrywek. Ale klub nie ubiegał się o licencję ligową i rozpoczął rozgrywki w następnym sezonie w "1re Provinciale Liège".
Barwy klubowe, strój.
Klub ma barwy niebiesko-białe. Zawodnicy swoje domowe spotkania zazwyczaj grają w pasiastych pionowo niebiesko-białych koszulkach, białych spodenkach oraz białych getrach.
Struktura klubu.
Stadion.
Klub piłkarski rozgrywał swoje mecze domowe na Stade de Buraufosse w Saint-Nicolas o pojemności 11000 widzów. Wcześniej do 1960 grał na Stade du Pont d'Ougrée, który mógł pomieścić 15000 kibiców. W latach 1913-1925 występował na boisku Le Bois d'Avroy w Sclessin.

</doc>
<doc id="4826632" url="https://pl.wikipedia.org/wiki?curid=4826632" title="R. Tilleur FC">
R. Tilleur FC



</doc>
<doc id="4826633" url="https://pl.wikipedia.org/wiki?curid=4826633" title="Lukáš Hroššo">
Lukáš Hroššo

Lukáš Hroššo (ur. 19 kwietnia 1987 w Nitrze) – słowacki piłkarz występujący na pozycji bramkarza w Cracovii.
Kariera klubowa.
Grę w piłkę nożną rozpoczął w wieku 8 lat w szkółce klubu FC Nitra, gdzie szkolił się początkowo do gry w polu. Treningi bramkarskie rozpoczął w wieku 10 lat, po tym gdy udanie zastąpił kontuzjowanego kolegę podczas turnieju juniorskiego. W sezonie 2006/07 został włączony do kadry pierwszej drużyny. 12 maja 2007 zanotował debiut w Corgoň Lidze w wygranym 2:1 spotkaniu z FK Dukla Bańska Bystrzyca, w którym był kapitanem zespołu. W sezonie 2007/08, po odejściu Štefana Senecký'ego, został podstawowym bramkarzem. W lipcu 2010 roku wystąpił po raz pierwszy w europejskich pucharach, kiedy to zagrał w dwumeczu z Győri ETO FC (2:2, 1:3) w eliminacjach Ligi Europy 2010/11. Jesienią 2011 roku grał na wypożyczeniu w Slovanie Bratysława, gdzie zanotował 8 ligowych spotkań oraz 4 występy w fazie grupowej Ligi Europy 2011/12. Pół roku po powrocie do macierzystego klubu, w pierwszym meczu sezonu 2012/13 przeciwko FK AS Trenčín (0:5), w wyniku zderzenia z Davidem Depetrisem doznał złamania kości piszczelowej i strzałkowej, po którym przeszedł roczną rekonwalescencję.
W czerwcu 2013 roku związał się trzyletnią umową ze Slovanem Liberec, który dał mu czteromiesięczny okres na dojście do pełnej sprawności fizycznej. 2 listopada 2013 zadebiutował w Gambrinus Lidze w zremisowanym 0:0 meczu z 1. SC Znojmo. W sezonie 2013/14 dotarł ze Slovanem do 1/16 finału Ligi Europy. W sezonie 2014/15 wywalczył Puchar Czech po pokonaniu w finale FK Baumit Jablonec po serii rzutów karnych, w której obronił strzały Martina Doležala i Daniela Rossiego. W rundzie jesiennej sezonu 2015/16 roku na 16 ligowych spotkań jedynie trzykrotnie był powołany do kadry meczowej. Na początku 2016 roku przeniósł się do FK Dukla Praga, gdzie zaliczył 9 gier w Synot Lidze. W połowie sezonu 2016/17 powrócił do FC Nitra (2. Liga), z którą uzyskał pół roku później awans do słowackiej ekstraklasy. W sezonie 2017/18 został wybrany najlepszym bramkarzem rozgrywek.
W styczniu 2019 roku odbył testy w Zagłębiu Sosnowiec prowadzonym przez Valdasa Ivanauskasa, po których podpisał półroczną umowę. 16 lutego zadebiutował w Ekstraklasie w wygranym 3:2 meczu przeciwko Arce Gdynia. W rundzie wiosennej sezonu 2018/19 zanotował łącznie 12 występów, a jego klub zajął ostatnie miejsce w tabeli i spadł do I ligi. W maju 2019 roku podpisał on trzyletni kontrakt z Cracovią, gdzie pełni funkcję zmiennika Michala Peškovicia.
Był pierwszym bramkarzem Cracovii w rozgrywkach o Puchar Polski w sezonie 2019/2020. Bronił bramki "Pasów" w wygranym 3–2 (po dogrywce) finale przeciwko Lechii Gdańsk, a w październiku 2020 zachował czyste konto w finałowym meczu o superpuchar Polski.
Kariera reprezentacyjna.
W 2008 roku zaliczył 2 występy w reprezentacji Słowacji U-21 prowadzonej przez Jozefa Barmoša.

</doc>
<doc id="4826634" url="https://pl.wikipedia.org/wiki?curid=4826634" title="Tilleur FC">
Tilleur FC



</doc>
<doc id="4826635" url="https://pl.wikipedia.org/wiki?curid=4826635" title="Max Carl Wilhelm Weber">
Max Carl Wilhelm Weber

Max Carl Wilhelm Weber (ur. 1852, zm. 1937) – holendersko-niemiecki zoolog.
Wprowadził koncepcję linii Webera, tzn. propozycję linii granicznej między dwiema krainami zoogeograficznymi, australijską i orientalną. Badacz wyznaczył ją mniej więcej równolegle do linii Lydekkera, na zachód od niej, a na wschód od linii Walace’a.

</doc>
<doc id="4826636" url="https://pl.wikipedia.org/wiki?curid=4826636" title="Max Wilhelm Carl Weber">
Max Wilhelm Carl Weber



</doc>
<doc id="4826637" url="https://pl.wikipedia.org/wiki?curid=4826637" title="Michaił Kabanow">
Michaił Kabanow

Michaił Michiejewicz Kabanow (ros. Михаил Михеевич Кабанов, ur. 1919 we wsi Zamartynyje obecnie w rejonie dobrowskim w obwodzie lipieckim, zm. 28 listopada 1943 w rejonie zaporoskim) – radziecki wojskowy, sierżant, uhonorowany pośmiertnie tytułem Bohatera Związku Radzieckiego (1944).
Życiorys.
Urodził się w rodzinie chłopskiej. Skończył 10 klas, od września 1939 służył w Armii Czerwonej, od czerwca 1941 uczestniczył w wojnie z Niemcami. Walczył na Froncie Południowo-Zachodnim i 3 Ukraińskim, był dowódcą drużyny plutonu zwiadu pieszego 1120 pułku piechoty 333 Dywizji Piechoty 6 Armii w stopniu sierżanta. Wyróżnił się przy forsowaniu Dniepru na przyczółku na północ od Zaporoża 26 września 1943, gdy podczas walk ogniem i granatami zadał Niemcom duże straty, za co został odznaczony orderem. 28 listopada 1943 zginął w walce.

</doc>
<doc id="4826638" url="https://pl.wikipedia.org/wiki?curid=4826638" title="Alicja Raciszówna">
Alicja Raciszówna

Alicja Raciszówna (ur. 29 czerwca 1929 w Warszawie, zm. 11 stycznia 1989 w Warszawie) – polska aktorka filmowa i teatralna.
Biografia.
Urodzona w Warszawie. W 1952 roku ukończyła studia na PWST w Łodzi. W latach 1951-57 była aktorką Teatru Powszechnego w Łodzi. Od 1957 występowała na deskach Teatru Polskiego w Warszawie. W 1953 roku zadebiutowała w filmie. Występowała również w spektaklach Teatru TV (zagrała w blisko 20-tu przedstawieniach). Były to prawie zawsze role drugoplanowe. W początkach kariery filmowej jej nazwisko nawet nie pojawiało w obsadzie. W 1977 roku wycofała się z zawodu z powodu choroby. Zmarła w Warszawie. Pochowana na Cmentarzu Wojskowym na Powązkach (kwatera B32-8-10).

</doc>
<doc id="4826639" url="https://pl.wikipedia.org/wiki?curid=4826639" title="Florian Loshaj">
Florian Loshaj

Florian Loshaj (ur. 13 sierpnia 1996 w Srbicy) – kosowski piłkarz, występujący na pozycji pomocnika.
Kariera klubowa.
Grę w piłkę nożną rozpoczął w akademii klubu KRC Genk, gdzie przeszedł przez wszystkie szczeble juniorskie. W sezonie 2015/16 rozpoczął występy w zespole U-21. Na początku 2016 roku został wypożyczony na okres jednej rundy do holenderskiego MVV Maastricht (Eerste Divisie). 11 kwietnia 2016 rozegrał pierwszy mecz na poziomie seniorskim przeciwko Fortunie Sittard, wygrany 2:1. W maju 2016 roku został graczem MVV na zasadzie transferu definitywnego, podpisując dwuletni kontrakt. Łącznie przez 2,5 roku rozegrał dla tego zespołu 51 spotkań w których zdobył 2 bramki. Po wygaśnięciu umowy przez 7 miesięcy pozostawał bez klubu. W styczniu 2019 roku, po dwumiesięcznych treningach w Roda JC Kerkrade, podpisał półroczny amatorski kontrakt. W rundzie wiosennej sezonu 2018/19 rozegrał na poziomie Eerste Divisie 9 meczów, nie zdobył żadnego gola.
Latem 2019 roku związał się trzyletnią umową z CSM Politehnica Jassy. 13 lipca zaliczył debiut w Liga I w zremisowanym 1:1 spotkaniu z CFR 1907 Cluj, w którym strzelił bramkę. W rundzie jesiennej sezonu 2019/20 rozegrał 19 ligowych meczów, wszystkie zaczynając w podstawowym składzie i zdobył 3 gole. 
W styczniu 2020 roku został wykupiony przez Cracovię prowadzoną przez Michała Probierza, z którą podpisał trzyipółletni kontrakt. 7 lutego 2020 zadebiutował w Ekstraklasie w wygranym 1:0 wyjazdowym spotkaniu przeciwko Arce Gdynia. Z Cracovią zdobył Puchar Polski w sezonie 2019/2020. 31 sierpnia 2023 rozwiązał kontrakt z klubem za porozumieniem stron, rozgrywając 15 meczów i zdobywając jednego gola w sezonie 2022/2023.
W lutym 2023 został piłkarzem tureckiego klubu İstanbulspor.
Kariera reprezentacyjna.
Jesienią 2017 roku zaliczył 3 występy w reprezentacji Kosowa U-21 w eliminacjach Mistrzostw Europy 2019 przeciwko Norwegii (3:2) Niemcom (0:1) i Azerbejdżanowi (0:0).
W 2019 roku otrzymał od selekcjonera Edoardo Reji propozycję gry w reprezentacji Albanii, którą odrzucił, tłumacząc to chęcią gry dla Kosowa. W grudniu 2019 roku otrzymał od Bernarda Challandesa powołanie do seniorskiej reprezentacji Kosowa na towarzyskie spotkanie ze Szwecją w Doha. W meczu rozegranym 12 stycznia 2020 wystąpił on w podstawowym składzie, a jego zespół uległ rywalom 0:1.
Życie prywatne.
Urodził się w 1996 roku w Srbicy jako dziecko kosowskich Albańczyków. Z powodu wojny domowej w Kosowie jego rodzina w 1999 roku wyemigrowała do Belgii i osiadła w gminie As. Posiada on obywatelstwo kosowskie, a także belgijskie, które nabył w 2015 roku.

</doc>
<doc id="4826641" url="https://pl.wikipedia.org/wiki?curid=4826641" title="Zapilicze">
Zapilicze

Zapilicze, dawniej "Zapilcze" – region historyczny na terenie południowego Mazowsza, w obrębie dawnej ziemi czerskiej, położony między rzekami Pilicą, Radomką i Wisłą.
W znacznej mierze obszar Zapilicza pokrywają obszary Puszczy Stromeckiej a głównym ośrodkiem regionu są Białobrzegi.
Etnograficznie zalicza się ten region do ziemi radomskiej
Historia.
W okresie kształtowania się dzielnic Polski wczesnopiastowskiej ze względu na centralne położenie Zapilicze zachowywało charakter pograniczny. Prawdopodobnie początkowo związane było z kościelną prowincją łęczycką. Po wyodrębnieniu się Mazowsza terytorium między Pilicą a Radomką pozostawało własnością książąt mazowieckich.
Podczas jednoczenia się państwa po rozbiciu dzielnicowym władcy mazowieccy pozostali niezależni, toteż Zapilicze nadal było integralną częścią Księstwa Mazowieckiego. Próby przyłączenia Mazowsza do Korony podejmował Kazimierz Wielki, lecz ze względu na niechęć książąt mazowieckich pozostały one nieskuteczne. Toteż gdy książęta warszawsko-czerscy Siemowit III i Kazimierz I warszawski około roku 1346 złożyli hołd lenny królowi czeskiemu i niemieckiemu Karolowi IV (przyszłemu cesarzowi) król Polski przed jesienią 1348 roku oderwał zbrojnie Zapilicze od Mazowsza i przyłączył je do ziemi sandomierskiej.
Od około 1351 książęta Siemowit III i Kazimierz I przeszli na stronę Kazimierza Wielkiego, któremu złożyli hołd lenny 18 września tego roku. Kartą przetargową króla polskiego były ziemie mazowieckie znajdujące się w jego rękach, przede wszystkim Płock. Po bezpotomnej śmierci księcia Kazimierza pod koniec roku 1355 ziemia warszawska jako opróżnione lenno przysługiwała królowi polskiemu. Zgodził się on jednak na odstąpienie jej Siemowitowi III w zamian na złożenie 27 grudnia 1355 roku w Kaliszu hołdu z całego Mazowsza. Jednym w punktów porozumienia między Kazimierzem Wielkim a Siemowitem III było oddanie władcy mazowieckiemu Zapilicza.
Zgodnie z tym układem dnia 14 lutego 1359 roku Kazimierz Wielki przekazał księciu Siemowitowi III Zapilicze ("Zapylycze"), czyli terytorium pomiędzy rzekami Radomką a Pilicą ("situm inter flumina Radomirzam et Pylyczam"). Odtąd region należał stale do Księstwa Mazowieckiego, stanowiąc część ziemi czerskiej.
Po wygaśnięciu dynastii książąt mazowieckich w roku 1526 całe Mazowsze zostało wcielone do Korony Królestwa Polskiego. Zapilicze wraz z resztą ziemi czerskiej należało odtąd do roku 1795 do województwa mazowieckiego do powiatu wareckiego.
W latach 1795–1809 Zapilcze znalazło się w granicach zaboru austriackiego. W latach 1809–1815 wchodziło w skład Księstwa Warszawskiego. Od 1815 do 1917 roku znajdowało się w zaborze rosyjskim, na terenie Królestwa kongresowego, od 1844 w guberni radomskiej. 
Obecnie Zapilicze znajduje się w województwie mazowieckim.
Znaczenie strategiczne.
Zapilicze ma też znaczenie strategiczne, stanowiąc najdogodniejszy punkt przeprawy przez Wisłę położony na południe od Warszawy. Zdobycie obszaru umożliwia wojsku nacierającemu ze wschodu okrążenie i zdobycie stolicy Polski. Tutaj w bitwie pod Maciejowicami w 1794 zostały pokonane wojska polskie w czasie insurekcji kościuszkowskiej. Tutaj też Armia Czerwona przełamała w 1944 i 1945 roku niemiecką linię obrony na Wiśle zdobywając przyczółek warecko-magnuszewski, między innymi w bitwie pod Studziankami, co otworzyło jej drogę na Warszawę. Przeprawa na Wiśle oraz przez Pilicę w Białobrzegach ma również strategiczne znaczenie obecnie.

</doc>
<doc id="4826642" url="https://pl.wikipedia.org/wiki?curid=4826642" title="Bohdanowo (rejon brasławski)">
Bohdanowo (rejon brasławski)

Bohdanowo (; ) – wieś na Białorusi, w obwodzie witebskim, w rejonie brasławskim, w sielsowiecie Dalekie.
Dawniej kolonia.
Historia.
W dwudziestoleciu międzywojennym kolonia leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku ówczesny folwark zamieszkiwały 24 osoby, 19 było wyznania rzymskokatolickiego, a 5 prawosławnego. Jednocześnie 14 mieszkańców zadeklarowało polską przynależność narodową, a 10 białoruską. Były tu 4 budynki mieszkalne.
Miejscowość należała do parafii rzymskokatolickiej w m. Zamosze i prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4826644" url="https://pl.wikipedia.org/wiki?curid=4826644" title="Pies uwielbia książki">
Pies uwielbia książki

Pies uwielbia książki () – brytyjski serial animowany w Polsce emitowany na kanale CBeebies od 4 maja 2020 roku. 
Fabuła.
Dwaj przyjaciele – Pies i Mops – uwielbiają książki. Pies jest raczej oszczędny w słowach. Z kolei Mops to rozgadany zwierzak o wielu talentach. Gdy Pies co wieczór zamyka swoją księgarnię, wspólnie wybierają z półki jedną z książek i przenoszą się do innych światów. W każdym czeka na nich ekscytująca przygoda oraz tajemnica do rozwiązania. Pomagają m.in. Sherlockowi Holmesowi oraz kapitanowi piratów. Serial dla przedszkolaków powstał na podstawie obsypanej nagrodami i popularnej w Wielkiej Brytanii serii książek autorstwa Louise Yates.
Wersja polska.
Wersja polska: Studio Sonica
Reżyseria: Michał Konarski
Dźwięk i montaż: Agnieszka Stankowska
Dialogi polskie i kierownictwo produkcji: Helena Siemińska
Wystąpili:
W pozostałych rolach:
i inni
Wykonanie piosenki: Modest Ruciński, Aleksander Orsztynowicz-Czyż
Lektor: Jacek Kopczyński

</doc>
<doc id="4826645" url="https://pl.wikipedia.org/wiki?curid=4826645" title="Maksim Szmatow">
Maksim Szmatow

Maksim Wasiljewicz Szmatow (ros. Максим Васильевич Шматов, ur. we wsi Wierchnieje Turowo obecnie w rejonie niżniediewickim w obwodzie woroneskim, zm. 5 października 1984 w Woroneżu) – radziecki wojskowy, major, Bohater Związku Radzieckiego (1945).
Życiorys.
Urodził się w rodzinie chłopskiej. Po ukończeniu 7 klas pracował w kołchozie, później w sieci handlowej w Woroneżu. W 1939 został powołany do armii, od września 1941 uczestniczył w wojnie z Niemcami, walczył na Froncie Południowo-Zachodnim. 17 stycznia 1942 został ciężko ranny i po wyleczeniu ukończył kursy młodszych poruczników. Jako dowódca kompanii brał udział w bitwie pod Stalingradem i we wrześniu 1942 ponownie został ciężko ranny. Po wyleczeniu walczył w składzie 305 gwardyjskiego pułku piechoty, biorąc udział w walkach o Mikołajów, Odessę, Bendery i Izmaił. Jako zastępca dowódcy batalionu piechoty 305 gwardyjskiego pułku piechoty 108 Gwardyjskiej Dywizji Piechoty 46 Armii 2 Frontu Ukraińskiego w stopniu starszego porucznika szczególnie wyróżnił się podczas operacji budapesztańskiej. 5 grudnia 1944 w pobliżu miasta Ercsi dowodzony przez niego (podczas choroby dowódcy) batalion odparł 7 kontrataków wroga, zabijając podobno 163 żołnierzy i oficerów oraz niszcząc 4 działa, 12 karabinów maszynowych i inny sprzęt wroga. W 1946 został zwolniony do rezerwy w stopniu majora. W 1949 ukończył obwodową szkołę partyjną w Woroneżu, a w 1956 Wyższą Szkołę Partyjną przy KC KPZR.
Odznaczenia.
I medale.

</doc>
<doc id="4826648" url="https://pl.wikipedia.org/wiki?curid=4826648" title="RAF Lasham">
RAF Lasham

RAF Lasham – jest byłą bazą Royal Air Force zlokalizowaną koło wioski Lasham na północny zachód od Alton w hr. Hampshire. Została wybudowana w 1942 i oddana do użytku od listopada tego roku. W okresie od listopada 1943 przez rok była oddana do dyspozycji PSP dla dywizjonu 305, bazującym tam częściowo wspólnie z 613 dywizjonem RAF. Oba dywizjony 5 czerwca 1944, w przeddzień D-Day przeprowadziły nalot na niskiej wysokości, atakując w Normandii niemieckie linie zaopatrzenia oraz stanowiska artylerii. 
W 1948 baza zakończyła działalność operacyjną, ale dalej było wykorzystywane lotnisko. Od 1951 teren jest używany rekreacyjnie przez największy brytyjski klub szybowcowy. 

</doc>
<doc id="4826649" url="https://pl.wikipedia.org/wiki?curid=4826649" title="Wojciech Siewierski (zm. 1650)">
Wojciech Siewierski (zm. 1650)

Wojciech Siewierski herbu Ogończyk – podczaszy brzesko-kujawski, skarbnik inowrocławski, poseł na sejm, Władysława IV Wazy.
Życiorys.
Wojciech Siewierski pochodził ze szlacheckiego rodu Siewierskich herbu Ogończyk. Był wyznania kalwińskiego - jest notowany jako uczestnik zjazdu szlachty kalwińskiej z okazji sejmu elekcyjnego w 1632 oraz jako poseł szlachty kalwińskiej do Gdańska i Torunia w 1646 i 1647. 
W latach 1642–1644 sprawował urząd skarbnika inowrocławskiego a w 1644–1649 był podczaszym brzesko-kujawski. Siewierski był również posłem na sejm, elekcję Władysława IV podpisał reprezentując województwo brzesko-kujawskie. 

</doc>
<doc id="4826652" url="https://pl.wikipedia.org/wiki?curid=4826652" title="Bohinka">
Bohinka

Bohinka – dawna wieś. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W 1865 wieś, zamieszkiwały tu 44 osoby. Należała do gminy Bohiń i podlegała pod parafię Ikaźń. Wieś wchodziła w skład dóbr Bohiń.
W latach 1921–1939 wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 117 osób, wszystkie były wyznania prawosławnego i zadeklarowały białoruską przynależność narodową. Było tu 21 budynków mieszkalnych.
Miejscowość należała do parafii rzymskokatolickiej w Wasiewiczach i prawosławnej w Bohiniu. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Bohiń.

</doc>
<doc id="4826653" url="https://pl.wikipedia.org/wiki?curid=4826653" title="Grigorij Skiruta">
Grigorij Skiruta

Grigorij Trofimowicz Skiruta (ros. Григорий Трофимович Скирута, ur. we wsi Wielikopołowieckoje obecnie w rejonie skwyrskim w obwodzie kijowskim, zm. 28 lipca 1999 w Sołniecznogorsku) – radziecki wojskowy, pułkownik, Bohater Związku Radzieckiego (1943).
Życiorys.
Urodził się w ukraińskiej rodzinie chłopskiej. W 1932 został powołany do Armii Czerwonej, od 26 lipca 1942 uczestniczył w wojnie z Niemcami, walczył na Froncie Stalingradzkim, Woroneskim, Stepowym i 2 Froncie Ukraińskim. W 1940 został przyjęty do WKP(b). Był dowódcą 235 gwardyjskiego pułku piechoty 81 Gwardyjskiej Dywizji Piechoty 7 Gwardyjskiej Armii w stopniu podpułkownika, brał udział w bitwie pod Stalingradem i pod Kurskiem, walkach o Charków, Merefę i Krasnodar. Szczególnie wyróżnił się podczas bitwy o Dniepr pod koniec września 1943 na południu obwodu połtawskiego, gdzie jego pułk zadał wrogowi duże straty. Później brał udział w walkach o Kirowohrad, Korsuń Szewczenkowski oraz w forsowaniu południowego Bugu, Dniestru i Prutu. W październiku 1944 został skierowany na studia do Akademii Wojskowej im. Frunzego, którą ukończył w 1947 i został wykładowcą taktyki na kursach „Wystrieł”, w 1961 zakończył służbę w stopniu pułkownika. W 1995 otrzymał honorowe obywatelstwo Sołniecznogorska.
Odznaczenia.
I inne.

</doc>
<doc id="4826661" url="https://pl.wikipedia.org/wiki?curid=4826661" title="Witalij Uljanow">
Witalij Uljanow

Witalij Andriejewicz Uljanow (ros. Виталий Андреевич Ульянов, ur. 23 lutego 1925 w Kijowie, zm. 14 października 2011 w Moskwie) – radziecki generał porucznik, Bohater Związku Radzieckiego (1944).
Życiorys.
Urodził się w rosyjskiej rodzinie robotniczej. Skończył 7 klas, pracował jako tokarz w fabryce Arsenał, w 1941 wraz z fabryką został ewakuowany do Wotkińska. Od września 1942 służył w Armii Czerwonej, następnie jako ochotnik został wysłany na front, od kwietnia 1943 uczestniczył w wojnie z Niemcami. Walczył na Froncie Woroneskim, Stepowym i 1 Ukraińskim. Jako dowódca działa 280 gwardyjskiego pułku piechoty 92 Gwardyjskiej Dywizji Piechoty 37 Armii w stopniu sierżanta szczególnie wyróżnił się podczas bitwy o Dniepr 29 września 1943 k. wsi Dierijewka w rejonie onufrijiwskim w obwodzie kiriwohradzkim, gdy ogniem swojego działa zniszczył wiele stanowisk ogniowych wroga, ubezpieczając forsowanie rzeki przez batalion. W walce o wieś Kukowka, odpierając kontrataki wroga, zniszczył dwa czołgi i siedem transporterów opancerzonych wroga. Został ciężko ranny i następnie ewakuowany do szpitala w Złatouście. Później pracował w komisariacie wojskowym w Złatouście, w 1945 ukończył szkołę artylerii samochodowej w Kijowie. Od 1945 należał do WKP(b). W 1959 ukończył Akademię Wojsk Pancernych, a w 1968 Wojskową Akademię Sztabu Generalnego. Był naczelnikiem wyższej szkoły wojskowej w m. Ordżonikidze (obecnie Władykaukaz), w 1985 zakończył służbę w stopniu generała porucznika. Otrzymał honorowe obywatelstwo Wotkińska. Został pochowany na Cmentarzu Trojekurowskim.
Odznaczenia.
I medale.

</doc>
<doc id="4826667" url="https://pl.wikipedia.org/wiki?curid=4826667" title="Pandemia COVID-19 w Indiach">
Pandemia COVID-19 w Indiach

Pandemia COVID-19 w Indiach – epidemiczne zachorowania na terenie Indii na ostrą zakaźną chorobę układu oddechowego COVID-19 wywoływaną przez wirusa SARS-CoV-2. Pierwszy przypadek miał miejsce 30 stycznia 2020 w mieście Thrissur, w stanie Kerala. Pierwsza zakażona osoba pochodziła z Chin. 12 marca ogłoszono pierwszy zgon z powodu choroby.
Zachorowania.
Według danych na dzień 27 lipca 2020 w Indiach było 1 435 453 przypadków zachorowań, z czego 917 568 zostało uznanych za ozdrowieńców oraz 32 771 osób zmarło. Jak do tej pory wykonano ponad 16 806 803 testów (co oznacza 12 180 testów na milion mieszkańców), a kraj jest na trzecim miejscu na świecie pod względem liczby zachorowań. W dniu 3 marca 2020 r. rząd Indii zaprzestał wydawania nowych wiz. Wcześniej wydane wizy dla obywateli Włoch, Iranu, Korei Południowej i Japonii zostały zawieszone. W dniu 7 maja ogłoszono 50 000. przypadek zachorowania, a 19 maja ogłoszono 100-tysięczny.
28 kwietnia 2021 indyjski resort zdrowia poinformował o kolejnym rekordzie dziennym zakażeń koronawirusem SARS-CoV-2. W ciągu poprzedniej doby wykryto w Indiach 390 960 nowych przypadków. Zanotowano również rekordową liczbę zgonów. Z powodu COVID-19 w ciągu doby zmarły 3 293 osoby. Całkowita (oficjalna) liczba ofiar śmiertelnych epidemii wyniosła 201 187 osób, a liczba zakażeń zbliżyła się do 18 milionów.
1 maja 2021 roku poinformowano o wykryciu 401 993 nowych przypadków oraz śmierci 3 523 osób. Znaczący wzrost chorych na COVID-19 notuje się od końca lutego. Do 1 maja liczba wykrytych przypadków wzrosła o 7,7 mln. W ostatnim tygodniu kwietnia sytuacja w indyjskich szpitalach stała się bardzo trudna z powodu braku miejsc dla pacjentów oraz niedoboru tlenu dla chorych. Pierwszą dawkę szczepionki przyjęło ok. 9% mieszkańców Indii. Procesu nie udało się przyśpieszyć z uwagi na niewystarczającą liczbę dawek w stosunku do obywateli.

</doc>
<doc id="4826670" url="https://pl.wikipedia.org/wiki?curid=4826670" title="Cracovia Training Center">
Cracovia Training Center

Cracovia Training Center – centrum treningowe Cracovii w Rącznej w gminie Liszki otwarte 4 stycznia 2021 roku. Do dyspozycji jest siedem boisk treningowych, wśród nich cztery pełnowymiarowe boiska trawiaste, jedno pełnowymiarowe ze sztuczną nawierzchnią, boisko z halą pneumatyczną, boisko z podgrzewaną murawą oraz boiska do siatkonogi oraz zaplecze z siłownią, salą do ćwiczeń, odnową biologiczną, gabinetem fizjoterapeutycznym. W skład centrum wchodzi również hotel i restauracja. 
Centrum treningowe jest udostępnione dla piłkarzy KS Cracovia, oraz piłkarzy LKS „Strażak” Rączna.
Historia.
14 stycznia 2016 roku gmina Liszki podpisała z Klubem Sportowym Cracovia umowę dzierżawy terenów w Rącznej, której okres wynosi 29 lat i sześć miesięcy. Centrum jest chronione ogrodzeniem, możliwość wejścia na teren upoważnia bilet lub przepustka. Jedno z boisk trawiastych jest udostępnione dla klubu „Strażak” Rączna. 
Budowa.
W 2017 roku rozpoczęły się prace przygotowujące grunt pod budowę obiektu; wyrównanie podłoża, melioracja, wycinka krzewów. 31 maja 2019 roku wmurowano kamień węgielny rozpoczynający budowę ośrodka. W uroczystościach brali udział: wojewoda małopolski Piotr Ćwik, szef Ekstraklasy SA Marcin Animucki, prezes Małopolskiego ZPN Ryszard Niemiec, prezes MKS Cracovia Janusz Filipiak, wójt gminy Liszki Paweł Miś, sołtys Rącznej Krzysztof Krupa, radni, kibicie i mieszkańcy. Generalnym wykonawcą budowy było przedsiębiorstwo Łęgprzem.
Planowano zakończenie inwestycji do końca lipca 2020 roku, jednak z powodu pandemii COVID-19 prace zakończyły się kilka miesięcy później. Koszt całości inwestycji planowano na 38,5 mln złotych. Dofinansowanie ze strony Ministerstwa Sportu i Rozwoju wyniosło 8 mln zł. Ostateczne koszty wyniosły 50 mln złotych. 
Otwarcie.
31 grudnia 2020 roku obiekt uzyskał pozwolenie na użytkowanie, a 4 stycznia 2021 roku pierwsza drużyna Cracovii odbyła tam trening oficjalnie inaugurując działalność centrum. Pierwszy mecz na terenie obiektu rozegrano 13 stycznia 2021 roku o 17:05 - Cracovia pokonała w nim Puszczę Niepołomice 3:1 (1:1), a pierwszego gola zdobył Michal Sipľak.
16 marca 2021 roku na profilu internetowym Facebook LKS „Strażak” pojawił się wpis alarmujący, że zawodnicy zostali bez boiska ponieważ Gmina Liszki nie dopilnowała zapisów w umowie o udostępnieniu przez Cracovię miejsca do gry dla „Strażaka”. Rzecznik prasowy Cracovii, Przemysław Staniek odnosząc się do zarzutów odpowiedział, że zostały już ustalone kwestie organizacyjne. Prezes klubu LKS „Strażak” Stanisława Suchan skomentowała, że od listopada 2020 padały zapytania kiedy klub będzie mógł rozpocząć treningi w ośrodku, odpowiedź Cracovii była, że trawiaste boiska jeszcze nie są gotowe do użytku. Po tym sporze 18 marca 2021 roku piłkarze LKS „Strażak” Rączna po raz pierwszy odbyli trening w ośrodku.
Konstrukcja.
Na prawie 9 ha działce, centrum treningowe zajmuje 3000 m² o kubaturze ponad 15 000 m³ w skład którego wchodzą: cztery pełnowymiarowe, w tym dwa oświetlone boiska trawiaste. Jedno pełnowymiarowe, oświetlone boisko trawiaste z podgrzewaną murawą oraz stadionem, które spełnia wymogi licencyjne na III ligę. Jedno pełnowymiarowe, oświetlone boisko ze sztuczną murawą. Oświetlone boisko ze sztuczną nawierzchnią kryte balonem w okresie jesienno-zimowym. Boiska do siatkonogi. Na terenie ośrodka istnieje również kompleksowe zaplecze z siłownią, salą do ćwiczeń, odnową biologiczną, gabinetem fizjoterapeutycznym i terapii manualnej, krioterapią, fizykoterapią, jacuzzi, saunami, basenami, jedenaście szatni, hotel z 25 pokojami, który jest w stanie przyjąć 49 gości, restauracja, centrum konferencyjne, centrum badawcze, które działa na mocy współpracy Cracovii z Akademią Wychowania Fizycznego w Krakowie w zakresie fizjologii sportu. Parking wewnętrzny obejmuje 91 miejsc samochodowych, oraz 4 miejsca dla autokarów. W ramach budowy zasadzono 383 drzew, oraz 1 543m² krzewów.
Lokalizacja.
Ośrodek znajduje się w Rącznej w południowo-zachodniej części gminy Liszki w powiecie krakowskim w województwie małopolskim. 18 km na zachód od centrum Krakowa. Dojazd od strony Liszek ul. Króla Jana III Sobieskiego oraz ul. Czernichowską, które łączą się z drogą wojewódzką nr 780. Dojazd możliwy komunikacją miejską MPK Kraków. Linia 239 łącząca Salwator z Jeziorzanami oraz linia 259 łącząca Salwator z Czernichowem.

</doc>
<doc id="4826671" url="https://pl.wikipedia.org/wiki?curid=4826671" title="Borowe (sielsowiet Widze)">
Borowe (sielsowiet Widze)

Borowe (; ) – wieś na Białorusi, w obwodzie witebskim, w rejonie brasławskim, w sielsowiecie Widze.
Historia.
W czasach zaborów w granicach Imperium Rosyjskiego.
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku wieś zamieszkiwało 134 osoby, wszystkie były wyznania prawosławnego i zadeklarowały białoruską przynależność narodową. Były tu 24 budynki mieszkalne.
Miejscowość należała do parafii prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Zamosze.

</doc>
<doc id="4826673" url="https://pl.wikipedia.org/wiki?curid=4826673" title="Stanisław Lechner">
Stanisław Lechner

Stanisław Ferdynand Franciszek Lechner (ur. 7 maja 1895 w Klęczanach, zm. w marcu 1970 k. Buenos Aires) – podpułkownik geograf inżynier Wojska Polskiego.
Życiorys.
Urodził się 7 maja 1895 w Klęczanach k. Nowego Sącza, w rodzinie Franciszka i Stanisławy z Wiszniewskich. W czasie I wojny światowej walczył w szeregach cesarskiej i królewskiej Armii. Na stopień podporucznika został mianowany ze starszeństwem z 1 stycznia 1916 w korpusie oficerów rezerwy artylerii polowej i górskiej. Jego oddziałem macierzystym był Pułk Artylerii Polowej Nr 12.
Do Wojska Polskiego został przyjęty z byłej armii austro-węgierskiej w stopniu porucznika. 1 grudnia 1924 został mianowany na stopień majora ze starszeństwem z 15 sierpnia 1924 i 2. lokatą w korpusie oficerów geografów.
Na stopień podpułkownik został mianowany ze starszeństwem z 1 stycznia 1936 i 1. lokatą w korpusie oficerów geografów. W marcu 1939 służył w Wydziale Triangulacyjnym Wojskowego Instytutu Geograficznego w Warszawie na stanowisku kierownika referatu obliczeniowego.
Od 1920 był mężem Janiny Jarmulskiej (ur. 1899). W 1948 wyjechał z żoną do Argentyny.

</doc>
<doc id="4826677" url="https://pl.wikipedia.org/wiki?curid=4826677" title="Borówka (sielsowiet Achremowce)">
Borówka (sielsowiet Achremowce)

Borówka – dawna leśniczówka. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Achremowce.
Historia.
W czasach zaborów w granicach Imperium Rosyjskiego.
W latach 1921–1939 leśniczówka leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Jody.
Według Powszechnego Spisu Ludności z 1921 roku zamieszkiwało tu 7 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 1 domu zamieszkiwały 3 osoby.
Leśniczówka należała do parafii rzymskokatolickiej w Zamoszach. W 1933 podlegała pod Sąd Grodzki w Brasławiu i Okręgowy w Wilnie; właściwy urząd pocztowy mieścił się w Zamoszach.

</doc>
<doc id="4826680" url="https://pl.wikipedia.org/wiki?curid=4826680" title="Mistrzostwa Świata w Kajakarstwie Górskim 2018">
Mistrzostwa Świata w Kajakarstwie Górskim 2018

39. Mistrzostwa świata w kajakarstwie górskim odbyły się w dniach 26 – 30 września 2018 w brazylijskim Rio de Janeiro. Zrezygnowano z rozgrywania konkurencji C-2.

</doc>
<doc id="4826684" url="https://pl.wikipedia.org/wiki?curid=4826684" title="Borowe (rejon brasławski)">
Borowe (rejon brasławski)



</doc>
<doc id="4826689" url="https://pl.wikipedia.org/wiki?curid=4826689" title="Stadion Běloves">
Stadion Běloves

Stadion Běloves – stadion piłkarski w Náchodzie (w części miasta Běloves), w Czechach. Obiekt może pomieścić 3500 widzów. Swoje spotkania rozgrywają na nim piłkarze klubu FK Náchod.

</doc>
<doc id="4826694" url="https://pl.wikipedia.org/wiki?curid=4826694" title="Victor H. Metcalf">
Victor H. Metcalf

Victor Howard Metcalf (ur. 10 października 1853 w Utica, zm. 20 lutego 1936 w Nowym Jorku) – amerykański polityk, członek Partii Republikańskiej.
Działalność polityczna.
W okresie od 4 marca 1899 do 1 lipca 1904 przez trzy kadencje był przedstawicielem 3. okręgu wyborczego w stanie Kalifornia w Izbie Reprezentantów Stanów Zjednoczonych. Od 1 lipca 1904 do 16 grudnia 1906 był sekretarzem handlu i pracy, a od 17 grudnia 1906 do 30 listopada 1908 sekretarzem marynarki wojennej w gabinecie prezydenta Roosevelta.

</doc>
<doc id="4826697" url="https://pl.wikipedia.org/wiki?curid=4826697" title="Mistrzostwa Świata w Kajakarstwie Górskim 2019">
Mistrzostwa Świata w Kajakarstwie Górskim 2019

40. Mistrzostwa świata w kajakarstwie górskim odbyły się w dniach 24 – 29 września 2019 w katalońskiej miejscowości La Seu d’Urgell, w kompleksie Parc Olímpic del Segre. Zrezygnowano z rozgrywania konkurencji K-1 extreme.

</doc>
<doc id="4826705" url="https://pl.wikipedia.org/wiki?curid=4826705" title="Franciszek Siewierski">
Franciszek Siewierski

Franciszek Siewierski herbu Ogończyk (ur. w 1644 roku – zm. w 1710 roku w Krośnie) – polski duchowny katolicki, jezuita, rektor kolegium jezuickiego w Łucku i Krośnie. 
Życiorys.
Franciszek Siewierski pochodził ze szlacheckiego rodu Siewierskich herbu Ogończyk. Był synem łowczego brzesko-kujawskiego i posła na sejm Andrzeja Siewierskiego oraz bratem kanonika uniejowskiego Jana Siewierskiego i Aleksandra Siewierskiego. Siewierski był superiorem (jezuicki odpowiednik przeora) w Chojnicach, następnie prokuratorem prowincji w Krakowie. W późniejszym okresie został rektorem kolegium w Łucku oraz rektorem kolegium jezuickiego w Krośnie gdzie zmarł w 1710 roku. 

</doc>
<doc id="4826721" url="https://pl.wikipedia.org/wiki?curid=4826721" title="Barbara Kozłowska">
Barbara Kozłowska

Barbara Kozłowska (ur. 1940 w Tarnobrzegu, zm. 2008 we Wrocławiu) – artystka konceptualna, jedna z najważniejszych przedstawicielek awangardy wrocławskiej. Uczestniczka Sympozjum Plastycznego Wrocław '70 i założycielka galerii "Babel". Znana z efemerycznych instalacji artystycznych, environment i performance.
Życiorys.
Jej rodzina pochodziła z Tarnobrzega. Była córką Zygmunta Kozłowskiego, nadleśniczego Koronowa, który w czasie wojny zginął w obozie w Dachau. Po wojnie zamieszkała wraz z matką i siostrami we Wrocławiu.
W 1959 r. próbowała zdawać na architekturę, ostatecznie rozpoczęła studia na PWSSP na „malarstwie architektonicznym”. W tym czasie poznała swojego przyszłego męża, Zbigniewa Makarewicza, który z powodu problemów mieszkaniowych zamieszkał z jej rodziną.
Z wykształcenia była malarką. Po ukończeniu studiów w 1965 roku pracowała w domu kultury Pafawagu, tworząc m.in. kostiumy i scenografie. Często pracowała zespołowo, głównie z mężem Zbigniewem Makarewiczem. Ich ścieżki artystyczne rozeszły się po Sympozjum Plastycznym Wrocław '70.
Po stanie wojennym angażowała się w działania kultury niezależnej i realizowała swą twórczość przez drugi obieg.
Twórczość.
W swoich pracach próbowała łączyć różne dyscypliny: sztuki wizualne, architekturę, matematykę, astronomię, performance. Dużą część jej twórczości stanowiły oszczędne formalnie działania konceptualne, kompozycje przestrzenne i sytuacje artystyczne. Wykorzystując z pozoru banalne obiekty (plastikowe butelki, papierowe kartki), tworzyła instalacje o rozbudowanych znaczeniach. Potrafiła w nich konkretyzować wielkie, uniwersalne pojęcia przyrodnicze czy poetyckie, równocześnie zawierając kameralne, osobiste i intymne gesty. Według Kozłowskiej, każde zjawisko dało się przedstawić jako obraz sztuki abstrakcyjnej. Mówiła:
"Wszystko to możesz zobaczyć gdziekolwiek""."
Była erudytką, otwartą na różnorodne dziedziny, jak i opinie oraz twórczość innych ludzi i artystów. Pisała także wiele tekstów teoretycznych sztuki oraz tworzyła prace poetyckie. W wykonawstwie swoich projektów była nieustępliwa i konsekwentna.
W tekście "Barbara Kozłowska. Wielka podróż" Marika Kuźmicz przytacza słowa artystki będące swoistym biogramem – tekstem-performansem:
"Ciągłe spadanie".
15 marca 1968 roku odbyła się akcja artystyczna „Ciągłe spadanie”, którą współtworzyła razem ze Zbigniewem Makarewiczem, Ernestem Niemczykiem, Wiesławem Rembielińskim i Ryszardem Zamorskim. Dzięki wstawiennictwu Jana Chwałczyka, ówczesnego kierownika artystycznego BWA Wrocław, spektakl udało zorganizować się w Sali Romańskiej Muzeum Architektury. Akcja inspirowana była poematem Tadeusza Różewicza pt. „Spadanie”. Składała się z elementów przestrzennych, dźwiękowych i świetlnych, a także angażowała publiczność przez rozmaite gry, np. rzucaniem pustymi ulotkami. Kozłowska była odpowiedzialna m.in. za opracowanie instalacji przestrzennych. Akcja powtarzano przez kolejne dni i za każdym razem aranżowana była przez innego artystę zespołu. Cieszyła się dużą popularnością i zbiegła się z marcowymi protestami studenckimi 1968 roku. Być może również dlatego zyskała wydźwięk polityczny i została z dnia na dzień odwołana a instalacje zniknęły bez oficjalnego powodu.
"Sympozjum Plastyczne Wrocław '70".
Sukces „Ciągłego spadania” zaowocował znajomością z Jerzym Ludwińskim i uczestnictwem w Sympozjum Plastycznym Wrocław '70. Kozłowska współorganizowała wydarzenie, odpowiadając za kontakt z artystami i negocjacje z Galerią Foksal.
Ostatnią wspólną pracą Kozłowskiej, Makarewicza i Niemczyka było, wystawione na Sympozjum, „Miasto-Kosmos”, określane jako „interpretacja przestrzenna poezji” czy „kompozycja przestrzeni emocjonalnej”. Później w swojej twórczości Kozłowska zwróciła się w stronę dalszej redukcji formalnej, co poróżniło ją artystycznie z Makarewiczem.
Artystka przyczyniła się także do popularyzacji twórczości Stanisława Dróżdża i jego poezji konkretnej, który prywatnie był bliskim znajomym jej i Makarewicza. Na Sympozjum stworzyła „"Przestrzenną interpretację poezji strukturalnej”" pokazującą pracę Dróżdża „Samotność”. Składająca się z 45 betonowych bloków, gdzie każdy blok to uprzestrzenniona cyfra jeden, instalacja obrazuje samotność w tłumie. Poza tym opracowała graficznie pierwszą wersję jego słynnych „Pojęciokształtów”.
Galeria "Babel".
Pomimo problemów ze zdrowiem, zawałem serca i pobytem w sanatorium, Kozłowskiej udało się zainicjować powstanie niezależnej, niekomercyjnej Galerii Babel. Rozwinęła się z pracowni samej artystki, która od 1968 roku organizowała w niej spotkania i dyskusje. Galeria była miejscem otwartym, do której można było wejść z ulicy i coś do niej dodać lub coś z niej zabrać. W maju 1972 roku Kozłowska zakleiła szyby galerii białym papierem, na którym można było do woli pisać. W galerii organizowane były wystąpienia i spotkania, np. uczestników Studia Kompozycji Emocjonalnej. Powstające w niej dzieła nawiązujące do przestrzeni galeryjnej zaliczyć można do "environments". Jak się później okazało, działalność galerii była kluczowa w krystalizacji polskiej sztuki pojęciowej.
"Linia graniczna".
Przez większość swojego życia Kozłowska realizowała projekt „Linii granicznej”. Artystka na różnych plażach świata tworzyła linię graniczną ze kolorowanych stożków piasku, po czym dokumentowała je fotograficznie. Linia w założeniu miała rozgraniczać całą kulę ziemską ze wschodu na zachód.
Projekt realizowany był od 1967 roku na plażach jeziora Bajkał, przez lata 70. na plaży w Łazach (wtedy oficjalnie zainicjowany), na plenerze w Osiekach, na Malcie i Szkocji, dzięki znajomości ze szkockim artystą Richardem Demarco i jego wsparciu, oraz w Kalifornii czy Syberii.

</doc>
<doc id="4826723" url="https://pl.wikipedia.org/wiki?curid=4826723" title="Gatunek L">
Gatunek L

Gatunek L – czwarty album studyjny polskiego rapera Grubsona. Wydawnictwo ukazało się 29 września 2017 roku nakładem wytwórni muzycznej Agora.

</doc>
<doc id="4826725" url="https://pl.wikipedia.org/wiki?curid=4826725" title="W drodze (film 2012)">
W drodze (film 2012)

W drodze () – film drogi w reżyserii Waltera Sallesa z 2012, oparty na powieści Jacka Kerouaca o tym samym tytule. 
Fabuła.
Film jest adaptacją powieści Jacka Kerouaca "W drodze", o pokoleniu beatników. Początkujący pisarz Sal Paradise (Sam Riley) wkrótce po śmierci ojca poznaje Deana Moriarty'ego (Garrett Hedlund) i jego dziewczynę Marylou (Kristen Stewart). Wspólnie wyruszają w podróż po Ameryce, przemierzając kraj w tę i z powrotem. Upojeni alkoholem i odurzeni narkotykami podróżują autostopem i kradzionymi samochodami w poszukiwaniu przygód i wolnej miłości. Wędrówka przez bezkresne drogi, rozpalone słońcem, nad którymi unosi się brunatny kurz, ciągnące się po horyzont pola bawełny, głośne od rozmów i muzyki jazzowej, zadymione bary, jest dla Saula wyzwaniem rzuconym obyczajowości i konwencjonalnemu stylowi życia Ameryki lat 50 i poszukiwaniem wolności.

</doc>
<doc id="4826726" url="https://pl.wikipedia.org/wiki?curid=4826726" title="Dix-Huit Montagnes">
Dix-Huit Montagnes

Dix-Huit Montagnes – nieistniejący region Wybrzeża Kości Słoniowej. Funkcjonował w latach 1997–2011. Stolicą było miasto Man. Populacja w 2000 roku wynosiła 936 510 osób.
Podział administracyjny.
Początkowo Dix-Huit Montgnes dzielił się na 9 departamentów. W 2000 roku trzy z nich – Duékoué, Guiglo i Toulépleu zostały wydzielone do nowo utworzonego regionu Moyen-Cavally. Pozostałe sześć departamentów to: Bangolo, Biankouma, Danané, Kouibly, Man i Zouan-Hounien.
Likwidacja.
Region został zlikwidowany w ramach ustawy z 2011 roku, która zniosła regiony jako jednostki pierwszego rzędu, zamiast nich tworząc dystrykty. Obszar wcześniejszego dystryktu Dix-Huit Montagnes (przed wydzieleniem Moyen-Cavally) pokrywa się z powierzchnią dzisiejszego dystryktu Montagnes.

</doc>
<doc id="4826727" url="https://pl.wikipedia.org/wiki?curid=4826727" title="Sindre Ure Søtvik">
Sindre Ure Søtvik

&lt;del&gt;&lt;/del&gt;
Sindre Ure Søtvik (ur. 8 kwietnia 1992) – norweski kombinator norweski, zawodnik klubu IL Eldar.
Kariera.
Na międzynarodowej arenie, w zawodach indywidualnych, zadebiutował 15 stycznia 2011 w Klingenthal, gdzie w zawodach Pucharu Kontynentalnego zajął osiemnaste miejsce. W lutym 2012 roku wystąpił na mistrzostwach świata juniorów w Erzurum, gdzie zajął 18. i 17. miejsce indywidualnie oraz czwarte miejsce w zawodach drużynowych.
W Pucharze Świata zadebiutował 15 marca 2013 roku w norweskim Oslo zajmując 48. miejsce w Gundersenie. Pierwsze pucharowe punkty zdobył 29 listopada 2014 roku w fińskiej Ruce, gdzie był dwudziesty czwarty w Gundersenie.
Równocześnie Søtvik startował w zawodach Pucharu Kontynentalnego. Odnosił tam większe sukcesy, między innymi kilkakrotnie zwyciężając, a w sezonie 2017/2018 zajął trzecie miejsce w klasyfikacji generalnej.
W czerwcu 2020 roku ogłosił zakończenie kariery.
Osiągnięcia.
Puchar Świata.
Miejsca na podium chronologicznie.
Søtvik nigdy nie stanął na podium indywidualnych zawodów Pucharu Świata.

</doc>
<doc id="4826730" url="https://pl.wikipedia.org/wiki?curid=4826730" title="Fromager">
Fromager

Fromager – nieistniejący region Wybrzeża Kości Słoniowej, funkcjonujący w latach 2000 – 2011. Jego stolicą była Gagnoa. Populacja w 2000 roku wynosiła 542 992 osób, powierzchnia 6903 km².
Fromager został utworzony z części regionów Haut-Sassandra i Marahoué. Był podzielony na dwa departamenty: Gagnoa i Oumé. W 2011 został zlikwidowany w związku z reformą administracyjną, powołującą dystrykty jako jednostki podziału pierwszego poziomu zamiast regionów. Obszar Fromagera jest częścią obecnego regionu Gôh w dystrykcie Gôh-Djiboua.

</doc>
<doc id="4826731" url="https://pl.wikipedia.org/wiki?curid=4826731" title="Haut-Sassandra">
Haut-Sassandra

Haut-Sassandra – region Wybrzeża Kości Słoniowej, jeden z dwóch regionów tworzących dystrykt Sassandra-Marahoué. Stolicą regionu jest Daloa. Powierzchnia wynosi 17 761 km², co stanowi 5,5% powierzchni kraju. Populacja w 2014 roku wynosiła 1 430 960 osób.
Region został utworzony w 1997 roku, jako jednostka pierwszego rzędu. W 2000 roku część jego obszaru wydzielono, by utworzyć nowy region Fromager. W 2011 roku reforma administracyjna ustanowiła regiony jednostkami drugiego poziomu. Haut-Sassandra stał się częścią dystryktu Sassandra-Marahoué.

</doc>
<doc id="4826754" url="https://pl.wikipedia.org/wiki?curid=4826754" title="Języki timor-babar">
Języki timor-babar

Języki timor-babar – grupa języków austronezyjskich używanych na wyspie Timor oraz w indonezyjskiej prowincji Moluki. Obejmuje ok. 37 języków. Funkcjonują w granicach Indonezji i Timoru Wschodniego.
Klasyfikacja.
Ethnologue w ramach "odrębnej" grupy babar wyróżnia następujące języki: babar północny, dai, dawera-daweloor, babar południowo-wschodni, masela centralny, masela wschodni, masela zachodni, serili, imroing, tela-masbuar. Glottolog (4.6) umieszcza wszystkie te języki w ramach jednej grupy timor-babar. Tam też zakwalifikowano dwa języki południowotanimbarskie (seluwasan i selaru).

</doc>
<doc id="4826755" url="https://pl.wikipedia.org/wiki?curid=4826755" title="Csaba Burján">
Csaba Burján

Csaba Burján (ur. 27 września 1994 w Peczu) – węgierski łyżwiarz szybki specjalizujący się w short tracku, mistrz olimpijski, medalista mistrzostw świata i Europy.
W lutym 2018 roku wystąpił na igrzyskach olimpijskich w Pjongczangu. Wziął udział w dwóch konkurencjach – zdobył złoty medal olimpijski w biegu sztafetowym (razem z nim wystąpili Shaoang Liu, Shaolin Sándor Liu i Viktor Knoch) oraz zajął 30. miejsce w biegu na 1500 m. Zwycięstwo w sztafecie przyniosło pierwszy w historii złoty medal zimowych igrzysk olimpijskich dla Węgier.
W latach 2015–2019 zdobył trzy medale mistrzostw świata (jeden srebrny i dwa brązowe), w latach 2013–2019 pięć medali mistrzostw Europy (jeden złoty, dwa srebrne i dwa brązowe), w 2014 roku srebrny medal mistrzostw świata juniorów, a w 2013 roku złoty medal zimowej uniwersjady.

</doc>
<doc id="4826756" url="https://pl.wikipedia.org/wiki?curid=4826756" title="Csaba Burjan">
Csaba Burjan



</doc>
<doc id="4826758" url="https://pl.wikipedia.org/wiki?curid=4826758" title="Języki kei-tanimbar">
Języki kei-tanimbar

Języki kei-tanimbar – grupa języków austronezyjskich używanych w Indonezji, w archipelagach Kei i Tanimbar na południu Moluków, a także w północnej części półwyspu Bomberai. Ich podział przedstawia się w następujący sposób:
Pozycja języków bomberai północnych wydaje się niejasna. Katalog Ethnologue (wyd. 23) rozpatruje je poza tą grupą, natomiast Robert Blust łączy je z językiem yamdena.
Ethnologue włącza języki kei-tanimbar do szerszej grupy języków południowo-wschodniomolukańskich, wraz z językami selaru i seluwasan, tworzącymi gałąź południową. Glottolog (4.6) zalicza te dwa języki do grupy timor-babar.

</doc>
<doc id="4826759" url="https://pl.wikipedia.org/wiki?curid=4826759" title="Języki Raja Ampat">
Języki Raja Ampat

Języki Raja Ampat – grupa spokrewnionych języków austronezyjskich używanych w archipelagu Raja Ampat w prowincji Papua Zachodnia na wschodzie Indonezji. Do grupy tej należą następujące języki: ambel, as, biga, gebe, kawe, legenyem, maden, matbat, ma’ya, wauyai.

</doc>
<doc id="4826760" url="https://pl.wikipedia.org/wiki?curid=4826760" title="Języki barito-mahakam">
Języki barito-mahakam

Języki barito-mahakam – grupa dwóch języków austronezyjskich używanych w Indonezji, w południowej części wyspy Borneo.
Do grupy języków barito-mahakam należą następujące języki:

</doc>
<doc id="4826761" url="https://pl.wikipedia.org/wiki?curid=4826761" title="Języki barito zachodnie">
Języki barito zachodnie

Języki barito zachodnie – grupa spokrewnionych języków austronezyjskich używanych w Indonezji, przez mieszkańców południowego Borneo.
Do grupy języków barito zachodnich należą następujące języki:

</doc>
<doc id="4826763" url="https://pl.wikipedia.org/wiki?curid=4826763" title="Języki sangirskie">
Języki sangirskie

Języki sangirskie – grupa spokrewnionych języków austronezyjskich używanych w prowincji Celebes Północny w Indonezji oraz na Filipinach. Należą do gałęzi języków filipińskich. Ich podział przedstawia się w następujący sposób:

</doc>
<doc id="4826764" url="https://pl.wikipedia.org/wiki?curid=4826764" title="Języki celebeskie">
Języki celebeskie

Języki celebeskie – grupa spokrewnionych języków austronezyjskich używanych w Indonezji, przede wszystkim w środkowej i północno-wschodniej części wyspy Celebes (Sulawesi) oraz na okolicznych wyspach. Ich podział przedstawia się w następujący sposób:
Są klasyfikowane jako podstawowa grupa austronezyjska w ramach gałęzi malajsko-polinezyjskiej. W 2021 r. do języków celebeskich zaliczono język taliabu z prowincji Moluki Północne.

</doc>
<doc id="4826765" url="https://pl.wikipedia.org/wiki?curid=4826765" title="Języki sama-bajaw">
Języki sama-bajaw

Języki sama-bajaw – grupa spokrewnionych języków austronezyjskich używanych na Filipinach, w Archipelagu Sulu. Warianty języka bajau funkcjonują także w Malezji i Indonezji.
Do grupy języków sama-bajaw należą następujące języki:
Robert Blust postuluje możliwość włączenia ich do rozszerzonej grupy języków barito ("greater barito").

</doc>
<doc id="4826766" url="https://pl.wikipedia.org/wiki?curid=4826766" title="Języki yapen (austronezyjskie)">
Języki yapen (austronezyjskie)

Języki yapen – grupa spokrewnionych języków austronezyjskich z wyspy Yapen w Indonezji u wybrzeży Nowej Gwinei. Dzielą wyspę z papuaskimi językami yawa (yapen).
Według serwisu Ethnologue ich podział wewnętrzny przedstawia się w następujący sposób:

</doc>
<doc id="4826767" url="https://pl.wikipedia.org/wiki?curid=4826767" title="Języki malajsko-polinezyjskie centralno-wschodnie">
Języki malajsko-polinezyjskie centralno-wschodnie

Języki malajsko-polinezyjskie centralno-wschodnie – postulowana gałąź w ramach grupy języków malajsko-polinezyjskich, należącej do wielkiej rodziny austronezyjskiej.
Podział wewnętrzny.
Podział wewnętrzny gałęzi można przedstawić w następujący sposób:

</doc>
<doc id="4826768" url="https://pl.wikipedia.org/wiki?curid=4826768" title="Języki malajsko-polinezyjskie zachodnie">
Języki malajsko-polinezyjskie zachodnie

Języki malajsko-polinezyjskie zachodnie, także: hesperonezyjskie, indonezyjskie – parafiletyczny zespół tych języków malajsko-polinezyjskich należących do wielkiej rodziny austronezyjskiej, które nie są zaliczane do grupy centralno-wschodniej. Zakres pojęciowy tej gałęzi obejmuje wszystkie języki austronezyjskie używane na Madagaskarze, w kontynentalnej części Azji Południowo-Wschodniej, na Filipinach, na Wielkich Wyspach Sundajskich (także na mniejszych okolicznych wyspach), na wyspach Bali i Lombok, w zachodniej części Sumbawy, na Palau oraz w archipelagu Marianów.
Koncepcję grupy zachodniej zaproponował lingwista Robert Blust, traktując ją jako gałąź opozycyjną wobec gałęzi centralno-wschodniej. W nowszych klasyfikacjach odrzucono tę grupę ze względu na niemożność określenia cech lingwistycznych, które by ją definiowały.

</doc>
<doc id="4826769" url="https://pl.wikipedia.org/wiki?curid=4826769" title="Języki barito">
Języki barito

Języki barito – grupa języków austronezyjskich używanych w Indonezji, w południowo-wschodniej części wyspy Borneo. Język malgaski, blisko spokrewniony z językiem ma’anyan, funkcjonuje na Madagaskarze, gdzie jest objęty statusem języka państwowego. Nazwa grupy językowej pochodzi od nazwy rzeki Barito.
Istnienie grupy barito zaproponował Alfred B. Hudson w 1967 roku. Badacz wyróżnił następujące gałęzie:
Grupa barito bywa traktowana jako liga językowa, nie zaś jako właściwa grupa genetyczna. Przykładowo Adelaar (2005) odrzuca istnienie tej gałęzi.
Robert Blust postuluje możliwość wyróżnienia większej grupy barito ("greater barito"), obejmującej także języki sama-bajaw z Filipin.

</doc>
<doc id="4826770" url="https://pl.wikipedia.org/wiki?curid=4826770" title="Języki barito wschodnie">
Języki barito wschodnie

Języki barito wschodnie – grupa spokrewnionych języków austronezyjskich używanych w Indonezji, na wyspie Borneo, oraz na Madagaskarze. Obejmuje szereg indonezyjskich języków regionalnych oraz język malgaski, objęty na Madagaskarze statusem urzędowego. Dialekt bushi języka malgaskiego jest używany na wyspie Majotta w archipelagu Komorów.
Do grupy języków barito wschodnich należą następujące języki:

</doc>
<doc id="4826772" url="https://pl.wikipedia.org/wiki?curid=4826772" title="Języki halmahersko-zachodnionowogwinejskie">
Języki halmahersko-zachodnionowogwinejskie

Języki halmahersko-zachodnionowogwinejskie – grupa spokrewnionych języków austronezyjskich używanych w archipelagu Moluków, w południowej części wyspy Halmahera, oraz w regionie zatoki Cenderawasih na wschodzie Indonezji. Wraz z językami oceanicznymi tworzą grupę wschodnią w ramach języków malajsko-polinezyjskich. Według danych szacunkowych z 2016 r. posługuje się nimi 140 tys. osób.
Według serwisu Ethnologue ich podział wewnętrzny przedstawia się w następujący sposób:
Do grupy nie należą nieaustronezyjskie języki Halmahery (zob. języki północnohalmaherskie).
W większości są to słabo udokumentowane języki niewielkich społeczności. Najlepiej opisane z nich to taba, buli i numfor. Pozycja języka irarutu nie została dobrze ustalona. Nie jest jasne, czy może być klasyfikowany w ramach tej grupy genetycznej.
Hipotezę o ich bliższym pokrewieństwie z językami oceanicznymi zaproponował R. Blust (1978).

</doc>
<doc id="4826774" url="https://pl.wikipedia.org/wiki?curid=4826774" title="Języki malajsko-polinezyjskie centralne">
Języki malajsko-polinezyjskie centralne

Języki malajsko-polinezyjskie centralne – postulowana gałąź w ramach grupy języków malajsko-polinezyjskich, należącej do wielkiej rodziny austronezyjskiej. Obszar zamieszkany przez ludy posługujące się tymi językami obejmuje tereny należące do dwóch państw: Indonezji i Timoru Wschodniego. Dokładniej, na obszar ten składają się Małe Wyspy Sundajskie oraz południowa część archipelagu Moluków.
Dane lingwistyczne ujawniają, że grupa centralna języków malajsko-polinezyjskich stanowi kompleks języków dzielących szereg innowacji, z których jednak żadna nie jest właściwa dla wszystkich reprezentantów gałęzi.
Podział wewnętrzny.
Istnieją różne propozycje klasyfikacji tej rodziny. Według serwisu Glottolog (4.2, 2020) podział wewnętrzny grupy przedstawia się w następujący sposób:
W nowszej klasyfikacji Glottolog (4.4, 2021) grupy flores-lembata, flores-sumba-hawu wraz z językiem bima włączono do wspólnej grupy języków bima-lembata.
Glottolog (4.6, 2022) łączy języki babar z timorskimi. Tam też umieszczono dwa języki południowotanimbarskie (seluwasan i selaru). Redaktorzy bazy danych Ethnologue (wyd. 23) wyróżniają dodatkową grupę babar, poza gałęzią timor-babar.

</doc>
<doc id="4826777" url="https://pl.wikipedia.org/wiki?curid=4826777" title="Języki centralnomolukańskie">
Języki centralnomolukańskie

Języki centralnomolukańskie – grupa języków austronezyjskich używanych w Indonezji, w archipelagu Moluków (przede wszystkim w prowincji Moluki). Obejmuje ok. 50 języków używanych przez mieszkańców wysp Seram i Buru oraz archipelagu Sula.
Klasyfikacja.
Wymarły i bliżej niepoznany język hukumina mógł być jednym z autochtonicznych języków wyspy Buru (podobnie jak buru i lisela), ale nie zostało to potwierdzone (według alternatywnej koncepcji był to język migrantów z regionu Buton u wybrzeża Sulawesi). Jego umiejscowienie pozostaje niejasne. W nowszej klasyfikacji język taliabo (w tym kadai) został zaliczony do języków celebeskich.

</doc>
<doc id="4826778" url="https://pl.wikipedia.org/wiki?curid=4826778" title="Przydroża">
Przydroża

Przydroża – ostrołęcki rocznik literacki wydawany od 2014przez Stowarzyszenie Przyjaciół Bibliotek i Książki w Ostrołęce, Miejską Bibliotekę Publiczną w Ostrołęce oraz Towarzystwo Przyjaciół Ostrołęki. 
W skład zespołu redakcyjnego wchodzą: Karol Samsel (redaktor naczelny), Sabina E. Malinowska i Agnieszka Zaorska. Przy poszczególnych numerach współpracowali: Joanna Brodowska, Maria Dłuska, Katarzyna Fabisiewicz i Janina Staśkiewicz. Rocznik ma działy dotyczące poezji, prozy, esejów, recenzji, wspomnień, konkursów i kalendarium literackie.
Wśród autorów prezentowanych w roczniku byli m.in.: Zbigniew Chojnowski, Przemysław Dakowicz, Maciej Filipek, Piotr Grzymałowski, Robert Kania, Wojciech Kass, Marcin Królikowski, Karolina Kułakowska, Karol Maliszewski, Rafał Rutkowski, Radosław Sobotka, Maksymilian Tchoń, Marcin Tomczak, Jarosław Trześniewski-Kwiecień, Radosław Wiśniewski, Wojciech Zamysłowski, Jerzy Beniamin Zimny i Katarzyna Zwolska-Płusa.
Rocznik publikuje często materiały dotyczące wybitnych literatów związanych z Ostrołęką: Wiktora Gomulickiego, Edwarda Kupiszewskiego, Dionizego Maliszewskiego a także Wiktora Czajewskiego i Alfreda Markowskiego.

</doc>
<doc id="4826779" url="https://pl.wikipedia.org/wiki?curid=4826779" title="Języki zachodnionowogwinejskie">
Języki zachodnionowogwinejskie

Języki zachodnionowogwinejskie – grupa spokrewnionych języków austronezyjskich skoncentrowanych w regionie zatoki Cenderawasih na wschodzie Indonezji. Wraz z językami południowohalmaherskimi tworzą grupę języków halmahersko-zachodnionowogwinejskich.
Według serwisu Ethnologue ich podział wewnętrzny przedstawia się w następujący sposób:

</doc>
<doc id="4826781" url="https://pl.wikipedia.org/wiki?curid=4826781" title="Języki Moluków">
Języki Moluków

Języki Moluków – silnie zróżnicowane języki używane w archipelagu Moluków we wschodniej Indonezji. Szacuje się, że w tym regionie geopolitycznym występuje 128 języków. Należą do najsłabiej poznanych języków kraju i są jednymi z najbardziej zagrożonych w regionie austronezyjskim. Zwykle posługują się nimi niezbyt liczne społeczności. Niektóre z nich są używane przez ludność molukańską w Holandii.
Większość z nich należy do rodziny austronezyjskiej, obejmującej dużą część autochtonicznych języków wysp Oceanii i Azji Południowo-Wschodniej, a konkretniej do postulowanej grupy centralno-wschodniej w obrębie podrodziny malajsko-polinezyjskiej. W ramach tejże rodziny dominują języki z gałęzi centralnej (które występują na centralnych i południowych Molukach, w tym na wyspach Aru i w archipelagu Sula). W północnej części Moluków funkcjonuje szereg języków z grupy języków południowohalmaherskich i zachodnionowogwinejskich (reprezentując gałąź wschodnią), a także kilkanaście języków zachodniopapuaskich (nieaustronezyjskich). Na wyspie Halmahera dominują języki papuaskie, przy czym na południu wyspy są używane języki austronezyjskie. Zupełnie odrębnym językiem jest malajski wyspy Bacan (z gałęzi zachodniej języków malajsko-polinezyjskich), który wywodzi się z Borneo. Język taliabu to natomiast przedstawiciel grupy celebeskiej języków austronezyjskich. Niespokrewniony język oirata, występujący na wyspie Kisar, jest zaliczany do języków timor-alor-pantar (został przyniesiony przez migrantów z Timoru Wschodniego). Austronezyjskie języki Moluków wykazują wpływy papuaskiego substratu językowego, co uwidacznia się w ich typologii. Przypuszcza się, że niegdyś znaczna część regionu była zamieszkiwana przez grupy pochodzenia papuaskiego, które wymieszały się z przybyłą później ludnością austronezyjską.
Do języków miejscowych o największej liczbie użytkowników należą: galela, kei, buru, fordata, geser-gorom, ternate, tidore, tobelo, yamdena. Języki lokalnych społeczności współistnieją z językami wehikularnymi (lingua franca), takimi jak malajski amboński i malajski Moluków Północnych (malajski wyspy Ternate). Języki malajskie nie mają w tym regionie charakteru autochtonicznego (ich obecność wynika z historycznych kontaktów handlowych). Częściowo zostały jednak przyjęte jako języki ojczyste, m.in. w rejonie wyspy Ambon, w miastach południowych Moluków oraz w mieście Ternate. Bliżej niespokrewnionym malajskim wyspy Bacan (językiem bacan) posługuje się niewielka społeczność Bacan, która miała przybyć z Borneo wiele stuleci temu, zachowując swój rodzimy język.
Znaczna część języków Moluków znajduje się na skraju wymarcia, a sam region jest najbardziej zagrożonym regionem Indonezji pod względem bogactwa językowego. Rozwój systematycznych badań lingwistycznych na Molukach przypadł na początek XX wieku. Dokładnej dokumentacji lingwistycznej poddano tylko nieliczne z tych języków. Do najlepiej opisanych z nich należą: alune, taba (makian wschodni), tidore, leti.

</doc>
<doc id="4826782" url="https://pl.wikipedia.org/wiki?curid=4826782" title="Języki malajskie">
Języki malajskie

Języki malajskie – grupa bliżej spokrewnionych języków austronezyjskich używanych przede wszystkim w Indonezji, Malezji, południowej Tajlandii oraz w Brunei i Singapurze. Poza standardowym językiem malajskim (i indonezyjskim) obejmuje szereg lokalnych języków rozpowszechnionych na terenie tych krajów. W niektórych regionach mają charakter autochtoniczny (są językami społeczności malajskich), a niektóre z nich rozwinęły się wskutek kontaktów handlowych.
Tradycyjne siedlisko języków malajskich obejmuje obszary lądowe wokół Morza Południowochińskiego, a konkretniej wyspę Sumatra, zachodnie Borneo i zachodnią Malezję (Półwysep Malajski). O ile zachodnie Borneo bywa uznawane za źródło całej podgrupy malajskiej, to niektórzy badacze określają południową Sumatrę jako kolebkę języka i cywilizacji malajskiej.
Wewnętrzny podział języków malajskich stanowi przedmiot dyskusji lingwistycznej. W toku badań językoznawczych wypracowano różne hipotezy dotyczące ich pochodzenia i klasyfikacji. Ponadto nie istnieje ścisłe rozróżnienie między "językami" malajskimi (odrębnymi językami austronezyjskimi) a "dialektami" języka malajskiego (właściwego). Część spośród języków malajskich jest blisko spokrewniona z malajskim właściwym – należą tutaj m.in. kerinci i minangkabau, inne zaś są wyraźnie od niego oddalone (np. iban czy kanayatn). Języki malajskie ze wschodniej Indonezji, o słabo określonej proweniencji, bywają rozpatrywane jako języki kreolskie.
Lokalne formy języka malajskiego (bądź języki malajskie) wykazują znacznie większe zróżnicowanie wewnętrzne niż standardy narodowe z Indonezji, Malezji i Brunei. Standard kodów językowych ISO 639-3 odnotowuje istnienie tzw. makrojęzyka malajskiego (kod: msa), w ramach którego grupuje szereg języków malajskich.
Lingwistyczne ujęcie języków malajskich nie obejmuje wszystkich języków Malezji ani Indonezji. W granicach tych krajów funkcjonuje wiele języków o dalekim pokrewieństwie z malajskimi czy też całkowicie z nimi niespokrewnionych.
Najbliższymi krewnymi języków malajskich są języki czamskie (w tym język aceh). Stosunkowo bliskie związki genetyczne łączą je z językami sundajskim i madurskim. W dalszej kolejności są spokrewnione m.in. z językiem jawajskim.
Podział socjolingwistyczny.
Podział ten nie jest ścisły i nie pozwala adekwatnie sklasyfikować każdego języka malajskiego; nie ma też charakteru klasyfikacji genetycznej. Odmiany handlowe wykazują wpływy odmian tradycyjnych, a wiele spośród nich przyjęło się w roli języków macierzystych. Zarówno odmiany tradycyjne, jak i handlowe zostały poddane wpływom literackiego języka malajskiego, uznawanego za normę komunikacji oficjalnej.
Kwestia bliższego umiejscowienia odmian ze wschodniej Indonezji (w kategorii języków kreolskich bądź dialektów/języków malajskich) pozostaje nierozstrzygnięta. Wątpliwości budzi m.in. to, czy pierwotny język handlowy faktycznie był pidżynem, a także zasadność tłumaczenia uproszczeń strukturalnych zjawiskiem kreolizacji (jako że przywoływane cechy występują też w pewnych dialektach zachodnich). Dodatkowo klasyczne pojęcie języków kreolskich jest ściśle związane z ekspansją europejską i niezbyt odpowiada specyfice wcześniejszych kontaktów w regionie.

</doc>
<doc id="4826787" url="https://pl.wikipedia.org/wiki?curid=4826787" title="Języki malajsko-polinezyjskie wschodnie">
Języki malajsko-polinezyjskie wschodnie



</doc>
<doc id="4826788" url="https://pl.wikipedia.org/wiki?curid=4826788" title="Języki zatoki Cenderawasih">
Języki zatoki Cenderawasih



</doc>
<doc id="4826792" url="https://pl.wikipedia.org/wiki?curid=4826792" title="Języki hesperonezyjskie">
Języki hesperonezyjskie



</doc>
<doc id="4826793" url="https://pl.wikipedia.org/wiki?curid=4826793" title="Interfejs dostawcy usługi">
Interfejs dostawcy usługi

Interfejs dostawcy usługi (ang. "Service Provider Interface") to interfejs API przeznaczony do wdrożenia lub rozszerzenia przez stronę trzecią. Można go użyć do włączenia rozszerzenia frameworka i komponentów wymiennych.
Szczegóły.
Dokumentacja ServiceLoader:
Koncepcja może być rozszerzona na inne platformy za pomocą odpowiednich narzędzi. W środowisku uruchomieniowym Java interfejsy SPI są używane w:

</doc>
<doc id="4826794" url="https://pl.wikipedia.org/wiki?curid=4826794" title="Krystian Bondzior">
Krystian Bondzior

Krystian Bondzior (ur. 24 kwietnia 1999) – polski piłkarz ręczny, prawoskrzydłowy, od 2019 zawodnik Górnika Zabrze.

</doc>
<doc id="4826795" url="https://pl.wikipedia.org/wiki?curid=4826795" title="Yuli Rachmawati">
Yuli Rachmawati



</doc>
<doc id="4826806" url="https://pl.wikipedia.org/wiki?curid=4826806" title="Anjalankoski">
Anjalankoski

Anjalankoski – dawna gmina i miasto w Finlandii, w południowo-wschodniej części kraju. Funkcjonowała w latach 1975–2009. Populacja na koniec 2008 roku, tuż przed likwidacją, wynosiła 16 379 osób. Powierzchnia wynosiła 726,6 km², z czego 26,32 km² stanowiła woda.
Położenie.
Anjalankoski położona była nad rzeką Kymijoki, około 45 km na północ od miasta Kotka.
Historia.
Gmina powstała w 1975 roku z połączenia gmin Anjala i Sippola. W 1977 roku otrzymała prawa miejskie. W 2009 roku 6 gmin – Kouvola, Kuusankoski, Elimäki, Anjalankoski, Valkeala i Jaala – połączyło się w jedną, tworząc obecną Kouvolę, mającą ponad 88 tys. mieszkańców.
Transport.
Przez Anjalankoski przebiegała linia kolejowa, łącząca Kotkę z Kouvolą. Na terenie gminy znajdowała się stacja kolejowa Myllykoski. Przez gminę przebiegała również droga krajowa nr 15 Kotka – Mikkeli.

</doc>
<doc id="4826807" url="https://pl.wikipedia.org/wiki?curid=4826807" title="Anielin (powiat ciechanowski)">
Anielin (powiat ciechanowski)



</doc>
<doc id="4826822" url="https://pl.wikipedia.org/wiki?curid=4826822" title="Wybory prezydenckie na Białorusi w 2020 roku">
Wybory prezydenckie na Białorusi w 2020 roku

Wybory prezydenckie na Białorusi w 2020 roku – sfałszowane wybory prezydenckie, które odbyły się 9 sierpnia 2020, w wyniku których wyłoniony został prezydent Białorusi.
8 maja 2020 Centralna Komisja Wyborcza podała do wiadomości kalendarz wyborczy. Zgodnie z nim, do 15 maja włącznie istniała możliwość złożenia wniosków o rejestrację grup inicjatywnych. Zbiórka 100 tysięcy podpisów, wymaganych w celu zarejestrowania danej kandydatury, była organizowana od 21 maja do 19 czerwca włącznie.
Kandydaci.
Zbieranie podpisów.
21 maja 2020 r. swoją pracę rozpoczęło 15 grup inicjatywnych, zarejestrowanych przez Centralną Komisję Wyborczą Białorusi. Do zarejestrowania kandydata w wyborach wymaganych było zebranie do 19 czerwca 2020 r. co najmniej 100 tys. podpisów pod kandydaturą.
Zarejestrowani kandydaci.
14 lipca 2020 r. do startu w wyborach prezydenckich zarejestrowanych zostało pięcioro kandydatów.
Badania opinii publicznej.
Białoruś nie przeprowadza niezależnych badań opinii publicznej, które umożliwiłyby obiektywną ocenę potencjalnych kandydatów.
Przez internet.
Pogrubionym i zielonym kolorem zaznaczony jest kandydat, który zajął pierwsze miejsce.
Pogrubioną kursywą i żółtym kolorem zaznaczony jest kandydat, który zajął drugie miejsce.
W jasnoczerwonym kolorze zaznaczono wynik Aleksandra Łukaszenki.
Exit poll.
Według oficjalnego, rządowego sondażu exit poll 79,7% otrzymał Aleksandr Łukaszenka, Swiatłana Cichanouska – 6,8%, Hanna Kanapacka – 2,3%, Andrej Dzmitryjeu – 1,1%, Siarhiej Czeraczeń – 0,9%. Według przeprowadzonego za granicą, niezależnego exit pollu, Swiatłana Cichanouska otrzymała 71%, a Aleksandr Łukaszenka 10%.
Oficjalne wyniki wyborów.
Swiatłana Cichanouska poinformowała, że nie uznaje wyników wyborów podanych przez Centralną Komisja Republiki Białorusi ds. Wyborów i Prowadzenia Referendów Krajowych. Wieczorem 9 sierpnia 2020 stwierdziła: „wierzę swoim oczom, a one mówią mi, że większość jest po naszej stronie”.
Przebieg głosowania.
Franciszak Wiaczorka poinformował, że w dniu głosowania „zatrzymano co najmniej 50 niezależnych obserwatorów”. W Mińsku pojawiły się pojazdy z armatkami wodnymi do rozpędzania demonstracji oraz autobusy wypełnione milicjantami. Portal Tut.by, powołując się na świadków, poinformował, że białoruska milicja zatrzymywała osoby, które zebrały się pod lokalami wyborczymi, czekając na wyniki wyborów prezydenckich.
Protesty związane z wyborami i zatrzymania.
Po godz. 20:00 w Warszawie, przed Ambasadą Białorusi w Polsce zebrali się obywatele Białorusi, którzy nie zdążyli zagłosować w wyborach prezydenckich. Przed Ambasadą Białorusi w Rosji tłum skandował „odejdź!”. W Mińsku doszło do starcia między protestującymi a milicją. Zatrzymanych zostało wiele osób, a milicja użyła granatów hukowych. Portal Tut.by podał, że „w Mohylewie milicja rozpędziła protestujących” oraz że zatrzymano dziennikarkę portalu oraz co najmniej 3 osoby. Według Radia Swaboda doszło do zatrzymań w Witebsku. Stacja telewizyjna Biełsat TV poinformowała, że „w rękach białoruskiej milicji jest przynajmniej pięciu współpracowników”. Jak podał Franciszak Wiaczorka, w Mołodecznie, na głównym placu zebrali się protestujący. Przed lokalami wyborczymi zbierały się osoby, chcące (zgodnie z apelem Swiatłany Cichanouskiej) zapoznać się z protokołami, informującymi o wynikach wyborów. W Brześciu zatrzymano członka sztabu Swiatłany Cichanouskiej. W Homlu, gdy przyjechały busy, z których wyszli funkcjonariusze milicji, zebranych kilkadziesiąt osób zaczęło uciekać. W Grodnie zebrały się tysiące osób (zatrzymano tam co najmniej 10 z nich). Franciszak Wiaczorka poinformował, że w Mińsku milicyjna furgonetka uderzyła w mężczyznę stojącego na jezdni, gdy podbiegli do niego inni ludzie, funkcjonariusze milicji rzucili granaty błyskowe. Na miejsce przyjechała wówczas karetka pogotowia ratunkowego, mężczyzna miał poważne obrażenia.
Centrum Wiasna poinformowało o co najmniej jednej ofierze śmiertelnej oraz o minimum 120 osobach zatrzymanych. Ministerstwo Spraw Wewnętrznych poinformowało, że zatrzymanych zostało 3000 osób.
Strajki rozpoczęły m.in.: Stołeczna Telewizja, Radio Stalica, Białoruska Telewizja i Radio, Mińska Fabryka Traktorów, Mińska Fabryka Samochodów, Mińska Fabryka Silników, Mińska Fabryka Ciągników Kołowych, kopalnie soli potasowych i fabryki nawozów sztucznych koncernu Biełaruśkalij, petrochemia Naftan, Grodno Azot, Białoruska Fabryka Samochodowa, Biełszyna, Amkodor, Belcard, Elektrociepłownia nr 4 w Mińsku, Białoruska Elektrownia Jądrowa, Mińskie Sieci Energetyczne, Belenergosetproekt, Mińskie Zakłady Margaryn, Żabinecka Cukrownia, Mińskie Zakłady Elektrotechniczne, Fabryka Układów Scalonych Integrał, Belmedpreparaty, Białoruska Filharmonia Państwowa, Mińskie Metro, Mińska Zajezdnia Trolejbusowa nr 4, Khimvolokno, Polimir, Polotsk-Steklovolokno, Terrazyt, Grodnopromstroj, MAPID, Krasnoselskstroymaterialy, Zakłady Chemiczne Keramin, Grodnożyłstroj.

</doc>
<doc id="4826823" url="https://pl.wikipedia.org/wiki?curid=4826823" title="Leif GW Persson">
Leif GW Persson



</doc>
<doc id="4826826" url="https://pl.wikipedia.org/wiki?curid=4826826" title="Olivier Jules Richard">
Olivier Jules Richard

Olivier Jules Richard (ur. 22 marca 1836 w La Mothe-Saint-Héray, zm. 7 stycznia 1896) – francuski lichenolog. 
Olivier Jules Richard najpierw studiował medycynę, a potem prawo w Paryżu. Po ukończeniu studiów pracował jako prokurator w Marennes (1873–76), La Roche-sur-Yon (1876–85) i Poitiers (1885–91). Jego hobby były porosty. W 1890 roku został członkiem Société botanique de France.
Opisał nowe taksony porostów. W ich naukowych nazwach dodawany jest skrót jego nazwiska O.J. Rich.

</doc>
<doc id="4826829" url="https://pl.wikipedia.org/wiki?curid=4826829" title="Stadion Neratovice">
Stadion Neratovice

Stadion Neratovice – wielofunkcyjny stadion w Neratovicach, w Czechach. Został otwarty 8 maja 1961 roku. Może pomieścić 6291 widzów. Swoje spotkania rozgrywają na nim piłkarze klubu FK Neratovice-Byškovice.
Stadion w centrum Neratovic wybudowano w latach 1957–1961 i zainaugurowano 8 maja 1961 roku spotkaniem sparingowym Spolany Neratovice ze Spartakiem Hradec Králové (1:4). Będąca gospodarzem tego obiektu Spolana Neratovice w sezonach 1978/1979, 1980/1981 i 1990/1991 występowała na drugim poziomie czechosłowackich rozgrywek piłkarskich, a w latach 1999–2003 także w czeskiej II lidze. W 2003 roku klub odsprzedał jednak drugoligową licencję drużynie SK Kladno i odtąd występował w niższych klasach rozgrywkowych. Kilka lat później połączył się z Sokolem Byškovice, tworząc nowy zespół pod nazwą FK Neratovice-Byškovice.

</doc>
<doc id="4826832" url="https://pl.wikipedia.org/wiki?curid=4826832" title="Kurt Polycarp Joachim Sprengel">
Kurt Polycarp Joachim Sprengel

Kurt Polycarp Joachim Sprengel (ur. 3 sierpnia 1766 w Boldekow, zm. 15 marca 1833) – niemiecki lekarz, botanik i mykolog.
Sprengel urodził się w Boldekowie na Pomorzu. Jego ojciec, duchowny, zapewnił mu gruntowne i wszechstronne wykształcenie. Jako chłopiec wyróżniał się swoją znajomością języków. Znał język łaciński, grecki i arabski. W 1784 r. zaczął studiować teologię i medycynę na Uniwersytecie w Halle, ale wkrótce zrezygnował ze studiów teologicznych. Studia medyczne ukończył w 1787 r. i pozostał na uczelni kontynuując karierę naukową. W 1789 r. został mianowany profesorem nadzwyczajnym medycyny w swojej macierzystej uczelni, a w 1795 r. profesorem zwyczajnym. Wiele czasu poświęcił badaniom historii medycyny, zajmował się także botaniką i mykologią. Dużą uwagę przywiązywał do badań mikroskopowych tkanek roślin wyższych, jednak złej jakości mikroskopy, jakie wówczas używano sprawiły, że wyciągnięte przez niego wnioski z analizy tkanek były błędne. Dokonał również wielu zmian w taksonomii roślin i grzybów.
W 1809 r. Sprengel został korespondentem Royal Institute of the Netherlands, a w 1810 r. członkiem zagranicznym Królewskiej Szwedzkiej Akademii Nauk.
Praca naukowa.
Już w wieku 14 lat opublikował niewielką pracę "Anleitung zur Botanik für Frauenzimmer" ("Przewodnik botaniczny dla kobiet"). W latach 1792–1797 opracował historię medycyny "Versuch einer pragmatischen Geschichte der Arzneikunde". Było to poszukiwane opracowanie, które doczekało się wielu wydań. Początkowo miało 4 tomy, w późniejszych wydaniach pięć. Jest autorem także wielu innych publikacji z dziedziny botaniki i mykologii.
Opisał nowe taksony grzybów. W ich naukowych nazwach dodawany jest skrót jego nazwiska Spreng.

</doc>
<doc id="4826834" url="https://pl.wikipedia.org/wiki?curid=4826834" title="Kurt Sprengel">
Kurt Sprengel



</doc>
<doc id="4826835" url="https://pl.wikipedia.org/wiki?curid=4826835" title="Kurt Polycarp Sprengel">
Kurt Polycarp Sprengel



</doc>
<doc id="4826845" url="https://pl.wikipedia.org/wiki?curid=4826845" title="XXXIV Puchar Gordona Bennetta (balonowy)">
XXXIV Puchar Gordona Bennetta (balonowy)

34 Puchar Gordona Bennetta – zawody balonów wolnych o Puchar Gordona Bennetta zorganizowane w gminie Lech w Austrii. Start nastąpił 2 września 1990 roku.
Uczestnicy.
Wyniki zawodów.

</doc>
<doc id="4826850" url="https://pl.wikipedia.org/wiki?curid=4826850" title="Reprezentacja Wysp Dziewiczych Stanów Zjednoczonych w Pucharze Gordona Bennetta">
Reprezentacja Wysp Dziewiczych Stanów Zjednoczonych w Pucharze Gordona Bennetta

W zawodach balonów wolnych o Puchar Gordona Bennetta poszczególne kraje mogą reprezentować maksymalnie trzy zespoły składające się z dwóch osób. Po raz pierwszy udział załogi z Wysp Dziewiczych Stanów Zjednoczonych miał miejsce podczas 34. zawodów rozegranych w 1990 roku.
Wyniki.
Osiągnięcia drużyn w poszczególnych zawodach
Tragedia podczas zawodów.
12 września 1995 roku podczas 39 zawodów Pucharu Gordona Bennetta po przekroczeniu granicy polsko-białoruskiej został zestrzelony balon reprezentacji Wysp Dziewiczych Stanów Zjednoczonych. Według oficjalnych informacji balon został uznany za bezzałogową sondę meteorologiczną. Z powodu naruszenie przestrzeni powietrznej oraz braku kontaktu ze sportowcami generał Walery Kostenko wydał rozkaz zestrzelenia obiektu. W okolicy miejscowości Bereza na wysokości 2000 metrów załoga śmigłowca Mi-24 wykonała zadanie. Alan Fraenckel oraz John Stuart-Jervis zginęli na skutek upadku z dużej wysokości. Według jednej z hipotez zawodnicy nie nawiązali kontaktu z obroną powietrzną Białorusi ze względu na utratę przytomności pod wpływem niedoboru tlenu.

</doc>
<doc id="4826851" url="https://pl.wikipedia.org/wiki?curid=4826851" title="Piwniczna szyja">
Piwniczna szyja

Piwniczna szyja – średniowieczny termin budowlany opisujący niezależne zejście do piwnicy z poziomu terenu. Na piwniczną szyję możemy natrafić w wielu polskich miastach. W związku ze zmianą sposobu użytkowania piwnic na przestrzeni wieków oraz układaniem kolejnych warstw nawierzchni ulic miejskich, zmienił się również kształt i funkcja szyi piwnicznej. Szyja piwniczna zmieniła się z zejścia wyposażonego w schody na: świetlik, otwór wentylacyjny i otwór przeznaczony do zsypu węgla. W niezmienionej formie zachowały się nieliczne szyje piwniczne. 
Piwniczna Szyja to także dawna nazwa miasta Piwniczna-Zdrój. Średniowieczna nazwa miasta pochodziła od miejsca o tej samej nazwie, w którym bieg rzeki Poprad przybiera kształt piwnicznej szyj widzianej od strony ulicy. 
Piwniczna szyja oznaczała w języku staropolskim owoc wawrzynka wilczełyko (staropolski - wilcze łyko).

</doc>
<doc id="4826857" url="https://pl.wikipedia.org/wiki?curid=4826857" title="Bayannurosaurus">
Bayannurosaurus

Bayannurosaurus – rodzaj wymarłego dinozaura, ornitopoda z kladów Iguanodontia i Ankylopollexia.
Doskonale zachowany szkielet dinozaura znaleziono w Mongolii Wewnętrznej, na terenie Bajannuur, 7 km na północ od Chaogewenduer, w okolicy Chulumiao. Spoczywał wśród skał formacji Bayingebi, którą datuje się na kredę wczesną, a dokładniej na wczesny apt. Należał do dużego, mierzącego około 9 m zwierzęcia, poruszającego się zwykle na czterech kończynach. Wykazywał cechy typowe dla ornitopodów. Wyróżniał się też niespotykanymi wcześniej właściwościami. Taśmowate wyrostki tylno-grzbietowe kości jarzmowej sterczały w kierunku grzbietowym. W odróżnieniu od nich wyrostek przedpanewkowy kości biodrowej przebiegał poziomo. Dystalne kręgi ogonowe cechowały się procelicznymi, trapezoidalnymi trzonami, przy czym przynajmniej trzy ostatnie zrastały się ze sobą. Dzięki tym cechom zespół Xu opisał nowy rodzaj dinozaura, któremu nadano nazwę "Bayannurosaurus". Nazwa rodzajowa wywodzi się od Bayannur – anglojęzycznej transkrypcji nazwy regionu geograficznego, na terenie którego znaleziono skamieniałości. Greckie słowo "sauros" oznacza jaszczura. W obrębie rodzaju badacze umieścili pojedynczy gatunek "Bayannurosaurus perfectus". Epitet gatunkowy odnosi się do doskonałego stanu zachowania się holotypowego znaleziska, oznakowanego jako IMMNH PV00001 i przechowywanego w Muzeum Historii Naturalnej Mongolii Wewnętrznej w Hohhot.
Badania wykazały, że szkielet należy od ornitopoda z grupy Iguanodontia, szeroko rozpowszechnionego taksonu ptasiomiednicznych, w obrębie którego wyróżnia się liczne podgrupy. Jedną z nich jest Ankylopollexia, do której zaliczają się bardziej zaawansowane ewolucyjnie Iguanodontia. Należał do niej również "Bayannurosaurus". Kreatorzy rodzaju przeprowadzili analizę filogenetyczną, która pozwoliła zaliczyć nowy rodzaj także do kladu Styracosterna, jednak nie do Hadrosauriformes. Na przedstawionym przez badaczy kladogramie ten ostatni tworzy klad z rodziną Iguanodontidae, a jego najbliższymi grupami zewnętrznymi są wpierw uranozaur i następnie "Bayannurosaurus" właśnie, w dalszej kolejności zaś "Hypselospinus". Z przeprowadzonego badania Xu i inni wnoszą istotne konkluzje dotyczące rozprzestrzeniania się Ankylopollexia. Grupa ta musiała kilkukrotnie ulegać dyspersji z Europy do Azji na przełomie jury i kredy, kiedy pozwalał na to opadający poziom morza.

</doc>
<doc id="4826866" url="https://pl.wikipedia.org/wiki?curid=4826866" title="Jan Kućmierczyk">
Jan Kućmierczyk

Jan Leon Kućmierczyk (ur. 27 lutego 1917 w Jerzmanowicach, zm. 27 października 2006 w Krakowie) – porucznik Armii Krajowej, kawaler Krzyża Srebrnego Orderu Wojennego Virtuti Militari.
Życiorys.
Urodził się w rodzinie rolników - Grzegorza i Marii z domu Filipek. Po ukończeniu szkoły zawodowej w Olkuszu wstąpił jako ochotnik do 9 pułku ułanów. Po odbyciu służby zasadniczej, w stopniu kaprala kontynuował służbę wojskową jako podoficer nadterminowy, kształcąc się jednocześnie na kursach gimnazjalnych. Kampanię wrześniową odbył w szeregach 9 pułku ułanów, walcząc między innymi nad Bzurą. Lekko ranny, uniknął niemieckiej niewoli i od grudnia 1939 działał w ruchu oporu. Od 1940 członek Służby Zwycięstwu Polski, jako zastępca dowódcy plutonu, a potem dowódca plutonu, uczestniczył w akcjach sabotażowo-dywersyjnych i był instruktorem na kursach podoficerskich. Na tajnych kompletach ukończył kurs społeczno-handlowy i studia ekonomiczne. W kwietniu 1943 przeniesiony do Batalionów Chłopskich, do oddziału Jana Pieńkowskiego ps. „Mohort”, z którym brał udział w akcjach na terenie powiatów olkuskiego, pińczowskiego, miechowskiego, chrzanowskiego i jędrzejowskiego. W 1944 ukończył kurs szkoły podchorążych. Po scaleniu Batalionów Chłopskich z Armią Krajową walczył do 23 stycznia 1945 w strukturach 106 Dywizji Piechoty AK, w tym w Samodzielnym Batalionie Szturmowym „Suszarnia”.
Za udział w walkach o wieś Dobraków, podczas których został ranny, odznaczony Krzyżem Srebrnym Orderu Wojennego Virtuti Militari. Podporucznik od czerwca 1944, w grudniu tego roku awansowany do rangi porucznika.
Po 1945 aresztowany przez organa bezpieczeństwa, był przez kilka miesięcy osadzony w więzieniu. Po zwolnieniu zdał maturę i studiował na Wyższej Szkole Nauk Społecznych. Pracował w PSS „Społem”, handlu (w tym na stanowisku dyrektora Wojewódzkiego Przedsiębiorstwa Handlu Wewnętrznego) oraz transporcie samochodowym (jako dyrektor Przedsiębiorstwa Transportowego Służby Łączności w Krakowie). Na emeryturze od 1982. Po 1956 został zweryfikowany w stopniu kapitana, w kolejnych latach, jako oficer stanu spoczynku, awansował do rangi podpułkownika. Działał w organizacjach kombatanckich i niepodległościowych: Związku Legionistów Polskich, Federacji Polskich Związków Obrońców Ojczyzny, Związku Bojowników o Wolność i Demokrację, Związku Inwalidów Wojennych i Światowym Związku Żołnierzy Armii Krajowej.
Żonaty z Leokadią Serafin, z którą miał synów Andrzeja i Bogusława. Zmarł w 2006 i spoczął na Cmentarzu Rakowickim w Krakowie.

</doc>
<doc id="4826868" url="https://pl.wikipedia.org/wiki?curid=4826868" title="Coprini">
Coprini



</doc>
<doc id="4826870" url="https://pl.wikipedia.org/wiki?curid=4826870" title="Limnichus">
Limnichus



</doc>
<doc id="4826874" url="https://pl.wikipedia.org/wiki?curid=4826874" title="Kępkowiec ziemistomączysty">
Kępkowiec ziemistomączysty

Kępkowiec ziemistomączysty ("Lyophyllum paelochroum" Clémençon) – gatunek grzybów należący do rodziny kępkowcowatych ("Lyophyllaceae").
Systematyka i nazewnictwo.
Pozycja w klasyfikacji według Index Fungorum: "Lyophyllum, Lyophyllaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Nazwę polską zaproponował Władysław Wojewoda w 2003 roku.
Morfologia.
Średnica 4–8 cm, kształt początkowo płaskołukowaty, potem płytko wklęsły. Brzeg ostry, pofałdowany, często żebrowany i pobrużdżony. Jest nieco higrofaniczny. Powierzchnia brązowawokremowa, orzechowa, kawowa, jasnoochrowa lub brązowa, na brzegu jaśniejsza.
Wysokość 3–7 cm, grubość 0,8–1,8 cm, walcowaty, nagi, o barwie od białawej do brudnobrązowej.
Szeroko przyrośnięte lun nieco zbiegające ząbkiem, grube i dość rzadkie, kruche, początkowo białawe, potem brudnobrązowe.
Białawy, po uszkodzeniu szarzejący. Smak łagodny, mączny, zapach nieprzyjemny, ziemistomączny.
Występowanie.
Kępkowiec ziemistomączysty występuje w niektórych krajach Europy. W Polsce częstość jego występowania i rozprzestrzenienie nie są znane. Do 2003 r. w piśmiennictwie podano cztery stanowiska. Nowsze stanowiska podaje internetowy atlas grzybów. Znajduje się w nim na liście gatunków zagrożonych i wartych objęcia ochroną. 
Występuje na nizinach, terenach pagórkowatych i na pogórzu w lasach, zwłaszcza świerkowych. Owocniki na ziemi od sierpnia do października. 
Znaczenie.
Saprotrof. Jest grzybem niejadalnym.

</doc>
<doc id="4826876" url="https://pl.wikipedia.org/wiki?curid=4826876" title="Lyophyllum paelochroum">
Lyophyllum paelochroum



</doc>
<doc id="4826888" url="https://pl.wikipedia.org/wiki?curid=4826888" title="Karol Seifert">
Karol Seifert

Karol Seifert ps. "Andrzej Korycki" (ur. 31 marca 1957) – polski nauczyciel i działacz opozycji w PRL.
Życiorys.
Absolwent VI Liceum Ogólnokształcącego im. Ignacego Jana Paderewskiego w Poznaniu. W 1980 roku ukończył historię na Uniwersytecie im. Adama Mickiewicza w Poznaniu. W listopadzie 1980 roku został członkiem NSZZ Solidarność. W lipcu 1981 był delegatem na I Walne Zebranie Delegatów NSZZ Solidarności Regionu Wielkopolska. W latach 1982 - 1987 współorganizował spotkania dla nauczycieli związanych z Solidarnością w Towarzystwie Chrystusowym.
Redagował prasę podziemną: "Nauczyciel", "Strzecha", "Niepodległość". Był przedstawicielem "Solidarności" w społecznej komisji ds. niszczenia akt Komitetu Wojewódzkiego PZPR w Poznaniu; a w czerwcu 1991 roku podczas rewizji jego mieszkania zabezpieczono uratowane akta PZPR.
W latach 1999 - 2002 pełnił funkcję wielkopolskiego kuratora oświaty. Od 2002 roku jest dyrektorem VI Liceum Ogólnokształcącego im. Ignacego Jana Paderewskiego w Poznaniu, pracował również w Zespole Szkół Budowlanych nr 1 w Poznaniu, gdzie w latach 80. założył koło "Solidarności".
Po 1989 roku politycznie związany był z RS AWS (1997–2001), a następnie z PO (2001–2008).
W 2019 roku został odznaczony Krzyżem Kawalerskim Orderu Odrodzenia Polski.

</doc>
<doc id="4826893" url="https://pl.wikipedia.org/wiki?curid=4826893" title="Język malezyjski">
Język malezyjski

Język malezyjski (malez. ) – określenie języka malajskiego używanego w Malezji. Termin ten może określać standard języka malajskiego funkcjonujący w Malezji, pozwalając odróżnić ten wariant od odmian stosowanych w sąsiednich krajach, takich jak język indonezyjski. Sformułowanie to podkreśla także, że narodowy język malajski należy nie tylko do Malajów, lecz do wszelkich grup etnicznych zamieszkujących kraj.
Od 1986 roku zamiast nazwy "bahasa Malaysia" (dosł. „język malezyjski”) funkcjonowała nazwa urzędowa "bahasa Melayu" („język malajski”). W 2007 roku ponownie wprowadzono termin "bahasa Malaysia", aby zaszczepić wśród różnych grup etnicznych poczucie związku języka ze wspólną tożsamością malezyjską. Według konstytucji Malezji język urzędowy nosi jednak nazwę "bahasa Melayu".
Standard języka malajskiego używany w Malezji jest stosunkowo bliski temu, którym posługują się mieszkańcy Indonezji. Większe różnice i idące za tym słabsze poziomy wzajemnej zrozumiałości dotyczą natomiast potocznych odmian języka, które są używane w kontaktach codziennych przez ludność różnego pochodzenia.

</doc>
<doc id="4826895" url="https://pl.wikipedia.org/wiki?curid=4826895" title="François Lombard">
François Lombard

François Lombard (ur. 15 lipca 1971 w Briançon w departamencie Alpy Wysokie) – francuski wspinacz sportowy uprawiał także wspinaczkę lodową. Specjalizował się w boulderingu oraz w prowadzeniu. Brązowy medalista mistrzostw Europy w prowadzeniu z 1996 roku z Paryża.
Kariera sportowa.
Na mistrzostwach Europy w 1996 w Paryżu zdobył brązowy medal we wspinaczce sportowej w prowadzeniu, w finale przegrał z reprezentantami Francji braćmi Petit Arnaudem oraz z jego młodszym bratem François .
Wielokrotny uczestnik, medalista prestiżowych, elitarnych zawodów wspinaczkowych Rock Master we włoskim Arco, gdzie zdobył ogółem 5 medali; w tym 2 złote "(w 1995 oraz w 1996)", 2 srebrne i 1 brązowy.
Wielokrotny medalista mistrzostw Francji we wspinaczce sportowej w konkurencji prowadzenie, w których w 1993 oraz w 1998 roku zdobył tytuł wicemimistrza Francji.

</doc>
<doc id="4826897" url="https://pl.wikipedia.org/wiki?curid=4826897" title="Kazimierz Siewierski">
Kazimierz Siewierski

Kazimierz Siewierski herbu Ogończyk – cześnik wieluński. 
Życiorys.
Kazimierz Siewierski pochodził ze szlacheckiego rodu Siewierskich herbu Ogończyk. W 1701 r. otrzymał nominację na urząd pisarza ziemskiego wieluńskiego jednak nie została ona zrealizowana. W latach 1707–1715 cześnik wieluński z nominacji Stanisława Leszczyńskiego. W 1704 r. Siewierski jako poseł wraz z cześnikiem nowogrodzkim Stanisławem Wężykiem, przekazywał instrukcje szlachty ziemi wieluńskiej do króla Polski Stanisława Leszczyńskiego. 

</doc>
<doc id="4826900" url="https://pl.wikipedia.org/wiki?curid=4826900" title="Bitwa pod Budsławiem">
Bitwa pod Budsławiem

Bitwa pod Budsławiem – walki 17 Wielkopolskiej Dywizji Piechoty gen. Adolfa Kuczewskiego z oddziałami Armii Czerwonej toczone w ramach polskiej kontrofensywy nad Berezyną w okresie wojny polsko-bolszewickiej.
Przebieg działań.
Sytuacja ogólna.
14 maja 1920 ruszyła sowiecka ofensywa wojsk Frontu Zachodniego Michaiła Tuchaczewskiego. 15 Armia Augusta Korka i Grupa Północna Jewgienija Siergiejewa uderzyły na pozycje oddziałów polskich 8 Dywizji Piechoty i 1 Dywizji Litewsko-Białoruskiej w ogólnym kierunku na Głębokie. Wykonująca uderzenie pomocnicze 16 Armia Nikołaja Sołłohuba zaatakowała oddziały 4 Armii gen. Stanisława Szeptyckiego i podjęła próbę sforsowania Berezyny pod Murawą i Żukowcem oraz pod Żarnówkami i Niehoniczami . 
Wobec skomplikowanej sytuacji operacyjnej, 23 maja rozpoczął się ogólny odwrót wojsk polskich w kierunku zachodnim.
Naczelne Dowództwo Wojska Polskiego postanowiło rozstrzygnąć sytuację nad Berezyną w sposób zaczepny. Dowodzenie przejął naczelny wódz marsz. Józef Piłsudski.
Wojska gen. Szeptyckiego szykowały się do natarcia.
Działania grupy płk. Mieczysława Poniatowskiego.
4 czerwca 1920 grupa płk. Mieczysława Poniatowskiego w składzie 70 pułku piechoty i batalion 68 pułku piechoty z dwoma bateriami artylerii 17 pułku artylerii polowej otrzymała zadanie zdobycia Budsławia.
Miasta broniły oddziały sowieckiej 11 Dywizji Strzelców. Piechota sowiecka obsadziła okopy nad bagnistą rzeką opływającą miasteczko od południa i zachodu oraz zerwała most. 
Trzy polskie próby sforsowania rzeczki załamały się w silnym ogniu broni maszynowej. Celnie strzelała też sowiecka artyleria, a jej obserwatorzy, ulokowani na wysokiej wieży kościelnej w Budsławiu, mieli dogodny wgląd w pole walki.
Dowódca grupy płk Poniatowski zorganizował silną grupę ogniową, ściągnął do niej obie baterie artylerii i ckm-y 68 pułku piechoty i ustawił ją przed brodem na rzece. Pod osłoną ognia karabinów maszynowych i obu baterii, II batalion 70 pułku piechoty sforsował rzekę i wdarł się do Budsławia. Rozpoczęły się walki uliczne. Do walki wszedł także III/68 pułku piechoty i III/70 pułku piechoty. 
W godzinach popołudniowych Budsław został zdobyty.

</doc>
<doc id="4826901" url="https://pl.wikipedia.org/wiki?curid=4826901" title="Język dinka">
Język dinka

Język dinka – język z rodziny nilo-saharyjskiej z zachodniego odłamu nilotyckiej gałęzi języków wschodniosudańskich, używany przez ok. 2,8 mln osób. Dzieli się na kilka zespołów dialektalnych: padaang (północny), rek (zachodni), agaar (południowy), bor (wschodni). Jest blisko spokrewniony z językiem nuer.
Jest zapisywany alfabetem łacińskim.

</doc>
<doc id="4826905" url="https://pl.wikipedia.org/wiki?curid=4826905" title="Bronisław Stefan Oyrzanowski">
Bronisław Stefan Oyrzanowski

Bronisław Stefan Oyrzanowski (ur. 4 maja 1913 w Kutnie, zm. 11 listopada 1997 w Krakowie) – polski ekonomista, docent, profesor nadzwyczajny i zwyczajny nauk ekonomicznych, specjalista jakości w ekonomii.
Życiorys.
W latach 1931–1936 studiował w Szkole Głównej Handlowej w Warszawie, gdzie uzyskał tytuł magistra, odbywając równocześnie w roku akademickim 1934/1935 i następnie 1936/1937 studia w London School of Economics. Pracę zawodową rozpoczął w 1937 w Instytucie Badania Koniunktur Gospodarczych i Cen w Warszawie w charakterze asystenta. W styczniu 1939 r. przeniósł się do Krakowa i podjął pracę w Instytucie Ekonomicznym Polskiej Akademii Umiejętności.
Podczas okupacji hitlerowskiej był w 1943 r. przez kilka miesięcy więziony przez gestapo za pomoc udzieloną zbiegłym z oflagu jeńcom. Jesienią tego samego roku zaangażował się w tajne nauczanie organizowane przez Uniwersytet Jagielloński.
W 1945 uzyskał stopień doktora nauk ekonomicznych w Szkole Głównej Handlowej w Warszawie i podjął pracę na Uniwersytecie Jagiellońskim. W 1950 studiował w Moskiewskim Państwowym Instytucie Ekonomicznym, a po powrocie do kraju zaczął wykładać w Wyższej Szkole Ekonomicznej w Krakowie. W 1954 uzyskał tytuł docenta, a w 1957 tytuł profesora nadzwyczajnego nauk ekonomicznych. Dzięki uzyskanemu stypendium Fundacji Forda odbył w latach 1959 i 1960 studia na Uniwersytecie Harvarda oraz na Massachusetts Institute of Technology. W 1961 r. został powołany na stanowisko kierownika Wydziału Planowania i Programowania Komisji Gospodarczej Organizacji Narodów Zjednoczonych ds. Afryki w Addis Abebie i Dakarze. Po powrocie do kraju rozpoczął pracę na Uniwersytecie Jagiellońskim. W 1976 r. nadano mu tytuł profesora zwyczajnego nauk ekonomicznych. W 1983 r. przeszedł na emeryturę. W latach 1985–1991 wykładał na University of Wisconsin. Został pochowany na Cmentarzu Rakowickim w Krakowie (kwatera IVb-zach.).
Prace naukowe.
Prace naukowe dotyczyły głównie pięciu zazębiających się tematów, tj.:

</doc>
<doc id="4826907" url="https://pl.wikipedia.org/wiki?curid=4826907" title="Jan Adam Siewierski">
Jan Adam Siewierski

Jan Adam Siewierski herbu Ogończyk – skarbnik ostrzeszowski, cześnik ostrzeszowski. 
Życiorys.
Jan Adam Siewierski pochodził ze szlacheckiego rodu Siewierskich herbu Ogończyk. W latach 1736–1744 sprawował urząd skarbnika ostrzeszowskiego. W 1744 roku otrzymał awans na urząd cześnika ostrzeszowskiego sprawując go do swojej śmieci w 1754 r. Siewierski był dziedzicem Olszowej.

</doc>
<doc id="4826909" url="https://pl.wikipedia.org/wiki?curid=4826909" title="Akwedukt Vanvitellego">
Akwedukt Vanvitellego

Akwedukt Vanvitellego także Akwedukt Carolino () – akwedukt w pobliżu miejscowości Valle di Maddaloni w regionie Kampania w prowincji Caserta, na północy Neapolu we Włoszech. 
Opis.
Akwedukt Vanvitellego powstał w latach 1753–1762 według planów architekta Luigiego Vanvitellego dla Karola III. Jest częścią kompleksu, który obejmuje okazały Pałac Królewski w Casercie z parkiem, ogrodami i terenami leśnymi, akwedukt Carolino i kompleks przemysłowy w San Leucio, zbudowany do produkcji jedwabiu. Całość powstała dla władców z dynastii Burbonów, którzy w XVIII i XIX wieku panowali w Królestwie Neapolu i Królestwie Sycylii, a później w Królestwo Obojga Sycylii, powstałym z ich połączenia.
Akwedukt Carolino z imponującym wiaduktem służył do dostarczania wody pałacowi, ogrodom i przyszłej stolicy królestwa, ale także młynom, hutom żelaza i produkcji przemysłowej. Woda dostarczana była ze źródła Fizo mającego swój początek na szczycie Montebriano w odległości ok. 38 km do punktów docelowych. Otwarcie wiaduktu odbyło się 7 maja 1762 r. Do naszych czasów zachował się odcinek o długości 529 metrów i wysokości 55,8 metra w pobliżu miejscowości Valle di Maddaloni. 
W 1997 r. cały kompleks wraz z Akwedukt Vanvitellego został wpisany na listę światowo dziedzictwa UNESCO.

</doc>
<doc id="4826911" url="https://pl.wikipedia.org/wiki?curid=4826911" title="Instytut Językoznawstwa im. Ludovita Štura Słowackiej Akademii Nauk">
Instytut Językoznawstwa im. Ludovita Štura Słowackiej Akademii Nauk

Instytut Językoznawstwa im. Ludovita Štura Słowackiej Akademii Nauk () – główny słowacki ośrodek badań naukowych nad językiem słowackim, jego zróżnicowaniem terytorialnym i społecznym oraz historią narodowego języka Słowaków. W zakresie badań mieszczą się zagadnienia teoretyczne z zakresu językoznawstwa ogólnego, kultury języka, terminologii fachowej i onomastyki. Wyniki badań znajdują zastosowanie przy redagowaniu fundamentalnych poradników normatywnych, tworzeniu i ustalaniu terminologii zawodowej oraz przy standaryzacji nomenklatury geograficznej. 
Powstał w 1943 r. pod nazwą „Instytut Językoznawstwa Słowackiej Akademii Nauk i Sztuk”. W 1952 r. zmieniono jego nazwę na „Instytut Języka Słowackiego Słowackiej Akademii Nauk”, a od 1966 r. nosi bieżącą nazwę. 

</doc>
<doc id="4826913" url="https://pl.wikipedia.org/wiki?curid=4826913" title="Keekan">
Keekan

Keekan – miejscowość w południowo-zachodnich Indiach, w stanie Kerala, w dystrykcie Kasaragod. Keekan liczy 9735 mieszkańców, w czym 5300 to kobiety a 4435 to mężczyźni. Miejscowość jest oddalona o około 5 km (3,1 mi) na północ od miasta Kanhangad i około 13 km (8 mi) na południe od miasta Kasaragod.

</doc>
<doc id="4826916" url="https://pl.wikipedia.org/wiki?curid=4826916" title="JÚĽŠ SAV">
JÚĽŠ SAV



</doc>
<doc id="4826918" url="https://pl.wikipedia.org/wiki?curid=4826918" title="Formaty papieru">
Formaty papieru



</doc>
<doc id="4826923" url="https://pl.wikipedia.org/wiki?curid=4826923" title="Stanisław Siewierski (ur. 1600)">
Stanisław Siewierski (ur. 1600)

Stanisław Siewierski herbu Ogończyk (ur. 1600) – komornik wieluński, elektor Władysława IV Wazy.
Życiorys.
Stanisław Siewierski pochodził ze szlacheckiego rodu Siewierskich herbu Ogończyk. Był synem starosty ostrzeszowskiego Stanisława Siewierskiego i Zofii z domu Bojanowskiej oraz bratem starosty ostrzeszowskiego i posła na sejm Andrzeja Siewierskiego. Siewierski poślubił Joannę Kraśnicką łowczankę wieluńską. W 1622 roku otrzymał nominację na urząd komornika wieluńskiego. Elekcję Władysława IV podpisał reprezentując województwo brzeskokujawskie. 

</doc>
<doc id="4826926" url="https://pl.wikipedia.org/wiki?curid=4826926" title="Aleksandra Ajchenwald">
Aleksandra Ajchenwald

Aleksandra Jurjewna Ajchenwald (, ; ur. 1957) – rosyjska językoznawczyni, specjalizująca się w językach nieeuropejskich. Zajmuje się typologią języków, językami amazońskimi, językami papuaskimi oraz dokumentacją lingwistyczną. Jest czołowym autorytetem w dziedzinie języków arawackich. Sporządziła także opis gramatyczny języka manambu z Papui-Nowej Gwinei.
Uzyskała stopnie doktora w moskiewskim Instytucie Orientalistyki oraz na La Trobe University. W latach 1989–1994 była profesorem na Universidade Federal de Santa Catarina (Florianópolis, Brazylia), następnie przeniosła się do Australii. W 1994 r. została profesorem na Australijskim Uniwersytecie Narodowym, a w latach 2004–2008 pracowała na La Trobe University. W 2009 r. przeniosła się do Cairns, gdzie została profesorem na James Cook University, a od 2021 r. w Centre for Indigenous Health Equity Research na Central Queensland University. 

</doc>
<doc id="4826929" url="https://pl.wikipedia.org/wiki?curid=4826929" title="Kanhangad">
Kanhangad

Kanhangad (mal. കാഞ്ഞങ്ങാട്) – miasto w południowo-zachodnich Indiach, nad Morzem Arabskim, w stanie Kerala, w dystrykcie Kasaragod. Miasto w 2011 roku liczyło 187 394 mieszkańców, z czego 97 993 to kobiety a 89 401 to mężczyźni. Miasto położone jest 22 km (13,5 mi) na południe od siedziby dystryktu, miasta Kasaragod.
W mieście znajduje się hinduistyczny Mandir, fort Bekal z 1650 roku oraz Anandashram, będący świątynią rekolekcyjną.

</doc>
<doc id="4826934" url="https://pl.wikipedia.org/wiki?curid=4826934" title="HMS Aigle">
HMS Aigle

HMS „Aigle” – nazwa noszona na przestrzeni dziejów przez szereg okrętów Royal Navy:

</doc>
<doc id="4826935" url="https://pl.wikipedia.org/wiki?curid=4826935" title="Języki kei–tanimbar">
Języki kei–tanimbar



</doc>
<doc id="4826942" url="https://pl.wikipedia.org/wiki?curid=4826942" title="Tadeusz Kaniowski (nauczyciel)">
Tadeusz Kaniowski (nauczyciel)

Tadeusz Kaniowski (ur. 17 września 1881 w Gręboszowie, zm. 1943) – polski nauczyciel, dyrektor gimnazjów w Kamionce Strumiłowej i Drohobyczu, działacz oświatowy, senator I kadencji Senatu II RP.
Życiorys.
Był nauczycielem w Stryju i Jarosławiu, dyrektorem gimnazjów w Kamionce Strumiłowej, potem w Drohobyczu. Był uczestnikiem obrony Lwowa. Wybrany senatorem z listy PSL „Piast” na I kadencję w latach 1922–1927. Był członkiem Towarzystwa Szkół Ludowych. W latach 20. był prezesem zarządu ekspozytury powiatowej w Kamionce Strumiłowej Polskiego Towarzystwa Opieki nad Grobami Bohaterów.
Po 17 września 1939 został 2 października aresztowany przez NKWD w Drohobyczu i tam więziony. 7 maja 1941 roku skazany na 8 lat pozbawienia wolności, a w czerwcu 1941 roku zesłany do obozu Karłag–Dolinka koło Karakandy w Kazachstanie, gdzie zmarł w 1943 roku.

</doc>
<doc id="4826943" url="https://pl.wikipedia.org/wiki?curid=4826943" title="Cornel West">
Cornel West

Cornel Ronald West (ur. 2 czerwca 1953 w Tulsie) – amerykański filozof, wykładowca i działacz społeczny.
Życiorys.
Urodził się 2 czerwca 1953 w Tulsie w Oklahomie, w rodzinie cywilnego pracownika sił powietrznych Stanów Zjednoczonych oraz nauczycielki, a później dyrektorki szkoły. Wychował się w afroamerykańskiej robotniczej dzielnicy w Sacramento, gdzie przeniosła się jego rodzina. Na jego rozwój w młodości wywarł wpływ miejscowy kościół baptystyczny, dzięki któremu słyszał historie potomków niewolników, a także działalność lokalnego oddziału Czarnych Panter, za których pośrednictwem poznał dzieła Karla Marksa. Po trzech latach studiów na Uniwersytecie Harvarda, w wieku dwudziestu lat uzyskał z oceną magna cum laude tytuł "Bachelor of Arts" w dziedzinie języków bliskowschodnich oraz literatury. Następnie studiował filozofię na Uniwersytecie w Princeton, gdzie istotny wpływ wywarł na niego pragmatyzm Richarda Rorty’ego. W Princeton uzyskał tytuł "Master of Arts", a w 1980 roku obronił tam doktorat. W przeciągu lat wykładał filozofię, religię i studia afroamerykańskie na różnych amerykańskich uniwersytetach. W 1998 roku objął stanowisko profesora na Uniwersytecie Harvarda, z którego odszedł w 2002 roku po konflikcie z nowym rektorem uczelni Lawrence’em Summersem. Od 2002 roku pracuje w Zakładach Studiów Afrykańskich i Afroamerykańskich na Uniwersytecie w Princeton.
W swojej eklektycznej i często prowokacyjnej twórczości porusza tematy rasy, klasy i sprawiedliwości przyjmując punkt widzenia łączący socjaldemokrację i chrześcijańską moralność. Utrzymuje, iż podział rasowy w amerykańskim społeczeństwie sprzyja ubóstwu, paranoi i braku zaufania, które podważają procesy demokratyczne. Jego sposób wypowiedzi bywa przyrównywany do kazania pastora baptystycznego. Do najważniejszych publikacji Westa należy zbiór esejów "Race Matters" (1993), w którym opisuje m.in. wszechobecną rozpacz i nihilizm szerzące się wśród ubogich Afroamerykanów, relacje między Afroamerykanami i Żydami, krytykuje strategie obrane przez afroamerykańskich działaczy oraz komentuje współczesne wydarzenia związane z rasą. Książka szybko zyskała status bestselleru.
Poza działalnością akademicką West angażuje się także w demonstracje i protesty. Wykorzystuje wiele kanałów komunikacji, by dotrzeć ze swoim przekazem do różnych odbiorców, podtrzymując dziedzictwo Martina Luthera Kinga. Jest częstym gościem takich programów telewizyjnych, jak Bill Maher Show, CNN, C-SPAN, czy PBS TV Show. Jego działalność, w tym wystąpienia obejmujące publiczne odczyty, zyskały mu status rozpoznawanego intelektualisty. Wystąpił w ponad 25 dokumentach i filmach, a jego debiutem filmowym była rola członka rady w obrazie "Matrix Reaktywacja". Nagrał także kilka płyt ze słowem mówionym. Na płycie "Never Forget" (2007) współpracował m.in. z Princeʼem, Jill Scott, Andrém 3000, czy Talibem Kwelim.
Wybrana twórczość.
Nagrania.
Źródło.

</doc>
<doc id="4826949" url="https://pl.wikipedia.org/wiki?curid=4826949" title="Języki malajo-sumbawańskie">
Języki malajo-sumbawańskie

Języki malajo-sumbawańskie – postulowana gałąź języków austronezyjskich, która miałaby łączyć języki malajskie i czamskie z językami Jawy i zachodnich Małych Wysp Sundajskich, z wyłączeniem języka jawajskiego.
Adelaar (2005) proponuje poniższy schemat podziału wewnętrznego grupy:

</doc>
<doc id="4826953" url="https://pl.wikipedia.org/wiki?curid=4826953" title="XXXV Puchar Gordona Bennetta (balonowy)">
XXXV Puchar Gordona Bennetta (balonowy)

35 Puchar Gordona Bennetta – zawody balonów wolnych o Puchar Gordona Bennetta zorganizowane w gminie Lech w Austrii. Start nastąpił 21 września 1991 roku.
Uczestnicy.
Wyniki zawodów.

</doc>
<doc id="4826956" url="https://pl.wikipedia.org/wiki?curid=4826956" title="Języki balijsko-sasacko-sumbawańskie">
Języki balijsko-sasacko-sumbawańskie

Języki balijsko-sasacko-sumbawańskie – grupa blisko spokrewnionych języków austronezyjskich, używanych na zachodnich Małych Wyspach Sundajskich. Należą do nich:

</doc>
<doc id="4826957" url="https://pl.wikipedia.org/wiki?curid=4826957" title="Języki balijsko-sasackie">
Języki balijsko-sasackie



</doc>
<doc id="4826959" url="https://pl.wikipedia.org/wiki?curid=4826959" title="Francuska Armia Wyzwolenia">
Francuska Armia Wyzwolenia

Francuska Armia Wyzwolenia ("L'Armée française de la Libération"; AFL) – nazwa Francuskich Sił Zbrojnych w końcowym okresie II wojny światowej.
Powstała w 1943, w wyniku połączenia Sił Wolnych Francuzów i Armii Afryki, części Armii Rozejmowej, która po rozwiązaniu wojsk Vichy podporządkowała się gen. Henri Giraud. W 1944 włączono do niej Francuskie Siły Wewnętrzne – podziemną organizację militarną jednoczącą w sobie wszystkie ruchy oporu w okupowanym kraju.
Odtworzenie Francuskich Sił Zbrojnych.
W wyniku rozejmu w Compiègne Francuskim Siłom Zbrojnym podlegającego nowo powstałemu Państwu Francuskiemu Marsz. Philippe’a Pétaina zostały narzucone liczne ograniczenia:
Na czele wojsk „Francji Vichy” nazywanych Armią Rozejmową stali kolejno gen. Maxime Weygand (1940-1941), gen. Charles Huntziger (1941) i adm. François Darlan (1942).
1 lipca 1940, na bazie żołnierzy francuskich ewakuowanych z Francji i Norwegii do Wielkiej Brytanii oraz cywili, którzy przepłynęli Kanał La Manche utworzone zostały Siły Wolnych Francuzów (FFL) – armia Komitetu Wolnej Francji gen. Charles’a de Gaulle’a. Składały się z trzech podstawowych rodzajów sił zbrojnych:
Lotnictwo FFL swój chrzest bojowy przeszło w czasie bitwy o Brytanię latem 1940, jesienią tego samego roku wojska lądowe i flota Wolnych Francuzów wylądowały w Gabonie wyzwalając go spod władzy rządu Vichy (nie powiodła się próba zdobycia Dakaru). W toku działań wojennych wzmocnione czarnoskórą ludnością kolonialną FFL wzięły u boku żołnierzy brytyjskich udział w walkach w Libii, pod Keren oraz w Syrii i Libanie. Wywiad Wolnej Francji prowadził także działania sabotażowo-wywiadowcze w okupowanym kraju.
W listopadzie 1942 US Army i Brytyjskie Siły Zbrojne wylądowały w Algierii i Maroku Francuskim. W wyniku działań gen. Marka Clarka i gen. Henri Giraud, popularnego dowódcy francuskiego który uciekł z Twierdza Königstein, adm. Darlan skapitulował a Armia Afryki przeszła na stronę Aliantów. Decyzja ta poskutkowała rozpoczęciem przez Niemców i Włochów okupacji „wolnej strefy” oraz rozwiązaniem Armii Rozejmowej (oprócz żandarmerii).
Na początku 1943, w czasie kampanii tunezyjskiej po stronie Aliantów walczyły dwie armie francuskie: FFL gen. de Gaulle’a mające wsparcie brytyjskie i Armia Afryki wierna wspieranemu przez Amerykanów gen. Giraud. 3 czerwca 1943 skłóceni generałowie osiągnęli porozumienie tworząc Francuski Komitet Wyzwolenia Narodowego (CFLN), na którego czele stanęli (Giraud został jednocześnie szefem Komitetu Obrony Narodowej przekształconego w 1944 w Sztab Generalny). Uznanie CFLN przez Krajową Radę Oporu w okupowanym kraju i połączenie 1 sierpnia FFL i Armii Afryki we Francuską Armię Wyzwolenia poskutkowało zastąpieniem „Wolnej Francji” ("France Libre") terminem „Francja Walcząca” ("France Combattante").
Organizacja AFL.
Sztab Generalny Obrony Narodowej.
Szefowie Sztabu:
Skład i liczebność.
AFL była jedną z największych armii Koalicji Antyhitlerowskiej, w końcowym okresie wojny liczyła ok. 1 300 000 żołnierzy służących w czterech rodzajach sił zbrojnych:
Po wyzwoleniu większości ziem Francji kontynentalnej nastąpiło połączenie zjednoczonego zjednoczonego Ruchu Oporu z wojskami regularnymi, do których zaciągnęło się ok. 114-137 tys. bojowników Francuskich Sił Wewnętrznych (w szczytowym momencie liczyły ok. 400-500 tys. ludzi). Na pierwszej linii zastępowali oni głównie żołnierzy czarnoskórych wycofanych na tyły lub odesłanych do kolonii. 
Pod koniec lata 1944 Francuska Partia Komunistyczna poleciła płk Pierre’owi Georges’owi ps. „Fabien”, byłemu komendantowi FFI w XIII Dzielnicy Paryża, sformowanie ze swoich podkomendnych – byłych bojowników FTP-FFI z Île-de-France samodzielnej jednostki wojskowej będącej zalążkiem „armii ludowej”. Dowództwo AFL początkowo nie czyniło problemów płk „Fabienowi” w formowaniu Grupy Bojowej „Lotaryngia”, dopiero z czasem starano się zintegrować ją z 1 Armią Francuską. Po śmierci „Fabiena” jego oddział został przeformowany w 151 Pułk Piechoty i włączony w skład 2 Marokańskiej Dywizji Piechoty.
Oprócz Francuzów z metropolii i kolonii w szeregach AFL walczyło także ponad 2000 hiszpańskich emigrantów (Czadyjski Pułk Marszowy 2 DPanc. oraz 18 batalion hiszpański Brygady Marsouin), ok. 2500 Polaków (19 i 29 zgrupowania 208 Pułku Pionierów Północnoafrykańskich), którzy odmówili wstąpienia do Polskich Sił Zbrojnych, Legii Cudzoziemskiej lub przyjęcia obywatelstwa Republiki, a także nieznana liczba zagranicznych jeńców wojennych (1 Pułk Artylerii Kolonialnej Brygady Baluze).
Marszałkowie Francji.
Po zakończeniu II wojny światowej, za zasługi okazane w czasie konfliktu, czterech generałów Francuskiej Armii Wyzwolenia otrzymało honorowy tytuł Marszałka Francji:
Przyjęcia tytułu odmówił w 1946 ustępujący przewodniczący Rządu Tymczasowego gen. Charles de Gaulle.
Działania zbrojne.
Kampania Włoska.
Część żołnierzy francuskich wzięła udział w bytyjsko-amerykańskim desancie na Sycylię latem 1943. 19 listopada 1943 skierowane w rejon Neapolu cztery dywizje piechoty i trzy grupy taborowe AFL przyjęły nazwę Francuskiego Korpusu Ekspedycyjnego (CAF), do Włoch wysłano także francuskie lotnictwo. Komendę nad podlegającym amerykańskiej 5 Armii z 15 Grupy Armii Marsz. Harolda Alexandra Korpusem Ekspedycyjnym otrzymał gen. Alphonse Juin, cieszący się poważaniem rodaków i sojuszników były dowódca Armii Afryki.
Na Półwyspie Apenińskim CAF został skierowany pod Monte Cassino a następnie nad Garigliano, do walk o przełamanie Linii Gustawa. W czasie bitwy żołnierze CAF wyróżnili się heroiczną odwagą i patriotyzmem. Czarną kartę w dziejach Korpusu zapisali arabscy i berberscy goumierzy dopuszczający się licznych gwałtów zarówno na kobietach jak i mężczyznach. Mimo licznych doniesień o zbroniach popełnionych przez goumierów wojskowy sąd polowy skazał jedynie 15 na karę śmierci oraz 54 na kary ciężkich robót i więzień. Nie jest znana liczba żołnierzy rozstrzelanych za gwałty, morderstwa i grabieże bez wyroku. Latem 1944 żołnierze francuscy wzięli udział w desancie na Elbę.
CEF został wycofany z frontu w lipcu 1944, w związku z przygotowaniami do desantu na południu Francji. Jego jednostki włączono do Armii B. 
Korsyka.
8 września 1943 wsparta przez brytyjskie i amerykańskie lotnictwo francuska Marynarka Narodowa przystąpiła do ataku na okupowaną Korsykę. Na wyspie wylądował desant I Korpusu Armijnego gen. Henry Martin’a., który razem z żołnierzami włoskimi opanował ją w ciągu niecałego miesiąca. Był to pierwszy obszar Francji metropolitalnej wyzwolony spod okupacji Państw Osi.
Front Zachodni.
D-Day (Jour-J).
W nocy z 5 na 6 czerwca 1944 BBC nadała serię komunikatów będących sygnałem dla Francuskich Sił Wewnętrznych (FFI) – zjednoczonego Ruchu Oporu o zbliżającym się desnacie wojsk alianckich w Normandii. 6 czerwca 1944 brytyjskie Specjalne Siły Powietrzne (SAS) zrzuciły w Bretanii 166 francuskich komandosów mających za zadanie wspomóc partyzantów w powstaniu na bezpośrednim zapleczu frontu. Francuskie lotnictwo i flota wspierały lądowania na plażach Omaha i Juno, wśród żołnierzy brytyjskich walczących na plaży Sword znalazł się 1 Batalion Komandosów Piechoty Morskiej ("Commando Kieffer") skierowany następnie do działań nad Sekwaną.
Powstanie powszechne we Francji.
1 sierpnia 1944, na plaży Utah, wylądowała 2 Dywizja Pancerna dowodzona przez gen. Philippe’a Leclerc’a de Hauteclocque. Została ona przetransportowana do Wielkiej Brytanii na kategoryczne żądanie gen. Charles’a de Gaulle’a domagającego się możliwości wyzwolenia Paryża przez żołnierzy francuskich. Po osiągnięciu Le Mans została ona skierowana (w ramach XV Korpusu amerykańskiej) do walk o zamknięcie kotła pod Falaise. 21 sierpnia, dwa dni po wybuchu powstania w stolicy kraju, Leclerc zlekceważył rozkazy dowództwa amerykańskiego nakazujące omijać Paryż wysyłając w jego rejon zwiadowców. Po otrzymaniu formalnej zgody od gen. Dwight’a Eisenhowera 2 DPanc. weszła 24 sierpnia do ogarniętego powstaniem miasta, włączając się do walk u boku bojowników FFI wspartych następnego dnia także przez amerykańską 4 Dywizją Piechoty. 25 sierpnia słaby niemiecki garnizon Paryża skapitulował.
Jeszcze przed wyzwoleniem Paryża, 15 sierpnia 1944, na plażach Prowansji wylądował drugi desant Aliantów Zachodnich. W obok Amerykanów, Brytyjczyków i Kanadyjczyków swój udział w operacji wzięli także Francuzi – siły morskie, lotnicze, specjalne oraz wzmocniona wycofanymi z Włoch jednostkami Armia B gen. Jean’a de Lattre de Tassigny, który desantem dowodził z polskiego statku pasażerskiego MS Batory. W 1942 był jednym z generałów Armii Rozejmowej, który przeciwstawił się rozkazowi niestawiania oporu Niemcom. W rejonie masywu Vercors zrzuceni zostali spadochroniarze z Batalion de Choc. Podporządkowani 6 Grupie Armii żołnierze francuscy razem z FFI wyzwolili min. Marsylię, Tulon i Lyon docierając w połowie września w rejon Wogezów. 
Zdecydowana większość obszaru Francji kontynentalnej została w 1944 wyzwolona nie przez regularne siły alianckie (w tym francuskie) a konspiracyjno-partyzanckie Francuskie Siły Wewnętrzne.
Alzacja i Lotaryngia.
We wrześniu 1944 anektowane w 1940 Alzacja i część Lotaryngii były jednymi z części pozostawały pod kontrolą Niemców. Wyzwolenie włączonych do Rzeszy regionów stanowiących wieloletni spór francusko-niemiecki miało dla Rządu Tymczasowego ogromne znaczenie propagandowo-symboliczne. W składzie amerykańskiej 7 Armii do walki o Alzację włączyła się 2 DPanc. niszcząc pod Dompaire hitlerowską 112 Brygadę Pancerną, 23 listopada „Dywizja Leclerca” z marszu zdobyła Strasburg. Od strony silnie bronionych przez Niemców Wogezów do Alzacji podeszła Armia B (przemianowana na 1 Armię Francuską), 21 listopada 1 Korpus wyzwolił Miluzę.
1 stycznia 1945 rozpoczęła się operacja Nordwind –kontrofensywa Grupy Armii G mająca na celu odciążenie kontrofensywy ardeńskiej. Pierwotny plan Naczelnego Dowództwa Alianckich Sił Ekspedycyjnych polegał na czasowym wycofaniu wojsk amerykańskich i francuskich z Alzacji, sprzeciwił się temu gen. de Gaulle. Przeciwko atakującym wojskom hitlerowskim gen. de Lattre de Tassigny wysłał obu armijne korpusy, słabe wyszkolenie uzupełnionej w końcu 1944 1 Armii pozwoliło Niemcom na dłuższe utrzymanie jednostek zamkniętych w kotle przez 1 Armię Francuską i 7 Armię Amerykańską. W czasie walk pod Colmar armii gen. de Lattre de Tassigny zostały czasowo podporządkowane 2 Dywizja Pancerna i 10 Dywizja Piechoty. Miasto zostało wyzwolone 2 lutego, sam kocioł utrzymał się jeszcze siedem dni.
Ostatnia zajmowana przez hitlerowców część Alzacji, między rzeką Moder a granicą francusko-niemiecką, została wyzwolona między 15 a 19 marca 1945.
Alpy.
W czasie szybkiej ofensywy alianckiej w Prowansji oraz partyzanckim działaniom powstańczym część żołnierzy niemieckich udało się przedrzeć na przełęcze alpejskie, na granicy francusko-włoskiej, osłaniając tyły Grupy Armii C. Ze względu na surową zimę Oddziały Armii Alpejskiej, którą dowodził gen. Paul-André Doyen zastygła na utrwalonych w 1944 pozycjach. Brak wsparcia artyleryjskiego i środków logistycznych mocno osłabił francuską ofensywę. Ostatnie pozycje niemieckie na Małej Przełęczy św. Bernarda zajęte zostały dopiero 29 kwietnia 1945.
Twierdze nad Atlantykiem.
W końcu 1944, poza przedwojennymi granicami francusko-niemiecką i francusko-włoską, żołnierze niemieccy utrzymali się także w rejonie Dunkierki nad La Manche oraz nad Atlantykiem, w rejonie Saint-Nazaire, La Rochelle, Lorient, Rochefort i Royan. Zadanie ich opanowania otrzymały sformowane z ok. 65 tys. byłych bojowników FFI Francuskie Siły Zachodnie ("Forces Françaises de l’Ouest") przemianowane później na Oddziały Armii Atlantyku ("Détachement d'Armée de l'Atlantique"), nad którą dowództwo objął gen. Edgard de Larminat. W ramach FFO działały takie jednostki jak Brygada Carnot z Médoc, Brygada Charles Martel spod St. Nazaire (późniejsza 25 Dywizja Piechoty Zmotoryzowanej) i 19 Dywizja Piechoty z Lorient. 
W styczniu 1945 liczebność FFO wzrosła do 85 tys. żołnierzy. Ostateczne złamanie niemieckiego oporu nastąpiło dopiero w kwietniu i maju 1945, ostatni z hitlerowskich bastionów, Saint-Nazaire, skapitulował 11 maja.
Niemcy.
Po przełamaniu Linii Zygfryda działające osobno w składzie 6 Grupy Armii 1 Armia Francuska i 2 Dywizja Pancerna przystąpiły do kampanii zachodnioniemieckiej. Żołnierze korpusów gen. de Lattre de Tassigny wzięli udział w walkach w Badenii i Wirtembergii, Schwarzwaldzie, Vorarlbergu oraz w austriackim Tyrolu i Vorarlberg, kończąc w nim swój szlak bojowy. Dywizję gen. Leclerca skierowano do pościgu za wycofującymi się w stronę Alp resztkami Grupy Armii G, przez Szwabię i Bawarię, koniec wojny zastał ją w Berghof – kwaterze Adolfa Hitlera w rejonie Berchtesgaden. 
Część z obszarów Niemiec i Austrii zajętych przez Francuską Armię Wyzwolenia były później przez nią okupowane. 8 maja 1945 gen. de Lattre de Tassigny w imieniu Republiki Francuskiej przyjął kapitulację III Rzeszy. 14 lipca 1945, w Święto Narodowe Francji, żołnierze 1 Armii Francuskiej, która za ciężkie walki w rejonie Colmar oraz udział w walkach w Niemczech otrzymała nazwę wyróżniającą „Ren i Dunaj”, przedefilowała przez Berliner Straße w zrujnowanej stolicy Niemiec przed grupką jej mieszkańców oraz dowódcami radzieckimi, amerykańskimi i brytyjskimi.
Front Wschodni.
25 listopada 1942, w wyniku porozumienia francusko-radzieckiego, w ZSRR sformowana została Grupa Myśliwska nr 3 „Normandia” – jednostka Sił Lotniczych Wolnych Francuzów podlegająca operacyjnie Armii Czerwonej, z własną kadrą dowódczą i radzieckim sprzętem. Powodem jej stworzenia była złożona gen. de Gaulle’owi propozycja gen. Martial Valin, aby żołnierze francuscy walczyli na wszystkich frontach II wojny światowej.
Francuscy piloci na froncie wschodnim walczyli w składzie radzieckiej 1 Armii Lotniczej, w bitwie kurskiej oraz operacjach smoleńskiej, Bagration, wschodniopruskiej (w tym w szturmie Königsberga) i pomorskiej. Rozwinięta do stanu pułku lotniczego jednostka za walki nad Niemnem otrzymała nazwę wyróżniająca „Normandia-Niemen”. Czterech pilotów pułku otrzymało od Sowietów tytuł Bohatera Związku Radzieckiego (w tym jeden pośmiertnie).
Daleki Wschód.
W 1943 w okupowanych przez Cesarstwo Wielkiej Japonii Indochinach Francuskich na wzór brytyjskich sił specjalnych sformowany został Lekki Korpus Interwencyjny ("Corps Léger d'Intervention"). Pod dowództwem gen. Roger’a Blaizot prowadził działania partyzanckie na tyłach frontu. 25 lipca 1944 francuski pancernik Richelieu wziął udział w brytyjskiej operacji „Crimson” wymierzonej przeciwko Nippon Kaigun w Holenderskich Indiach Wschodnich.
W marcu 1945 Japończycy utworzyli w Indochinach Francuskich marionetkowe Cesarstwo Wietnamu, przeciwko któremu wystąpiła zarówno Việt Minh jak i CLI. 7 czerwca utworzony został Francuski Dalekowschodni Korpus Ekspedycyjny, którego dowództwo objął skierowany do kolonii z Europy gen. Leclerc. Kapitulacja Japonii 2 września 1945 nastąpiła w momencie, w którym francuski garnizon w kolonii był jeszcze słaby. Doprowadziło to do powstania wietnamskich partyzantów komunistycznych, wspieranych wcześniej przez Chiny i USA, oraz wybuchu I wojny indochińskiej.
Okupacja Niemiec i Austrii.
Po zakończeniu II wojny światowej Francuska Armia Wyzwolenia wróciła do tradycyjnej nazwy Francuskich Sił Zbrojnych. Wysłanie przez gen. de Gaulle'a gen. de Lattre de Tassigny do Berlina, gdzie przyjął on razem z Marsz. Gieorgijem Żukowem, gen. Carlem Andrew Spaatzem i Marsz. Arthurem Tedderem kapitulacji hitlerowskich Niemiec poskutkowała przyznaniem Francji strefy okupacyjnej w Niemczech i w Austrii.
Francuska strefa okupacyjna w Niemczech składała się z Saary (odłączonej ze strony jako protektorat przygotowywany do połączenia z Francją), Palatynatu, Badenii, Wirtembergii, Lindau, tereny na wschód od Renu, oraz berlińskie dzielnice Reinickendorf i Wedding. W Austrii Francuzi zarządzali Vorarlbergiem, Tyrolem, a także 6, 14, 15 i 16 dzielnicą Wiednia.

</doc>
<doc id="4826964" url="https://pl.wikipedia.org/wiki?curid=4826964" title="Florian Pruchnik">
Florian Pruchnik

Florian Paweł Pruchnik – polski chemik, dr hab., profesor zwyczajny Wydziału Chemii Uniwersytetu Wrocławskiego.
Życiorys.
Obronił pracę doktorską, następnie uzyskał stopień doktora habilitowanego. Otrzymał nominację profesorską. Pracował w Instytucie Chemii na Wydziale Matematyki, Fizyki i Chemii Uniwersytetu Wrocławskiego. Piastował stanowisko profesora zwyczajnego na Wydziale Chemii Uniwersytetu Wrocławskiego.

</doc>
<doc id="4826965" url="https://pl.wikipedia.org/wiki?curid=4826965" title="Parafia Matki Bożej Jasnogórskiej w Stachlewie">
Parafia Matki Bożej Jasnogórskiej w Stachlewie

Parafia Matki Bożej Jasnogórskiej w Stachlewie – parafia rzymskokatolicka, znajdująca się w diecezji łowickiej, w dekanacie Skierniewice - św. Jakuba. 

</doc>
<doc id="4826968" url="https://pl.wikipedia.org/wiki?curid=4826968" title="Czesław Rajski">
Czesław Rajski

Czesław Rajski (ur. 30 kwietnia 1905 w Kijowie, zm. 26 listopada 1992 w Warszawie) – polski inżynier elektronik, profesor zwyczajny Politechniki Warszawskiej.
Życiorys.
W 1929 ukończył studia na Wydziale Elektrycznym Politechniki Warszawskiej, specjalizował się w tzw. prądach słabych. Pracował jako kierownik laboratorium radiowego w Państwowych Zakładach Tele- i Radiotechnicznych w Warszawie. Wynalazł wówczas i opatentował system modulacji lampowych nadajników telegraficznych, który wszedł do produkcji. Z punktu technicznego najważniejszą konstrukcją wykonaną pod jego kierunkiem była "bez sznurowa" centrala telefoniczna. Czesław Rajki wchodził kilka razy w skład polskiej delegacji na kongresach Comite Consultatif International pour les Communications Telephoniques a Grandes Distances (CCIF). Przez okres II wojny światowej przebywał w Warszawie, po jej zakończeniu objął funkcję dyrektora Państwowych Zakładów Tele- i Radiotechnicznych w Warszawie (PZT-R). Doprowadził do odbudowy środowiska inżynierów i robotników wywodzących się z przedwojennej kadry i przy ich pomocy do odbudowy i uruchomienia czterech zakładów sprzętu telekomunikacyjnego. Równocześnie w 1946 był ekspertem ds. telekomunikacji przy UNRRA, desygnowany przez Ministra Poczt i Telekomunikacji. W 1949 został dyrektorem Centralnego Biura Konstrukcyjnego Telekomunikacji, w tym samym roku równolegle został wykładowcą na Politechnice Warszawskiej, prowadził wykłady zlecone z materiałoznawstwa telekomunikacyjnego na Wydziale Elektrycznym. W 1952 otrzymał przeniesienie do Instytutu Matematycznego PAN, gdzie zajmował się zastosowaniem rachunku prawdopodobieństwa i statystyki matematycznej w przemyśle. W 1952 przedstawił przygotowaną pod kierunkiem prof. Witolda Nowickiego rozprawę i uzyskał na Wydziale Łączności Politechniki Warszawskiej stopień doktora nauk technicznych. Od 1954 objął pełny etat wykładowcy na Politechnice Warszawskiej, wykładał Teorię obwodów, Elektronowe maszyny cyfrowe i Teorię informacji. W tym samym roku przy Katedrze Telekomunikacji zorganizował Zakład Podstaw Teleelektryki, który w późniejszym czasie stał się samodzielną Katedrą Elektrotechniki Teoretycznej "A". W 1956 został profesorem nadzwyczajnym, od 1960 przez dwie kadencje był dziekanem Wydziału Łączności. Jako dziekan doprowadził do istotnej zmiany programu nauczania na wydziale, powstania nowych katedr oraz wzrostu sprawności studiowania. Od 1962 przez osiem lat kierował Katedrą Elektrotechniki Teoretycznej "A", w 1964 został profesorem zwyczajnym, przez wiele lat reprezentował Wydział w Senacie uczelni. Jako pierwszy w Polsce prowadził wykłady z Elektronicznych maszyn cyfrowych (obecne komputery), w 1957 opracował skrypt "Wiadomości wstępne o elektronowych maszynach cyfrowych", który był pierwszą publikacją w tej dziedzinie. Od 1962 przez trzy lata był doradcą Biura Studiów i Projektów Łączności ds. niezawodności sprzętu telekomunikacyjnego. W 1965 wyjechał do Ghany, gdzie w roku akademickim 1965/1966 był visiting professor na University of Science and Technology w Kumasi (Kumasi College of Technology) i wykładał analizę matematyczną. Między 1972 a 1974 będąc konsultantem UNESCO ds. kształcenia kadr przebywał kilka razy w Algierii, a w roku akademickim 1973/74 prowadził wykłady z teorii informacji w Ecole Nationale Polytechnique d'Alger, zajmował się również doradztwem organizacyjnym. W 1975 przeszedł na emeryturę.
Zmarł w 1992, został pochowany na cmentarzu Powązkowskim w Warszawie (kwatera 222-6-18).
Dorobek naukowy.
Dorobek naukowy prof. Czesława Rajskiego obejmuje dwa skrypty, "Wiadomości wstępne o elektronowych maszynach cyfrowych" (1957) i "Teoria obwodów" (1964), w 1971 ukazała się książka "Teoria obwodów", która zapoczątkowała serię monograficzną. Ponadto ukazało się kilkadziesiąt publikacji, z czego połowa zagranicą. Czesław Rajski był promotorem 24 przewodów doktorskich. Przez wiele lat był polskim delegatem do CCIF (Comite Consultatif International pour les Communications Telephoniques a Grandes Distaces), był członkiem Komitetu Elektrotechniki Polskiej Akademii Nauk oraz organizatorem seminarium z rachunku prawdopodobieństwa dla pracowników przemysłu. Należał do Polskiego Towarzystwa Matematycznego i brytyjskiej Association for Symbolic Logic in The Institution of Electrical Engineers (IEE), był członkiem założycielem PTETiS (od 1984 członek honorowy, legitymacja nr. 20) i Polskiego Towarzystwa Cybernetycznego.

</doc>
<doc id="4826972" url="https://pl.wikipedia.org/wiki?curid=4826972" title="Marcin Stępień">
Marcin Stępień

Marcin Łukasz Stępień – polski chemik, dr hab. nauk chemicznych, profesor na Wydziale Chemii Uniwersytetu Wrocławskiego.
Życiorys.
W 1999 ukończył studia chemiczne na Uniwersytecie Wrocławskim, 8 lipca 2003 obronił pracę doktorską "Benziporfiryny - synteza, reaktywność i właściwości koordynacyjne", 16 grudnia 2010 habilitował się na podstawie pracy zatytułowanej "Funkcjonalne porfirynoidy". 23 września 2017 nadano mu tytuł profesora w zakresie nauk chemicznych.
Piastuje stanowisko profesora i Przewodniczącego Rady Dyscypliny Naukowej na Wydziale Chemii Uniwersytetu Wrocławskiego; na którym wcześniej był prodziekanem.
Był członkiem Akademii Młodych Uczonych PAN.
W 2022 został odznaczony Srebrnym Krzyżem Zasługi.

</doc>
<doc id="4826974" url="https://pl.wikipedia.org/wiki?curid=4826974" title="Alicia Garza">
Alicia Garza

Alicia Garza (ur. 4 stycznia 1981) – amerykańska działaczka na rzecz praw człowieka, publicystka, znana ze współtworzenia międzynarodowego ruchu Black Lives Matter. Jej artykuły były publikowane przez The Guardian, The Nation, Rolling Stone i Truthout. Pracuje w National Domestic Workers Alliance, a także w Black Futures Lab, gdzie jest dyrektorem.
Garza opisuje się jako marksistka oraz działaczka na rzecz sprawiedliwości społecznej.
Dzieciństwo i młodość.
Alicia Garza, z domu Schwartz, urodziła się w Los Angeles, 4 stycznia 1981 roku. Jej ojciec jest z pochodzenia żydem (sama także utożsamia się jako żydówka), natomiast matka – czarnoskórą Afroamerykanką. W 2002 roku ukończyła studia na Uniwersytecie Kalifornijskim w San Diego na kierunku antropologii i socjologii.
Kariera.
Black Lives Matter.
Wraz z Opal Tometi i Patrisse Cullors, w 2013 roku, stworzyła hashtag Black Lives Matter. Garzy przypisuje się zapoczątkowanie hasła, gdy po uniewinnieniu George’a Zimmermana w lipcu 2013 roku opublikowała na Facebooku: "„Black people. I love you. I love us. Our lives matter, Black Lives Matter”", słowa te Cullors następnie zamieniła w hashtag "#BlackLivesMatter". W sierpniu 2014 roku, członkowie BLM zorganizowali swój pierwszy protest nazwany "„Black Lives Matter Freedom Ride”". Protest odbyły się w Ferguson oraz pobliskim Saint Louis, w stanie Missouri, po zabójstwie czarnoskórego nastolatka – Michaela Browna.
Garza była prowadzącą "Freedom Ride" w Ferguson, strajk ten rozpoczął budowę oddziałów Black Lives Matter w Stanach Zjednoczonych i na świecie. Sama natomiast uważa, że jej praca jest jedynie kontynuacją już istniejących ruchów i protestów osób czarnoskórych w Ameryce. BLM oraz Garza są uznawani za popularyzatorów używania mediów społecznościowych do masowej mobilizacji ludzi. Z takiej praktyki korzysta m.in. Me Too.
Garza uczestniczyła w próbie zatrzymania pociągu "Bay Area Rapid Transit" na cztery i pół godziny (czas wybrany w celu odzwierciedlenia czasu, w którym ciało Michaela Browna pozostawiono na ulicy po jego śmierci). Protestującym udało się zatrzymać pociąg na półtorej godziny, przykuwając się zarówno do wnętrza pociągu, jak i na zewnątrz, a także uniemożliwiając zamknięcie drzwi. Wydarzenie zakończyło się, gdy policja usunęła protestujących, demontując część pociągu.
Pozostała aktywność.
Obecnie zajmuje się koordynowaniem projektów w National Domestic Workers Alliance, a także piastuje stanowisko dyrektorki w Black Futures Lab.
Publicystyka.
Jej artykuły były publikowane w takich czasopismach jak: "The Guardian", "The Nation", "The Feminist Wire".
POWER.
Wcześniej Garza pełniła funkcję dyrektora "People Organized to Win Employment Rights (POWER)" w rejonie zatoki San Francisco. W ramach pracy w organizacji wywalczyła prawo dla młodzieży do bezpłatnego korzystania z transportu publicznego w San Francisco, walczyła z gentryfikacją i ujawniała brutalność policji w tym obszarze.
Osiągnięcia i wyróżnienia.
W 2015 roku Garza, Cullors i Tometi (jako „The Women of #BlackLivesMatter”) znalazły się wśród dziewięciu finalistów w rankingu "The Advocate’s Person of the Year".
W listopadzie 2017 roku wraz z Cullors i Tometi zostały nagrodzone "Sydney Peace Prize".

</doc>
<doc id="4826977" url="https://pl.wikipedia.org/wiki?curid=4826977" title="Mirosław Czarnecki">
Mirosław Czarnecki

Mirosław Antoni Czarnecki – polski chemik, dr hab. nauk chemicznych, profesor i prodziekan Wydziału Chemii Uniwersytetu Wrocławskiego.
Życiorys.
W 1989 obronił pracę doktorską "Dyspersja w podczerwieni cząsteczek o symetrii C3v w fazie ciekłej", 28 czerwca 2001 habilitował się na podstawie pracy zatytułowanej "Dwuwymiarowa analiza korelacyjna dynamicznych widm oscylacyjnych". 7 października 2010 nadano mu tytuł profesora w zakresie nauk chemicznych. Pracował w Instytucie Chemii na Wydziale Matematyki, Fizyki i Chemii Uniwersytetu Wrocławskiego.
Piastuje stanowisko profesora i prodziekana na Wydziale Chemii Uniwersytetu Wrocławskiego.

</doc>
<doc id="4826982" url="https://pl.wikipedia.org/wiki?curid=4826982" title="Lucjan Jerzykiewicz">
Lucjan Jerzykiewicz

Lucjan B. Jerzykiewicz – polski chemik, dr hab. nauk chemicznych, adiunkt i prodziekan Wydziału Chemii Uniwersytetu Wrocławskiego.
Życiorys.
19 września 1995 obronił pracę doktorską "Struktury krystaliczne fosfoglicerynianów", 7 lutego 2012 habilitował się na podstawie pracy zatytułowanej "Krystalochemia wielordzeniowych związków kompleksowych manganu z funkcjonalizowanymi ligandami O,O-donorowymi". Pracował w Instytucie Chemii na Wydziale Matematyki, Fizyki i Chemii Uniwersytetu Wrocławskiego.
Piastuje stanowisko profesora na Wydziale Chemii Uniwersytetu Wrocławskiego.

</doc>
<doc id="4826984" url="https://pl.wikipedia.org/wiki?curid=4826984" title="Universal War Two">
Universal War Two

Universal War Two – francuska seria komiksowa z gatunku science-fiction autorstwa Dennisa Bajrama, ukazująca się od 2013 nakładem wydawnictwa Casterman. Zaplanowana na sześć tomów, jest kontynuacją cyklu "Universal War One". Po polsku trzy opublikowane dotąd tomy ukazały się w albumie zbiorczym nakładem wydawnictwa Elemental. 
Fabuła.
Seria rozgrywa się w drugiej połowie XXI wieku trzynaście lat po zakończeniu pierwszej wojny wszechświatowej. Ocalałymi opiekują się potomkowie założycieli krainy Kanaan. Jednak tunel czasoprzestrzenny utworzony przez dawnego wroga jest nadal aktywny i grozi zniszczeniem Układu Słonecznego.

</doc>
<doc id="4826985" url="https://pl.wikipedia.org/wiki?curid=4826985" title="Języki czamskie">
Języki czamskie

Języki czamskie – grupa spokrewnionych języków austronezyjskich, używanych na wyspie Sumatra oraz w niektórych regionach Kambodży i Wietnamu.
 (1999:36) proponuje poniższy schemat podziału wewnętrznego grupy:
Wykazują znaczne wpływy sąsiednich języków austroazjatyckich.

</doc>
<doc id="4826986" url="https://pl.wikipedia.org/wiki?curid=4826986" title="Bitwa pod Duniłowiczami (V 1920)">
Bitwa pod Duniłowiczami (V 1920)

Bitwa pod Duniłowiczami – część wielkiej bitwy nad Berezyną. Walki polskiego 13 pułku piechoty ppłk. Karola Kraussa z sześcioma pułkami 53 Dywizji Strzelców w czasie majowej ofensywy wojsk Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W maju 1920, po zajęciu Kijowa i zdobyciu przyczółków mostowych po wschodniej stronie Dniepru, wojska polskie przeszły do obrony. Wódz Naczelny Józef Piłsudski zdawał sobie sprawę z tego, że nie udało mu się rozbić większych sił nieprzyjaciela, a jedynie zmusił je do wycofania się dalej na wschód. Stąd też planował nowe uderzenie, tym razem na północnym odcinku frontu wschodniego. W tym czasie dowódca Frontu Zachodniego Michaił Tuchaczewski grupował wojska na wschodnim brzegu Berezyny i także przygotowywał je do ofensywy.
Skład wojsk.
17 maja dowodzenie nad obu armiami przejął gen. Stanisław Szeptycki.
Na wschodnim brzegu Berezyny utworzono zgrupowanie uderzeniowe:
Całością sił uderzeniowych dowodził dowódca Frontu Zachodniego Michaił Tuchaczewski.
Przebieg działań.
14 maja wojska Frontu Zachodniego Michaiła Tuchaczewskiego przeszły do ofensywy. 19 maja 13 pułk piechoty ppłk. Kraussa, wycofywał się pod naporem wojsk nieprzyjaciela i osiągnął Duniłowicze. 
W tym rejonie dowódca sowieckiej 53 Dywizji Strzelców skoncentrował swoje dwie brygady z zamiarem odcięcia dróg odwrotu oddziałom polskim. Dowódca polskiej 8 Dywizji Piechoty gen. Józef Czikel postawił zadanie 13 pułkowi piechoty bronić Duniłowicz do czasu odejścia wojsk własnych na zachodzie. 
13 pułk piechoty, wzmocniony 9 kompanią 33 pułku piechoty zajął stanowiska na północ od Duniłowicz i do wieczora odparły siedem ataków piechoty sowieckiej. Obrońcom brakowało amunicji, a przeciwnika odpierano w walce na bagnety. Bez łączności z macierzystą 8 Dywizją i przy braku zaopatrzenia pułk bronił Duniłowicz do późnego popołudnia 21 maja. Wieczorem otrzymano rozkaz odwrotu. 
22 maja pułk wycofał się na linię starych okopów niemieckich na odcinku od traktu Kobylnik – Duniłowicze do jeziora Miadzioł.

</doc>
<doc id="4826989" url="https://pl.wikipedia.org/wiki?curid=4826989" title="Jerzy Hawranek">
Jerzy Hawranek

Jerzy Piotr Hawranek – polski chemik, dr hab., profesor zwyczajny Wydziału Chemii Uniwersytetu Wrocławskiego.
Życiorys.
Obronił pracę doktorską, następnie uzyskał stopień doktora habilitowanego. 14 stycznia 1992 nadano mu tytuł profesora w zakresie nauk chemicznych. Pracował w Instytucie Chemii na Wydziale Matematyki, Fizyki i Chemii Uniwersytetu Wrocławskiego. Piastował stanowisko profesora zwyczajnego na Wydziale Chemii Uniwersytetu Wrocławskiego.

</doc>
<doc id="4826990" url="https://pl.wikipedia.org/wiki?curid=4826990" title="Linia kolejowa Lipsk – Drezno">
Linia kolejowa Lipsk – Drezno



</doc>
<doc id="4826991" url="https://pl.wikipedia.org/wiki?curid=4826991" title="Manuel Cornu">
Manuel Cornu

Manuel Cornu (ur. 26 listopada 1993 w Clamart w departamencie Hauts-de-Seine) – francuski wspinacz sportowy. Specjalizuje się w boulderingu, we wspinaczce na szybkość oraz we wspinaczce łącznej. Wicemistrz świata we wspinaczce sportowej w konkurencji łącznej z 2016.
Kariera sportowa.
W zawodach wspinaczkowych, które odbyły się we Francji w Paryżu w 2016 wywalczył srebrny medal mistrzostw świata we wspinaczce sportowej w konkurencji wspinaczki łącznej, a w boulderingu brązowy.
W 2019 podczas mistrzostw świata w japońskim Hachiōji zajął szesnaste miejsce w konkurencji boulderingu, a we wspinaczce łącznej był sklasyfikowany na 23. miejscu, które nie zapewniało bezpośredniego awansu na igrzyska olimpijskie we wspinaczce sportowej ostatnim wspinaczem, który uzyskał awans był Kanadyjczyk Sean McColl "(był na 10. miejsce)".
W 2019 roku w Tuluzie na światowych kwalifikacjach do igrzysk olimpijskich zajął dopiero dwudzieste drugie miejsce, które nie zapewniło mu awansu "(kwalifikacji)" na IO 2020 w Tokio. 
W 2017 na zawodach wspinaczkowych w Soczi, które odbywały się w ramach Zimowych igrzysk wojskowych zdobył srebrny medal w konkurencji boulderingu.
Uczestnik World Games we Wrocławiu w 2017, gdzie zajął szóste miejsce w konkurencji boulderingu.

</doc>
<doc id="4826993" url="https://pl.wikipedia.org/wiki?curid=4826993" title="Linia kolejowa Lipsk – Hof">
Linia kolejowa Lipsk – Hof



</doc>
<doc id="4826997" url="https://pl.wikipedia.org/wiki?curid=4826997" title="Linia kolejowa Lipsk – Probstzella">
Linia kolejowa Lipsk – Probstzella



</doc>
<doc id="4826998" url="https://pl.wikipedia.org/wiki?curid=4826998" title="Viktor Knoch">
Viktor Knoch

Viktor Knoch (ur. 12 grudnia 1989 w Peczu) – węgierski łyżwiarz szybki specjalizujący się w short tracku, mistrz olimpijski, medalista mistrzostw świata i Europy.
Czterokrotnie uczestniczył w zimowych igrzyskach olimpijskich. W debiucie olimpijskim, w 2006 roku na igrzyskach w Turynie, zajął piąte miejsce w biegu na 1500 m. Cztery lata później, na igrzyskach w Vancouver, wziął udział w trzech konkurencjach – był 25. w biegu na 500 m, 21. na 1000 m i 30. na 1500 m. W tych samych konkurencjach wystąpił podczas kolejnych zimowych igrzysk, w 2014 roku w Soczi, plasując się na 12. miejscu w biegu na 500 m, na 18. miejscu w biegu na 1000 m i 34. miejscu na 1500 m. W lutym 2018 roku wystąpił na igrzyskach olimpijskich w Pjongczangu. Wziął udział w dwóch konkurencjach – zdobył złoty medal olimpijski w biegu sztafetowym (razem z nim wystąpili Shaoang Liu, Shaolin Sándor Liu i Csaba Burján) oraz zajął 28. miejsce w biegu na 500 m. Zwycięstwo w sztafecie przyniosło pierwszy w historii złoty medal zimowych igrzysk olimpijskich dla Węgier.
W latach 2015–2017 zdobył dwa medale mistrzostw świata (srebrny i brązowy), w latach 2007–2018 jedenaście medali mistrzostw Europy (pięć srebrnych i sześć brązowych), w latach 2007–2009 dwa medale mistrzostw świata juniorów (złoty i brązowy), a w 2013 roku złoty medal zimowej uniwersjady.
Jego żoną jest Marta Knoch (z domu Wójcik), która także uprawia short track, a jego starszym bratem jest Balázs Knoch, również łyżwiarz szybki startujący w short tracku, olimpijczyk z Salt Lake City (2002).

</doc>
<doc id="4827001" url="https://pl.wikipedia.org/wiki?curid=4827001" title="Linia kolejowa Lipsk – Geithain">
Linia kolejowa Lipsk – Geithain



</doc>
<doc id="4827003" url="https://pl.wikipedia.org/wiki?curid=4827003" title="Weston (Somerset)">
Weston (Somerset)

Weston – dzielnica miasta Bath w Anglii, w hrabstwie Somerset, w dystrykcie (unitary authority) Bath and North East Somerset. Leży 3 km od centrum miasta Bath. W 2018 miejscowość liczyła 5734 mieszkańców. W 1911 roku civil parish liczyła 6285 mieszkańców. Weston jest wspomniana w Domesday Book (1086) jako "Westone"/"Westona".

</doc>
<doc id="4827006" url="https://pl.wikipedia.org/wiki?curid=4827006" title="Jan Kuraś">
Jan Kuraś

Jan Władysław Kuraś (ur. 9 maja 1916 w Wielowsi, zm. 9 lipca 1995 w Lublinie) – podporucznik Wojska Polskiego II RP, kawaler Krzyża Srebrnego Orderu Wojennego Virtuti Militari.
Życiorys.
Syn Franciszka (rolnika) i Marii z domu Bajcer. Absolwent tarnobrzeskich szkoły powszechnej i gimnazjum humanistycznego. W sierpniu 1936 rozpoczął kształcenie w Szkole Podchorążych Piechoty w Ostrowi Mazowieckiej - Komorowie. Mianowany podporucznikiem w 1939. Po ogłoszeniu mobilizacji został przydzielony na dowódcę III plutonu w 7 kompanii III batalionu 42 pułku piechoty. 
Uczestnik kampanii wrześniowej na szlaku bojowym swego macierzystego pułku, wchodzącego w skład 18 Dywizji Piechoty. Po bitwie pod Łętownicą dostał się do niemieckiej niewoli (w dniu 13 września 1939), w której początkowo osadzony został w oflagu XVIII A Lienz/Drau, a następnie w oflagu II C Woldenberg. 26 grudnia 1942 uciekł z obozu jenieckiego wraz z dwoma innymi oficerami (kpt. Janem Szatowskim i por. Karolem Żywocińskim). Aresztowany przez Gestapo w okolicach Szamotuł, został po kilku dniach odstawiony do oflagu II C i ukarany dwutygodniowym aresztem. Przeniesiony do oflagu VII A Murnau, z którego został wyzwolony pod koniec kwietnia 1945 przez oddziały amerykańskie. W lipcu tr. zmobilizowany do 2 Korpusu Polskiego i skierowany do 3 Dywizji Strzelców Karpackich z przydziałem na dowódcę plutonu p-panc i moździerzy w kompanii wsparcia 9 bolońskiego Batalionu Strzelców Karpackich. Po ewakuacji korpusu do Anglii, nie wstąpił do Polskiego Korpusu Przysposobienia i Rozmieszczenia i został repatriowany do Polski. 
Rozpoczął studia w poznańskim oddziale szczecińskiej Akademii Handlowej i jednocześnie podjął pracę w budownictwie. Studia I stopnia ukończył w roku 1949, natomiast studia magisterskie (w specjalizacji transport samochodowy budownictwa) zakończył w 1951 w warszawskiej Szkole Głównej Planowania i Statystyki. Uzyskał tytuł magistra ekonomii. W 1972 odznaczono go Krzyżem Srebrnym Orderu Wojennego Virtuti Militari za ucieczkę z oflagu II C Woldenberg. Pozostając w rezerwie został awansowany do rangi kapitana.
W 1951 zawarł związek małżeński z Marią Anną Szczepkowską (1926-2015), z którą miał synów Romana i Macieja. Zmarł w Lublinie i spoczywa razem z żoną na tamtejszym cmentarzu komunalnym na Majdanku (sektor: S2Z4, rząd: 1, grób: 22).
Bibliografia.
 

</doc>
<doc id="4827008" url="https://pl.wikipedia.org/wiki?curid=4827008" title="Puchar Świata w Rugby 2023 (kwalifikacje)">
Puchar Świata w Rugby 2023 (kwalifikacje)

Kwalifikacje do Pucharu Świata w Rugby 2023 – rozgrywki mające na celu wyłonienie reprezentacji narodowych w rugby union, które wystąpią w finałach Pucharu Świata w Rugby 2023.
Informacje ogólne.
Turniej finałowy organizowanego przez World Rugby Pucharu Świata odbędzie się we Francji w 2023 i weźmie w nim udział dwadzieścia reprezentacji. Dwanaście drużyn zapewniło sobie automatyczny awans zajmując jedną z pierwszych trzech pozycji w grupach w pierwszej fazie Pucharu Świata 2019 zorganizowanego w Japonii. Wśród nich znalazła się reprezentacja Francji, gospodarza turnieju w 2023. W celu obsadzenia pozostałych ośmiu miejsc zaplanowano eliminacje regionalne, których zasady World Rugby ogłosiło w czerwcu 2020. Te miejsca podzielono według następującego klucza geograficznego: 
W listopadzie 2020, przed losowaniem fazy grupowej Pucharu Świata, World Rugby dodatkowo ogłosiło zasady kwalifikacji w regionie Ameryki. Awans miały uzyskać zwycięzca dwumeczu między mistrzami Ameryki Północnej i Ameryki Południowej z 2021 oraz zwycięzca dwumeczu między przegranym z dwumeczu mistrzów i zwycięzcą dwumeczu pomiędzy wicemistrzami kontynentów.
Kwalifikacje.
Puchar Świata w Rugby 2019.
Automatyczny awans uzyskały drużyny, które zajęły jedno z pierwszych trzech miejsc w swoich grupach podczas pierwszej fazy Pucharu Świata 2019. Wśród nich znalazła się reprezentacja Francji, która automatyczny awans zapewniła sobie już jako gospodarz turnieju w 2023.
Ameryka.
Zmagania o awans na Puchar Świata w strefie Ameryki (dwie najlepsze drużyny awansują bezpośrednio, trzecia awansuje do barażu) zaplanowano jako proces play-off, w którym będą uczestniczyć po dwie najlepsze drużyny obu kontynentów. W pierwszym etapie odbędą się dwa dwumecze: pomiędzy mistrzami obu kontynentów (zwycięzca zdobywa awans, przegrany trafia do drugiej rundy) oraz pomiędzy ich wicemistrzami (zwycięzca trafia do drugiej rundy). W drugiej rundzie odbywa się dwumecz między przegranym ze starcia mistrzów i zwycięzcą starcia wicemistrzów – zwycięzca awansuje na Puchar Świata, a przegrany będzie grać w barażu.
W strefie Ameryki Północnej podjęto decyzję o rezygnacji z rozgrywek dla państw z Ameryki Środkowej oraz o automatycznym przyznaniu awansu do zmagań międzykontynentalnych dwóm drużynom: Stanom Zjednoczonym i Kanadzie. Te drużyny rozegrały kolejny baraż decydujący o rozstawieniu w fazie starć z ekipami z Ameryki Południowej – w pierwszym spotkaniu nieoczekiwanie wygrała Kanada, ale w rewanżu Stany Zjednoczone odrobiły stratę i awansowały do finału kwalifikacji amerykańskich.
W strefie Ameryki Południowej proces wyłonienia drużyn uczestniczących w fazie play-off zaplanowano dwuetapowo. W pierwszym etapie, miały odbyć się dwa mecze – Brazylii z Paragwajem oraz Chile z Kolumbią. Zwycięzcy tych spotkań awansują do kolejnego etapu, na którym dołączą do Urugwaju. Zwycięzca tego turnieju zakwalifikuje się do play-off jak mistrz Ameryki Południowej, a druga drużyna jako wicemistrz.
W pierwszym etapie do skutku doszedł tylko jeden mecz: Brazylia pokonała Paragwaj 29:0. Natomiast drugie spotkanie zostało odwołane z powodu zachorowań na COVID-19 w drużynie Kolumbii i ekipa Chile otrzymała awans do drugiego etapu bez walki. W drugim etapie odpadła Brazylia: w rozgrywanym w Urugwaju turnieju triumfowali gospodarze, a drugie miejsce zajęło Chile i obie te drużyny awansowały do zmagań z drużynami z Ameryki Północnej.
W dwumeczu o awans na Puchar Świata jako pierwsza drużyna z Ameryki, pomiędzy najlepszymi drużynami z obu kontynentów, choć to Stany Zjednoczone wygrały pierwsze spotkanie, w drugim uległy Urugwajowi i to ta ekipa, dzięki lepszemu bilansowi punktów, wywalczyła awans. W starciach drugich ekip z obu kontynentów również górą była drużyna z Ameryki Południowej: Chile również przegrało pierwszy mecz z Kanadą, ale wygrało w rewanżu. Porażka Kanady oznaczała, że reprezentacja tego kraju nie zagra w Pucharze Świata po raz pierwszy w historii tej imprezy.
Drugie miejsce przeznaczone dla Ameryki zdobyła reprezentacja Chile po dramatycznym dwumeczu przeciwko Stanom Zjednoczonym. Pierwsze spotkanie Amerykanie wygrali jednym punktem, natomiast w rewanżu na swoim boisku przegrali dwoma punktami. Chile awansowało do Pucharu Świata po raz pierwszy w historii, natomiast reprezentacja Stanów Zjednoczonych zachowała szansę na awans poprzez międzykontynentalny turniej barażowy.
Wyniki spotkań.
Pierwszy etap kwalifikacji południowoamerykańskich:
Drugi etap kwalifikacji południowoamerykańskich (turniej w Urugwaju):
Kwalifikacje północnoamerykańskie:
Dwumecz o awans jako Ameryka 1:
Dwumecz o awans do dwumeczu barażowego:
Dwumecz o awans jako Ameryka 2:
Europa.
O kwalifikacji z Europy ma decydować połączona klasyfikację dwóch sezonów najwyższego poziomu Rugby Europe International Championships: Rugby Europe Championship 2021 i Rugby Europe Championship 2022 (dwie najlepsze drużyny awansują bezpośrednio na Puchar Świata, a trzecia do turnieju barażowego). Szansę na awans uzyskało siedem drużyn: Gruzja, Hiszpania, Portugalia, Rosja i Rumunia, a także uczestniczące w barażu o awans do Rugby Championship 2021 Belgia i Holandia (w sezonie 2020/2021 zrezygnowano z powodu pandemii COVID-19 z rozgrywania drugiego poziomu REIC, co oznaczało brak spadków i awansów w Rugby Europe Championship pomiędzy sezonami 2021 i 2022).
Rozgrywki Rugby Europe Championship 2021 rozpoczęły się 6 lutego 2021. Pierwszy mecz rozegrano w Soczi pomiędzy Rosją i Rumunią, wygrany przez gospodarzy 18:13. Rozgrywki rozpoczęto nie czekając na wyłonienie szóstego ich uczestnika, z którego to powodu rozgrywki Rugby Europe Championship 2021 miały trwać do listopada 2021 – baraż pomiędzy Belgią i Holandią rozegrano 29 maja 2021. W spotkaniu tym Belgia uległa Holandii 21:23 i odpadła z kwalifikacji, a Holandia awansowała do Rugby Europe Championship. A już 27 czerwca swoje zwycięstwo w edycji rozgrywek w 2021 potwierdziła Gruzja, która pokonując Holandię zebrała komplet zwycięstw. Ostatecznie rozgrywki REC 2021 zakończyły się w grudniu 2021. Gruzja uzyskała dużą przewagę nad resztą stawki (10 punktów nad kolejnymi drużynami w tabeli, Rumunią i Portugalią), natomiast zawody na ostatnim miejscu tabeli, bez ani jednego punktu, zakończyła Holandia. Rozgrywki REC 2022 zaplanowano na luty i marzec 2022.
W drugim sezonie rozgrywek wykluczono z rywalizacji reprezentację Rosji: w związku z inwazją na Ukrainę została zawieszona w prawach członka World Rugby i Rugby Europe, a następnie jej trzy pozostałe mecze w kwalifikacjach zostały odwołane – jej rywalom (Gruzji, Holandii i Hiszpanii) przyznano po cztery punkty. Dzięki temu na dwie kolejki przed końcem pewna awansu była Gruzja. Kilka dni później, w przedostatniej kolejce spotkań, awans zapewniła sobie reprezentacja Hiszpanii dzięki zwycięstwu nad Portugalią 33:28. Trzecie miejsce w kwalifikacjach europejskich zajęła Rumunia, która dzięki temu awansowała do międzykontynentalnego barażu kończącego kwalifikacje i zachowała szansę na awans.
Po zakończeniu rozgrywek World Rugby zbadało mecze reprezentacji Hiszpanii – okazało się, że w dwóch jej meczach wystąpił zawodnik nieuprawniony do reprezentowania kraju, w związku z czym panel dyscyplinarny organizacji odjął z jej dorobku 10 punktów oraz ukarał federację karą finansową. Odjęcie punktów spowodowało zmiany w klasyfikacji turniejowej skutkujący odebraniem awansu Hiszpanii, a w to miejsce awansem Rumunii oraz zakwalifikowaniem się Portugalii do międzykontynentalnego barażu.
Wyniki spotkań.
Baraż o awans do Rugby Europe Championship:
Rugby Europe Championship:
Łączna klasyfikacja Rugby Europe Championship 2021 i 2022:
Afryka.
Kwalifikacje afrykańskie zaplanowano jako rozgrywki Rugby Africa Cup 2021/2022 (którego najlepsza drużyna awansuje bezpośrednio na Puchar Świata, a druga do turnieju barażowego). Proces zaplanowano trójetapowo. Pierwszym etapem był turniej w czerwcu 2021 w Wagadugu w Burkinie Faso pierwotnie zaplanowany z udziałem czterech drużyn: Burkina Faso, Burundi, Kamerunu i Nigerii. Turniej rozgrywano systemem kołowym, a zwycięzca uzyskał awans do drugiego etapu rozgrywek. Drugi etap zaplanowano na lipiec 2021: 12 drużyn (11 wcześniej zakwalifikowanych oraz zwycięzca pierwszego etapu) zostanie podzielonych na cztery grupy po trzy zespoły. W każdej z grup rozgrywki będą prowadzone systemem kołowym. Dwie najlepsze drużyny z każdej grupy mają awansować do finałowego turnieju Rugby Africa Cup zaplanowanego na 2022. Rozgrywki poszczególnych grup mają się odbywać w Namibii, Kenii, Ugandzie i Tunezji. Z kolei finałowy turniej Rugby Africa Cup ma odbyć się w 2022 w formie pucharowej (ćwierćfinały, półfinały i finał).
Turniej pierwszego etapu ostatecznie odbył się w składzie trzech zespołów – wykluczono z niego Nigerię, która na miesiąc przed rozpoczęciem zawodów została zawieszona przez Rugby Afrique z powodu rozwiązania przez rząd tamtejszej federacji. Zwycięzcą zawodów została reprezentacja gospodarzy – Burkina Faso.
W drugim etapie doszło do zmiany planowanych gospodarzy turniejów: w miejsce Namibii zaplanowano rozegranie meczów jednej z grup w Wybrzeżu Kości Słoniowej, z powodu epidemii zrezygnowano też z rozgrywania turnieju w Tunezji. Reprezentacja tego ostatniego kraju wycofała się z rywalizacji i w efekcie w grupie D doszło do dwumeczu pomiędzy Zimbabwe (nowym gospodarzem grupy) i Burkina Faso. W pierwszych meczach grup A i B doszło do sensacji: porażki ze znacznie niżej notowanymi rywalami doznały reprezentacje Kenii (z Senegalem) i Namibii (z Wybrzeżem Kości Słoniowej). Obie jednak wygrały swoje drugie spotkania w grupach i awansowały do fazy finałowej.
Na podstawie wyników spotkań grupowych ustalono zestawienie par ćwierćfinałowych finałowej fazy turnieju: Namibia – Burkina Faso, Senegal – Algieria, Uganda – Kenia i Zimbabwe – Wybrzeże Kości Słoniowych. We wrześniu 2021 postanowiono, że ta faza odbędzie się w lipcu 2022 we Francji. Turniej odbył się w formie pucharowej i zakończył zwycięstwem Namibii, która awansowała do Pucharu Świata po raz trzeci z rzędu. Pokonała ona kolejno Burkinę Faso, Zimbabwe, a w finale 36:0 Kenię. Reprezentacja Kenii zachowała szansę na awans do Pucharu Świata dzięki kwalifikacji do turnieju barażowego.
Oceania.
W regionie Oceanii bezpośredni awans do Pucharu Świata uzyskuje zwycięzca dwumeczu pomiędzy reprezentacjami Tonga i Samoa. Druga drużyna z tego regionu ma awansować do play-off z drużyną z Azji: planowano, że będzie to zwycięzca zmagań pomiędzy przegranym z dwumeczu Tonga i Samoa oraz zwycięzcą Oceania Rugby Men’s Championship 2021. Jednak z powodu rozwijającej się w regionie pandemii w końcu kwietnia 2021 ogłoszono, że planowane na czerwiec 2021 w Papui-Nowej Gwinei mistrzostwa, w których miało wystąpić pięć drużyn, zostały odwołane. W tej sytuacji miejsce przeznaczone dla ich zwycięzcy w kwalifikacjach przyznano reprezentacji najwyżej notowanej w rankingu World Rugby – Wyspom Cooka.
W dwumeczu Tonga i Samoa już pierwszy mecz przyniósł w praktyce rozstrzygnięcie: Samoa wygrała bardzo wysoko, 42:13. W drugim spotkaniu przypieczętowała swój awans do Pucharu Świata, wygrywając 37:15. Kwalifikacje wewnątrz strefy Oceanii zakończył rozegrany tydzień później pojedynek przegranej z poprzedniego dwumeczu Tonga przeciwko Wyspom Cooka. Tonga wygrała 54:10 i zapewniła sobie awans do meczu z mistrzem Azji.
Wyniki spotkań.
Dwumecz pomiędzy Tonga i Samoa:
Baraż pomiędzy Tonga i Wyspami Cooka:
Azja.
Najlepsza drużyna kwalifikacji azjatyckich uzyskuje prawo do gry w play-off o awans na Puchar Świata z drużyną z Oceanii. Wyłonienie tej drużyny ma nastąpić w ramach rozgrywek Asia Rugby Men’s Championship 2021. Rozgrywki zaplanowano od 5 maja do 26 czerwca 2021 w formie turnieju rozgrywanego systemem kołowym, mecz i rewanż, z udziałem trzech drużyn: Hongkongu, Korei Południowej i Malezji. 
Turniej mistrzowski nie doszedł do skutku w planowanym terminie z powodu pandemii COVID-19. Przeniesiono go na listopad 2021 i zmieniono formułę: zaplanowano jedną turę meczów (bez rewanżów), w tylko jednej lokalizacji. W tym terminie ponownie się nie odbył, a wstępnie zaplanowano go ponownie na styczeń 2022, znów systemem kołowym, mecz i rewanż. Po kolejnym fiasku organizacji kolejny termin wyznaczono na przełom maja i czerwca 2022 (ponownie bez rewanżców. W kwietniu 2022 wycofanie się z rywalizacji z powodu obostrzeń związanych z pandemią uniemożliwiających przygotowanie się do turnieju ogłosiła federacja Hongkongu, jednak pod koniec tego samego miesiąca federacja azjatycka ogłosiła nowy format rozgrywek z uwzględnieniem reprezentacji Hongkongu. Turniej zaplanowano jako składający się z dwóch spotkań – pierwszego pomiędzy Koreą Południową i Malezją, oraz drugiego pomiędzy zwycięzcą pierwszego meczu oraz Hongkongiem (ze zwycięzcą pierwszego spotkania jako gospodarzem).
Pierwszy mecz rozegrano 4 czerwca 2022 – Korea Południowa pokonała wysoko Malezję i awansowała do starcia z Hongkongiem, którego stawką był tytuł mistrza Azji. W finale azjatyckich rozgrywek Korea uległa Hongkongowi 21:23 po zaciętym meczu, rozstrzygniętym przez rzut karny w ostatniej akcji, mimo że większość meczu grała z przewagą jednego zawodnika.
Play-off Azja – Oceania.
Baraż między najlepszą drużyną Asia Rugby Men’s Championship 2021 oraz drugim zespołem ze strefy Oceanii zaplanowano w formie jednego spotkania, które miało być rozegrane na boisku drużyny wyżej sklasyfikowanej w rankingu World Rugby. Do barażu awansowały reprezentacje Hongkongu i Tonga. Ostatecznie spotkanie odbyło się na neutralnym terenie, w Sunshine Coast w Australii. Tonga wygrała mecz 44:22, a duży udział w zwycięstwie miał kapitan reprezentacji tego kraju, Sonatane Takulua, który zdobył trzy przyłożenia. Tonga awansowało na Puchar Świata, natomiast Hongkongowi pozostała szansa na awans dzięki udziałowi w barażu międzykontynentalnym.
Baraż.
Międzykontynentalny turniej barażowy, którego stawką jest ostatnie miejsce w Pucharze Świata, wzięły udział cztery drużyny z czterech kontynentów. Jako pierwsza awans do niego uzyskała Rumunia, która zajęła trzecie miejsce w kwalifikacjach europejskich. Wskutek odjęcia punktów Hiszpanii i zmiany końcowych wyników kwalifikacji europejskich Rumunia zyskała bezpośredni awans i została zastąpiona w barażu przez Portugalię. Ze strefy afrykańskiej do turnieju awansowała Kenia, a z amerykańskiej Stany Zjednoczone. Stawkę uzupełnił przegrany z barażu stref Azji i Oceanii, Hongkong. Rozegranie turnieju zaplanowano od 8 do 16 listopada 2022 w Dubaju na stadionie The Sevens w formacie kołowym, każdy z każdym. 
Turniej wygrała reprezentacja Portugalii – o awansie zadecydował ostatni mecz turnieju, w którym drużyna z Europy zremisowała ze Stanami Zjednoczonymi 16:16 dzięki rzutowi karnemu wyegzekwowanemu w ostatniej akcji meczu.
Wyniki spotkań.
Tabela turniejowa:

</doc>
<doc id="4827009" url="https://pl.wikipedia.org/wiki?curid=4827009" title="Linia kolejowa Drezno – Werdau">
Linia kolejowa Drezno – Werdau



</doc>
<doc id="4827020" url="https://pl.wikipedia.org/wiki?curid=4827020" title="Bitwa pod Duniłowiczami">
Bitwa pod Duniłowiczami



</doc>
<doc id="4827022" url="https://pl.wikipedia.org/wiki?curid=4827022" title="Emilie Pouget">
Emilie Pouget

Emilie Pouget (ur. 1983) – francuska wspinaczka sportowa. Specjalizowała się w prowadzeniu oraz we wspinaczce klasycznej. Wicemistrzyni świata we wspinaczce sportowej w konkurencji prowadzenie z 2003 roku.
Kariera.
W 2003 na mistrzostwach świata we francuskim Chamonix-Mont-Blanc wywalczyła srebrny medal we wspinaczce sportowej w konkurencji prowadzenie, w finale przegrała z Belgijką Muriel Sarkany .

</doc>
<doc id="4827023" url="https://pl.wikipedia.org/wiki?curid=4827023" title="Kocioł kurlandzki">
Kocioł kurlandzki

Kocioł kurlandzki (, , ) – obszar na Półwyspie Kurlandzkim (dzisiejsza Łotwa), na którym w czasie II wojny światowej grupa wojsk niemieckich została odcięta od reszty swoich sił i była blokowana przez Armię Czerwoną od października 1944 do maja 1945 roku.
Kocioł powstał podczas bałtyckiej operacji ofensywnej, kiedy siły radzieckiego 1 Frontu Bałtyckiego dotarły do wybrzeża Bałtyku w pobliżu miasta Memel (obecnie Kłajpeda). Ten manewr odizolował niemiecką Grupę Armii Północ od reszty sił niemieckich przez atakujące od południa siły Armii Czerwonej, rozciągnięte pomiędzy Tukums i Lipawą na Łotwie, z Morzem Bałtyckim zamykającym ich front na zachodzie, Cieśniną Irbe na północy i Zatoką Ryską na wschodzie. Grupa Armii Północ, przemianowana na Grupę Armii Kurlandia 25 stycznia, pozostała odizolowana do końca wojny. W momencie zakończenia działań wojennych nie miała ona już żadnej łączności z Berlinem i otrzymała oficjalny rozkaz złożenia broni dopiero 10 maja, dwa dni po kapitulacji Niemiec. Była to ostatnia grupa niemieckich wojsk na terytorium uznawanym przez ZSRR za swoje (patrz: okupacja krajów bałtyckich) i jedna z ostatnich, które poddały się aliantom po zakończeniu II wojny światowej w Europie.
Tło sytuacyjne.
Kurlandia, wraz z resztą wschodniego wybrzeża Bałtyku i położonymi przy nim wyspami, została w 1941 roku zajęta przez Grupę Armii Północ. Ta niemiecka grupa armii przez następne dwa lata bezskutecznie próbowała zdobyć Leningrad. W styczniu 1944 roku Armia Czerwona w operacji leningradzko-nowogrodzkiej zniosła oblężenie Leningradu i odepchnęła wojska niemieckie w stronę krajów bałtyckich.
22 czerwca 1944 roku Armia Czerwona rozpoczęła białoruską ofensywę strategiczną o kryptonimie operacja Bagration. Celem tej ofensywy było uwolnienie Białoruskiej SRR od okupacji niemieckiej. Operacja Bagration odniosła ogromny sukces, doprowadzając do prawie całkowitego zniszczenia Grupy Armii Środek i zakończyła się 29 sierpnia. W swoich końcowych etapach (natarcie na Kowno i Szawle) operacja doprowadziła siły radzieckie głębokim uderzeniem aż do wybrzeża Bałtyku, przerywając komunikację pomiędzy Grupą Armii Północ a resztkami Grupy Armii Środek.
Po zakończeniu operacji Bagration wojska radzieckie kontynuowały oczyszczanie wybrzeża Bałtyku, pomimo niemieckich prób przywrócenia dawnej linii frontu w operacji Doppelkopf.
Utworzenie kotła.
9 października 1944 roku wojska radzieckie dotarły do Morza Bałtyckiego w pobliżu Memelu po rozbiciu kwatery głównej 3 Armii Pancernej. W rezultacie trzydzieści trzy dywizje Grupy Armii Północ, dowodzone przez feldmarszałka Ferdinanda Schörnera, zostały odcięte od Prus Wschodnich i rozciągnięte wzdłuż frontu sięgającego od Rygi do Lipawy.
Doradcy wojskowi Adolfa Hitlera – zwłaszcza Heinz Guderian, szef niemieckiego sztabu generalnego – wzywali do ewakuacji wojsk z Kurlandii drogą morską i wykorzystania ich w celu ustabilizowania frontu w Europie Środkowej. Hitler jednak odmówił i nakazał siłom niemieckim w Kurlandii oraz na estońskich wyspach Hiuma i Sarema pozostać na pozycjach, uważając je za niezbędne do ochrony niemieckich baz okrętów podwodnych wzdłuż wybrzeża Bałtyku. Hitler wciąż wierzył, że wojnę można wygrać i miał nadzieję, że nowa technologia U-Bootów typu XXI może przynieść Niemcom zwycięstwo w bitwie o Atlantyk, doprowadzając w efekcie do wyparcia aliantów z Europy Zachodniej. Pozwoliłoby to siłom niemieckim skoncentrować się wyłącznie na froncie wschodnim, wykorzystując kocioł kurlandzki jako bazę wypadową do nowej ofensywy. Odmowa Hitlera wobec ewakuacji Grupy Armii Północ spowodowała okopanie się ponad 200 000 niemieckich żołnierzy, w większości z 16 i 18 Armii, na pozycjach, które zostały przez Niemców nazwane „przyczółkiem kurlandzkim”.
Radzieckie próby likwidacji kotła.
Sowieci podjęli łącznie sześć prób likwidacji kotła kurlandzkiego. Pierwsza zaczęła się zaraz po zdobyciu Rygi przez 3 Front Bałtycki (co nastąpiło 13 października 1944 roku) i była próbą całkowitego pokonania Grupy Armii Północ z marszu. 15 października o godzinie 10:00 Sowieci rozpoczęli uderzenie po przeprowadzeniu ciężkiego ostrzału artyleryjskiego. Jednakże wycofywanie wojsk z regionu Rygi trwało za pozwoleniem Hitlera już od 11 października, co pozwoliło Niemcom zachować znaczne siły nienaruszone na potrzeby późniejszych walk. W czasie pierwszej próby zdobycia Kurlandii sukces odniosła jedynie radziecka 1 Armia Uderzeniowa, nacierająca wzdłuż wybrzeża Zatoki Ryskiej, która sforsowała rzekę Lelupa i zdobyła miasto Ķemeri (obecnie dzielnica Jurmały). Pozostałe armie zostały zatrzymane już na pierwszej linii obrony z powodu bardzo silnego niemieckiego oporu.
Pomiędzy 27 października a 25 listopada Armia Czerwona przeprowadziła drugą ofensywę, próbując przedrzeć się przez front w kierunku Skrundy i Saldus, rozpoczynając jednoczesny atak w wykonaniu 52 dywizji ze składu 1 i 2 Frontu Bałtyckiego. Sowieci zaatakowali również na południowy wschód od Lipawy, próbując przejąć ważny port morski w tym mieście. Pomimo zaangażowania tak wielkich sił, natarcie nie przyniosło praktycznie żadnych efektów, a zapasy strony radzieckiej po zakończeniu walk były na wyczerpaniu.
Trzecia próba likwidacji kotła rozpoczęła się 21 grudnia od radzieckiego ataku na Niemców w pobliżu Saldus. 2 Front Bałtycki na północy i 1 Front Bałtycki na południu rozpoczęły blokadę, przyspieszając niemiecką obronę obwodu kurlandzkiego podczas sowieckich prób jego zmniejszenia. W tej bitwie, działając w ramach 22 Armii 2 Frontu Bałtyckiego, radziecka łotewskojęzyczna 43 Gwardyjska Dywizja Strzelecka zmierzyła się w bratobójczej walce z łotewską 19 Dywizją Grenadierów SS. Bitwa zakończyła się 31 grudnia, a front został ustabilizowany.
15 stycznia 1945 roku Grupę Armii Północ przemianowano na Grupę Armii Kurlandia pod dowództwem gen. Lothara Rendulica. W połowie stycznia Heinz Guderian otrzymał zgodę Hitlera na wycofanie 7 dywizji z Kurlandii, jednak Hitler odmówił rozważenia całkowitej ewakuacji półwyspu. 4 Dywizja Pancerna, 31, 32, 93 Dywizja Piechoty, 11 Ochotnicza Dywizja Grenadierów Pancernych SS „Nordland” oraz resztki wyczerpanych walkami 227, 218 i 389 Dywizja Piechoty, a także łotewska 15 Dywizja Grenadierów SS zostały ewakuowane drogą morską w ramach operacji Hannibal. 23 stycznia Armia Czerwona rozpoczęła czwartą ofensywę w Kurlandii, próbując przedrzeć się przez słabiej obsadzony front w kierunku Lipawy i Saldus. Celem taktycznym było przecięcie linii kolejowych Priekule–Jełgawa i Jełgawa–Lipawa umożliwiających wojskom niemieckim na półwyspie sprawną komunikację. Z powodu silnego oporu cel ten nie został osiągnięty, a po tygodniu bezskutecznych prób ofensywa została wstrzymana.
Piąta bitwa o Kurlandię rozpoczęła się 20 lutego atakiem radzieckim na Niemców w kierunku Priekule. Podstawowym celem było chwycenie przyczółka na rzece Bartuva i zdobycie miasta. Na dalszych etapach operacja miała się rozwijać w celu zdobycia Lipawy. Drugiego dnia ofensywy udało się zdobyć Priekule, ale dalszy postęp wojsk radzieckich został powstrzymany przez dobrze okopane niemieckie czołgi, którym jedynie wieżyczki wystawały ponad poziom gruntu, przez co zniszczyć mogło je tylko bombardowanie z powietrza lub precyzyjny ostrzał ciężkiej artylerii, do której brakowało pocisków. 28 lutego ofensywę przerwano.
Ostatnia i szósta próba likwidacji kotła miała miejsce od 17 marca do 28 marca. Siły radzieckie uderzyły na południe od miasta Saldus i pomimo początkowych sukcesów niektórych dywizji, musiały się następnie cofnąć na pozycje wyjściowe, bo wskutek niepowodzenia innych jednostek i odsłonięcia flanek zostały zagrożone okrążeniem. Trzy radzieckie dywizje zostały otoczone i dopiero po kilku dniach przebiły się do reszty swoich wojsk. Po porażce szóstej ofensywy kurlandzkiej Armia Czerwona nie podejmowała już próby pokonania wroga na półwyspie aż do kapitulacji III Rzeszy.
Kapitulacja.
8 maja prezydent III Rzeszy adm. Karl Dönitz nakazał gen. Carlowi Hilpertowi – ostatniemu dowódcy Grupy Armii Kurlandia – poddać się. Rozkaz jednak nie dotarł z powodu całkowitego odcięcia komunikacyjnego wojsk niemieckich w Kurlandii z naczelnym dowództwem. 9 maja z półwyspu odpłynął do neutralnej Szwecji transport 20 000 żołnierzy. Dopiero 10 maja, gdy Hilpert dowiedział się o kapitulacji III Rzeszy, poddał się ze swoim sztabem i 70 000 żołnierzy marsz. Leonidowi Goworowowi, dowódcy Frontu Leningradzkiego. W tym czasie Grupa Armii Kurlandia nadal składała się z wyczerpanych 27 dywizji i jednej samodzielnej brygady.
Do 12 maja około 135 000 żołnierzy niemieckich poddało się na obszarze kotła kurlandzkiego. Jednakże odosobnione grupy żołnierzy nadal stawiały opór, a nawet próbowały się przedrzeć do Prus Wschodnich, np. 300-osobowa grupa esesmanów z Walter Krügerem na czele, która została rozbita przez czerwonoarmistów 22 maja, a Krüger popełnił samobójstwo.

</doc>
<doc id="4827027" url="https://pl.wikipedia.org/wiki?curid=4827027" title="Mistrzostwa Polski w Skokach Narciarskich 2020">
Mistrzostwa Polski w Skokach Narciarskich 2020

94. Mistrzostwa Polski w Skokach Narciarskich 2020 – zawody mające na celu wyłonienie najlepszych skoczkiń narciarskich w Polsce. Zawody indywidualne kobiet zostały rozegrane w terminie 15 lutego na skoczni Skalite w Szczyrku.
Pierwotnie 26 grudnia 2019 r. planowano rozegrać zawody indywidualne mężczyzn na skoczni narciarskiej im. Adama Małysza w Wiśle. Zawody odwołano z powodu wysokich temperatur. Po raz pierwszy od 1945 roku, kiedy trwała w Polsce II wojna światowa, nie rozegrano żadnego mistrzowskiego konkursu panów o tytuł Mistrza Polski w skokach.
Tytułu mistrzowskiego pań broniła Joanna Szwab.

</doc>
<doc id="4827030" url="https://pl.wikipedia.org/wiki?curid=4827030" title="Toshinobu Kawai">
Toshinobu Kawai

 – japoński łyżwiarz szybki specjalizujący się w short tracku, brązowy medalista olimpijski, multimedalista mistrzostw świata.
W 1988 roku wziął udział w konkurencjach pokazowych w short tracku podczas igrzysk olimpijskich w Calgary. W zawodach tych zajął 5. miejsce w sztafecie, 8. miejsce w biegu na 500 m, 14. na 1000 m, 10. na 1500 m i 10. na 3000 m.
W 1992 roku wystąpił na igrzyskach olimpijskich w Albertville. Zdobył brązowy medal olimpijski w biegu sztafetowym na 5000 m (wraz z nim w japońskiej sztafecie wystąpili Yūichi Akasaka, Tatsuyoshi Ishihara i Tsutomu Kawasaki) oraz zajął 23. miejsce w biegu na 1000 m.
W latach 1983–1992 zdobył sześć medali mistrzostw świata (cztery złote i dwa brązowe), w latach 1990–1992 trzy medale drużynowych mistrzostw świata, w 1986 roku dwa medale zimowych igrzysk azjatyckich (złoty i srebrny), a w 1991 roku dwa brązowe medale zimowej uniwersjady.

</doc>
<doc id="4827032" url="https://pl.wikipedia.org/wiki?curid=4827032" title="Sisay Bezabih">
Sisay Bezabih



</doc>
<doc id="4827034" url="https://pl.wikipedia.org/wiki?curid=4827034" title="Franciszek Krysta">
Franciszek Krysta

Franciszek Krysta (ur. 1 października 1930 w Kaniowie) – polski działacz partyjny i państwowy, w latach 1975–1981 wicewojewoda częstochowski.
Życiorys.
Syn Wiktora i Tekli. W 1952 wstąpił do Polskiej Zjednoczonej Partii Robotniczej. Związał się początkowo z Komitetem Powiatowym partii w Kłobucku, należał do jego plenum i egzekutywy, a od 1966 do 1972 był sekretarzem ds. rolnych. Później związany z władzami Komitetu Miasta i Powiatu PZPR w Częstochowie, od 1972 do 1975 pozostawał w nim sekretarzem. Od utworzenia województwa częstochowskiego należał do Komitetu Wojewódzkiego PZPR w Częstochowie, w latach 1975–1979 zasiadał w jego egzekutywie. Jednocześnie od 1 czerwca 1975 do 16 lutego 1981 pełnił funkcję wicewojewody częstochowskiego.

</doc>
<doc id="4827047" url="https://pl.wikipedia.org/wiki?curid=4827047" title="Głowaczów">
Głowaczów

Głowaczów – wieś w Polsce położona w województwie mazowieckim, w powiecie kozienickim, w gminie Głowaczów. 
Wieś jest siedzibą gminy Głowaczów oraz parafii św. Wawrzyńca. Dawniej miasto.
Głowaczów znajduje się na Mazowszu na terenie historycznego Zapilicza. Uzyskał lokację miejską od założenia w 1445 roku, zdegradowany w 1869 roku. Do 1949 roku siedziba gminy Mariampol. W latach 1975–1998 miejscowość administracyjnie należała do województwa radomskiego.
Położenie.
Miejscowość leży nad rzeką Radomką na trasie między Warką a Kozienicami, otoczona Puszczą Kozienicką i Puszczą Stromecką. Krzyżuje się tu droga krajowa nr 48 z drogą wojewódzką 730. Przez Głowaczów przebiega pieszy szlak im. Witaliusza Demczuka. Głowaczewo położone było w drugiej połowie XVI wieku w powiecie wareckim ziemi czerskiej województwa mazowieckiego.
Historia.
Na początku XX w. prowadzone były prace archeologiczne m.in. „Na Trawce” koło młyna, które ujawniły pozostałości po pogańskim cmentarzysku (kultura Przeworska) z I i II w. p.n.e.
Miasto Głowaczów zostało założone w 1445 przez Sędziwoja Głowacza Leżeńskiego herbu Nałęcz, na gruntach wsi Leżenice, za zezwoleniem księcia mazowieckiego Bolesława, na prawie chełmińskim. Wraz z miastem powstał kościół i parafia rzymskokatolicka. Głowaczów był ośrodkiem garncarstwa, w którym wywarzane były przede wszystkim siwaki. Mieszkańcy zajmowali się również handlem i tkactwem.
Kolejnymi dziedzicami Głowaczowa byli Leżeńscy, Wieszczyńscy i Boscy wraz z rodziną Ostrorogów.
W 1576 roku w Głowaczowie przebywał król Stefan Batory, który zatrzymał się w mieście jadąc do Radomia by potwierdzić przywileje dla szlachty.
Głowaczów utracił prawa miejskie w 1869 roku. Kiedy przestał być miastem został przyłączony do Gminy Lipa.
W drugiej połowie XVII w. w Głowaczowie zaczęli osiedlać się Żydzi, a w następnym stuleciu powstała samodzielna gmina wyznaniowa. W 1827 w 64 domach mieszkało 490 ludzi, w 1861 w 98 domach 3934 (z czego 396 Żydów), zaś pod koniec tamtego stulecia w 121 domach 1424 mieszkańców. W bitwie pod Lipą koło Głowaczowa 15 lutego 1864 poniósł klęskę oddział powstańczy „Dzieci Warszawy” pod dowództwem por. Pawła Gąsowskiego. W 1899 r. powstała synagoga, wcześniej istniał już żydowski cmentarz. W 1921 r. było 2271 mieszkańców.
We wrześniu 1939 toczyły się tu walki oddziałów osłaniających wycofującą się za Wisłę armię „Prusy”. 10 września 1939 roku odbyła się Bitwa o Głowaczów, w której walczyła 13 Kresowa Dywizja Piechoty wspomagana przez 1 Batalion Czołgów Lekkich. Podczas bitwy zniszczono przynajmniej dwa niemieckie czołgi, a w rezultacie walk Niemcy wycofali się za Radomkę. Głowaczów został poważnie zniszczony podczas kampanii wrześniowej. Pewną liczbę Żydów z Głowaczowa wywieziono do obozów pracy w dystrykcie lubelskim w 1940 r. Wiosną 1940 mieszkańcy Głowaczowa, a więc i Żydzi, zostali wysiedleni w związku z budową poligonu lotniczego w okolicy. Żydów przeniesiono na nieużytki między Jasieńcem a Mariampolem, gdzie żyli w prowizorycznych budach z dykty, blachy itp.. Rozlokowanie przesiedleńców odbyło się przy udziale i wedle wskazań Naczelnej Rady Starszych z Radomia. W drugiej połowie sierpnia 1942 r. Żydów z Głowaczowa przeniesiono do getta w Kozienicach, skąd zostali później wywiezieni do Treblinki, gdzie ich wymordowano.
W 1949 została utworzona Gmina Głowaczów z siedzibą w Głowaczowie. Wcześniej Głowaczów był siedzibą Gminy Mariampol.
Religia.
Od 1390 roku w Leżenicach istniał pierwotny drewniany kościół wraz z parafią, wybudowany staraniem Jana Głowacza Leżeńskiego. W 1445 r., gdy powstało miasto, powstała jako druga parafia Głowaczów oraz kościół pw. św. Wawrzyńca. Parafia Leżenice przetrwała do 1621 roku w dekanacie zwoleńskim. Obydwa kościoły zostały zniszczone przez Szwedów. W roku 1675 został wybudowany nowy kościół, ufundowany przez biskupa Tomasza Leżeńskiego. Świątynia ta przetrwała do 1944 r., kiedy to została wysadzona w powietrze przez Niemców.
Obecny kościół został wybudowany w latach 1956–1966 według projektu Władysława Pieńkowskiego. Świątynia jest przejawem szukania stylu narodowego w architekturze. Budowniczym kościoła był ks. Stanisław Sikorski.
Obecny cmentarz parafialny w Głowaczowie pochodzi z pierwszej połowy XIX wieku.
Parafia św. Wawrzyńca jest siedzibą dekanatu głowaczowskiego, należącego do diecezji radomskiej.
Zabytki.
Do rejestru zabytków nieruchomych wpisany jest parafialny cmentarz rzymskokatolicki (najstarsza część, z nagrobkami) 1 poł. XIX, nr rej.: A-1243 z 6.05.2014.
Oświata.
Dokumenty wymieniają szkołę elementarną działającą w Głowaczowie w roku 1827.
Obecnie na terenie Głowaczowa działają:
Wcześniej istniało Publiczne Gimnazjum w Głowaczowie im. Jana Pawła II.
Sport.
Na terenie Głowaczowa działają:

</doc>
<doc id="4827048" url="https://pl.wikipedia.org/wiki?curid=4827048" title="Ambalau">
Ambalau



</doc>
<doc id="4827052" url="https://pl.wikipedia.org/wiki?curid=4827052" title="Agnès Brard">
Agnès Brard

Agnès Brard – francuska wspinaczka sportowa. Specjalizowała się we wspinaczce na szybkość oraz we wspinaczce klasycznej. Wicemistrzyni świata we wspinaczce sportowej w konkurencji na szybkość z 1991 roku.
Kariera.
W 1991 na 1. mistrzostwach świata w niemieckim Frankfurcie nad Menem wywalczyła srebrny medal we wspinaczce sportowej w konkurencji na szybkość, w finale przegrała z Belgijką Isabelle Dorsimond.

</doc>
<doc id="4827053" url="https://pl.wikipedia.org/wiki?curid=4827053" title="Kurt Aßmann">
Kurt Aßmann

Kurt Aßmann (ur. 13 lipca 1883, zm. 26 lipca 1962) – niemiecki historyk wojskowości, wiceadmirał.
Podczas I wojny światowej dowodził "Flotyllą Torpedowców „Flandria”". Podczas II wojny światowej był szefem Archiwum Marynarki Wojennej. Przeszedł na emeryturę w 1943 r.
Dzięki swej znajomości taktyk i dokumentów Kriegsmarine, podczas procesów norymberskich pomagał Otto Kranzbühlerowi w obronie Karla Dönitza.

</doc>
<doc id="4827056" url="https://pl.wikipedia.org/wiki?curid=4827056" title="Anne Boleyn">
Anne Boleyn



</doc>
<doc id="4827057" url="https://pl.wikipedia.org/wiki?curid=4827057" title="Willi Rickmer Rickmers">
Willi Rickmer Rickmers

Willi Rickmer Rickmers (ur. 1 maja 1873 w Lehe (dziś Bremerhaven), zm. 15 czerwca 1965 w Monachium) – niemiecki alpinista, jeden z najwybitniejszych wspinaczy przełomu XIX i XX wieku.
Jego ojciec Wilhelm Heinrich (1844–1891) był kupcem, a jego dziadek, Rickmer Clasen Rickmers (1807–1886), właścicielem stoczni w Bremerhaven i założycielem słynnej firmy żeglugowej Rickmers Reederei. Johann Rickmers (1881–1923), uczestnik nieudanego puczu Hitlera w 1923 r., był jego bratem.
W roku szkolnym 1890/1891 uczęszczał do prywatnej szkoły Oskara Silligsa w La Tour-de-Peilz nad Jeziorem Genewskim. Odbyte wówczas pierwsze górskie wycieczki w Jurę i Alpy rozbudziły jego entuzjazm dla gór. W roku 1893/1894 Rickmers studiował nauki przyrodnicze oraz geologię na uniwersytecie w Wiedniu, gdzie został członkiem Sekcji Akademickiej Austriackiego Klubu Alpejskiego. Odbył tam wycieczki po wschodnich Alpach Środkowych i Dolomitach, doskonaląc swe umiejętności wspinaczkowe.
Był przedstawicielem tzw. alpinizmu odkrywczego: poza licznymi wspinaczkami w Alpach odbył wiele wypraw w egzotyczne i mało wówczas poznane rejony górskie. Uczestniczył m.in. w wyprawach w Kaukaz (1894, 1895, 1903), w Pamir (1896, 1898, 1913, 1928), do Turkiestanu (1906) oraz w Ałaj i Transałaj (1928).
Jednym z największych jego osiągnięć była niemiecko-szwajcarsko-austriacka wyprawa na kaukaską Uszbę, którą kierował i podczas której 26 lipca 1903 r., wraz z czterema innymi uczestnikami, zdobył dziewiczy dotąd południowy wierzchołek (4694 m) tej góry.
Publikował wiele opisów swych wypraw i górskich wspomnień. Był autorem m.in. wysoko ocenianej książki "Alai! Alai!".

</doc>
<doc id="4827058" url="https://pl.wikipedia.org/wiki?curid=4827058" title="RAF North Weald">
RAF North Weald

RAF North Weald – jest byłą bazą RAF, zlokalizowaną koło wsi North Weald Bassett, 4 km na północny wschód od miasteczka Epping w hr. Essex. 
Historia.
Lotnisko zostało założone latem 1916 podczas I wojny światowej przez Royal Flying Corps. Od 1 kwietnia 1918 było podległe Royal Air Force. 
W okresie II wojny światowej baza pełniła ważną rolę w strategii obrony powietrznej Anglii. Myśliwce Hawker Hurricane uczestniczyły w ochronie ewakuacji z plaż Dunkierki oraz brały udział w bitwie o Anglię. Od 1940 na lotnisku stacjonowały eskadry amerykańskie, czeskie a od 1942 eskadra norweska, uzbrojone w samoloty Spitfire. Dwa polskie dywizjony 301 i 304 korzystały z bazy w sierpniu 1945.
Po wojnie baza była używana przez RAF do 1964, następnie przez British Army i Royal Navy. Od 1979 przeszła w użytkowanie cywilne. Część terenu zajmuje North Weald Airfield Museum.

</doc>
<doc id="4827059" url="https://pl.wikipedia.org/wiki?curid=4827059" title="Wu (okres Zhou)">
Wu (okres Zhou)

Wu () – państwo w dawnych Chinach, obejmujące dolny bieg Jangcy, które w V w. p.n.e. osiągnęło na krótki czas status hegemona ("ba"), ale w tym samym stuleciu zostało podbite i zlikwidowane przez rywalizujące z nim, sąsiadujące państwo Yue.
Historia.
W okresie Wiosen i Jesieni Wu nie odgrywało znaczącej roli, do 583 r. p.n.e., kiedy to północne państwo Jin udzieliło Wu pomocy, by to włączyło się do wojny z przeciwnikiem Jin – Chu. Kilka lat później, w 576 r. p.n.e., przybycie poselstwa z Wu zanotowała "Kronika Wiosen i Jesieni". Zachęcone przez Jin, Wu dokonało aneksji kilku pomniejszych wasali Chu i wywierało nań presję, regularnie wysyłając 1/3 swej armii do ataków na różne regiony Chu. Strategia ta wymuszała na Chu utrzymywanie całych sił w gotowości, podczas gdy Wu angażowało tylko część swych sił. W 506 r. Wu niemal doprowadziło do zagłady Chu, podbijając większość jego terytorium po serii zwycięstw.
Mimo upadku Chu, głównej potęgi południa, pozycji Wu zagrażało sąsiednie państwo Yue, w walce z którym zginął w 496 r. p.n.e. król Wu. Jego syn, Fuchai, pomścił ojca podbijając i wasalizując Yue w 493 r. W 486 r. Fuchai rozpoczął kopanie kanału (pierwszej z licznych prób połączenia drogą wodną południa z północą Chin; ostatecznie udało się to tysiąc lat później), pobił Qi w 485 r. i – doprowadziwszy nową drogę wodną aż do dzisiejszego Henanu – zagroził państwu Jin. Jin ustąpiło i Fuchai przewodniczył konferencji królów w Huangchi w 482 r., potwierdzając w ten sposób swoją dominację. Jego dawny rywal, upokorzony przezeń król Yue, Goujian, który w międzyczasie gromadził wojska i zapasy, wykorzystał zaangażowanie Wu na północy, zdobył jego stolicę i ostatecznie podbił je w dwudziestą rocznicę swej klęski z rąk Fuchaia.
Kultura.
Wu i Yue rozwijały się równolegle, prowadziły wojny o żyzne obszary w delcie Jangcy; oba uczyniły piechotę – w miejsce dotychczasowej kawalerii złożonej z rydwanów – główną siłą bojową armii. Piechurzy byli wyposażeni w zbroje i miecze, za których rozpowszechnienie w Chinach państwa te były odpowiedzialne. Z Wu miał pochodzić i miał służyć królowi Helü (prowadzącemu wojny z Chu), autor jednego z najsławniejszych chińskich traktatów o sztuce wojskowej i politycznej – Sun Zi.
Według tradycji, ród rządzący Wu wywodził się z (panującej na północy) rodziny królewskiej Zhou, konkretnie od stryja króla Wena. Być może królewska rodzina Wen miała powiązania z Zhou (co jest wątpliwe), ale ludność była z pewnością lokalna (południowa). Tradycyjnie, Wu i Yue były uznawane za państwa „barbarzyńskie”, aczkolwiek zachowane inskrypcje z VI–V w. p.n.e. zarówno w stylu znaków, jak i formułowania napisów są zbliżone do stylu Zachodniej dynastii Zhou; fakt ten, jak również używanie przez ich władców tytułu "wang" („król”), wskazuje na wpływy kulturowe z regionu Zhou. Równocześnie, odnalezione wyroby z brązu i wysokiej jakości ceramiki (czasem określanej jako „protoporcelana”), a także sposób budowania miast i grobowców, zdradzają dużą odrębność, przynajmniej do połowy VI w. p.n.e. Na obszarach wzdłuż dolnego biegu Jangcy znajdowały się znaczne złoża rud miedzi i innych metali, i metalurgia prawdopodobnie odegrała znaczącą rolę w rozwoju państwa Wu i jego głównego rywala – Yue. Lokalne naczynia brązowe są podobne tym z centrum kulturalnego Zhou, ale wiele z nich ma formę archaiczną, niepasującą do typologii naczyń Zhou i nietypową ornamentykę, zbliżoną do lokalnej ceramiki. Charakteryzują się też one innym składem, o obniżonym udziale cyny, a zwiększonym ołowiu lub żelaza. Wu i Yue były sławne z wyrobu doskonałej jakości mieczy, nierzadko bogato zdobionych, ze złotymi inskrypcjami, a także wyśmienitych włóczni. Niewykluczone także, że był to obszar wczesnej metalurgii żelaza w Chinach i że na tych właśnie terenach po raz pierwszy upowszechniło się szerokie użycie metalowych narzędzi (w odróżnieniu od bardziej centralnie położonych państw, w których metale, bardzo kosztowne, zastrzeżone były głównie do wyrobu naczyń rytualnych dla członków elit).
Między Jianbi a Dagangiem w Dantu (Zhenjiang, prow. Jiangsu) znajduje się zespół kopców grobowych, reprezentujących ciąg pochówków od IX do V w. p.n.e. W najwcześniejszych, zmarły złożony był bez trumny czy sarkofagu na ziemi, otoczony darami pogrzebowymi, a następnie nakryty kopcem; w późniejszych występuje wycięty w skale dół grzebalny oraz użycie drewnianych sarkofagów i trumien, co najprawdopodobniej wskazuje na adopcję wzorów kulturowych z centralnego obszaru Zhou. Identyfikacja tych grobowców z pochówkiem linii królewskiej Wu nie jest w pełni potwierdzona materiałem epigraficznym, stoi też w pewnej sprzeczności z lokalizowaniem centrum tego państwa w okolicach Suzhou, ok. 150 km dalej na wschód. Jeśli grobowce te faktycznie należą do królów Wu, ograniczona ilość dóbr grzebalnych we wczesnych grobach wskazuje na nie najwyższą rangę tego państwa. Z kolei najpóźniejsze, mimo zniszczeń których doznały wkrótce po zbudowaniu, należą do najświetniejszych w regionie; fakt, że wykazują też największe cechy kulturowe Zhou, wskazywać może na budowę potężnego państwa na wzór północny.

</doc>
<doc id="4827060" url="https://pl.wikipedia.org/wiki?curid=4827060" title="Sułtanat Johoru">
Sułtanat Johoru

Sułtanat Johoru () – sułtanat założony w 1528 r.
Od 1885 r. znajdował się pod protektoratem brytyjskim. W 1946 r. wszedł w skład .

</doc>
<doc id="4827062" url="https://pl.wikipedia.org/wiki?curid=4827062" title="Gand">
Gand



</doc>
<doc id="4827063" url="https://pl.wikipedia.org/wiki?curid=4827063" title="Bitwa pod Duniłowiczami (VI 1920)">
Bitwa pod Duniłowiczami (VI 1920)

Bitwa pod Duniłowiczami – walki polskiego 33 pułku piechoty i 36 pułku piechoty z 12 Dywizją Strzelców toczone w ramach polskiej kontrofensywy nad Berezyną w okresie wojny polsko-bolszewickiej.
Przebieg działań.
Sytuacja ogólna.
14 maja 1920 roku ruszyła sowiecka ofensywa wojsk Frontu Zachodniego Michaiła Tuchaczewskiego. 15 Armia Augusta Korka i Grupa Północna Jewgienija Siergiejewa uderzyły na pozycje oddziałów polskich 8 Dywizji Piechoty i 1 Dywizji Litewsko-Białoruskiej w ogólnym kierunku na Głębokie. Wykonująca uderzenie pomocnicze 16 Armia Nikołaja Sołłohuba zaatakowała oddziały 4 Armii gen. Stanisława Szeptyckiego i podjęła próbę sforsowania Berezyny pod Murawą i Żukowcem oraz pod Żarnówkami i Niehoniczami. Wobec skomplikowanej sytuacji operacyjnej, 23 maja rozpoczął się ogólny odwrót wojsk polskich w kierunku zachodnim.
Naczelne Dowództwo Wojska Polskiego postanowiło rozstrzygnąć sytuację nad Berezyną w sposób zaczepny. Dowodzenie przejął naczelny wódz marsz. Józef Piłsudski. Wojska gen. Szeptyckiego szykowały się do natarcia. Po zatrzymaniu sowieckiej ofensywy, Armia Rezerwowa gen. Kazimierza Sosnkowskiego, przy współudziale oddziałów 1 i 4 Armii, zaczęła spychać przeciwnika na linię rzek Auta i górna Berezyna.
Działania pod Duniłowiczami.
3 czerwca od dowódcy 8 Dywizji Piechoty gen. Józefa Czikela 36 pułk piechoty Legii Akademickiej mjr. Mieczysława Rysia-Trojanowskiego otrzymał zadanie sforsowania rzeki Zareżanka pod Duniłowiczami i utworzenia na jej wschodnim brzegu przyczółka. 
Na wschód od Duniłowicz stały główne siły sowieckiej 12 Dywizji Strzelców.
Wczesnym popołudniem pułk podszedł do rzeki, a idący w awangardzie I batalion przez zaskoczenie opanował most i wdarł się do Duniłowicz. W tym czasie II batalion przeprawił się przez rzekę na południe od miejscowości. Zagrożone oskrzydleniem oddziały 12 Dywizji Strzelców rozpoczęły odwrót, a bataliony polskie obsadziły wzgórza położone dwa kilometry na wschód od Duniłowicz, po obu stronach traktu na Głębokie.
Około 15.30 dwie brygady sowieckiej 12 Dywizji kontratakowały linią tyralier w kierunku na Daniłowicze, zepchnęły Polaków na skraj miejscowości i rozpoczęły manewr obejścia 36 pułku piechoty.
W tym czasie w rejon walk wszedł opóźniony III/36 pp. Uderzył on z marszu na lewe skrzydło sowieckiej tyraliery i obrzucił je granatami. Zdezorientowany przeciwnik zaczął się cofać. 
Niezdecydowanie przeciwnika wykorzystał natychmiast II batalion i przeszedł do kontrataku. Podobnie uczyniły też kompanie I batalionu. Sowieci wycofali się, a polskie bataliony ponownie obsadziły wzgórza na wschód od Duniłowicz.
Rano 4 czerwca do walki wszedł 33 pułk piechoty. Natarcie dwóch polskich pułków wspierały trzy baterie 8 pułku artylerii polowej. Po krótkiej, ale zaciętej walce oddziały sowieckiej 12 Dywizji Strzelców rozpoczęły odwrót.
Bilans walk.
Bitwa pod Duniłowiczami zakończyła się zwycięstwem polskich pułków. Polacy stracili ponad 200 poległych i rannych, a sowiecka 12 Dywizja Strzelców około tysiąca poległych, rannych, jeńców oraz osiem cekaemów.
Data bitwy – 3 czerwca – była do 1939 roku świętem 36 pp Legii Akademickiej.

</doc>
<doc id="4827064" url="https://pl.wikipedia.org/wiki?curid=4827064" title="Gösta Nystroem">
Gösta Nystroem

Gösta Nystroem (ur. 13 października 1890 w w regionie Dalarna, zm. 9 sierpnia 1966 w w regionie Halland) – szwedzki kompozytor i malarz.
Życiorys.
Jego ojciec był organistą, nauczycielem muzyki i malarzem, udzielał synowi pierwszych lekcji harmonii, kontrapunktu oraz gry na fortepianie i organach. Uczył się prywatnie gry na fortepianie i harmonii u i w Sztokholmie, następnie uczęszczał do seminarium nauczycielskiego w Strängnäs. Od 1913 do 1914 roku uczeń Andreasa Halléna, następnie w latach 1915–1919 studiował malarstwo i kompozycję w Kopenhadze. Po krótkim pobycie w Niemczech udał się w 1920 roku do Paryża, gdzie uczył się kompozycji u Vincenta d’Indy’ego i Leonida Sabaniejewa oraz dyrygentury u . W 1931 roku wrócił do Szwecji. W latach 1932–1947 pisał jako krytyk muzyczny do "Göteborgs Handels- och Sjöfartstidning". Od 1941 roku członek Królewskiej Akademii Muzycznej. W 1952 roku otrzymał medal „Litteris et Artibus”. Doktor honoris causa uniwersytetu w Göteborgu (1958).
Twórczość.
Początkowo tworzył w stylistyce neoromantycznej, po pobycie w Paryżu zaadaptował środki właściwe impresjonizmowi, co widoczne jest zwłaszcza w utworach inspirowanych tematyką morską. W latach 30. zradykalizował swój język muzyczny, łącząc linearną polifonię ze współbrzmieniami wypełnionymi dysonansami oraz polirytmią.
Jako malarz tworzył pejzaże o tematyce marynistycznej, inspirowane twórczością Piera della Francesca i Georges’a Braque’a. Jego prace były wystawiane w Sztokholmie, Kopenhadze i Paryżu.

</doc>
<doc id="4827068" url="https://pl.wikipedia.org/wiki?curid=4827068" title="Nusantara">
Nusantara

Nusantara – indonezyjskie i malezyjskie określenie wysp Azji Południowo-Wschodniej. Pojęcie to obejmuje swym zasięgiem wszystkie wyspy zamieszkane przez ludy malajskie. We współczesnym języku indonezyjskim nazwa ta określa terytorium państwa indonezyjskiego, wyłączając Malezję, Singapur, Brunei i Filipiny, natomiast wśród mieszkańców Malezji i Brunei funkcjonuje bardziej ogólne ujęcie, rozszerzające zakres terminu na cały Archipelag Malajski. 
Jest to także nazwa nadana w styczniu 2022 nowej stolicy Indonezji, która ma zostać wybudowana na wyspie Borneo.

</doc>
<doc id="4827073" url="https://pl.wikipedia.org/wiki?curid=4827073" title="Władysław Dubacki">
Władysław Dubacki

Władysław Dominik Dubacki (ur. 20 maja 1937 w Chodczu) – polski działacz partyjny i państwowy, inżynier rolnik, w latach 1979–1981 wicewojewoda elbląski.
Życiorys.
Syn Dominika i Józefy. W latach 70. kształcił się w Centralnej Szkole Partyjnej PZPR, został też absolwentem Wyższej Szkoły Rolniczej w Olsztynie. W latach 1951–1956 należał do Związku Młodzieży Polskiej, natomiast od 1960 do 1963 był wiceprzewodniczącym olsztyńskiego zarządu wojewódzkiego Związku Młodzieży Wiejskiej. W międzyczasie wstąpił do Polskiej Zjednoczonej Partii Robotniczej, od 1962 do 1963 kolejno należał do egzekutywy Komitetu Powiatowego w Kętrzynie i był instruktorem w Komitecie Wojewódzkim w Olsztynie. Od 1965 do 1969 pozostawał radnym Rady Narodowej w Kętrzynie. W latach 1963–1971 sekretarz ds. rolnych, a następnie do 1975 – I sekretarz KP PZPR w Kętrzynie, jednocześnie od 1971 do 1975 członek Komitetu Wojewódzkiego w Olsztynie. Od 1975 do 1977 kierownik Wydziału Organizacyjnego Komitetu Wojewódzkiego PZPR w Elblągu, w latach 1978–1981 zasiadał w jego egzekutywie. Od października 1979 do lipca 1981 pełnił funkcję wicewojewody elbląskiego, następnie był dyrektorem Zjednoczenia PGR Elbląg. Należał do założycieli Związku Pracodawców Rolnych, został też wiceprezesem Pomorskiej Federacji Związków Pracodawców Dzierżawców i Właścicieli Rolnych.

</doc>
<doc id="4827074" url="https://pl.wikipedia.org/wiki?curid=4827074" title="Konkurencyjność strukturalna">
Konkurencyjność strukturalna

Konkurencyjność strukturalna to cecha gospodarki, definiowana jako konkurencyjność pozacenowa. Oparta jest na wysokiej jakości, nowoczesności i różnorodności oferty. Stanowi bazę nowego modelu rozwoju gospodarek i warunkuje w długim okresie sukces kraju na rynkach międzynarodowych. Do jej determinant należą czynniki warunkujące innowacyjność gospodarki, w tym m.in. jakość zasobów kapitału ludzkiego i społecznego oraz otoczenia instytucjonalnego działalności gospodarczej.
Efektem globalizacji jest możliwość łatwego i szybkiego przełamania bariery czynników produkcji. Stąd też traci na znaczeniu wyposażenie kraju w czynniki produkcji oraz tradycyjny, kosztowo-cenowy model konkurencyjności oparty w głównej mierze na relatywnie niższym koszcie wytwarzania, zasobach taniej i obfitej siły roboczej, bogactwie zasobów naturalnych, polityce państwa czy różnicach w sposobach zarządzania.
Konkurencyjność strukturalna a handel wewnątrzgałęziowy.
Brak jest powszechnie akceptowalnej miary ilościowej konkurencyjności strukturalnej. Jednym z proponowanych mierników mogą być wskaźniki handlu wewnątrzgałęziowego. Wskaźniki intensywności handlu wewnątrzgałęziowego posiadają najważniejsze cechy gwarantujące rzetelność międzynarodowych badań porównawczych. Badanie struktury pionowego i poziomego handlu wewnątrzgałęziowego, zwłaszcza z uwzględnieniem grup towarowych odzwierciedlających intensywność wykorzystywania czynników wytwórczych lub według nasycenia stosowanymi czynnikami produkcji, pozwala określić na jakim etapie rozwoju konkurencyjności znajduje się dana gospodarka. W ramach wskaźników pozycji konkurencyjnej, to właśnie IIT ma istotne znaczenie dla pomiaru realnych dostosowań strukturalnych.Pomiar dostosowań gospodarki do funkcjonowania w ramach jednolitego rynku UE nie jest łatwy, wymaga bowiem wykorzystania podejść ogólnych, szerokich i wieloaspektowych. Stąd też rekomendacja do wykorzystywania w takich analizach pojęcia konkurencyjności strukturalnej oraz wskaźników IIT jako jej mierników. Dla gospodarek biorących udział w procesie regionalnej integracji na tak wysokim poziomie, jak swobodny przepływ czynników wytwórczych w ramach JRE, zakres tych dostosowań w sferze wymiany międzynarodowej jest znaczący. Adaptacja dokonuje się bowiem zarówno w sferze popytowej, jak i podażowej. Typy handlu wewnątrzgałęziowego, pozwalające na analizę struktury cenowo-jakościowej IIT, uwzględniają te aspekty realnych dostosowań.
Konkurencyjność strukturalna – czynniki warunkujące wzrost.
W przedsiębiorstwach reprezentujących tradycyjne gałęzie przemysłu, innowacje poprawiające konkurencyjność strukturalną prowadzonej działalności gospodarczej mogą skupiać się np. na zmianie sposobu zarządzania – od wodzostwa w kierunku liderowania, przyspieszaniu i demokratyzacji procesów decyzyjnych, spłaszczaniu struktury organizacyjnej i rozwoju grup projektowych w ramach struktur hybrydowych, jak również na kierowaniu inwestycji w rozwój wartości dodanej poprzez innowacje marketingowe (budowanie wartości w oparciu o wzrost wartości marki) i technologiczne (wdrażanie nowych technologii produkcyjnych stanowiących bazę dla innowacji marketingowych). W ramach nowej, czwartej fazy globalizacji, kluczowe znaczenie zyskuje rozwój zasobów kapitału intelektualnego. Związane jest to z wyłonieniem się takich kluczowych czynników rozwoju jak odkrycia naukowe i techniczne; liberalizacja handlu oparta na współpracy w organizacjach międzynarodowych i ugrupowaniach integracyjnych; działalność korporacji transnarodowych; ukształtowanie się niezależnego międzynarodowego rynku finansowego; dywersyfikacja tempa rozwoju państw prowadząca do zmiany układu sił w gospodarce światowej; rozwój zrównoważony.

</doc>
<doc id="4827077" url="https://pl.wikipedia.org/wiki?curid=4827077" title="Alto Alegre do Maranhão">
Alto Alegre do Maranhão

Alto Alegre do Maranhão – miasto i gmina w Brazylii, w Regionie Północno-Wschodnim, w stanie Maranhão. 
Według danych ze spisu ludności w 2010 roku gmina liczyła 24 599 mieszkańców, co dało gęstość zaludnienia 64,18 osób/km2. Dane szacunkowe z 2019 roku podają liczbę 27 053 mieszkańców. 
Gmina graniczy od północy z gminami São Mateus do Maranhão i Coroatá, od wschodu z Coroatá, od zachodu z São Luiz Gonzaga i Bacabal, a od południa z Coroatá i São Luiz Gonzaga.

</doc>
<doc id="4827078" url="https://pl.wikipedia.org/wiki?curid=4827078" title="Alto Alegre do Maranhao">
Alto Alegre do Maranhao



</doc>
<doc id="4827080" url="https://pl.wikipedia.org/wiki?curid=4827080" title="Universitas Syiah Kuala">
Universitas Syiah Kuala

 – indonezyjska uczelnia publiczna w mieście Banda Aceh. Została założona w 1961 roku.

</doc>
<doc id="4827082" url="https://pl.wikipedia.org/wiki?curid=4827082" title="Władysław Tritt">
Władysław Tritt

Władysław Tritt (ur. 10 czerwca 1913 we Wronczynie, zm. 7 kwietnia 1988 w Puszczykowie) – plutonowy Wojska Polskiego, uczestnik bitwy nad Bzurą, kawaler Orderu Virtuti Militari.
Życiorys.
Urodził się jako syn Jana Tritta i Antoniny z d. Palickiej. Dzieciństwo i młodość spędził w w rodzinnym Buku, gdzie ukończył szkołę powszechną, wydziałową i zawodową. Od 4.11.1935 r. służył w Wojsku Polskim najpierw jako żołnierz służby zasadniczej, a później jako podoficer zawodowy. 28.VIII.1939 r. awansowany na stopień plutonowego służby stałej broni pancernej.
W kampanii wrześniowej roku wziął udział na stanowisku dowódcy półplutonu czołgów rozpoznawczych TKS 71 Dywizjonu Pancernego w ramach Wielkopolskiej Brygady Kawalerii. Przeszedł cały szlak bojowy swojego oddziału począwszy od Wschowy w Wielkopolsce aż po przedpola Warszawy, walcząc m.in. w bitwie nad Bzurą i bojach odwrotowych w Puszczy Kampinoskiej. W trakcie tych walk zniszczył wraz z załogami trzech innych czołgów TKS trzy z czterech spotkanych na leśnej drodze niemieckich czołgów. Udało mu się przedostać do Warszawy i uczestniczył w jej obronie. Od 29 września 1939 roku przebywał w niewoli niemieckiej. Od maja 1945 roku działał w Wielkopolskiej Samodzielnej Grupie Operacyjnej "Warta" jako komendant placówki w Buku. Aresztowany 23 stycznia 1946 roku, został skazany na 2 lata więzienia, wykonanie kary odroczono o rok. W międzyczasie, na mocy ustawy amnestyjnej z 22.02.1946 darowano mu karę. W październiku 1950 przeprowadził się do Puszczykowa. Ukończył zaoczne technikum łączności, uzyskując tytuł technika łączności. Pracował na stanowisku kierowniczym w Dyrekcji Okręgowej Kolei Państwowych w Poznaniu. Zmarł 7 kwietnia 1988 roku w Puszczykowie. Odznaczony m.in. Orderem Virtuti Militari i Orderem Odrodzenia Polski.
Życie prywatne.
Ożenił się z Anielą Nowostawską, z którą miał troje dzieci: Marka, Lecha i Jadwigę.

</doc>
<doc id="4827083" url="https://pl.wikipedia.org/wiki?curid=4827083" title="Teuku Iskandar">
Teuku Iskandar

Teuku Iskandar (ur. 14 października 1924 w Aceh, zm. 5 września 2012 w Lejdzie) – indonezyjski krytyk literacki i leksykograf.
Życiorys.
W 1950 roku ukończył studia na Uniwersytecie w Lejdzie. W 1955 roku obronił rozprawę doktorską na temat dzieła "Hikayat Aceh", później wydaną w formie monografii.
Był jednym z założycieli Universitas Syiah Kuala (Aceh, 1961). Przez około 13 lat wykładał na różnych uczelniach w Malezji (jak np. Universiti Malaya), współpracował z Dewan Bahasa dan Pustaka przy pracach nad słownikiem "Kamus Dewan" (1970). Słownik ten nadal stanowi źródło encyklopedyczne dla języka malajskiego. Następnie pracował na Uniwersytecie Brunei Darussalam, gdzie objął stanowisko profesora. Po przeprowadzce do Holandii został profesorem literatury malajskiej i aczińskiej na Uniwersytecie w Lejdzie.

</doc>
<doc id="4827084" url="https://pl.wikipedia.org/wiki?curid=4827084" title="São Mateus do Maranhão">
São Mateus do Maranhão

São Mateus do Maranhão – miasto i gmina w Brazylii, w Regionie Północno-Wschodnim, w stanie Maranhão. 
Według danych ze spisu ludności w 2010 roku gmina liczyła 39 093 mieszkańców, co dało gęstość zaludnienia 49,91 osób/km2. Dane szacunkowe z 2019 roku podają liczbę 41 529 mieszkańców. 
Gmina graniczy od zachodu i południa z gminą Bacabal, od południa z Alto Alegre do Maranhão, od południa i wschodu z Coroatá, od północnego wschodu z Pirapemas, a od północy z Matões do Norte.
Gminę utworzono w maju 1962 roku na podstawie uchwały z grudnia 1961 roku. Wcześniej tereny te administracyjnie były przynależne do gmin Bacabal i Coroatá.

</doc>
<doc id="4827086" url="https://pl.wikipedia.org/wiki?curid=4827086" title="Sao Mateus do Maranhao">
Sao Mateus do Maranhao



</doc>
<doc id="4827088" url="https://pl.wikipedia.org/wiki?curid=4827088" title="Kamus Dewan">
Kamus Dewan

Kamus Dewan – słownik języka malajskiego wydawany przez instytucję Dewan Bahasa dan Pustaka. Publikację skompilował leksykograf Teuku Iskandar, a jej pierwsza edycja ukazała się w 1970 roku. Stanowi autorytatywne dzieło encyklopedyczne w dziedzinie języka malajskiego.

</doc>
<doc id="4827092" url="https://pl.wikipedia.org/wiki?curid=4827092" title="Alto Alegre do Pindaré">
Alto Alegre do Pindaré

Alto Alegre do Pindaré – miasto i gmina w Brazylii, w Regionie Północno-Wschodnim, w stanie Maranhão. 
Według danych ze spisu ludności w 2010 roku gmina liczyła 31 057 mieszkańców, co dało gęstość zaludnienia 16,07 osób/km2. Dane szacunkowe z 2019 roku podają liczbę 31 919 mieszkańców. 
Gmina graniczy od północy i zachodu z gminą Bom Jardim, od wschodu i południa z Santa Luzia, od wschodu z Pindaré-Mirim, a od zachodu z Buriticupu.
Gminę utworzono w 1994 roku, wcześniej tereny te administracyjnie były przynależne do gminy Santa Luzia.

</doc>
<doc id="4827093" url="https://pl.wikipedia.org/wiki?curid=4827093" title="Alto Alegre do Pindare">
Alto Alegre do Pindare



</doc>
<doc id="4827095" url="https://pl.wikipedia.org/wiki?curid=4827095" title="Ludomir Zgirski">
Ludomir Zgirski

Ludomir Zgirski (ur. 22 lutego 1935 w Nieświeżu, zm. 25 czerwca 1990) – polski lekarz psychiatra, działacz partyjny i państwowy, doktor habilitowany nauk medycznych, w latach 1979–1980 wicewojewoda gdański.
Życiorys.
Syn Kazimierza i Stefanii. W 1962 ukończył studia medyczne na Akademii Medycznej w Gdańsku, specjalizował się w zakresie psychiatrii. Od 1963 był asystentem i następnie docentem na AM w Gdańsku. W 1970 obronił tam doktorat, później habilitował się. Od 1983 kierował katedrą psychiatrii. Opublikował m.in. książki dotyczące toksykomanii.
W latach 1955–1963 należał do Zrzeszenia Studentów Polskich, a w latach 1958–1965 – do Związku Młodzieży Socjalistycznej. W 1960 wstąpił do Polskiej Zjednoczonej Partii Robotniczej. Od 1963 do 1974 związany z komórką partyjną przy AM w Gdańsku (początkowo podstawową i okręgową organizacją partyjną, potem komitetem uczelnianym); od 1972 do 1974 był jej pierwszym sekretarzem. Od 1975 do 1977 członek egzekutywy Komitetu Dzielnicowego PZPR w Gdańsku-Wrzeszczu, potem do 1981 zasiadał w egzekutywie Komitetu Wojewódzkiego PZPR w Gdańsku. Od maja 1979 do września 1980 pełnił funkcję wicewojewody gdańskiego, następnie do 1981 był sekretarzem ds. nauki, oświaty i kultury w KW PZPR w Gdańsku.
Pochowany na Cmentarzu Łostowickim w Gdańsku.

</doc>
<doc id="4827097" url="https://pl.wikipedia.org/wiki?curid=4827097" title="Dewan Bahasa dan Pustaka">
Dewan Bahasa dan Pustaka

Dewan Bahasa dan Pustaka (DBP) – malezyjskie gremium państwowe zajmujące się promocją języka i literatury malajskiej oraz regulacją standardowego języka malajskiego. Wydaje autorytatywny słownik języka malajskiego – "Kamus Dewan".
Instytut został założony 22 czerwca 1956 r. pod nazwą "Balai Berita".

</doc>
<doc id="4827100" url="https://pl.wikipedia.org/wiki?curid=4827100" title="Claire Buhrfeind">
Claire Buhrfeind

Claire Buhrfeind (ur. 3 sierpnia 1998 w Plano w stanie Teksas) – amerykańska wspinaczka sportowa. Specjalizuje się w prowadzeniu, wspinaczce na szybkość oraz we wspinaczce łącznej. Wicemistrzyni świata we wspinaczce sportowej w konkurencji wspinaczki łącznej z 2016.
Kariera.
W 2016 na mistrzostwach świata we Francji w Paryżu wywalczyła srebrny medal we wspinaczce sportowej w konkurencji wspinaczki łącznej.
Uczestniczka World Games we Wrocławiu w 2017, gdzie zajęła ósme miejsce w prowadzeniu.
Wielokrotna uczestniczka, prestiżowych, elitarnych zawodów wspinaczkowych Rock Master we włoskim Arco, gdzie w 2018 zajęła czwarte miejsce.

</doc>
<doc id="4827101" url="https://pl.wikipedia.org/wiki?curid=4827101" title="Zhang Ping (siatkarka)">
Zhang Ping (siatkarka)

Zhang Ping (, ur. 23 marca 1982 w Tiencinie) – chińska siatkarka, złota medalistka igrzysk olimpijskich, pucharu świata, igrzysk azjatyckich i mistrzostw Azji.
Życiorys.
Zhang zadebiutowała w reprezentacji Chin w lutym 2002. W 2003 tryumfowała podczas pucharu świata rozgrywanego w Japonii, Grand Prix w Andrii i mistrzostwach Azji w Ho Chi Minh. Reprezentowała Chińską Republikę Ludową na Letnich Igrzyskach Olimpijskich 2004 w Atenach. Zagrała wówczas we wszystkich meczach turnieju, w tym w finałowym pojedynku o złoto z Rosją. W 2005 zdobyła dwa brązowe medale – w Grand Prix w Sendai i w Pucharze Wielkich Mistrzyń w Japonii. W tym samym roku zajęła 1. miejsce na mistrzostwach Azji w Taicangu. W dorobku ma także mistrzostwo wywalczone podczas igrzysk azjatyckich 2006 w Dosze.
Była zawodniczką chińskiego klubu Tianjin Bridgestone od 1998.

</doc>
<doc id="4827102" url="https://pl.wikipedia.org/wiki?curid=4827102" title="Irena Strzemieczna">
Irena Strzemieczna

Irena Strzemieczna (ur. 1909, zm. 1993) – polska artystka fotograf. Członkini Okręgu Łódzkiego Związku Polskich Artystów Fotografików. Współtwórczyni i prezes Zarządu Delegatury ZPAF w Łodzi. Członkini Polskiego Towarzystwa Fotograficznego. Współzałożycielka oddziału łódzkiego PTF.
Życiorys.
Irena Strzemieczna związana z warszawskim środowiskiem fotograficznym, w latach 1939–1941 prowadziła własny zakład fotograficzny przy ulicy Chłodnej w Warszawie. Po zakończeniu II wojny światowej osiedliła się w Łodzi, gdzie aktywnie uczestniczyła w pracach łódzkiego środowiska fotograficznego. Prowadziła pracownię portretu fotograficznego przy ulicy Piotrkowskiej w Łodzi oraz zakład fotograficzny przy ulicy Narutowicza. 
Irena Strzemieczna wielokrotnie prezentowała swoje prace na ogólnopolskich wystawach fotograficznych (m.in. w Ogólnopolskiej Wystawie Nowoczesne Fotografiki w Warszawie – 1948, w cyklicznej Ogólnopolskiej Wystawie Fotografiki – 1959). Miejsce szczególne w jej twórczości zajmowała fotografia teatralna, w dużej części poświęcona fotografii portretowej ówczesnych artystów scen polskich oraz filmu. 
W 1950 roku została przyjęta w poczet członków rzeczywistych ówczesnego Polskiego Związku Artystów Fotografów (obecnie – od 1952 Związku Polskich Artystów Fotografików). W 1953 roku była inicjatorką powstania i współzałożycielką Delegatury ZPAF w Łodzi. Była równocześnie pierwszym prezesem Zarządu Delegatury w Łodzi. Była członkinią Polskiego Towarzystwa Fotograficznego. W 1952 roku współuczestniczyła w organizowaniu łódzkiego oddziału PTF, przekształconego w 1961 roku w Łódzkie Towarzystwo Fotograficzne, będące członkiem zbiorowym Federacji Amatorskich Stowarzyszeń Fotograficznych w Polsce. 
Prace Ireny Strzemiecznej znajdują się w zbiorach Muzeum Fotografii w Krakowie.

</doc>
<doc id="4827107" url="https://pl.wikipedia.org/wiki?curid=4827107" title="Zhang Ping">
Zhang Ping



</doc>
<doc id="4827108" url="https://pl.wikipedia.org/wiki?curid=4827108" title="Neisseria cinerea">
Neisseria cinerea

Neisseria cinerea – gram-ujemna bakteria opisana po raz pierwszy w 1906 jako "Micrococcus cinereus". Występuje w gardle środkowym ludzi oraz makaków królewskich.
Hodowla i morfologia.
"N. cinerea" może rosnąć na agarze z krwią oraz na agarze czekoladowym, jej kolonie osiągają średnicę 1 milimetra po 24 godzinach hodowli. Kolonie niektórych szczepów podlegają autolizie. Do wzrostu wymaga aminokwasów cysteiny, cystyny, proliny oraz argininy. "N. cinerea" wytwarza kwas z glukozy, który następnie utlenia do CO2, w związku z czym nie jest on wykrywany. Nie jest zdolna do produkcji kwasu z maltozy, sacharozy, laktozy, fruktozy oraz mannitolu. Wykazuje przystosowanie do redukcji azotynów, ale nie azotanów. Wytwarza również katalazę. 
Błędy w klasyfikacji.
"N. cinerea" często jest błędnie klasyfikowana jako "Neisseria gonorrhoeae" w związku z kilkoma podobieństwami pomiędzy tymi dwoma gatunkami:
Ponadto, może zostać błędnie sklasyfikowana jako "Moraxella catarrhalis" lub "Neisseria flavescens".
Chorobotwórczość.
"Neisseria cinerea" jest uznawana za bakterię komensalną. Odnotowano natomiast pojedyncze przypadki wywoływanych przez nią chorób, m.in. zapalenie otrzewnej, zapalenie spojówki, zapalenie odbytnicy, zapalenie opon mózgowo-rdzeniowych.

</doc>
<doc id="4827109" url="https://pl.wikipedia.org/wiki?curid=4827109" title="Badan Pengembangan Bahasa dan Perbukuan">
Badan Pengembangan Bahasa dan Perbukuan



</doc>
<doc id="4827110" url="https://pl.wikipedia.org/wiki?curid=4827110" title="Badan Pengembangan dan Pembinaan Bahasa">
Badan Pengembangan dan Pembinaan Bahasa

Badan Pengembangan dan Pembinaan Bahasa, także Badan Bahasa (dawniej "Pusat Bahasa") – indonezyjska instytucja państwowa zajmująca się regulacją języka indonezyjskiego oraz dokumentacją języków regionalnych Indonezji.
Prowadzi działania na rzecz promocji języka narodowego oraz wypracowuje politykę w kwestii reagowania na wpływy języków obcych. 
Sporządza autorytatywny słownik "Kamus Besar Bahasa Indonesia", kodyfikujący normę języka indonezyjskiego.
Instytucja została założona w 1947 roku, wówczas pod nazwą Instituut voor Taal en Cultuur Onderzoek. W ciągu swojego istnienia gremium nosiło wiele nazw. Od 2010 roku funkcjonuje jako Badan Pengembangan dan Pembinaan Bahasa.

</doc>
<doc id="4827112" url="https://pl.wikipedia.org/wiki?curid=4827112" title="Badan Bahasa">
Badan Bahasa



</doc>
<doc id="4827113" url="https://pl.wikipedia.org/wiki?curid=4827113" title="CBBS">
CBBS

CBBS (skrót od Czyste Buty Brudne Serce) – ósmy album studyjny warszawskiego rapera Onara. Wydawnictwo ukazało się 25 maja 2018 roku nakładem wytwórni muzycznej Superelaks w dystrybucji My Music.

</doc>
<doc id="4827114" url="https://pl.wikipedia.org/wiki?curid=4827114" title="Ewa Bogucka-Pudlis">
Ewa Bogucka-Pudlis

Ewa Bogucka-Pudlis (ur. 2 kwietnia 1960 w Pułtusku) – polska artystka malarka i ilustratorka.
Życiorys.
Absolwentka Liceum Plastycznego w Gdyni Orłowie. W latach 1980–1986 studiowała w Państwowej Wyższej Szkole Sztuk Plastycznych w Gdańsku. W 1986 r. uzyskała dyplom z malarstwa w pracowni Kazimierza Śramkiewicza, a w 1987 r. została stypendystką Ministra Kultury i Sztuki. Od 1987 r. uprawia ilustrację książkową. Brała udział w kilkudziesięciu wystawach malarstwa i ilustracji w kraju i za granicą. Związana zawodowo z Trójmiastem. Od 2015 r. mieszka i tworzy w Elblągu.

</doc>
<doc id="4827116" url="https://pl.wikipedia.org/wiki?curid=4827116" title="Kamus Besar Bahasa Indonesia">
Kamus Besar Bahasa Indonesia

Kamus Besar Bahasa Indonesia (KBBI) – słownik języka indonezyjskiego opracowywany przez państwowe gremium Badan Pengembangan dan Pembinaan Bahasa.
Pierwsza edycja (1988) zawierała 62 tys. haseł. W wydaniu drugim z 1991 r. zawarto 72 tys. haseł, w trzecim z 2000 r. – 78 tys., a w czwartym z 2008 r. – 90 tys. Piąta edycja ukazała się w 2016 r. i obejmuje 127 036 haseł; stała się dostępna także w wydaniu internetowym. Słownik skupia się na języku formalnym; pomija słowa o podłożu slangowym lub postrzegane jako obce, ma charakter normatywny i poradniczy. Stanowi formę kodyfikacji języka indonezyjskiego i służy jako autorytatywne źródło określające standardowe formy pisowni i definicje wyrazów.
Normatywny charakter słownika wynika z faktu, że dla znacznej części Indonezyjczyków język indonezyjski nie jest głównym, pierwszym językiem (w pierwszej kolejności posługują się oni językami etnicznymi). Stąd też publikacja ta powstaje w ramach starań o popularyzację dobrej znajomości języka narodowego w różnych zakątkach kraju.
Słownik bywa krytykowany za zbyt selektywny charakter opisu i nieuwzględnianie wyrazów będących w powszechnym obiegu.

</doc>
<doc id="4827117" url="https://pl.wikipedia.org/wiki?curid=4827117" title="Krzysztof Fabiański">
Krzysztof Fabiański

Krzysztof Fabiański (zm. w listopadzie 2014) – polski urzędnik państwowy, w latach 1994–1998 wicewojewoda olsztyński.
Życiorys.
Od lutego 1994 do stycznia 1998 pełnił funkcję wicewojewody olsztyńskiego, reprezentując ludowców. Później przez wiele lat pracował w olsztyńskim oddziale Najwyższej Izby Kontroli, w pierwszej dekadzie XX wieku zajmował w nim stanowisko wicedyrektora.

</doc>
<doc id="4827118" url="https://pl.wikipedia.org/wiki?curid=4827118" title="Instytut Językoznawstwa im. Ludovita Štura">
Instytut Językoznawstwa im. Ludovita Štura



</doc>
<doc id="4827119" url="https://pl.wikipedia.org/wiki?curid=4827119" title="Rode (z Dziejów Apostolskich)">
Rode (z Dziejów Apostolskich)

Rode; (gr. Róża) – dziewczyna występująca w Dziejach Apostolskich 12:13-15.
Ponieważ greckie słowo, którym została określona - "paideske" może oznaczać młodą dziewczynę stanu wolnego - np. własne dziecko, bądź młodą niewolnicę - służącą, nie wiemy na pewno czy Rode była członkiem rodziny, czy służką Marii, matki Jana zwanego Markiem, w której domu zastajemy ją w Dziejach Apostolskich. Słowem tym bowiem określona jest np. dziewczyna, która rozpoznała Piotra grzejącego się przy ogniu, wówczas gdy sądzony był Pan Jezus, (Mt 26:69; Mk 14:66.69; Łk 22:56; J 18:17), (przy czym, w ostatnim przypadku, dookreślona jest ona jako odźwierna), ale również niewolnica Hagar (Gal 4:22-23.30-31). Biorąc pod uwagę wystąpienia tego słowa w NT oraz fakt, że młoda dziewczyna biegnie do bramy w środku nocy, z dużym prawdopodobieństwem można przyjąć, że chodzi raczej o służkę, pełniącą rolę odźwiernej niż o członka rodziny, bądź gościa.
Z tekstu wiemy wszak, że rozpoznawszy głos apostoła Piotra, który został cudownie uwolniony z więzienia straciła rozsądek i, z radości, zamiast mu otworzyć bramę pobiegła do zgromadzonych na modlitwie wierzących oznajmić im, że Piotr stoi przed bramą. Tamci nie uwierzyli jej, sądząc, że to raczej jego anioł, bądź, że ona oszalała. Ona jednak upierała się, że to on, co ostatecznie sprawdzono i okazało się to prawdą. "A gdy otworzyli zdumieli się." (Dz 12:16b BW)

</doc>
<doc id="4827120" url="https://pl.wikipedia.org/wiki?curid=4827120" title="Instytut Językoznawstwa im. Ľudovíta Štúra Słowackiej Akademii Nauk">
Instytut Językoznawstwa im. Ľudovíta Štúra Słowackiej Akademii Nauk



</doc>
<doc id="4827121" url="https://pl.wikipedia.org/wiki?curid=4827121" title="Instytut Językoznawstwa im. Ľudovíta Štúra">
Instytut Językoznawstwa im. Ľudovíta Štúra



</doc>
<doc id="4827122" url="https://pl.wikipedia.org/wiki?curid=4827122" title="Pascal Dion">
Pascal Dion

Pascal Dion (ur. 8 sierpnia 1994 w Montrealu) – kanadyjski łyżwiarz szybki specjalizujący się w short tracku, złoty i brązowy medalista igrzysk olimpijskich, wicemistrz świata.
W 2015 roku podczas zimowej uniwersjady w Grenadzie zajął czwarte miejsce w biegu na 1500 m, szóste w sztafecie i 34. w biegu na 1000 m. W 2018 roku został wicemistrzem świata w biegu sztafetowym podczas czempionatu w Montrealu.
Wziął udział w igrzyskach olimpijskich w Pjongczangu w 2018 roku. Wystartował w dwóch konkurencjach – zdobył brązowy medal olimpijski w biegu sztafetowym (poza nim w sztafecie wystąpili Samuel Girard, Charles Hamelin i Charle Cournoyer) i zajął dziesiąte miejsce w biegu na 1500 m.
We wrześniu 2019 roku zajął drugie miejsce w wieloboju podczas mistrzostw Kanady w Montrealu. W łącznej klasyfikacji zawodów przegrał wówczas ze Stevenem Dubois.
W 2022 roku uczestniczył w zimowych igrzyskach olimpijskich w Pekinie. Na nich wywalczył złoty medal w konkurencji biegu sztafetowego (razem z Charlesem Hamelinem, Stevenem Dubois, Jordanem Pierre-Gillesem i Maxime Laoun). Poza tym brał udział w konkurencjach biegowych na dystansie 1000 i 1500 metrów, gdzie zajął odpowiednio 12. i 18. pozycję, jak również w konkurencji sztafety mieszanej, gdzie kanadyjski zespół z jego udziałem zakończył zmagania na 6. pozycji.

</doc>
<doc id="4827126" url="https://pl.wikipedia.org/wiki?curid=4827126" title="Janina Bąk">
Janina Bąk

Janina Bąk (ur. 1988) – polska statystyczka, blogerka, influencerka, nauczycielka akademicka, aktywistka, autorka książek, szerzej znana jako Janina Daily.
Życiorys.
Absolwentka Uniwersytetu Jagiellońskiego i University of The West of Scotland w Wielkiej Brytanii. Oprócz wykładów akademickich prowadzi również konferencje i szkolenia, podczas których porusza tematy dotyczące analizy danych, marki osobistej, a także równości i różnorodności w organizacji. 
Przez pięć lat uczyła statystyki i metodologii badań w Trinity College w Dublinie. Jest autorką popularnego bloga "JaninaDaily.com". W 2018 roku w wydawnictwie Cztery Głowy ukazały się jej fiszki edukacyjne „Kiedy nie ufać statystykom?”. W 2020 roku wydała książkę popularnonaukową „Statystycznie rzecz biorąc. Czyli ile trzeba zjeść czekolady, żeby dostać Nobla” (Wydawnictwo W.A.B.), która sprzedała się w liczbie 120 000 egzemplarzy.
Trzykrotnie występowała na konferencji TEDx. Jej wykład popularnonaukowy „Ile trzeba zjeść czekolady, żeby dostać Nobla?” ma 190 000 odsłon, „Czy naukowcy są jak żony i nigdy się nie mylą?” – 185 000 wyświetleń, a wykład o zdrowiu psychicznym „Czy istnieje matematyczny wzór na smutek? O życiu z chorobą psychiczną” – ponad 250 000 odsłon (stan na luty 2023). .
Wspiera prawa społeczności LGBTQ+, za co w 2021 roku otrzymała nagrodę Korona Równości od Kampanii Przeciw Homofobii. Na zaproszenie Ambasady Królestwa Niderlandów w Polsce wzięła udział w międzynarodowym projekcie na rzecz równości osób LGBTQ+: "The Amsterdam Rainbow Dress". Aktywnie działa również na rzecz zdrowia psychicznego. W 2021 roku w „Wysokich Obcasach” pojawił się wywiad pt. „Mam 58 blizn po samookaleczeniach”, w którym przyznała się do bycia chorą na chorobę afektywną dwubiegunową. 16 listopada 2021 wygłosiła przemówienie „Choroba otyłości a zdrowie psychiczne” podczas obrad senackiego Zespołu ds. Promocji Zdrowia w Każdym Rozmiarze w Senacie RP.
Profil Janina Daily lubi ponad 121 tysięcy osób na Facebooku, a śledzi ją 104 tysiące osób na Instagramie (stan na luty 2023).

</doc>
<doc id="4827127" url="https://pl.wikipedia.org/wiki?curid=4827127" title="Philippa Gregory">
Philippa Gregory

Philippa Gregory (ur. 9 stycznia 1954 w Nairobi) – angielska powieściopisarka historyczna, która publikuje swoje dzieła od 1987 roku. Jej prawdopodobnie najbardziej znaną powieścią są "Kochanice króla" (2001), którą w 2008 roku zekranizowano pod tym samym tytułem.
Amerykańskie czasopismo „AudioFile” określiło Gregory „królową brytyjskiej fikcji historycznej”.
Życiorys.
Philippa Gregory urodziła się w 1954 roku w Nairobi, ówczesnej stolicy Kolonii Kenii (współcześnie Republika Kenii), jako druga córka Elaine (Wedd) i Arthura Percy’ego Gregorych. Jej matka wychowała się w wiejskim domu w Somerset, a ojciec był synem kierownika cegielni w Plymouth.
Kiedy III Rzesza zaatakowała Polskę, rodzice pisarki zostali powołani do wojska i spotkali się w pobliżu bazy lotniczej; jej ojciec trafił wówczas do RAF-u. W 1955 roku jej ojciec, który pracował jako operator radiowy i nawigator linii lotniczej East African Airways, zginął w katastrofie lotniczej. Blisko rok później rodzina opuściła Kenię i przeprowadziła się do Anglii. Matka Gregory wróciła z córką do Somerset, a kiedy pisarka miała cztery lata przeniosły się do Bristolu.
Gregory jako uczennica sprawiała problemy, m.in. próbowała zrzeszyć swoje koleżanki w związku sprzeciwiającym się szkolnym mundurkom. W wieku 18 lat opuściła szkołę i rozpoczęła kurs dziennikarstwa na National Council for Training Journalists w Cardiff. Następnie zatrudniła się w „Portsmouth News”. Kiedy skończyła tam staż zapisała się na kurs literatury angielskiej na Uniwersytecie Sussex, gdzie obowiązkowe było studiowanie drugiego przedmiotu; Gregory zdecydowała się na naukę historii. Po uzyskaniu tam dyplomu przez dwa lata pracowała jako dziennikarka, reporterka i producentka w radiu BBC. W 1985 roku Gregory uzyskała na Uniwersytecie Edynburskim doktorat z literatury XVIII wieku.
Nauczała na University of Durham, The Open University, a w 1994 roku otrzymała tytuł fellow na Kingston University. Ten akademicki rodowód zapewnił Gregory bagaż wiedzy historycznej. Szczególnym entuzjazmem darzyła okres Tudorów i XVIII wiek.
W 2013 roku literacka recenzentka, Helen Brown, z brytyjskiego dziennika „The Daily Telegraph” napisała na jego łamach: „Gregory zrobiła imponującą karierę przemieniając pełen życia i pasji, niezależny byt w historyczne szlachcianki, których osobowości spoczywały wcześniej na drzewach genealogicznych, a zapamiętane zostały jedynie jako waluta dyplomatyczna i klacze rozrodcze (…) Historyczna fikcja Gregory zawsze była w zajmujący sposób spekulatywna (odczuwający pokusę do szydzenia powinni zauważyć, że nigdy nie twierdziła inaczej) i nie brakuje jej romantycznej licencji”.
Kontrowersje w twórczości.
Gregory stwierdziła, na swojej oficjalnej stronie internetowej, że jej „przywiązanie do historycznej rzetelności” jest wizytówką jej pisania. Jednak historycy kwestionują to. David Starkey, który wystąpił u boku Gregory w dokumencie o Annie Boleyn, mało pochlebnie określił jej pracę jako „dobry przykład Mills and Boon”.
Amerykańska filozofka, Susan Bordo, uznała, że najbardziej urągliwe dla historyków nie jest wypaczenie przez nią faktów, ale skrytykowała pisarkę, za twierdzenia o prezentowaniu przez nią prawdy historycznej, słowami: „samozwodnicze i autopromocyjne zuchwalstwo”. Zaznaczyła też, że istotny jest nie tyle nadmiar nieścisłości w książkach Brytyjki, ale „nacisk Gregory na jej skrupulatne trzymanie się historii, co najbardziej denerwuje uczonych”.
W powieści "Kochanice króla" stworzony przez autorkę wizerunek Anny Boleyn, drugiej żony Henryka VIII, spotkał się z krytyką. Powieść sugeruje, że bohaterka cudzołożyła i dopuszczała się kazirodztwa ze swoim bratem, pomimo powszechnego uznania, że była niewinna zarzucanych jej czynów. Powieściopisarz Robin Maxwell co do zasady odmówił napisania rekomendacji tej publikacji, opisując książkową charakterystykę Anny jako „okrutną, nie do przyjęcia”.
Życie prywatne.
Gregory wraz ze swoim pierwszym mężem, Peterem Chislettem, i małą córką mieszkali w mieście Hartlepool. Anthony Mason, jej następny mąż, pochodzi z Północy. W 2005 roku przeprowadzili się na farmę w Yorkshire i zaczęli prowadzić uprawę rolną. Gregory ma córkę (ur. 1981), syna (ur. 1993), a także czworo pasierbów.
Twórczość.
Powieści.
Wcześniej osobno jako dwie serie "Cykl Tudorowski" ("Tudor Court", 9) i "Wojna kuzynów" ("Cousins’ War", 6); od 2016 r. na oficjalnej stronie internetowej Gregory powieści te zaliczane są do jednego cyklu, "The Plantagenet and Tudor Novels"

</doc>
<doc id="4827133" url="https://pl.wikipedia.org/wiki?curid=4827133" title="KBBI">
KBBI



</doc>
<doc id="4827134" url="https://pl.wikipedia.org/wiki?curid=4827134" title="420024">
420024

420024 – wspólny album studyjny ReTo oraz Borixona. Wydawnictwo ukazało się 30 kwietnia 2020 roku nakładem wytwórni muzycznej Chillwagon.co.

</doc>
<doc id="4827137" url="https://pl.wikipedia.org/wiki?curid=4827137" title="Guglielmo Sanfelice D'Acquavella">
Guglielmo Sanfelice D'Acquavella



</doc>
<doc id="4827140" url="https://pl.wikipedia.org/wiki?curid=4827140" title="Arvid Andersson (przeciągacz liny)">
Arvid Andersson (przeciągacz liny)

Arvid Leander Andersson (ur. 9 lipca 1881 w Kili w gminie Strängnäs, zm. 7 sierpnia 1956 w Sztokholmie) – szwedzki przeciągacz liny, złoty medalista igrzysk olimpijskich.
Andersson reprezentował Szwecję na Letnich Igrzyskach Olimpijskich 1912 w Sztokholmie. Był kapitanem drużyny rywalizującej w przeciąganiu liny, która składała się z siedmiu policjantów i rybaka. W jedynym pojedynku rozgrywanym w ramach tej dyscypliny Szwedzi pokonali reprezentantów Wielkiej Brytanii. W 1913 wraz z reprezentacją zdobył tytuł mistrza świata.
Był funkcjonariuszem sztokholmskiej policji i członkiem policyjnego klubu sportowego Stockholmspolisens IF.

</doc>
<doc id="4827145" url="https://pl.wikipedia.org/wiki?curid=4827145" title="Cliff Goddard">
Cliff Goddard

Cliff Goddard (ur. 5 grudnia 1953 w Canberze) – profesor językoznawstwa na Uniwersytecie Griffitha w Australii.
Jest jednym ze zwolenników naturalnego metajęzyka semantycznego jako podejścia do analizy lingwistycznej.
Jego badania poruszają aspekty poznawcze i kulturowe języka i praktyki językowej. Jest uważany za czołowego specjalistę w dziedzinie semantyki i pragmatyki międzykulturowej.

</doc>
<doc id="4827150" url="https://pl.wikipedia.org/wiki?curid=4827150" title="Arvid Andersson">
Arvid Andersson



</doc>
<doc id="4827151" url="https://pl.wikipedia.org/wiki?curid=4827151" title="Scott Hamilton">
Scott Hamilton

Scott Scovell Hamilton (ur. 28 sierpnia 1958 w Toledo) – amerykański łyżwiarz figurowy startujący w konkurencji solistów, mistrz olimpijski, czterokrotny mistrz świata.
Dwukrotnie wystąpił na zimowych igrzyskach olimpijskich. W debiucie olimpijskim, w 1980 roku na igrzyskach w Lake Placid, zajął piąte miejsce w konkurencji solistów. W Lake Placid pełnił rolę chorążego reprezentacji Stanów Zjednoczonych podczas ceremonii otwarcia. Cztery lata później w Sarajewie zdobył złoty medal olimpijski w zawodach solistów.
W latach 1981–1984 zdobył cztery złote medale mistrzostw świata oraz cztery złote medale mistrzostw Stanów Zjednoczonych w jeździe indywidualnej.
W 1990 roku został wpisany do Światowej Galerii Sławy Łyżwiarstwa Figurowego.

</doc>
<doc id="4827155" url="https://pl.wikipedia.org/wiki?curid=4827155" title="Liu Huixia">
Liu Huixia

Liu Huixia ( ur. 30 listopada 1997) – chińska skoczkini do wody. Złota medalistka olimpijska z Rio de Janeiro.
Zawody w 2016 były jej pierwszymi igrzyskami olimpijskimi. Po złoto sięgnęła w skokach synchronicznych z dziesięciometrowej wieży. Partnerowała jej Chen Ruolin, z którą w 2013 i 2015 zdobyły tytuł mistrzyń świata w tej konkurencji. W 2014 zwyciężyły na igrzyskach azjatyckich.

</doc>
<doc id="4827158" url="https://pl.wikipedia.org/wiki?curid=4827158" title="Frédéric Tuscan">
Frédéric Tuscan

Frédéric Tuscan (ur. 19 lutego 1979) – francuski wspinacz sportowy. Specjalizował się w boulderingu oraz we wspinaczce klasycznej. Wicemistrz świata we wspinaczce sportowej w konkurencji boulderingu z 2001.
Kariera sportowa.
W zawodach wspinaczkowych, które odbyły się we szwajcarskim Winterthurze w 2001 wywalczył srebrny medal mistrzostw świata we wspinaczce sportowej w konkurencji boulderingu.
Uczestnik, prestiżowych, elitarnych zawodów wspinaczkowych Rock Master we włoskim Arco, gdzie w 2000 roku w prowadzeniu zajął siódme miejsce.

</doc>
<doc id="4827164" url="https://pl.wikipedia.org/wiki?curid=4827164" title="Ulica Przejście Garncarskie we Wrocławiu">
Ulica Przejście Garncarskie we Wrocławiu

Ulica Przejście Garncarskie (niem. "Topfkram") – ulica położona we Wrocławiu na Starym Mieście, w wewnętrznej części tretu. Przecinając północną część bloku zabudowy śródrynkowej łączy zachodnią i wschodnią część Rynku. Ma 106 metrów długości.
Historia.
W miejscu, gdzie dziś wznoszą się kamienice przy Przejściu Garncarskim, w XV wieku znajdowały się Kramy Płócienników sprzedających tu swoje wyroby z surowego białego wzorzystego płótna lnianego. Najwcześniejsza wzmianka o "uliczce płócienników" pochodzi z 1423 roku , choć wzmianka o samych kramach zwanych podcieniami płócienników pochodzi z 1299 lub z 1346 roku. Nazwa ta wiąże się z drewnianymi kramami w formie bud, nakrytych pulpitowym dachem wysuniętym w stronę przejścia. Kramy stały po obu stronach przejścia i sięgały od południa do Kramów Bogatych, a od północy do Smartuza. W 1576 roku rada miejska zakazała wysuwania lad sklepowych i okapów w stronę przejścia na długość większą niż jeden łokieć; uliczka od strony wschodniej i zachodniej została zamknięta zabudową z łukowym przejściem. 
Przejście Garncarskie powstało w miejsce średniowiecznych kramów garncarskich, gdzie handlowano naczyniami kuchennymi i wiklinowymi koszami. Przez długi czas przejście nie miało swojej nazwy, a Kramy Garncarskie nadano w 1868 roku. Jej zabudowa pochodzi głównie z XIX wieku, jednakże w zachodniej jego części znajdują się zabytkowe kamieniczki nr 6, 8, 10, 12 wzniesione w okresie renesansu. Budynki znajdujące się w południowej części Przejścia zostały rozebrane na początku XX wieku, a w ich miejsce jak i w miejsce kamienic nr 25-27 stojących przy wschodniej pierzei tretu wzniesiono dom handlowy Juliusa Henela. 
Podczas działań wojennych w 1945 roku budynki stojące przy wschodniej części Przejścia uległy zniszczeniu, a następnie zostały rozebrane. W rezultacie w tym miejscu przejście zostało poszerzone. W 1965 roku pozostałe budynki zostały wyremontowane. Oba przejścia, Garncarskie i Żelaźnicze, otrzymały swoje oficjalne nazwy 24 marca 1948 roku.

</doc>
<doc id="4827165" url="https://pl.wikipedia.org/wiki?curid=4827165" title="Kraków Złocień">
Kraków Złocień

Kraków Złocień – przystanek osobowy PKP Polskich Linii Kolejowych, zlokalizowany na krakowskim Bieżanowie, obok Osiedla Złocień, przy ulicy Złocieniowej i rzece Serafie.
Opis obiektu.
Na przystanek składają się:

</doc>
<doc id="4827169" url="https://pl.wikipedia.org/wiki?curid=4827169" title="Bali Aga">
Bali Aga

Bali Aga – rdzenna ludność indonezyjskiej wyspy Bali, zamieszkująca górzyste obszary wyspy. Najbardziej znane skupiska ludu Bali Aga znajdują się w wioskach Trunyan, Tenganan i Sambiran. Ludność ta wywodzi się sprzed hinduskiego najazdu w XV wieku. Ich populacja wynosi 900 tys. osób.
Są kulturowo odrębni od pozostałych Balijczyków. 

</doc>
<doc id="4827170" url="https://pl.wikipedia.org/wiki?curid=4827170" title="S-Bahn Ren-Ruhra">
S-Bahn Ren-Ruhra



</doc>
<doc id="4827172" url="https://pl.wikipedia.org/wiki?curid=4827172" title="Mieczysław Lencznarowicz">
Mieczysław Lencznarowicz

Mieczysław Lencznarowicz (ur. 1 stycznia 1923 w Łańcucie, zm. 22 sierpnia 2016 w Szczecinie) – podoficer Armii Krajowej, kawaler Krzyża Srebrnego Orderu Wojennego Virtuti Militari.
Życiorys.
Syn Gustawa (ur. 1893), kapitana Wojska Polskiego, pełniącego służbę w KRU Łańcut, i Heleny z domu Wojnar (nauczycielki). W roku 1936 wstąpił do lwowskiego Korpusu Kadetów Nr 1, którego elewem pozostawał do wybuchu II wojny światowej. We wrześniu 1939 bronił Lwowa w szeregach plutonu łączności kompanii harcerskiej, wchodzącej w skład Ochotniczego Batalionu Obrony Lwowa. Od 1940 działał w Związku Walki Zbrojnej na terenie powiatu łańcuckiego. W 1942 skierowany do Szefostwa Konspiracyjnej Produkcji Broni krakowskiego Okręgu ZWZ-AK. Uczestnik akcji zlikwidowania szefa Urzędu Pracy Generalnego Gubernatorstwa, przeprowadzonej w Krakowie 23 października 1943, za udział w której odznaczony został Krzyżem Srebrnym Orderu Wojennego Virtuti Militari.
Przeniesiony do Inspektoratu Miechów AK (listopad 1943) i awansowany do stopnia kaprala podchorążego. W sierpniu 1944 mianowany do rangi plutonowego podchorążego. Od lutego 1944 w oddziale partyzanckim wraz z którym, w czasie akcji „Burza”, wszedł w skład Szturmowego Batalionu Partyzanckiego, walczącego w ramach 106 Dywizji Piechoty AK. Uczestniczył w walkach jako dowódca drużyny, a następnie plutonu. Od sierpnia do września 1945 więziony w Gdańsku przez organa bezpieczeństwa publicznego. Ujawnił się w połowie października 1945 i został zweryfikowany w stopniu podporucznika. W roku 1948 ukończył Państwową Szkołę Morską w Gdyni. W latach 1948-1949 ponownie więziony, do roku 1956 pozbawiony był możliwości pływania na statkach. Zrehabilitowany po odwilży październikowej.
Absolwent szczecińskiej Wyższej Szkoły Ekonomicznej (1953) i Politechniki Szczecińskiej (1958), w roku 1966 uzyskał dyplom kapitana żeglugi wielkiej. Do czasu przejścia na emeryturę (w 1983) pracował jako kapitan i oficer nawigator w polskiej marynarce handlowej - na statkach Polskich Linii Oceanicznych i Polskiej Żeglugi Morskiej. 
W 1949 zawarł związek małżeński z Janiną Szerszeń (zm. w 1956), w roku 1958 ożenił się ponownie z Marią Nowak. Z pierwszego małżeństwa ma syna Krzysztofa, a z drugiego syna Jana. Mieszkał w Szczecinie, gdzie zmarł w 2016. Spoczywa na Cmentarzu Centralnym w Szczecinie – kwatera 25C, rząd 2, grób 13. 
W roku 2015 został mianowany, decyzją Ministra Obrony Narodowej, na stopień majora.
Bibliografia.
 

</doc>
<doc id="4827176" url="https://pl.wikipedia.org/wiki?curid=4827176" title="Adolf Bergman">
Adolf Bergman

Adolf Bergman (ur. 14 kwietnia 1879 w Broby, zm. 14 maja 1926 w Sztokholmie) – szwedzki przeciągacz liny, złoty medalista igrzysk olimpijskich.
Bergman reprezentował Szwecję na Letnich Igrzyskach Olimpijskich 1912 w Sztokholmie. Był członkiem drużyny rywalizującej w przeciąganiu liny, która składała się z siedmiu policjantów i rybaka. W jedynym pojedynku rozgrywanym w ramach tej dyscypliny Szwedzi pokonali reprezentantów Wielkiej Brytanii.
Był funkcjonariuszem sztokholmskiej policji, skrzypkiem i członkiem policyjnego klubu sportowego Stockholmspolisens IF.

</doc>
<doc id="4827178" url="https://pl.wikipedia.org/wiki?curid=4827178" title="Windows Terminal">
Windows Terminal

Windows Terminal – emulator terminali dla systemu Windows 10. Główną jego cechą jest połączenie dostępnych w systemie Windows 10 wierszów poleceń w interfejsie użytkownika udostępnianym przez jeden program. Windows Terminal to otwarte oprogramowanie, którego kod źródłowy dostępny jest na platformie GitHub.
Windows Terminal został zapowiedziany podczas konferencji Build 2019. Początkowo program dostępny był do pobrania w sklepie Microsoft Store w wersji poglądowej. Pierwsza wersja produkcyjna opublikowana została 19 maja 2020 roku.
Aplikacja udostępnia interfejs bazujący na kartach. Każda karta udostępnia jeden z obsługiwanych wierszy poleceń np. PowerShell, standardowy wiersz poleceń Windows, Azure Cloud Shell czy powłokę systemu bazującego na jądrze Linux uruchomionego w ramach Windows Subsystem for Linux. Terminal wspiera wyświetlanie znaków kodowania UTF-8, co oznacza że może wyświetlać tekst w wielu alfabetach oraz ikony Emoji. Ponadto możliwe są m.in. podział widoku, konfiguracja skrótów klawiszowych, schematów kolorów. Edycja konfiguracji odbywa się poprzez modyfikację pliku konfiguracyjnego w formacie JSON.

</doc>
<doc id="4827179" url="https://pl.wikipedia.org/wiki?curid=4827179" title="Polskie Stowarzyszenie Rzeczoznawców i Biegłych Sądowych">
Polskie Stowarzyszenie Rzeczoznawców i Biegłych Sądowych

Polskie Stowarzyszenie Rzeczoznawców i Biegłych Sądowych (PSRiBS) – ogólnopolska organizacja naukowo-techniczna zrzeszająca rzeczoznawców i biegłych sądowych, jak również przedstawicieli zawodów pokrewnych oraz osoby ubiegające się o uzyskanie powyższych tytułów. PSRiBS jest członkiem Federacji Stowarzyszeń Naukowo-Technicznych NOT i działa na rzecz użyteczności społecznej i publicznej. 
Stowarzyszenie realizując swoje cele statutowe zajmuje się działalnością popularyzatorską i edukacyjną organizując konferencje, szkolenia, seminaria i wykłady, Wykonuje także badania, ekspertyzy, audyty, projekty wydając opinie przez interdyscyplinarne zespoły ekspertów z wielu dziedzin prawnych, ekonomicznych, finansowych i budowlanych.
PSRiBS jest wyłącznym partnerem pierwszego w Polsce Elektronicznego Sądu Polubownego Ultima Ratio w zakresie wydawania opinii przez biegłych sadowych.
Oddziały PSRiBS.
Warszawa, Włocławek, Łomża, Poznań, Legnica

</doc>
<doc id="4827181" url="https://pl.wikipedia.org/wiki?curid=4827181" title="Czyrwony Sciah (stacja kolejowa)">
Czyrwony Sciah (stacja kolejowa)

Czyrwony Sciah (, ) – stacja kolejowa w miejscowości Akciabrski (hist. Plissa Mała), w rejonie smolewickim, w obwodzie mińskim, na Białorusi. Leży na linii Moskwa - Mińsk - Brześć.

</doc>
<doc id="4827183" url="https://pl.wikipedia.org/wiki?curid=4827183" title="Tenganan">
Tenganan

Tenganan – wieś na wyspie Bali, położona w kabupatenie Karangasem. Jest jednym z bardziej znanych skupisk ludu Bali Aga, pierwotnych mieszkańców wyspy. 

</doc>
<doc id="4827184" url="https://pl.wikipedia.org/wiki?curid=4827184" title="Si Yajie">
Si Yajie

Si Yajie ( ur. 4 grudnia 1998) – chińska skoczkini do wody. Srebrna medalistka olimpijska z Rio de Janeiro.
Zawody w 2016 były jej pierwszymi igrzyskami olimpijskimi. Po srebro sięgnęła w skokach indywidualnych z dziesięciometrowej wieży. Była w tej konkurencji mistrzynią świata w 2013 i wicemistrzynią w 2017. W 2017 była również mistrzynią świata w skokach synchronicznych. Partnerowała jej Ren Qian. W 2017 i 2019 zwyciężyła w skokach synchronicznych par mieszanych. Dwukrotnie sięgała po złoto igrzysk azjatyckich.

</doc>
<doc id="4827185" url="https://pl.wikipedia.org/wiki?curid=4827185" title="Opal Tometi">
Opal Tometi

Opal Tometi (ur. 15 sierpnia 1984) – nigeryjsko-amerykańska działaczka praw człowieka, publicystka. Jest współzałożycielką Black Lives Matter, a także dyrektorką wykonawczą Black-Alliance for Just Immigration (BAJI).
Jej artykuły były publikowane m.in. w „The Huffington Post” oraz „Time”.
Dzieciństwo i młodość.
Opal Tometi jest najstarszą z trójki dzieci nigeryjskich imigrantów, którzy nielegalnie imigrowali do Stanów Zjednoczonych. Urodziła się w 1984 roku w Phoenix. W jej domu rodzinnym mówiono w językach Yoruba i Esan.
W 2005 roku Tometi ukończyła studia na Uniwersytecie Arizony, uzyskując bakalaureat (licencjat) z historii, a także magistra w dziedzinie komunikacji i adwokatury. Jeszcze podczas studiów, Tometi zgłosiła się na ochotniczkę do projektu American Civil Liberties Union (ACLU), który monitorował działania przeciwników nielegalnych imigracji do USA.
7 maja 2016 roku otrzymała tytuł doktora honoris causa na Clarkson University.
Działalność społeczna.
Tometi uczestniczyła w kampanii "Drop the I-Word", której celem było podniesienie świadomości na temat tego, jak omawia się tematy dotyczące historii Afroamerykanów, takie jak wielka migracja Afroamerykanów w Stanach Zjednoczonych, czy ruch praw obywatelskich. Jest zaangażowana w Black Organizing for Leadership and Dignity (BOLD), której celem jest wsparcie czarnoskórych aktywistów. Tometi jest również członkinią zarządu Puente Human Rights Movement, która zajmuje się ochroną praw rodzin i społeczności imigrantów. Była także założycielką "B"lack-Brown Coalition of Arizona"".
Black Alliance for Just Immigration.
Od 2011 roku Tometi pracuje dla Black Alliance for Just Immigration (BAJI), grupy działającej na rzecz poprawy życia Afroamerykanów oraz imigrantów z Afryki i Karaibów. Była współkierowniczką oraz dyrektorką ds. komunikacji, obecnie pełni funkcję dyrektora wykonawczego organizacji.
Black Lives Matter.
W 2013 roku wraz z Alicią Garza i Patrisse Cullors stworzyła hasztag Black Lives Matter. W organizacji pełni funkcję specjalistki ds. mediów społecznościowych. Impulsem do powstania projektu, którego celem jest zwalczanie uprzedzeń i rasizmu, było zastrzelenie Trayvona Martina.
Pozostała aktywność.
Tometi przemawiała m.in. na konferencji Facing Race Conference of 2012, na "Aspen Institute’s Ideas Summit" oraz w trakcie sympozjum dotyczącego technologii i praw człowieka na Grinnell College. Wystąpiła także na forum ONZ oraz uczestniczyła w działaniach Międzynarodowej Organizacji ds. Migracji oraz Komisji Statusu Kobiet.
Wyróżnienia.
Wraz z Garzą i Cullors, Tometi znalazła się na liście „100 Women of the Year 2013” magazynu „Time”, a w 2015 na liście „Politico 50”, zajmując 3 miejsce. W 2016 roku, wraz ze współzałożycielkami BLM, znalazła się na liście „największych liderów świata” w rankingu „Fortune”. W 2018 roku Tometi znalazła się na liście 200 liderów magazynu „The Guardian”.
W listopadzie 2017 roku wraz z Garzą i Tometi zostały wyróżnione nagrodą "Sydney Peace Prize".
W 2017 roku została nagrodzona Letelier-Moffitt Human Rights Award. W 2019 wraz z Garzą i Cullors otrzymała PEN Oakland Josephine Miles Literary Award za "When They Call You a Terrorist: A Black Lives Matter Memoir". Tometi znalazła się na okładkach m.in. magazynu „Time” oraz „The Guardian Nigeria”.
Jej sylwetka jest także prezentowana w National Museum for African American History and Culture (NMAAHC).

</doc>
<doc id="4827191" url="https://pl.wikipedia.org/wiki?curid=4827191" title="Johan Edman">
Johan Edman

Johan Viktor Edman (ur. 29 marca 1875 w Långserud w gminie Säffle, zm. 19 sierpnia 1927 w Norra Ny gminie Torsby) – szwedzki przeciągacz liny, złoty medalista igrzysk olimpijskich.
Edman reprezentował Szwecję na Letnich Igrzyskach Olimpijskich 1912 w Sztokholmie. Był najstarszym członkiem drużyny rywalizującej w przeciąganiu liny, która składała się z siedmiu policjantów i rybaka. W jedynym pojedynku rozgrywanym w ramach tej dyscypliny Szwedzi pokonali reprezentantów Wielkiej Brytanii. W 1913 wraz z reprezentacją zdobył tytuł mistrza świata.
Był oficerem sztokholmskiej policji i członkiem policyjnego klubu sportowego Stockholmspolisens IF.

</doc>
<doc id="4827203" url="https://pl.wikipedia.org/wiki?curid=4827203" title="S-Bahn RheinNeckar">
S-Bahn RheinNeckar



</doc>
<doc id="4827207" url="https://pl.wikipedia.org/wiki?curid=4827207" title="Angu">
Angu

Angu, także Kukukuku – lud papuaski żyjący w Papui-Nowej Gwinei, zamieszkujący obszary górskie w prowincji Morobe. Nazwa Kukukuku została im nadana przez sąsiadów i ma charakter pejoratywny. Cechują się niskim wzrostem. Dawniej byli znani z brutalnych napadów na wioski innych ludów.

</doc>
<doc id="4827209" url="https://pl.wikipedia.org/wiki?curid=4827209" title="Kukukuku">
Kukukuku



</doc>
<doc id="4827211" url="https://pl.wikipedia.org/wiki?curid=4827211" title="Ne Daj Se, Nina">
Ne Daj Se, Nina



</doc>
<doc id="4827214" url="https://pl.wikipedia.org/wiki?curid=4827214" title="Stefan Milewski (polityk)">
Stefan Milewski (polityk)

Stefan Józef Milewski (ur. 17 listopada 1947 w Lubichowie) – polski działacz partyjny i państwowy, ekonomista, w latach 1974–1982 naczelnik Starogardu Gdańskiego, w latach 1982–1986 i 1989–1990 wicewojewoda gdański.
Życiorys.
Syn Józefa i Stefanii. Zdobył wykształcenie wyższe, z zawodu ekonomista. W latach 1963–1973 należał do Związku Młodzieży Socjalistycznej, zaś w 1968 wstąpił do Polskiej Zjednoczonej Partii Robotniczej. Od 1970 do 1971 zasiadał w plenum Komitetu Miejskiego w Starogardzie Gdańskim, następnie od 1971 zasiadał w egzekutywie starogardzkiego Komitetu Powiatowego PZPR. W latach 1974–1982 zajmował stanowisko naczelnika Starogardu Gdańskiego, a od 1981 był członkiem plenum Komitetu Wojewódzkiego PZPR w Gdańsku. Od 8 marca 1982 do października 1986 pełnił funkcję wicewojewody gdańskiego, następnie od października 1986 do marca 1989 był sekretarzem ds. ekonomicznych w KW PZPR w Gdańsku. Ponownie zajmował fotel wicewojewody od marca 1989 do sierpnia 1990.
W III RP związał się z Sojuszem Lewicy Demokratycznej, był m.in. wiceszefem jego struktur w powiecie starogardzkim. W 1994, 1998 i 2002 wybierano go do rady miejskiej Starogardu Gdańskiego. W 1994 był kandydatem na prezydenta miasta (ostatecznie zrezygnował); ponownie ubiegał się o ten fotel w 2002 (przegrał w drugiej turze). W kadencjach 1998–2002 i 2002–2006 kierował pracami rady miejskiej, w 2006 bez powodzenia ubiegał się o reelekcję z własnego komitetu. Został później m.in. wiceprezesem spółki zarządzającej Pomorską Specjalną Strefą Ekonomiczną i członkiem rady nadzorczej prywatnego przedsiębiorstwa.

</doc>
<doc id="4827215" url="https://pl.wikipedia.org/wiki?curid=4827215" title="Sika (ujednoznacznienie)">
Sika (ujednoznacznienie)



</doc>
<doc id="4827216" url="https://pl.wikipedia.org/wiki?curid=4827216" title="David Caude">
David Caude

David Caude (ur. 4 sierpnia 1974 w Rouvroy w departamencie Pas-de-Calais) – francuski wspinacz sportowy. Specjalizował się w prowadzeniu oraz we wspinaczce klasycznej. Brązowy medalista mistrzostw świata we wspinaczce sportowej w konkurencji prowadzenie z 2003 roku.
Kariera.
W 2003 na mistrzostwach świata w szwajcarskiej Chamonix-Mont-Blanc wywalczył brązowy medal we wspinaczce sportowej w konkurencji prowadzenie, w finale przegrał z Czechem Tomášem Mrázkiem oraz Hiszpanem Patxi Usobiaga.
Wielokrotny uczestnik, prestiżowych zawodów wspinaczkowych Rock Master we włoskim Arco, gdzie w 2001 roku zajął dziesiąte miejsce.
Wielokrotny medalista mistrzostw Francji we wspinaczce sportowej w konkurencji prowadzenie, które wygrał w 1998 oraz w 2000 roku zdobywając dwa tytuł mistrza Francji.

</doc>
<doc id="4827217" url="https://pl.wikipedia.org/wiki?curid=4827217" title="Parafia św. Kazimierza Królewicza w Orłowie">
Parafia św. Kazimierza Królewicza w Orłowie

Parafia św. Kazimierza Królewicza w Orłowie – parafia rzymskokatolicka pod wezwaniem św. Kazimierza Królewicza należąca do dekanatu Giżycko - św. Krzysztofa w diecezji ełckiej. 
Parafia została erygowana kanonicznie w 1981 przez biskupa warmińskiego Jana Obłąka. Wcześniej parafia stanowiła część parafii Chrystusa Zbawiciela w Wydminach. W 1948 powstała kaplica filialna tej parafii. W 1961 opieka nad kaplicą została powierzona ks. Leonowi Szadkowskiemu, który w 1963 r. na stałe zamieszkał w Orłowie. W 1964 z pierwszą wizytacją biskupią przybył do Orłowa biskup warmiński Józef Drzazga. W 1965 został nabyty dom, który do dzisiaj stanowi parafialną plebanię. W 1976 ks. Henryk Frączkowski rozpoczął kompleksową przebudowę kaplicy. 
Urząd proboszcza parafii pełni obecnie ks. Paweł Piekarowicz.
Na terenie parafii funkcjonuje kaplica dojazdowa w Lipowie.

</doc>
<doc id="4827219" url="https://pl.wikipedia.org/wiki?curid=4827219" title="Ren Qian">
Ren Qian

Ren Qian ( ur. 20 lutego 2001) – chińska skoczkini do wody. Złota medalistka olimpijska z Rio de Janeiro.
Zawody w 2016 były jej pierwszymi igrzyskami olimpijskimi. Po złoto sięgnęła w skokach indywidualnych z dziesięciometrowej wieży. Była w tej konkurencji druga na mistrzostwach świata w 2015 i trzecia w 2017. W 2017 była mistrzynią świata w skokach synchronicznych kobiet. Partnerowała jej Si Yajie. W 2017 zwyciężyła również w skokach synchronicznych par mieszanych.

</doc>
<doc id="4827220" url="https://pl.wikipedia.org/wiki?curid=4827220" title="Erik Fredriksson (przeciągacz liny)">
Erik Fredriksson (przeciągacz liny)

Erik Algot Fredriksson (ur. 13 czerwca 1885 w Sköldinge, zm. 14 maja 1930 w Sztokholmie) – szwedzki przeciągacz liny, złoty medalista igrzysk olimpijskich.
Fredriksson reprezentował Szwecję na Letnich Igrzyskach Olimpijskich 1912 w Sztokholmie. Był członkiem drużyny rywalizującej w przeciąganiu liny, która składała się z siedmiu policjantów i rybaka. W jedynym pojedynku rozgrywanym w ramach tej dyscypliny Szwedzi pokonali reprezentantów Wielkiej Brytanii. W 1913 wraz z reprezentacją zdobył tytuł mistrza świata.
Był funkcjonariuszem sztokholmskiej policji i członkiem policyjnego klubu sportowego Stockholmspolisens IF. Zginął w wypadku drogowym na jednym ze sztokholmskich skrzyżowań w 1930.

</doc>
<doc id="4827221" url="https://pl.wikipedia.org/wiki?curid=4827221" title="Štadión MFK Zvolen">
Štadión MFK Zvolen

Štadión MFK Zvolen – stadion piłkarski w Zwoleniu, na Słowacji. Obiekt może pomieścić 1780 widzów. Swoje spotkania rozgrywają na nim piłkarze klubu MFK Zvolen.
W 2016 roku stadion przeszedł gruntowną modernizację. Zlikwidowana została bieżnia lekkoatletyczna i stare trybuny, a w zamian wybudowano nowe, sytuowane bliżej boiska. Pojemność obiektu uległa redukcji z 6500 do 1780 widzów.

</doc>
<doc id="4827224" url="https://pl.wikipedia.org/wiki?curid=4827224" title="Erik Fredriksson">
Erik Fredriksson



</doc>
<doc id="4827234" url="https://pl.wikipedia.org/wiki?curid=4827234" title="Ezra Carr">
Ezra Carr

Ezra Slocum Carr (1819-1894) – profesor chemii, historii naturalnej, nauk przyrodniczych i rolnictwa najpierw na uniwersytecie Wisconsin w Madison (Wisconsin), następnie na Uniwersytecie Kalifornijskim w Berkeley. Jako geolog należał do nowego pokolenia amerykańskich naukowców, którzy opierając się na teoriach wypracowanych przez europejskich badaczy formułowali nauki o ziemi bez odwoływania się do wykładników biblijnych. Był mentorem naukowym i doradcą Johna Muira podczas jego pobytu i studiów w Madison, pozostali przyjaciółmi do śmierci Carra. Muir był serdecznie zaprzyjaźniony z jego żoną, Jeanne C. Carr, a korespondencja między mi, rozciągająca się na cztery dekady, jest jednym z podstawowych źródeł wiadomości na temat John Muira.
Biografia.
Ezra Carr wywodził się z rozległego rodu sięgającego korzeniami czasów Wilhema Zdobywcy, natomiast pierwsi udokumentowani członkowie roku Carrów (również inne pisownie, np. Karr) przybyli do Ameryki Północnej w XVI wieku. Rodzicami Ezry byli Peleg Slocum Carr i Deborah Goodrich Carr. Ezra Slocum przyszedł na świat 9 marca 1819 r. w Stephentown, w stanie Nowy Jork. Studiował, m.in. nauki medyczne, na politechnice Rensselaer Polytechnic Institute w Troy (Nowy Jork), dyplom magisterski uzyskał na Castleton College uniwersytetu Vermont w 1842 r. Był wykładowcą na kilku uczelniach medycznych we wschodnich stanach USA, Nowy Jork i Pensylwania, zanim w 1856 r. objął katedrę na uniwersytecie Wisconsin w Madison jako jeden z jej pierwszych wykładowców, by wykładać chemię i przyrodoznawstwo (historię naturalną).
Jako badacz i jako pedagog przyjął jako metodę pracy i wykładu propagowaną przez szwajcarskiego geologa, jednego z najwybitniejszych w swoim pokoleniu, Luis Agassiza – pracę w terenie, przy czym bezpośrednia obserwacja zjawisk naturalnych miała poprzedzać tworzenie teorii. Przedstawiona przez Agassiza na przełomie tal 1830. i 1840. teoria wielkiego zlodowacenia w czwartorzędzie, wywoławszy z początku powszechne kontrowersje naukowe, z czasem zyskała uznanie w Europie. Od czasu, gdy Agassiz po serii wykładów na amerykańskich uniwersytetach objął w 1947 r. profesurę zoologii i geologii na uniwersytecie Harvarda w Cambridge (Messachusetts), jego teorie glacjologiczne i geologiczne – wspierane cieszącymi się wzrastającym autorytetem pracami Charlesa Lyella – zaczęły uzyskiwać coraz większe uznanie w amerykańskich kręgach naukowych. Tacy amerykańscy badacze jak James Hall i James Dwight Dan przyczynili się do ich rozpowszechnienia i wykształcili nowe pokolenie naukowców – był wśród nich Ezra S. Carr – przekonanych o możliwości studiowania historii Ziemi bez odwoływania się do poglądów nienaukowych.
Ezra Carr był wykładowcą na uniwersytecie w Madison do 1867 r., mieszkając z żoną, Jeanne C. (Smith), i dwoma synami pod adresem 114 West Gilman Street. W latach 1857-59 zasiadał w radzie nadzorczej uniwersytetu ("board of regents") jako jej członek ("regent"). Kiedy we wczesnych latach 1860. uczelnia ta przechodziła poważny kryzys, głównie finansowy, jej studentem był John Muir, późniejszy amerykański "Father of National Parks". Pełniący obowiązki rektora profesor John Sterling przystał na wpisanie Muira na listę studentów, mimo że mógł on opłacać jedynie minimalne czesne. Muir uczęszczał na zajęcia i wykłady prowadzone przez Johna Carra. (Dalsze szczegóły w Ezra Carr i John Muir.) Fakultet nauk o Ziemi przeprowadził w latach 1857-63 trzecią turę prac w zakresie geologicznej kartografii stanu Wisconsin pod nadzorem trzech jego członków: Jamesa Halla (przewodniczącego komisji kartograficznej), Ezry S. Carra i Edwarda Danielsa. Ceniono co prawda na uniwersytecie angażowanie się Ezry Carra w kwestie polityczne, medyczne czy dotyczące gospodarki rolnej, ale sposób, w jaki to czynił, budził kontrowersje. Wobec nieprzydłużenia umowy profesorskiej na uniwersytecie w Madison, Carrowie przeprowadzili się do Kalifornii i zamieszkali w Oakland. 
Od 1867 do 1873 r. Ezra Carr prowadził wykłady z rolnictwa na Uniwersytecie Kalifornijskim w Berkeley, publikując równocześnie wiele artykułów z zakresu chemii i rolnictwa. Jako pierwszy na tej uczelni profesor rolnictwa skupiał się raczej na kwestiach praktycznych, służących bezpośrednio ulepszeniu metod upraw ziemi, niż na zagadnieniach teoretycznych. W 1873 r. wdał się w kontrowersyjną działalność zmierzającą do reorganizacji samego uniwersytetu, co doprowadziło do utraty stanowiska. Kolejnym nieszczęściem tego roku była śmierć pierwszego syna, Ezry juniora (Neda) w wyniku powikłań po chorobie, której nabawił się podczas pobytu w Amazonii. Od 1875 r. przez pięć lat Ezra Carr pełnił funkcję kuratora oświaty stanu Kalifornia ("California State Superintendent of Public Instruction"). W 1876 r. Carrowie przeprowadzili się do Pasadeny, gdzie osiedli na 43-arowej posiadłości Carmelita, zbudowawszy tam dom, wokół którego Jeanne Carr założyła ogród z wieloma egzotycznymi gatunkami roślin (obecnie tereny Muzeum Norton Simon). Przez kilka lat z sukcesem prowadziła plantację i eksport pomarańcz, ale bez wystarczających efektów finansowych. Nowe przedsięwzięcie – pensjonat – okazało się bardziej udanym, przynajmniej pod względem towarzyskim, gdyż do ich gości należeli podobno m.in. Ralph Waldo Emerson, John Muir, William Keith, and Helen Modrzejewska. Nie uratowało to jednak rodzinnej sytuacji materialnej i małżonkowie Carr sprzedali Carmelitę w 1892 r. Ezra Carr zmarł w 1894 r., a Jeanne Carr w 1903 r. Oboje zostali pochowani na cmentarzu Mountain View Cemetry w Oakland; obecnie ich miejsce spoczynku nie jest oznaczone nagrobkiem. 
Ezra Carr i John Muir.
W 1861 r. jako student pierwszego roku John Muir wybrał, obok łaciny i greki, zajęcia z chemii i geologii prowadzone przez dra Ezrę S. Carra. Obaj wiedzieli już o swoim istnieniu od żony Carra, Jeanne S. Carr, która zetknęła się po raz pierwszy z Muirem podczas targów stanu Wisconsin we wrześniu 1860 r., gdzie jego wynalazki zdobyły nagrodę, i opowiedziała o niezwykle utalentowanym młodzieńcu z rolniczej prowincji Wisconsin swojemu mężowi. Aby wesprzeć nowego studenta, biednego lecz wybitnego w swych talentach, małżonkowie Carr zaproponowali mu cosobotnie zajęcie przy ich domu w Madison i zajmowanie się ich dwoma synami, Ezrą i Edwardem, oraz synem innego profesora uniwersytetu, Henrym Butlerem. Wkrótce pobyt w domu Carrów przydłużył się o pozostanie na obiad, a potem i na dłuższe wieczory. Równocześnie Ezra Carr udostępnił Muirowi swoją domową, doskonale skompletowaną bibliotekę. Tamtejszym lekturom i tym w bibliotece uniwersyteckiej oraz wykładom Carra zawdzięcza Muir gruntowne zaznajomienie się z najnowszym stanem badań geologicznych i najnowszymi teoriami glacjologicznymi. Nowatorska forma zajęć wprowadzona przez Carra oznaczała studiowanie zjawisk bezpośrednio w terenie poprzez odczytywanie i interpretację elementów krajobrazu. W listach i dziennikach Muir wielokrotnie składał hołd swojemu "doktorowi" za tę lekcję sztuki patrzenia na krajobraz: „Nigdy nie zapomnę doktora [Carra], który jako pierwszy otworzył przede mną księgę natury” ("I shall not forget the Doctor, who first laid before me the great book of Nature").
Kariera uniwersytecka Muira mogła była przyjąć inny obrót w 1962 r., kiedy to okropności amerykańskiej wojny secesyjnej stały się codziennością życia w Madison i Muir postanowił zostać lekarzem. Podzielił się tym postanowieniem ze swoim profesorem, a ten w pełni je poparł, o ile Muir przez dodatkowe dwa semestry będzie studiował chemię. Do tego jednak nie doszło i zamiast przygotowywać się do studiowania medycyny na uniwersytecie Michigan w Ann Arbor, Muir wraz z dwojgiem przyjaciół udał się latem na wędrówkę geologiczno-botaniczną wzdłuż rzeki Wisconsin, a przez następne miesiące pomagał w domach rodzeństwa przy żniwach, aż w końcu porzucił ideę zostania lekarzem.
W sumie John Muir spędził zaledwie dwa i pół roku jako słuchacz uniwersytetu w Madison, ale jego kontakt z małżeństwem Carrów nie został zerwany dzięki ożywionej korespondencji z Jeanne Carr. Bezpośrednio zaingerowali w jego życie, kiedy w marcu 1867 r. John Muir uległ wypadkowi podczas pracy w fabryce i dzięki ich wstawiennictwu dostał się pod specjalistyczną opiekę lekarską. Także w początkach pisarskiej kariery John Muir skorzystał z pomocy Ezry Carra, gdy ten podsunął jego artykuł naczelnemu redaktorowi „Overland Monthly”; przyjęty entuzjastycznie tekst rozpoczął regularną współpracę Muira z tym miesięcznikiem.
Profesor Carr miał bez wątpienia decydujący wpływ na rozwój naukowy John Muira, ale głębiej sięgający kontakt intelektualny i emocjonalny wiązał Muira z Jeanne Carr – powierniczką najważniejszych jego myśli, mentorką literacką i towarzyską, doradczynią w sprawach międzyludzkich, a w końcu i jego swatką. Jeśli nazwisko Muira wiązane jest z nazwiskiem Carr to dotyczy to w pierwszym rzędzie Jeanne S. Carr.

</doc>
<doc id="4827237" url="https://pl.wikipedia.org/wiki?curid=4827237" title="Sika (lud)">
Sika (lud)

Sika, także Sikka – indonezyjska grupa etniczna z przesmyku środkowo-wschodniej części wyspy Flores, zamieszkująca obszar administracyjny (kabupaten) Sikka. Ich populacja wynosi 180 tys. osób. Należą do grupy ludów bima-sumbajskich.
Posługują się językiem sika z wielkiej rodziny austronezyjskiej. Pod względem językowym są blisko spokrewnieni z ludem Solor.
Są mieszanym ludem o pochodzeniu malajsko-papuaskim. Stanowią autochtoniczną populację wyspy Flores. Ludność górska ma bardziej tradycyjną kulturę materialną niż mieszkańcy wybrzeża, którzy znaleźli się pod wpływem misjonarzy chrześcijańskich i przejęli elementy kultury europejskiej. Wyznają katolicyzm, część z nich utrzymuje tradycyjne wierzenia (kult przodków i kulty agrarne).
Zajmują się rolnictwem opartym na systemie żarowym (ryż, kukurydza, maniok, proso, sorgo). Na zachodzie obszaru przybrzeżnego stosują nawadnianie. Rozwinęli rzemiosło – tkactwo i plecionkarstwo.
U grup zachodnich podstawą organizacji społecznej są rody patrylinearne. U grup wschodnich występuje bilateralny system pokrewieństwa.

</doc>
<doc id="4827238" url="https://pl.wikipedia.org/wiki?curid=4827238" title="Leon Brancewicz">
Leon Brancewicz

Leon Brancewicz (ur. 28 marca 1940 w Samborze) – polski działacz partyjny i państwowy, inżynier budownictwa, w latach 1986–1990 wicewojewoda gdański.
Życiorys.
Syn Piotra i Stefanii. Zdobył wykształcenie wyższe, w 1993 uzyskał też uprawnienia rzeczoznawcy majątkowego. W latach 1953–1956 należał do Związku Młodzieży Polskiej, zaś w latach 1957–1962 w Zrzeszeniu Studentów Polskich. W 1964 wstąpił do Polskiej Zjednoczonej Partii Robotniczej, był m.in. starszym instruktorem i zastępcą kierownika Wydziału Przemysłu i Budownictwa Komitetu Wojewódzkiego PZPR w Gdańsku. Od 1964 pracował w Biurze Projektowym Budownictwa Przemysłowego w Gdańsku. W latach 1975–1976 pozostawał wicedyrektorem PMBH „Energopol 4”, a od 1978 do 1982 – dyrektorem Zjednoczenia Budownictwa Przemysłowego w Gdańsku. Związał się z Komitetem Wojewódzkim PZPR w Gdańsku, w latach 1982–1986 był w nim sekretarzem ds. ekonomicznych. Od października 1986 do marca 1990 pełnił funkcję wicewojewody gdańskiego. W 1988 był wiceprzewodniczącym komitetu organizacyjnego 13. Festiwalu Polskich Filmów Fabularnych w Gdyni.

</doc>
<doc id="4827240" url="https://pl.wikipedia.org/wiki?curid=4827240" title="S-Bahn w Magdeburgu">
S-Bahn w Magdeburgu



</doc>
<doc id="4827248" url="https://pl.wikipedia.org/wiki?curid=4827248" title="Bitwa pod Domżerycami">
Bitwa pod Domżerycami

Bitwa pod Domżerycami – walki polskiego 59 pułku piechoty z oddziałami sowieckiej 5 Dywizją Strzelców toczone nad Berezyną w okresie wojny polsko-bolszewickiej.
Przebieg działań.
Sytuacja ogólna.
14 maja 1920 ruszyła sowiecka ofensywa wojsk Frontu Zachodniego Michaiła Tuchaczewskiego. 15 Armia Augusta Korka i Grupa Północna Jewgienija Siergiejewa uderzyły na pozycje oddziałów polskich 8 Dywizji Piechoty i 1 Dywizji Litewsko-Białoruskiej w ogólnym kierunku na Głębokie. Wykonująca uderzenie pomocnicze 16 Armia Nikołaja Sołłohuba zaatakowała oddziały 4 Armii gen. Stanisława Szeptyckiego i podjęła próbę sforsowania Berezyny pod Murawą i Żukowcem oraz pod Żarnówkami i Niehoniczami . 
Wobec skomplikowanej sytuacji operacyjnej, 23 maja rozpoczął się ogólny odwrót wojsk polskich w kierunku zachodnim.
Po zatrzymaniu sowieckiej ofensywy Armia Rezerwowa gen. Kazimierza Sosnkowskiego, przy współudziale oddziałów 1. i 4 Armii, zepchnęła przeciwnika na linię rzek Auta i górna Berezyna. W pierwszej dekadzie czerwca front polsko-sowiecki na Białorusi ustabilizował się.
Działania grupy wypadowej.
W końcu marca z Ukrainy na Białoruś została przerzucona 15 Wielkopolska Dywizja Piechoty i zajęła pozycje obronne nad Berezyną. Jej 59 pułk piechoty bronił się w rejonie Dziedziłowicz. 
W związku z postępami sowieckiej ofensywy na Ukrainie, Wódz Naczelny Józef Piłsudski wydał rozkaz przeprowadzenia na północy serii wypadów na tyły sowieckie, aby stworzyć wrażenie przygotowywania natarcia dużych sił polskich. 12 czerwca 59 pułk piechoty otrzymał rozkaz zorganizowania wypadu na Domżeryce. 
W Wojłowie do pułku dołączył pluton 4/4 pułku artylerii polowej i pluton saperów.
Nocą z 13 na 14 czerwca II i III bataliony rozpoczęły marsz groblą do zerwanego mostu w Wojłowie, a I batalion pod Chałmówkę. O świcie II i III bataliony przeprawiły się przez rzekę po kładkach rzuconych na przęsła mostu, rozbiły oddział strzegący przeprawy, opanowały wieś Krajce i uderzyły bez powodzenia na Domżeryce.
W tym czasie I batalion przeprawił się na tratwach pod Chałmówką i w Krajcach. Wczesnym popołudniem Sowieci kontratakowali.
Po południu zmęczone walką bataliony zluzował I batalion wspierany przez pluton artylerii.
Dowódca batalionu zorganizował oddział obejścia w składzie 3 kompanii i plutonu ckm. Uderzenie z kilku stron spowodowało, że batalion zdobył Domżeryce. Odbyło się to kosztem 9 poległych i 42 rannych.
15 i 16 czerwca do walki o Domżeryce weszła brygada 5 Dywizji Strzelców. Nieprzyjaciel próbował okrążyć 59 pułk piechoty i odciąć go od przepraw na Berezynie. 
Nocą z 16 na 17 czerwca pułk wycofał się na zachodni brzeg Berezyny i odszedł na odpoczynek do Klimek i Horeli.
Bilans walk.
Podczas trzydniowej walki o Domżeryce 59 pułk piechoty stracił 27 poległych i 140 rannych. Zdobyto 7 cekaemów.&lt;br&gt;Sowiecka 5 Dywizja Strzelców straciła około 300 czerwonoarmistów, poległych głównie w zmasowanych atakach na pozycje polskie.
&lt;br&gt; Daty walk i nazwa „Domżeryce” znajdują się na płachcie chorągwi 59 pułku piechoty wielkopolskiej.

</doc>
<doc id="4827250" url="https://pl.wikipedia.org/wiki?curid=4827250" title="Atoni">
Atoni

Atoni, także: Atoin Pah Meto, Atoin Meto, Dawan – grupa etniczna zamieszkująca centralne, górzyste tereny wyspy Timor. Ich populacja wynosi 530–750 tys. osób, stanowią największą grupę etniczną w indonezyjskiej części wyspy Timor. W wyniku działalności misjonarzy przyjęli chrześcijaństwo (katolicyzm i protestantyzm), ale utrzymują także tradycyjne wierzenia.
Pod względem fizycznym przypominają ludy papuaskie, posługują się jednak językiem uab meto (atoni) z wielkiej rodziny austronezyjskiej. W użyciu są także języki: indonezyjski, tetum i portugalski. Uchodzą za rdzennych mieszkańców wyspy, w języku indonezyjskim bywają określani jako "Orang Timor Asli". Nazwa "Dawan" ma charakter pejoratywny. Nazwa "Pah Meto" oznacza „ludzie suchego lądu”.
Oprócz indonezyjskiego Timoru Zachodniego zamieszkują także enklawę Oecusse w Timorze Wschodnim.
Stosują patrylinearny system pokrewieństwa.

</doc>
<doc id="4827252" url="https://pl.wikipedia.org/wiki?curid=4827252" title="Dawan">
Dawan



</doc>
<doc id="4827254" url="https://pl.wikipedia.org/wiki?curid=4827254" title="Manggarai">
Manggarai



</doc>
<doc id="4827261" url="https://pl.wikipedia.org/wiki?curid=4827261" title="Chen Jing (siatkarka)">
Chen Jing (siatkarka)

Chen Jing (, ur. 3 września 1975 w Chengdu) – chińska siatkarka, złota medalistka igrzysk olimpijskich, pucharu świata, igrzysk azjatyckich i mistrzostw Azji.
Życiorys.
Chen dwukrotnie reprezentowała Chińską Republikę Ludową na letnich igrzyskach olimpijskich. Na igrzyskach 2000 w odbywających się Sydney wystąpiła w pięciu z ośmiu meczy turnieju. Chinki zajęły wówczas 5. miejsce. Podczas LIO 2004 w Atenach zagrała w trzech z pięciu meczy fazy grupowej oraz we wszystkich spotkaniach fazy pucharowej, w tym w zwycięskim pojedynku finałowym o złoto z Rosją.
W czasie gry w reprezentacji Chin tryumfowała także podczas rozgrywanych w Japonii pucharu wielkich mistrzyń 2001 i pucharu świata 2003. Zdobyła trzy medale Grand Prix – brązowy wywalczony w 1999 w Yuxi, srebrny w 2002 w Hongkongu oraz złoty w 2003 w Andrii. W dorobku ma również mistrzostwo wywalczone podczas igrzysk azjatyckich 2002 w Pusan oraz dwa złote medale mistrzostw Azji z 2001 i 2003.
Była zawodniczką chińskiego klubu Sichuan Volleyball. Zakończyła karierę sportową w 2013.

</doc>
<doc id="4827263" url="https://pl.wikipedia.org/wiki?curid=4827263" title="Chen Jing">
Chen Jing



</doc>
<doc id="4827267" url="https://pl.wikipedia.org/wiki?curid=4827267" title="Mangarajowie">
Mangarajowie

Mangarajowie, Manggarai ("Ata Manggarai") – grupa etniczna zamieszkująca zachodnią część wyspy Flores w Indonezji. Według danych z 2000 roku ich populacja wynosi 575 tys. osób, są najliczniejszym ludem wyspy. Należą do grupy ludów bima-sumbajskich.
Posługują się językiem manggarai z wielkiej rodziny austronezyjskiej, dość zróżnicowanym dialektalnie. W szerokim użyciu jest także narodowy język indonezyjski.
Są ludem o mieszanym pochodzeniu papuasko-azjatyckim. Stanowią autochtoniczną ludność wyspy Flores. Nazwa „Manggarai“ odnosi się również do regionu wyspy Flores (podzielonego na trzy kabupateny), który jest zamieszkały także przez pomniejsze społeczności etniczne, posługujące się m.in. językami rongga i wae rana (włączanymi w ramy kultury „Manggarai”).
Tradycyjne wierzenia obejmują kult najwyższego stwórcy Mori Karaeng, kult przodków i wiarę w duchy. Współcześnie w przeważającej mierze wyznają katolicyzm. Dawniej wśród grup zachodnich dominował islam (m.in. ze względu na wpływ ), natomiast ludność centralnej części wyspy utrzymywała tradycyjne wierzenia. Znaleźli się również pod wpływem polityczno-ekonomicznym Makasarczyków, a ich język długo pozostawał w kontakcie z językiem makasarskim.
Ich rodzimy język ma dość duże znaczenie na poziomie regionalnym. Jest bowiem jednym z głównych języków wyspy Flores, a jego centralny dialekt (z miasta Ruteng) służy jako lokalna lingua franca do kontaktów między różnymi grupami etnicznymi.
Zajmują się ręcznym rolnictwem tropikalnym (zaobserwowano przejście z systemu żarowego na trójpolówkę) i hodowlą zwierząt. Rozwinęli także rzemiosło (obróbka metali, rzeźbiarstwo, plecionkarstwo).
Organizacja społeczna opiera się na patrylinearnym systemie pokrewieństwa.

</doc>
<doc id="4827270" url="https://pl.wikipedia.org/wiki?curid=4827270" title="Lamaholot">
Lamaholot



</doc>
<doc id="4827271" url="https://pl.wikipedia.org/wiki?curid=4827271" title="Barsuki (rejon lepelski)">
Barsuki (rejon lepelski)

Barsuki (; ) – wieś na Białorusi, w obwodzie witebskim, w rejonie lepelskim, w sielsowiecie Domżarycy. W 2009 roku liczyła 104 mieszkańców.

</doc>
<doc id="4827272" url="https://pl.wikipedia.org/wiki?curid=4827272" title="Czarnica (obwód witebski)">
Czarnica (obwód witebski)

Czarnica (; , "Czernica") – wieś na Białorusi, w obwodzie witebskim, w rejonie lepelskim, w sielsowiecie Domżarycy. W 2009 roku liczyła 35 mieszkańców.

</doc>
<doc id="4827273" url="https://pl.wikipedia.org/wiki?curid=4827273" title="Bisera Turković">
Bisera Turković

Bisera Turković (ur. 8 grudnia 1954 w Sisaku) – bośniacka polityczka i dyplomatka. Minister Integracji Europejskiej (2000–2001) oraz Minister Spraw Zagranicznych i wiceprzewodnicząca Rady Ministrów Bośni i Hercegowiny (od 2019).
Życiorys.
Bisera Turković urodziła się w mieście Sisak w dzisiejszej Chorwacji (część źródeł podaje okolice Travnika) w rodzinie Muharema. Ukończyła prawo na Uniwersytecie w Sarajewie (1979) oraz studia podyplomowe na Phillip Institute of Technology w Melbourne (1987) i z zakresu kryminologii na La Trobe University w Melbourne (1988). Doktoryzowała się w dziedzinie stosunków międzynarodowych na California Miramar University w San Diego (1995).
W latach 1979–1984 pracowała jako prawniczka w Jugobanku, ŠUP Branko Lazić i GP Integral. Od 1985 do 1991 wykładała na Phillip Institute of Technology. W 1991 wróciła do Sarajewa, gdzie pracowała jako redaktor odpowiedzialna telewizji Hayat. W 1993 związała się z dyplomacją, pełniąc kolejno funkcje ambasador w Chorwacji (1993–1994), na Węgrzech (1994–1996), stałej przedstawiciel przy Organizacji Bezpieczeństwa i Współpracy w Europie w Wiedniu (1996–2000). Od 2000 do 2001 Minister Integracji Europejskiej. W latach 2001–2004 dyrektorka wykonawcza Centrum Studiów Bezpieczeństwa Bośni i Hercegowiny oraz wykładowczyni kryminalistyki na macierzystym wydziale oraz na innych uczelniach. W 2004 powróciła do dyplomacji, obejmując na rok stanowisko stałej przedstawiciel przy siedzibie Organizacji Narodów Zjednoczonych w Wiedniu, w tym m.in. przy Międzynarodowej Agencji Energii Atomowej oraz Organizacji NZ do spraw Rozwoju Przemysłowego. W latach 2005–2009 pełniła funkcję ambasador BiH w Stanach Zjednoczonych, akredytowaną także na Meksyk i Brazylię. W 2009 wróciła do pracy naukowo-dydaktycznej na Wydziale Prawa Uniwersytetu w Sarajewie oraz w Centrum Studiów Bezpieczeństwa BiH. Od 2012 do 2015 reprezentowała BiH jako ambasador w Belgii oraz Luksemburgu, a od września 2018 do 2019 w Katarze. 23 grudnia 2019 z nominacji Partii Akcji Demokratycznej została Minister Spraw Zagranicznych oraz wiceprzewodniczącą Rady Ministrów BiH.
Honorowa obywatelka Snellville, Jacksonville, Las Vegas.
Matka trójki dzieci, o imionach Semra, Seid i Ali.

</doc>
<doc id="4827275" url="https://pl.wikipedia.org/wiki?curid=4827275" title="Zawsze dziewica">
Zawsze dziewica



</doc>
<doc id="4827277" url="https://pl.wikipedia.org/wiki?curid=4827277" title="Domżarycy">
Domżarycy

Domżarycy (; , "Domżericy") – wieś na Białorusi, w obwodzie witebskim, w rejonie lepelskim, siedziba administracyjna sielsowietu. W 2009 roku liczyła 390 mieszkańców.

</doc>
<doc id="4827278" url="https://pl.wikipedia.org/wiki?curid=4827278" title="Krajcy">
Krajcy

Krajcy (; ) – wieś na Białorusi, w obwodzie witebskim, w rejonie lepelskim, w sielsowiecie Domżarycy. W 2009 roku liczyła 67 mieszkańców.

</doc>
<doc id="4827279" url="https://pl.wikipedia.org/wiki?curid=4827279" title="Szpital Praski">
Szpital Praski



</doc>
<doc id="4827280" url="https://pl.wikipedia.org/wiki?curid=4827280" title="Kwietcza">
Kwietcza

Kwietcza (; ) – wieś na Białorusi, w obwodzie witebskim, w rejonie lepelskim, w sielsowiecie Domżarycy. W 2009 roku liczyła 47 mieszkańców.

</doc>
<doc id="4827281" url="https://pl.wikipedia.org/wiki?curid=4827281" title="Franck R. Havenner">
Franck R. Havenner

Franck Roberts Havenner (ur. 20 września 1882 w Sherwood, zm. 24 lipca 1967 w San Francisco) – amerykański polityk, członek Partii Postępowej, a następnie Partii Demokratycznej.
Działalność polityczna.
W okresie od 3 stycznia 1937 do 3 stycznia 1941 przez dwie kadencje i ponownie od 3 stycznia 1945 do 3 stycznia 1953 przez cztery kadencje był przedstawicielem 4. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4827282" url="https://pl.wikipedia.org/wiki?curid=4827282" title="Lamaholot (lud)">
Lamaholot (lud)

Lamaholot, także: Ata Kiwan, Holo, Solor, Solot – indonezyjska grupa etniczna zamieszkująca wschodnią część wyspy Flores oraz wyspy Solor. Ich populacja wynosi 310 tys. osób.
Posługują się zróżnicowanym dialektalnie językiem lamaholot, należącym do wielkiej rodziny austronezyjskiej. Pod względem językowym są blisko spokrewnieni z ludem Sika.
Wyznają katolicyzm bądź islam. Obecne są także wierzenia tradycyjne. Dzielą się na dwie grupy: Demon i Padzi.
Zajmują się ręcznym rolnictwem tropikalnym (m.in. kukurydza, ryż, proso, pochrzyn, maniok, bataty, rośliny strączkowe). Mieszkańcy terenów przybrzeżnych trudnią się rybołówstwem. W wioskach nadmorskich prowadzi się handel tkaninami, odzieżą i narzędziami rolniczymi. Mają bogaty folklor literacki i muzyczny.
Tradycyjna organizacja społeczna opiera się na rodach patrylinearnych.

</doc>
<doc id="4827285" url="https://pl.wikipedia.org/wiki?curid=4827285" title="Niuki (obwód witebski)">
Niuki (obwód witebski)

Niuki (; , "Niwki") – wieś na Białorusi, w obwodzie witebskim, w rejonie lepelskim, w sielsowiecie Domżarycy. W 2009 roku liczyła 7 mieszkańców.

</doc>
<doc id="4827287" url="https://pl.wikipedia.org/wiki?curid=4827287" title="Pierachodcy">
Pierachodcy

Pierachodcy (; , "Pieriechodcy") – wieś na Białorusi, w obwodzie witebskim, w rejonie lepelskim, w sielsowiecie Domżarycy. W 2009 roku liczyła 27 mieszkańców.

</doc>
<doc id="4827288" url="https://pl.wikipedia.org/wiki?curid=4827288" title="Emma (film 2020)">
Emma (film 2020)

Emma. – brytyjski komediodramat kostiumowy z 2020 roku w reżyserii Autumn de Wilde. Adaptacja klasycznej powieści autorstwa Jane Austen pod tym samym tytułem.
Odbiór.
Box office.
Film "Emma." przyniósł około 10 milionów dolarów z dystrybucji w Stanach Zjednoczonych i Kanadzie oraz ponad 15 i pół mln w pozostałych państwach; razem blisko 26 milionów przychodu z biletów, przy budżecie szacowanym na dziesięć.
Ocena w mediach.
Film spotkał się z pozytywną reakcją krytyków. W agregatorze recenzji Rotten Tomatoes 87% z 233 recenzji jest pozytywnych, a średnia ocen wystawionych na ich podstawie wyniosła 7,28 na 10. Z kolei w agregatorze Metacritic średnia ważona ocen z 47 recenzji wyniosła 71 punktów na 100.

</doc>
<doc id="4827289" url="https://pl.wikipedia.org/wiki?curid=4827289" title="Rożna">
Rożna

Rożna (; , "Rożno") – wieś na Białorusi, w obwodzie witebskim, w rejonie lepelskim, w sielsowiecie Domżarycy. W 2009 roku liczyła 52 mieszkańców.

</doc>
<doc id="4827290" url="https://pl.wikipedia.org/wiki?curid=4827290" title="FK Bačka Topola w europejskich pucharach">
FK Bačka Topola w europejskich pucharach



</doc>
<doc id="4827293" url="https://pl.wikipedia.org/wiki?curid=4827293" title="Sauski Bor">
Sauski Bor

Sauski Bor (; , "Sawskij Bor") – wieś na Białorusi, w obwodzie witebskim, w rejonie lepelskim, w sielsowiecie Domżarycy. W 2009 roku liczyła 7 mieszkańców.

</doc>
<doc id="4827294" url="https://pl.wikipedia.org/wiki?curid=4827294" title="Stwolna">
Stwolna

Stwolna (; , "Stwolno") – wieś na Białorusi, w obwodzie witebskim, w rejonie lepelskim, w sielsowiecie Domżarycy. W 2009 roku liczyła 15 mieszkańców.

</doc>
<doc id="4827295" url="https://pl.wikipedia.org/wiki?curid=4827295" title="Wałowa Hara">
Wałowa Hara

Wałowa Hara (; , "Wołowa Gora") – wieś na Białorusi, w obwodzie witebskim, w rejonie lepelskim, w sielsowiecie Domżarycy. W 2009 roku liczyła 32 mieszkańców.

</doc>
<doc id="4827300" url="https://pl.wikipedia.org/wiki?curid=4827300" title="Rejang (lud)">
Rejang (lud)

Rejang – indonezyjska grupa etniczna zamieszkująca tereny prowincji Bengkulu na wyspie Sumatra. Ich populacja wynosi 397 tys. osób. 
Posługują się własnym językiem rejang z wielkiej rodziny austronezyjskiej, zróżnicowanym dialektalnie. Wykształcili własne pismo rejang. 
W przeważającej mierze wynają islam, zachowują także elementy wierzeń animistycznych.

</doc>
<doc id="4827301" url="https://pl.wikipedia.org/wiki?curid=4827301" title="Rejang">
Rejang



</doc>
<doc id="4827307" url="https://pl.wikipedia.org/wiki?curid=4827307" title="Braździeliszki">
Braździeliszki

Braździeliszki – dawna wieś. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Opsa.
Historia.
W czasach zaborów w granicach Imperium Rosyjskiego.
W latach 1921–1939 wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń, a następnie w gminie Opsa.
Według Powszechnego Spisu Ludności z 1921 roku zamieszkiwało tu 27 osób, 22 były wyznania rzymskokatolickiego, a 5 prawosławnego. Jednocześnie 22 mieszkańców zadeklarowało polską przynależność narodową, a 5 białoruską. Było tu 5 budynków mieszkalnych.
Miejscowość należała do parafii prawosławnej w Bohiniu i rzymskokatolickiej w Opsie. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Opsie.

</doc>
<doc id="4827310" url="https://pl.wikipedia.org/wiki?curid=4827310" title="Thomas Rolph">
Thomas Rolph

Thomas Rolph (ur. 17 stycznia 1885 w San Francisco, zm. 10 maja 1956 tamże) – amerykański polityk, członek Partii Republikańskiej, brat polityka Jamesa Rolpha.
Działalność polityczna.
W okresie od 3 stycznia 1941 do 3 stycznia 1945 przez dwie kadencje był przedstawicielem 4. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4827313" url="https://pl.wikipedia.org/wiki?curid=4827313" title="Seo Yi-ra">
Seo Yi-ra

Seo Yi-ra (kor. 서이라; ur. 31 października 1992 w Seulu) – południowokoreański łyżwiarz szybki specjalizujący się w short tracku, brązowy medalista igrzysk olimpijskich, multimedalista mistrzostw świata.
Wziął udział w igrzyskach olimpijskich w Pjongczangu w 2018 roku. Wystartował w dwóch konkurencjach – zdobył brązowy medal olimpijski w biegu na 1000 m, poza tym zajął czwarte miejsce w sztafecie, dziewiąte w biegu na 1500 m i czternaste w biegu na 500 m.
W latach 2016–2018 zdobył siedem medali mistrzostw świata (trzy złote, jeden srebrny i trzy brązowe), w 2017 roku trzy medale zimowych igrzysk azjatyckich (jeden złoty i dwa srebrne), w 2015 roku dwa medale zimowej uniwersjady (złoty i srebrny), a w 2011 roku cztery medale mistrzostw świata juniorów (trzy złote i jeden srebrny).

</doc>
<doc id="4827314" url="https://pl.wikipedia.org/wiki?curid=4827314" title="Bukietowo">
Bukietowo

Bukietowo – dawny folwark. Tereny, na których był położony, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W latach 1921–1939 folwark leżał w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 10 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne.
Miejscowość należała do parafii rzymskokatolickiej w Dalekiem. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Bohiń.

</doc>
<doc id="4827319" url="https://pl.wikipedia.org/wiki?curid=4827319" title="Esplanada (szczyt)">
Esplanada (szczyt)

Esplanada – szczyt w Górach Orlickich o wysokości 889 metrów w pobliżu Zieleńca. Na zboczu znajdują się wyciągi narciarskie.

</doc>
<doc id="4827323" url="https://pl.wikipedia.org/wiki?curid=4827323" title="Si Yajle">
Si Yajle



</doc>
<doc id="4827328" url="https://pl.wikipedia.org/wiki?curid=4827328" title="Książę Regent">
Książę Regent

Książę Regent (ang. "Prince Regent") – brytyjski serial telewizyjny wyprodukowany i transmitowany przez BBC w 1979 roku. Przedstawia życie Jerzego IV od czasów młodości jako Książę Regent i jego panowania jako króla. Składa się z ośmiu odcinków po 50 minut.
Wersja polska.
Źródło:
Nagrody.
Nagroda Brytyjskiej Akademii Filmowej: Wygrana: Najlepsza charakteryzacja – Toni Chapman
Nominacja w 3 kategoriach: Najlepszy projekt – Barry Newbery i Barrie Dobbins; Najlepszy Kostium – Raymond Hughes; Najlepszy operator telewizyjny – Rodney Taylor

</doc>
<doc id="4827334" url="https://pl.wikipedia.org/wiki?curid=4827334" title="Chmielnica (rejon brasławski)">
Chmielnica (rejon brasławski)

Chmielnica – dawna kolonia. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Opsa.
Historia.
W czasach zaborów w granicach Imperium Rosyjskiego.
W latach 1921–1939 kolonia leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń a następnie w gminie Opsa. 
Według Powszechnego Spisu Ludności z 1921 roku zamieszkiwało tu 21 osób, wszystkie były wyznania rzymskokatolickiego i zadeklarowały polską przynależność narodową. Były tu 2 budynki mieszkalne.
Miejscowość należała do parafii rzymskokatolickiej w Opsie. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Opsie.

</doc>
<doc id="4827345" url="https://pl.wikipedia.org/wiki?curid=4827345" title="Bacówka „Na Zadzielu&quot;">
Bacówka „Na Zadzielu&quot;



</doc>
<doc id="4827346" url="https://pl.wikipedia.org/wiki?curid=4827346" title="Ewa Bogucka Pudlis">
Ewa Bogucka Pudlis



</doc>
<doc id="4827350" url="https://pl.wikipedia.org/wiki?curid=4827350" title="Rajmund Pietraszkiewicz">
Rajmund Pietraszkiewicz

Rajmund Pietraszkiewicz (ur. 31 sierpnia 1934 w Żuchowiczach, obecnie rejon korelicki, zm. 29 sierpnia 2013) – polski działacz partyjny i państwowy, w latach 1973–1975 naczelnik powiatu gorzowskiego, w latach 1975–1982 wicewojewoda gorzowski.
Życiorys.
Syn Piotra i Stefanii. Od 1940 przebywał na zesłaniu w Kriwoje, po wojnie wraz z rodziną osiadł w Międzychodzie. Ukończył Państwową Szkołę Ogólnokształcącą nr 18 w Gorzowie Wielkopolskim, a w 1960 – Wyższą Szkołę Rolniczą w Poznaniu.
Wstąpił do Polskiej Zjednoczonej Partii Robotniczej, przed 1972 został sekretarzem Komitetu Miejskiego i Powiatowego PZPR w Gorzowie Wielkopolskim. Zasiadał w tamtejszej Powiatowej Radzie Narodowej, kierując nią od 19 kwietnia do 9 grudnia 1973. Następnie do 1 czerwca 1975 był ostatnim naczelnikiem powiatu gorzowskiego. W 1975 został członkiem egzekutywy Komitetu Wojewódzkiego PZPR w Gorzowie Wielkopolskim. Od 1 czerwca 1975 do 10 grudnia 1982 pełnił funkcję wicewojewody gorzowskiego, następnie do 1986 pozostawał rencistą. Później pracował m.in. jako doradca prezesa i dyrektor ds. inwestycji w przedsiębiorstwach, a także jako specjalista ds. ochrony wód w Zarządzie Wojewódzkim Polskiego Związku Wędkarskiego. Przez wiele lat był szefem zarządu wojewódzkiego Ochotniczej Straży Pożarnej w Gorzowie Wielkopolskim, działał też w organizacjach łowieckich.
5 września 2013 został pochowany na cmentarzu w Międzychodzie.

</doc>
<doc id="4827357" url="https://pl.wikipedia.org/wiki?curid=4827357" title="Qiu Bo">
Qiu Bo

Qiu Bo ( ur. 31 stycznia 1993) – chiński skoczek do wody. Srebrny medalista olimpijski z Londynu.
Zawody w 2012 były jego pierwszymi igrzyskami olimpijskimi. Po srebro sięgnął w skokach indywidualnych z dziesięciometrowej wieży. Był w tej konkurencji drugi na mistrzostwach świata w 2009, a na kolejnych trzech mistrzostwach globu sięgał po złoto. W 2011 był mistrzem świata w skokach synchronicznych. Partnerował mu Huo Liang. Zdobył dwa medale igrzysk azjatyckich, w 2016 był szósty na igrzyskach olimpijskich w skokach z wieży indywidualnie.

</doc>
<doc id="4827369" url="https://pl.wikipedia.org/wiki?curid=4827369" title="Józef Marcickiewicz">
Józef Marcickiewicz

Józef Marcickiewicz (ur. 4 października 1895 w Padwi Narodowej) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się w Padwi Narodowej, w ówczesnym powiecie mieleckim Królestwa Galicji i Lodomerii, w rodzinie Antoniego.
W czasie I wojny światowej służył jako sierżant w 4. kompanii I batalionu 4 Pułku Piechoty Legionów Polskich. Od 15 lipca 1915 do 6 października 1916 walczył na froncie lubelskim, a następnie wołyńskim. 4 kwietnia 1917 został wymieniony we wniosku o odznaczenie austriackim Krzyżem Wojskowym Karola.
18 marca 1919, jako podoficer byłych Legionów Polskich został mianowany z dniem 1 marca 1919 podporucznikiem w 4 Pułku Piechoty Legionów.
12 kwietnia 1927 został mianowany na stopień majora ze starszeństwem z 1 stycznia 1927 roku i 67. lokatą w korpusie oficerów piechoty. W maju tego roku został przydzielony do Oficerskiej Szkoły Piechoty w Ostrowi Mazowieckiej na stanowisko dowódcy kompanii. W lipcu 1929 został przeniesiony do 79 Pułku Piechoty w Słonimiu na stanowisko oficera sztabowego pułku. W marcu 1930 został przesunięty na stanowisko dowódcy batalionu. W grudniu 1932 ogłoszono jego przeniesienie do Szkoły Podchorążych Rezerwy Piechoty w Zambrowie na stanowisko dowódcy batalionu. W kwietniu 1934 został przeniesiony do 25 Pułku Piechoty w Piotrkowie na stanowisko dowódcy batalionu. Na stopień podpułkownika został mianowany ze starszeństwem z 19 marca 1937 i 17. lokatą w korpusie oficerów piechoty. W marcu 1939 pełnił służbę w 25 pp na stanowisku I zastępcy dowódcy pułku.
W czasie kampanii wrześniowej dowodził rezerwowym 145 Pułkiem Piechoty. W czasie walk z resztką I batalionu dotarł do Warszawy. Po kapitulacji załogi stolicy dostał się do niemieckiej niewoli. Przebywał w Oflagu XI B Braunschweig, a następnie Oflagu IV B Königstein i od 5 czerwca 1940 w Oflagu VII A Murnau.

</doc>
<doc id="4827376" url="https://pl.wikipedia.org/wiki?curid=4827376" title="Wang Xin (skoczkini do wody)">
Wang Xin (skoczkini do wody)

Wang Xin ( ur. 11 sierpnia 1992) – chińska skoczkini do wody. Dwukrotna medalistka olimpijska z Pekin.
Zawody w 2008 były jej jedynymi igrzyskami olimpijskimi. Po złoto sięgnęła w skokach synchronicznych z dziesięciometrowej wieży. Partnerowała jej Chen Ruolin. W rywalizacji indywidualnej zajęła trzecie miejsce. Indywidualnie była mistrzynią świata w 2007, w skokach synchronicznych w 2009.

</doc>
<doc id="4827385" url="https://pl.wikipedia.org/wiki?curid=4827385" title="Józef Przekwas">
Józef Przekwas

Józef Przekwas (ur. 11 marca 1940 w Krotoszynie) – polski działacz partyjny i państwowy, nauczyciel oraz inżynier, w latach 1987–1989 wicewojewoda gorzowski.
Życiorys.
Syn Wojciecha i Janiny. Z zawodu nauczyciel, obronił doktorat z nauk technicznych. W 1961 wstąpił do Polskiej Zjednoczonej Partii Robotniczej. Od 1973 do 1980 zajmował stanowisko sekretarza Komitetu Miejskiego PZPR w Barlinku, jednocześnie od 1971 do 1979 kierował Zespołem Szkół Zawodowych w tym mieście. Od 1979 do 1981 był zastępcą kuratora, a od 1981 do 1983 wojewódzkim kuratorem oświaty i wychowania. Od stycznia 1983 do stycznia 1987 pozostawał sekretarzem ds. propagandy w Komitecie Wojewódzkim PZPR w Gorzowie Wielkopolskim. Od stycznia 1987 do 1989 pełnił funkcję wicewojewody gorzowskiego.

</doc>
<doc id="4827386" url="https://pl.wikipedia.org/wiki?curid=4827386" title="Julius Kahn">
Julius Kahn

Julius Kahn (ur. 28 lutego 1861 w Kuppenheim w Niemczech, zm. 18 grudnia 1924 w San Francisco) – amerykański polityk, członek Partii Republikańskiej.
Działalność polityczna.
Od 1892 do 1894 zasiadał w California State Assembly. W okresie od 4 marca 1899 do 3 marca 1903 przez dwie kadencje i ponownie od 4 marca 1905 do śmierci 18 grudnia 1924 był przedstawicielem 4. okręgu wyborczego w stanie Kalifornia w Izbie Reprezentantów Stanów Zjednoczonych.
Jego żoną była Florence Prag Kahn.

</doc>
<doc id="4827388" url="https://pl.wikipedia.org/wiki?curid=4827388" title="Skradzione słońce (film 1944)">
Skradzione słońce (film 1944)

Skradzione słońce (ros. Краденое солнце) – radziecki czarno-biały krótkometrażowy film animowany z 1944 roku w reżyserii Iwana Iwanow-Wano powstały na podstawie bajki Kornela Czukowskiego o tej samej nazwie.
Animatorzy.
Faina Jepifanowa, Roman Dawydow, Grigorij Kozłow, Tatjana Fiodorowa, Lew Pozdniejew.

</doc>
<doc id="4827392" url="https://pl.wikipedia.org/wiki?curid=4827392" title="Taffy Abel">
Taffy Abel

Taffy Abel, właśc. Clarence John Abel (ur. 28 maja 1900 w Sault Ste. Marie, zm. 1 sierpnia 1964 tamże) – amerykański hokeista występujący na pozycji obrońcy, reprezentant kraju, srebrny medalista olimpijski.
W 1924 roku wystąpił na igrzyskach olimpijskich w Chamonix. Pełnił rolę chorążego reprezentacji Stanów Zjednoczonych podczas ceremonii otwarcia igrzysk. W turnieju hokejowym zdobył srebrny medal olimpijski, zagrał we wszystkich sześciu meczach, w których zdobył piętnaście goli.
W sezonie 1924/1925 reprezentował St. Paul Hockey Club, w kolejnym sezonie Minneapolis Millers w CHL. Od sezonu 1926/1927 występował w NHL – do sezonu 1928/1929 w barwach New York Rangers, a następnie do sezonu 1933/1934 w barwach Chicago Blackhawks. W nowojorskim klubie rozegrał 111 meczów, w których zdobył jedenaście goli. W klubie z Chicago zagrał w lidze 222 mecze, w których zdobył dziewięć goli.

</doc>
<doc id="4827399" url="https://pl.wikipedia.org/wiki?curid=4827399" title="Szczup">
Szczup



</doc>
<doc id="4827402" url="https://pl.wikipedia.org/wiki?curid=4827402" title="Achmiet Mambietow">
Achmiet Mambietow

Achmiet Ismagułowicz Mambietow (; ur. 1908 w obwodzie semipałatyńskim, zm. 20 kwietnia 1965 w Ałma-Acie) – radziecki polityk, działacz partyjny i państwowy Kazachskiej SRR.
Życiorys.
Od 1925 do 1928 pracował jako kurier i młodszy rachmistrz Tatarskiego Banku Komunalnego, należał do Komsomołu i WKP(b). W latach 1928–1933 studiował w Moskiewskiej Akademii Rolniczej im. Timiriazewa, po czym na krótko został zootechnikiem w truście w Ałma-Acie, a później adiunktem w Ałmaackiej Wyższej Komunistycznej Szkole Rolniczej, następnie 1937–1939 odbywał służbę w Armii Czerwonej. Po zwolnieniu z armii w 1939 został instruktorem KC Komunistycznej Partii (bolszewików) Kazachstanu (KP(b)K), 1939–1942 był I sekretarzem KC Komsomołu Kazachstanu, 1942–1943 zastępcą kierownika Wydziału Kadr KC KP(b)K, a 1943–1944 sekretarzem Komitetu Obwodowego KP(b)K w Pawłodarze ds. kadr. W 1944 został zastępcą sekretarza KC KP(b)K ds. hodowli, 1945–1947 uczył się w Wyższej Szkole Organizatorów Partyjnych przy KC WKP(b), 1947–1950 był II sekretarzem Komitetu Obwodowego KP(b)K w Dżambule, a 1950–1951 przewodniczącym Komitetu Wykonawczego Kustanajskiej Rady Obwodowej. Następnie przez rok uczył się na kursach przy KC WKP(b), po czym 1952–1953 pełnił funkcję ministra gospodarki rolnej Kazachskiej SRR, a 1953–1955 był przewodniczącym Komitetu Wykonawczego Pawłodarskiej Rady Obwodowej. W latach 1955–1960 kierował Wydziałem Rolnym Komitetu Obwodowego KPK w Gurjewie, 1960–1962 był instruktorem technicznym Kazachskiej Republikańskiej Rady Związków Zawodowych, 1962–1963 przewodniczącym Kazachskiego Republikańskiego Komitetu Związków Zawodowych Robotników Gospodarki Rolnej, a 1963–1965 sekretarzem Kazachskiej Republikańskiej Rady Związków Zawodowych. Był odznaczony Orderem Czerwonego Sztandaru Pracy i Orderem Wojny Ojczyźnianej II klasy.

</doc>
<doc id="4827403" url="https://pl.wikipedia.org/wiki?curid=4827403" title="Água Doce do Maranhão">
Água Doce do Maranhão

Água Doce do Maranhão – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 443,3 km2. Według danych ze spisu ludności w 2010 roku gmina liczyła 11 581 mieszkańców, co dało gęstość zaludnienia 26,13 osób/km2. Dane szacunkowe z 2019 roku podają liczbę 12 571 mieszkańców. 
Gminę utworzono w 1994 roku, wcześniej tereny te administracyjnie były przynależne do gminy Araioses.

</doc>
<doc id="4827404" url="https://pl.wikipedia.org/wiki?curid=4827404" title="Agua Doce do Maranhao">
Agua Doce do Maranhao



</doc>
<doc id="4827405" url="https://pl.wikipedia.org/wiki?curid=4827405" title="Nias (ujednoznacznienie)">
Nias (ujednoznacznienie)



</doc>
<doc id="4827413" url="https://pl.wikipedia.org/wiki?curid=4827413" title="Florian Marcińczyk">
Florian Marcińczyk

Florian Marcińczyk (ur. 20 września 1941 w Scietkowszczyznie, obecnie w rejonie zdzięcielskim, zm. 9 stycznia 2011) – polski działacz partyjny i państwowy, w latach 1980–1989 wicewojewoda gorzowski.
Życiorys.
Syn Floriana i Anny. Wstąpił do Polskiej Zjednoczonej Partii Robotniczej. Od 1969 do 1973 był sekretarzem ds. ekonomicznych, a od 1973 do 1975 – I sekretarzem Komitetu Powiatowego PZPR w Żaganiu. Od 1 czerwca 1975 kierował Wydziałem Ekonomicznym w Komitecie Wojewódzkim PZPR w Gorzowie Wielkopolskim, od 1980 był członkiem jego sekretariatu. Od lipca 1980 do września 1989 pełnił funkcję wicewojewody gorzowskiego, odpowiedzialnego m.in. za handel, budownictwo i sprawy społeczne; jednocześnie od sierpnia do września 1988 tymczasowo sprawował obowiązki wojewody.
Pochowany 13 stycznia 2011 na Cmentarzu Komunalnym w Gorzowie Wielkopolskim.

</doc>
<doc id="4827417" url="https://pl.wikipedia.org/wiki?curid=4827417" title="Edward J. Livernash">
Edward J. Livernash

Edward James Livernash (ur. 14 lutego 1866 w San Andreas, zm. 1 czerwca 1938 w Santa Clara) – amerykański polityk, członek Partii Demokratycznej.
Działalność polityczna.
W okresie od 4 marca 1903 do 3 marca 1905 przez jedną kadencję był przedstawicielem 4. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4827418" url="https://pl.wikipedia.org/wiki?curid=4827418" title="Aleksandr Garagasz">
Aleksandr Garagasz

Aleksandr Diementjewicz Garagasz (ros. Александр Дементьевич Гарагаш, ur. 15 lipca 1906 w Jekaterynosławiu, zm. 24 stycznia 1974 w Moskwie) – radziecki polityk, działacz partyjny.
Życiorys.
Działał w Komsomole i WKP(b), kierował jednym z wydziałów Komitetu Okręgowego Komsomołu Ukrainy, do 1928 był przedstawicielem Komitetu Okręgowego Komsomołu w Okręgowej Radzie Związku Budowlańców. W 1928 został powołany do służby wojskowej, po której do 1930 był słuchaczem fakultetu robotniczego, a 1930-1933 studiował w Moskiewskim Instytucie Orientalistyki (nie ukończył studiów). W 1933 został zastępcą szefa i później szefem Wydziału Politycznego sowchozu, 1937-1938 był I sekretarzem Sarkandzkiego Komitetu Rejonowego Komunistycznej Partii (bolszewików) Kazachstanu w obwodzie ałmaackim, a 1939-1941 szefem Obwodowego Oddziału Rolnego w Akmolińsku. W 1941 pełnił funkcję I sekretarza Mołotowskiego Komitetu Rejonowego KP(b)K w obwodzie akmolińskim, 1941-1943 sekretarza Komitetu Obwodowego KP(b)K w Akmolińsku, w 1943 II sekretarza Komitetu Obwodowego KP(b)K w Kyzyłordzie, a 1943-1951 I sekretarza Komitetu Obwodowego KP(b)K w Semipałatyńsku. W latach 1951-1954 był I zastępcą przewodniczącego Rady Ministrów Kazachskiej SRR, 1954-1957 ministrem przemysłu produktów mięsnych i mlecznych Kazachskiej SRR, a od 1957 do stycznia 1963 przewodniczącym Komitetu Wykonawczego Kustanajskiej Rady Obwodowej, następnie przeszedł na emeryturę.

</doc>
<doc id="4827420" url="https://pl.wikipedia.org/wiki?curid=4827420" title="Nabil Atif">
Nabil Atif

Nabil Atif (, ur. 1972 w Casablance) – marokański aktor filmowy i telewizyjny. Wystąpił w wielu marokańskich filmach i serialach.

</doc>
<doc id="4827423" url="https://pl.wikipedia.org/wiki?curid=4827423" title="Achmet Mambetow">
Achmet Mambetow



</doc>
<doc id="4827426" url="https://pl.wikipedia.org/wiki?curid=4827426" title="Małgorzata Lesiewicz-Przybył">
Małgorzata Lesiewicz-Przybył

Małgorzata Lesiewicz-Przybył (ur. w Szczecinie) – polska śpiewaczka operowa (sopran).
Absolwentka Akademii Muzycznej we Wrocławiu (1984 - klasa fortepianu Jana Jasińskiego oraz 1988 - klasa śpiewu Bożeny Karłowskiej). Laureatka międzynarodowych konkursów wokalnych. Solistka Opery w Szczecinie (1990–1991), Opery Wrocławskiej (1991–1992), Opery Krakowskiej (1992-2009). Śpiewała również m.in. w Teatrze Wielkim w Warszawie i Operze Nova w Bydgoszczy.

</doc>
<doc id="4827427" url="https://pl.wikipedia.org/wiki?curid=4827427" title="Nias (lud)">
Nias (lud)

Nias ("Niha"), Niasowie – indonezyjska grupa etniczna zamieszkująca wyspę Nias oraz okoliczne wyspy w prowincji Sumatra Północna. Ich liczebność wynosi 600 tys. osób. Posługują się własnym językiem nias z wielkiej rodziny austronezyjskiej, a także narodowym językiem indonezyjskim. W dużej części wyznają chrześcijaństwo (protestantyzm), niektórzy utrzymują wierzenia tradycyjne.
Żyją we wsiach zwanych "banua", w domach tradycyjnych ("omo hada") lub zwykłych ("omo pasisir"), spoza architektury ludowej. Podstawę gospodarki tworzy rolnictwo ręczne (ryż suchy, kukurydza, rośliny bulwiaste i okopowe, banany, drzewa owocowe). Rybołówstwo i łowiectwo odgrywają rolę pomocniczą.

</doc>
<doc id="4827428" url="https://pl.wikipedia.org/wiki?curid=4827428" title="Kościół św. Mikołaja BW w Wierzchlesie">
Kościół św. Mikołaja BW w Wierzchlesie

Kościół świętego Mikołaja Biskupa Wyznawcy – rzymskokatolicki kościół parafialny należący do parafii pod tym samym wezwaniem (dekanat Wieluń – św. Wojciecha archidiecezji częstochowskiej) w Wierzchlesie.
Historia.
Świątynia została zbudowana zapewne w XV wieku w stylu gotyckim. W następnych wiekach kościół był przebudowywany i restaurowany. W 1603 roku świątynia została spalona, jednakże krótko potem została odbudowana. Gruntowna przebudowa kościoła została wykonana w 1760 roku, dzięki wsparciu Felicjana Wierzchleyskiego herbu Berszten – miejscowego dziedzica, sędziego ziemskiego i późniejszego członka Sejmu Wielkiego. Wówczas to budowla otrzymała cechy stylu barokowego oraz zostało dobudowane ośmiokątne pomieszczenie przy nawie i jednocześnie została rozebrana wieża. Jej ocalała część jest obecnie kruchtą. W 1873 roku zostały uzupełnione zdobienia wewnętrzne. W 1914 roku świątynia została gruntownie wyremontowana. Prace remontowe zostały wsparte przez późniejszego, wieloletniego proboszcza parafii księdza Wawrzyńca Głogowskiego, który został w 1942 roku zamordowany w niemieckim obozie koncentracyjnym w Dachau. W latach 1939–1945 kościół został przeznaczony przez okupanta na skład zboża. Wówczas to zostały zrabowane z wnętrza cenne przedmioty. Po II wojnie światowej został wymieniony dach, odnowione tynki, pomalowane wnętrze oraz zamontowana instalacja elektryczna. Poza tym świątynia otrzymała nowe dzwony oraz drewnianą podłogę. W 1997 roku została odnowiona zakrystia. Pod koniec XX w. zostały przeprowadzone prace konserwatorskie ambony, chrzcielnicy oraz ołtarza głównego.
Architektura.
Kościół jest orientowany i reprezentuje styl barokowy. Składa się z jednej prostokątnej nawy oraz krótszego i węższego prezbiterium, a także dostawionej od strony południowej zakrystii. Od strony północnej do budowli jest dostawione ośmioboczne pomieszczenie – zapewne z XVIII stulecia, natomiast od strony zachodniej kruchta. Świątynia ma ostrołukowe okna oraz skarpy widoczne szczególnie od strony północnej i południowej. Budowla nakryta jest dachem dwuspadowym, zwieńczonym barokową sygnaturką. Kościół posiada cenne zabytki sakralne, między innymi późnogotycką chrzcielnicę, piękne rokokowe ołtarze, wykonane w II połowie XVIII wieku oraz ambonę w stylu barokowym, także z XVIII wieku. Ciekawa jest również płyta nagrobna Alberta i Katarzyny Gaszyńskich ozdobiona herbami Berszten i Poraj. W ołtarzu głównym znajduje się kopia obrazu Matki Boskiej Częstochowskiej, którą można zobaczyć po podniesieniu obrazu z wizerunkiem św. Rocha. Na sklepieniu znajduje się malowidło Wniebowzięcia Najświętszej Maryi Panny.
Obraz Matki Bożej Wierzchlejskiej.
Obraz pochodzi najprawdopodobniej z XVIII w. W opinii historyków sztuki zastąpił on inną starszą kopię ikony Matki Bożej Częstochowskiej znajdującą się w Wierzchlesie znacznie wcześniej i już wtedy słynącą łaskami. Akta wizytacji biskupiej z 1668 r. wspominają, iż "w wielkim ołtarzu tutejszej świątyni znajduje się obraz Matki Bożej Częstochowskiej z dwoma pozłacanymi, srebrnymi koronami, 19 wotami". O obrazie tym, a także o jego kulcie wspominają również dokumenty wizytacji biskupich z 1730 i 1746 r. Obraz pokryty jest srebrną sukienką ufundowaną przez proboszcza ks. Klemensa Brzozowskiego w 1886 r. Kościół w Wierzchlesie został ustanowiony sanktuarium diecezjalnym.

</doc>
<doc id="4827430" url="https://pl.wikipedia.org/wiki?curid=4827430" title="Niasowie">
Niasowie



</doc>
<doc id="4827431" url="https://pl.wikipedia.org/wiki?curid=4827431" title="Borysów (stacja kolejowa)">
Borysów (stacja kolejowa)

Borysów (, ) – stacja kolejowa w miejscowości Borysów, w rejonie borysowskim, w obwodzie mińskim, na Białorusi. Leży na linii Moskwa - Mińsk - Brześć. Główny dworzec kolejowy miasta.
Stacja powstała w XIX w. na linii Kolei Moskiewsko-Brzeskiej pomiędzy stacjami Bojary a Żodzino.

</doc>
<doc id="4827435" url="https://pl.wikipedia.org/wiki?curid=4827435" title="Przemarsz niemieckich jeńców wojennych w Moskwie">
Przemarsz niemieckich jeńców wojennych w Moskwie

Przemarsz niemieckich jeńców wojennych w Moskwie (także Parada zwyciężonych, Operacja „Wielki walc”) – przemarsz 57 tysięcy niemieckich jeńców wojennych ulicami Moskwy 17 lipca 1944.
Geneza.
Latem 1944 Armia Czerwona zadała Niemcom najbardziej katastrofalną porażkę w czasie II wojny światowej. W wyniku ofensywy na Białorusi, znanej jako operacja Bagration, jednostki Wehrmachtu straciły około pół miliona żołnierzy, a Grupa Armii „Środek” praktycznie przestała istnieć. Tak wielki sukces był wart świętowania i chociaż operacja jeszcze się nie skończyła, dyktator Józef Stalin postanowił zorganizować niezwykłą paradę. Operacja dostarczenia niemieckich jeńców wojennych do Moskwy i przeprowadzenia parady została nazwana na cześć amerykańskiego musicalu "Wielki walc" z 1938, który był bardzo popularny w Związku Radzieckim. Parada miała pokazać aliantom i całemu światu skalę sukcesów Armii Czerwonej. Spośród wielkiej masy niemieckich żołnierzy wziętych do niewoli podczas operacji Bagration wybrano 57 tysięcy, zdolnych wytrzymać przemarsz wielu kilometrów. Dla pewności, że sprostają temu wysiłkowi, byli dobrze karmieni, ale nie wolno im było się umyć – chodziło o to, by moskwianie zobaczyli Niemców w opłakanym stanie.
Przemarsz.
Od 14 lipca do Moskwy zaczęły przybywać pociągi z niemieckimi jeńcami. Umieszczono ich na stadionie Dinamo i hipodromie. Operacja została przeprowadzona w tajemnicy. Mieszkańcy Moskwy zostali poinformowani drogą radiową o nadchodzącej paradzie wczesnym rankiem 17 lipca. 
Niemieccy jeńcy maszerowali w dużych kolumnach po 600 mężczyzn, po 20 w rzędzie. Na czele marszu było 19 generałów i 6 pułkowników, w pełnym umundurowaniu i z odznaczeniami. Za nimi podążało ponad 1000 oficerów i mnóstwo zwykłej piechoty w ubraniach, w których zostali schwytani. Oficjalnie jeńców strzegła tylko niewielka liczba radzieckich żołnierzy i jeźdźców z szablami, ale w rzeczywistości dziesiątki tysięcy żołnierzy Armii Czerwonej i około 12 tysięcy funkcjonariuszy NKWD było w gotowości, aby zapewnić bezpieczeństwo operacji. Poza przekleństwami ludności i próbami rzucania w jeńców kamieniami przemarsz przebiegł spokojnie. Niemiecki jeniec Berhard Braun wspominał: Po paradzie ulicami, którymi maszerowali niemieccy żołnierze przejechały polewaczki, symbolicznie wypłukując Moskwę z „brudu”.

</doc>
<doc id="4827438" url="https://pl.wikipedia.org/wiki?curid=4827438" title="Chen Aisen">
Chen Aisen

Chen Aisen ( ur. 22 października 1995) – chiński skoczek do wody. Dwukrotny złoty medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. Po złoto sięgnął w obu konkurencjach skoków z dziesięciometrowej wieży. Triumfował indywidualnie i w skokach synchronicznych. Partnerował mu Lin Yue. Trzykrotnie - w 2015, 2017 i 2019 - był mistrzem świata w skokach synchronicznych, w 2017 zdobył też srebro indywidualnie. W 2014 zwyciężył na igrzyskach azjatyckich w skokach synchronicznych.

</doc>
<doc id="4827439" url="https://pl.wikipedia.org/wiki?curid=4827439" title="Gayo (lud)">
Gayo (lud)

Gayo – indonezyjska grupa etniczna z terenów górskich na północnej Sumatrze. Ich populacja wynosi 170 tys. osób. Posługują się własnym językiem gayo z wielkiej rodziny austronezyjskiej, a także narodowym językiem indonezyjskim bądź językiem aceh. W przeważającej części wyznają islam w odmianie sunnickiej, choć zachowują także elementy wierzeń tradycyjnych. 
W XVI–XVII w. byli podporządkowani Sułtanatowi Aceh i znajdowali się pod wpływem kulturowym ludu Aczinów. Przyjęli od nich islam. Do XX w. nie utrzymywali kontaktów z Europejczykami.

</doc>
<doc id="4827440" url="https://pl.wikipedia.org/wiki?curid=4827440" title="Lars Burås">
Lars Burås

&lt;del&gt;&lt;/del&gt;
Lars Burås (ur. 17 stycznia 1995 w Lillehammer) – norweski kombinator norweski, medalista mistrzostw świata juniorów.
Kariera.
Na międzynarodowej arenie, w zawodach indywidualnych, zadebiutował 10 stycznia 2015 w Høydalsmo, gdzie w zawodach Pucharu Kontynentalnego zajął dziewiąte miejsce. W lutym 2015 roku wystąpił na mistrzostwach świata juniorów w Ałmaty, gdzie zajął 5. i 8. miejsce indywidualnie oraz trzecie miejsce w zawodach drużynowych.
W Pucharze Świata zadebiutował 5 stycznia 2019 roku w estońskim Otepää zajmując 31. miejsce w Gundersenie. Nigdy w karierze nie zdobył pucharowych punktów.
W kwietniu 2022 roku ogłosił zakończenie kariery.
Osiągnięcia.
Puchar Świata.
Miejsca na podium chronologicznie.
Jak dotąd Burås nie stawał na podium indywidualnych zawodów Pucharu Świata.

</doc>
<doc id="4827441" url="https://pl.wikipedia.org/wiki?curid=4827441" title="Pływalnia ZSMEiE w Toruniu">
Pływalnia ZSMEiE w Toruniu



</doc>
<doc id="4827442" url="https://pl.wikipedia.org/wiki?curid=4827442" title="Ślimak Maciuś i krasnoludek Goździk">
Ślimak Maciuś i krasnoludek Goździk

Ślimak Maciuś i krasnoludek Goździk ("Slimák Maťo a škriatok Klinček") – czesko-słowacki serial animowany o przygodach dwóch przyjaciół ślimaka Maciusia i krasnoludka Goździka. Serię wyprodukowano w latach 1976–1987 i wyreżyserował ją Jaroslav Cita.
Wersja polska.
W Polsce serial emitowany był w Dobranocce.
Źródło:

</doc>
<doc id="4827443" url="https://pl.wikipedia.org/wiki?curid=4827443" title="Gayo">
Gayo



</doc>
<doc id="4827445" url="https://pl.wikipedia.org/wiki?curid=4827445" title="Królestwo Gapi">
Królestwo Gapi



</doc>
<doc id="4827446" url="https://pl.wikipedia.org/wiki?curid=4827446" title="Krzyworoskie Zagłębie Rud Żelaza">
Krzyworoskie Zagłębie Rud Żelaza

Krzyworoskie Zagłębie Rud Żelaza () – strefa złożowa rud żelaza leżąca we wschodniej Ukrainie, w większości na terenie obwodu dniepropetrowskiego, z głównym centrum w rejonie miasta Krzywy Róg.
Złoża rud występują w siedmiu poziomach w obrębie paleoproterozoicznej serii krzyworoskiej utworzonej z silnie sfałdowanych skal metamorficznych tworzących synklinę. Krzyworoskie Zagłębie Rud Żelaza należy do najzasobniejszych w rudy żelaza zagłębi na Ziem. Strefa złożowa ma przebieg południkowy, około 100 km długości i do 6–7 km szerokości, a rudę wydobywa się od partii przypowierzchniowych, aż do głębokości 350 m. Wydobycie prowadzone jest zarówno metodą odkrywkową, jak i kopalniami głębinowymi. Tutejsze złoże należy do kategorii złóż zmetamorfizowanych. Wyróżnia się w zagłębiu rudy bogate o zawartości żelaza około 65% (zasoby ok. 2 mld ton) i rudy ubogie o zawartości żelaza 25–45% i zasobach obliczanych na 19 mld ton. Rudy ubogie wiążą się z przeobrażonymi skałami morskimi i występują w kompleksach laminowanych kwarcytów żelazistych (Gabzdyl określa je jako jaspility żelaziste) o rozciągłości bocznej rzędu kilkudziesięciu kilometrów, a miąższości kilkuset metrów. Głównymi minerałami rudnymi są w nich hematyt, martyt i magnetyt. Rudy bogate są pochodzenia hydrotermalnego, mają znacznie mniejsze rozprzestrzenienie i ciągłość i wiążą się ze strefami tektonicznymi, gdzie występują jako soczewy i pokłady. Minerały rudne są tutaj analogiczne, jak w rudach ubogich.
Eksploatację rozpoczęto w roku 1881. W 1940 roku pozyskano 19 mln, a w 1959 – ponad 47 mln ton rud. Eksploatacja miejscowych rud stała się podstawą rozwoju hutnictwa żelaznego Ukrainy oraz południowej Rosji, a zwłaszcza rozwoju miasta Krzywy Róg, gdzie powstał nie tylko przemysł hutniczy, ale i maszynowy. W okresie PRL rudy krzyworoskie były jednym z głównych surowców, na których opierała się działalność hut żelaza w Polsce.

</doc>
<doc id="4827447" url="https://pl.wikipedia.org/wiki?curid=4827447" title="Natalia Szostak">
Natalia Szostak

Natalia Szostak (ur. 1987 w Dzierżoniowie) – polska dziennikarka specjalizująca się w tematyce kulturalnej.
Życiorys.
Jako nastolatka związana była z lokalnym teatrem Kątem. Absolwentka dziennikarstwa i iberystyki na Uniwersytecie Wrocławskim. Studiowała między innymi w Meksyku i Hiszpanii. W 2014 roku ukończyła Polską Szkołę Reportażu.
W 2019 roku relacjonowała w „Gazecie Wyborczej” przyznanie literackiej nagrody Nobla pisarce Oldze Tokarczuk.
Jest związana z „Gazetą Wyborczą” od 2012 roku i dwumiesięcznikiem „Książki. Magazyn do czytania”.
Pod koniec kwietnia 2021 roku za pośrednictwem mediów społecznościowych poinformowała, że zmienia redakcję i od maja będzie dziennikarką magazynu "Wysokie Obcasy Extra".
Nagrody i wyróżnienia.
W 2017 roku została nominowana przez Polską Izbę Książki do nagrody PIK-owy Laur w kategorii najciekawsza prezentacja książki i czytania w mediach drukowanych.

</doc>
<doc id="4827449" url="https://pl.wikipedia.org/wiki?curid=4827449" title="Dajakowie morscy">
Dajakowie morscy



</doc>
<doc id="4827458" url="https://pl.wikipedia.org/wiki?curid=4827458" title="Fabio Carta">
Fabio Carta

Fabio Carta (ur. 6 października 1977 w Turynie) – włoski łyżwiarz szybki specjalizujący się w short tracku, srebrny medalista igrzysk olimpijskich, multimedalista mistrzostw świata i Europy.
Trzykrotnie uczestniczył w zimowych igrzyskach olimpijskich. Podczas igrzysk w Nagano wziął udział w trzech konkurencjach – zajął czwarte miejsce w biegu sztafetowym, szóstą pozycję w biegu na 1000 m i jedenastą w biegu na 500 m. Podczas kolejnych zimowych igrzysk, w 2002 roku w Salt Lake City, zdobył srebrny medal olimpijski w biegu sztafetowym (wraz z nim we włoskiej sztafecie wystąpili Maurizio Carnino, Michele Antonioli, Nicola Franceschina i Nicola Rodigari), ponadto był czwarty w biegu na 1500 m, szósty na 1000 m i dziewiąty na 500 m. W 2006 roku na igrzyskach w Turynie zajął czwarte miejsce w sztafecie, siódme w biegu na 1500 m i ósme na 1000 m.
W latach 1997–2004 zdobył piętnaście medali mistrzostw świata (jeden złoty, trzy srebrne i jedenaście brązowych), w latach 1996–2007 pięć medali drużynowych mistrzostw świata (jeden srebrny i cztery brązowe), w latach 1997–2008 42 medale mistrzostw Europy (29 złotych, 9 srebrnych i 4 brązowe), a w latach 1994–1995 dwa medale mistrzostw świata juniorów (srebrny i brązowy).
Jego starszym bratem jest Davide Carta, łyżwiarz szybki startujący na długim torze, olimpijczyk z Lillehammer (1994), Nagano (1998) i Salt Lake City (2002).

</doc>
<doc id="4827461" url="https://pl.wikipedia.org/wiki?curid=4827461" title="Jerzy Roszak (inżynier)">
Jerzy Roszak (inżynier)

Jerzy Roszak (ur. 26 stycznia 1916 w Tule, zm. 25 sierpnia 1993 w Warszawie) – polski chemik, rektor Akademii Techniczno-Rolniczej w Bydgoszczy. 
Życiorys.
Od 1946 do 1948 pracował w Państwowym Instytucie Hydrologiczno-Meteorologicznym, a następnie pracował i studiował na Politechnice Warszawskiej. W 1951 ukończył studia i uzyskał stopień inżyniera chemika, podjął wówczas równoległą pracę w Instytucie Chemii Przemysłowej i pracował tam do 1957. W 1957 obronił doktorat, a w 1967 habilitował się. Należał do organizatorów Instytutu Inżynierii Chemicznej, w latach 1971-1973 pełnił funkcję dziekana Wydziału Technologii Chemicznej. W 1974 został pierwszym rektorem Akademii Techniczno-Rolniczej w Bydgoszczy, która powstała z połączenia Wyższej Szkoły Inżynierskiej i filii poznańskiej Akademii Rolniczej. Od 1975 był równocześnie kierownikiem Zakładu Inżynierii Chemicznej, w tym samym roku otrzymał tytuł profesora nadzwyczajnego nauk technicznych. W 1981 przestał być rektorem oraz zrezygnował w funkcji kierowniczej ponieważ przeszedł na emeryturę. 
Jerzy Roszak był promotorem ośmiu prac doktorskich, jego dorobek stanowi dwadzieścia publikacji naukowych z zakresu inżynierii chemicznej, których był autorem lub współautorem. Zasiadał w Komitecie Inżynierii Chemicznej Polskiej Akademii Nauk (1967-1989), był członkiem Polskiego Towarzystwa Chemicznego oraz Bydgoskiego Towarzystwa Naukowego.
Zmarł w 1993, został pochowany na cmentarzu Wolskim w Warszawie (kw. 22, rząd IV, grób 17).

</doc>
<doc id="4827462" url="https://pl.wikipedia.org/wiki?curid=4827462" title="São Pedro da Água Branca">
São Pedro da Água Branca

São Pedro da Água Branca – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 720,5 km2. Według danych ze spisu ludności w 2010 roku gmina liczyła 12 028 mieszkańców, a gęstość zaludnienia wynosiła 16,7 osób/km2. Dane szacunkowe z 2019 roku podają liczbę 12 690 mieszkańców. 
Gminę utworzono w 1994 roku, wcześniej tereny te administracyjnie były przynależne do gminy Imperatriz.

</doc>
<doc id="4827463" url="https://pl.wikipedia.org/wiki?curid=4827463" title="Sao Pedro da Agua Branca">
Sao Pedro da Agua Branca



</doc>
<doc id="4827464" url="https://pl.wikipedia.org/wiki?curid=4827464" title="Submarine Titans">
Submarine Titans

Submarine Titans – strategiczna gra czasu rzeczywistego opracowana przez Ellipse Studios i wydana przez Strategy First dla systemu operacyjnego Microsoft Windows. Gra miała swoją premierę 24 lipca 2000 roku. Ponownie wydana w formie cyfrowej 20 grudnia 2019 roku w serwisie GOG i 18 marca 2020 na Steam.
Fabuła.
Historia "Submarine Titans" rozpoczyna się w 2040 roku, kiedy społeczność naukowa przewiduje, że za siedem lat olbrzymia kometa, zwana Kometą Clark, uderzy w Ziemię, powodując topnienie biegunów i zatapiając niemal całą powierzchnię Ziemi. Dzięki tym informacjom rasa ludzka zaczyna przygotowywać się do ostatecznego ustanowienia swojego społeczeństwa w głębinach oceanu. Ostatecznie w 2047 roku dochodzi do zderzenia komety z Ziemią i zniszczenia znacznej jej części i większości populacji. Uderzenie przeżyło kilkadziesiąt tysięcy ludzi, skulonych w podwodnych sklepieniach i zanurzonych instalacjach, którzy następnie zaczęli budować nowe społeczeństwo. 12 lat później nastąpiło szybkie nagrzanie oceanów i doszło do stopienia lodowców; poziom wody wzrósł o ponad 18 m, a ocaleni na lądzie zostali zmuszeni do powrotu na poziom egzystencji, prowadząc skromne życie w społecznościach wsobnych. Stopniowo, w nowym stuleciu, dwa światowe mocarstwa, które przeciwstawiły się komecie i walczyły o kontrolę nad światem, przywróciły swoją władzę nad rozproszonymi podwodnymi koloniami. Do władzy dochodzą dwie rywalizujące ze sobą cywilizacje ludzkie: Białe Rekiny (ang. "White Sharks"), które łakną dominacji nad podwodnym wszechświatem oraz technologicznie zaawansowane i chroniące środowisko Czarne Ośmiornice (ang. "Black Octopi"). W roku 2094, w jądrze komety odkryto nowy pierwiastek chemiczny, zwany Corium 276, który stał się istotnym zasobem dla przetrwania rasy ludzkiej na dnie morza. W wyniku tego walczące strony stały się jeszcze potężniejsze, ponieważ nowy minerał był w stanie lepiej zasilać ich bazy i jednostki. Podczas gdy obie strony gromadzą zasoby i technologie, przygotowując się do nieuchronnej wojny, która ma się wkrótce rozpocząć, w tym samym czasie trzecia rasa obcego pochodzenia zwana Silikonami (ang. "Silicons") budzi się ze snu pod głębinami oceanów. Obca rasa chce pozbyć się ludzkości z planety. W czasie wojny o nowy minerał w 2110 roku odkryto, że kometa Clark była używana jako statek przez rasę kosmitów. Silikony podróżowały wewnątrz komety w poszukiwaniu nowej planety, na której mogliby rozwijać swoje gatunki. W roku 2115 wszystkie trzy rasy ścierają się w bitwie o przyszłość Ziemi i ludzkości.
Rozgrywka.
"Submarine Titans" to strategiczna gra czasu rzeczywistego, której akcja ma miejsce w 2115 roku, niemal wiek po tym, jak kometa uderzyła w Ziemię. Gracz może pokierować dwiema ludzkimi frakcjami: wojowniczymi Białymi Rekinami i naukowymi Czarnymi Ośmiornicami, w celu stworzenia podwodnych baz i walki o dominację nad oceanami. Kometa sprowadziła również tajemniczą rasę kosmitów znaną jako Silikony, która rywalizuje z ludzkimi frakcjami o zbieranie zasobów w celu budowy bramy, która zabierze ich z powrotem do ich ojczyzny. Każda z frakcji ma własną kampanię składającą się z dziesięciu misji, a gracz może rozegrać je w dowolnej kolejności, rozwijając historię z różnych punktów widzenia.
Z wyjątkiem drzewek technologicznych, ludzkie frakcje mają wiele podobieństw i są funkcjonalnie identyczne. Jednak Silikony używają innego modelu zasobów. Białe Rekiny i Czarne Ośmiornice wymagają dopływu tlenu do działania wszystkich swoich struktur oraz muszą zbierać metal i specjalny pierwiastek zwany Corium do budowy okrętów podwodnych i budynków. Z kolei Silikony muszą wydobywać krzem (ang. "silicon") z dna morskiego, aby wytwarzać podstawowe zasoby oraz wykorzystywać metal do wytwarzania energii i mocy dla ich zdolności regeneracji. Niemniej jednak zbierają Corium w taki sam sposób, jak robią to ludzkie frakcje. Gra zawiera ponad 100 jednostek i struktur.
Ponieważ gra odbywa się pod wodą, jednostki mogą być przemieszczane w górę i w dół w stosunku do dna morskiego, oprócz ich ruchu w kierunku dwuwymiarowym. Trójwymiarowy teren o pięciu poziomach może zawierać zarówno wzgórza, góry, jak i pomosty lądowe, które wpływają na budowę bazy i ruch jednostek gracza. M.in. okręty mogą ukryć się pod skałami lub przepłynąć przez tunele, a strategicznie są one ważne podczas walki z przeciwnikiem. Ponadto gra posiada interfejs podwójnej kontroli, dzięki któremu gracze mają możliwość kontrolowania pojedynczych jednostek lub całych grup, a także jednoczesnego planowania produkcji i przeprowadzania ataku na przeciwnika.
Gra posiada możliwość programowania sztucznej inteligencji, w wyniku czego może odpowiadać za gromadzenie zasobów, budowanie struktur czy atak na wroga. SI można zaprogramować za pomocą specjalnie skonstruowanego makra lub kreatora zachowania AI w edytorze poziomów. System może również samodzielnie rozegrać wszystkie misje, opierając swoją strategię na instrukcjach wprowadzonych przez gracza. Dodatkowo gra w trybie jednoosobowym posiada edytor poziomów, który pozwala graczom na tworzenie własnych map losowych oraz modyfikować zmienne, takie jak ilość zasobów, stopień zaawansowania technologii czy liczbę jednostek. "ST" posiada cztery poziomy trudności, od łatwego do tzw. „adaptacyjnej SI”. Gdy poziom trudności zostanie ustawiony na adaptacyjną sztuczną inteligencję, oznacza to, że komputer będzie obserwował przeciwników i uczył się najlepszych możliwych sposobów na ich pokonanie.
W "Submarine Titans" znajduje się także tryb wieloosobowy, pozwalający na jednoczesną rywalizację do 24 zawodników. Wśród udostępnionych opcji znajdują się klasyczne tryby, takie jak deathmatch, rozgrywka drużynowa oraz scenariusze. Jest to również pierwsza gra strategiczna z trybem obserwatora, który pozwala graczom oglądać mecze wieloosobowe bez ingerencji w rozgrywkę.
Produkcja.
Gra "Submarine Titans" została stworzona przez Ellipse Studios, australijską firmę zajmującą się grami komputerowymi z siedzibą w Adelajdzie i znaną wcześniej jako Megamedia Australia. Większość zespołu pochodziła z Ukrainy i przeniosła się do Australii, gdzie stworzyli i wydali strategię pt. "Ancient Conquest: Quest for the Golden Fleece". Sam zespół deweloperski składał się z 16 osób i obejmował siedmiu programistów, czterech artystów, inżyniera dźwięku, a także trzy osoby, które koncentrowały się na zapleczu produkcji, rozwoju misji i stronie biznesowej.
Według reżysera gry Raaja Menona gra została wymyślona przez jednego z artystów 3D, który miał pomysł i marzenie na stworzenie gry z futurystyczną historią. Dodał również, że nigdy wcześniej nie było podwodnego RTS-a, więc zdecydowano się na jego stworzenie. Z kolei projekty i nazwy łodzi podwodnych pochodziły od artystów 3D i programistów, które po kilku modyfikacjach trafiały do gry.
Prace nad grą rozpoczęły się około 1997 roku. W grudniu 1998 roku silnik gry był już gotowy, a wiele elementów interfejsu i projektu graficznego zostało ukończonych. Silnik, który został stworzony specjalnie dla gry, jest w stanie renderować krajobrazy 3D oraz generować pre-renderowane sprite'y 3D bez przyspieszenia sprzętowego. Pod koniec stycznia 1999 wydano pre-alfę gry do wstępnych testów, która zawierała dwie cywilizacje, częściowe AI, krajobrazy 3D i drzewka technologiczne. W połowie lutego 1999 wszystkie główne funkcje zostały już zaimplementowane w „jakiejś formie”, ale gra nadal wymagała dużo optymalizacji i testów. Początkowo planowano wydać "Submarine Titans" w czwartym kwartale 1999 roku.
17 grudnia 1999 roku ogłoszono beta-testy trybu wieloosobowego, które rozpoczęły w połowie stycznia i trwały do marca 2000 roku; wzięło w nich udział 150 graczy. 10 kwietnia 2000 wydano wersję demonstracyjną gry, zawierającą dwie misje Białych Rekinów i jedną misję Czarnych Ośmiornic oraz kilka map dla wielu graczy i potyczki. Produkcja gry trwała ponad 2,5 roku, a 22 czerwca 2000 roku "Submarine Titans" został ostatecznie uznany za gotowy do wydania. Firma miała problem znaleźć wydawcę w Australii, gdzie przemysł gier wideo nie był wówczas zbyt popularny. Ostatecznie gra została wydana 24 lipca 2000 roku przez Strategy First w Ameryce Północnej. 6 sierpnia 2000 został wydany pierwszy patch do gry, poprawiający niektóre misje.
Odbiór gry.
18 kwietnia 2008 roku były projektant "Submarine Titans" Craig Thomler podał, że sprzedano około 30 000 egzemplarzy gry, w wyniku czego nie odniosła ona sukcesu finansowego.
"Submarine Titans" otrzymał mieszane recenzje od krytyków, zdobywając zagregowany wynik 69/100 na Metacritic (w oparciu o 16 recenzji) oraz 64,62% na GameRankings (w oparciu o 20 recenzji).
Greg Kasavin z GameSpot skrytykował grę za zbyt stromą krzywą uczenia się. Krytykował ją także za niejasne głosy i teksty, chociaż zauważył, że historia w grze jest szczegółowa zgodnie z instrukcją, a sama gra jest bardzo strategiczna i bardzo interesująca. Z kolei Tim McConnaughy, redaktor GameSpy, bardzo chwalił grę, powołując się na bardzo dobre założenia i dostarczenie ich graczowi oraz bogate opcje konfiguracji i przejrzysty interfejs. Za negatywne uznał prostą walkę, niektóre problemy ze sztuczną inteligencją i błędy. Lucas Pawelczyk z 3D GameForce stwierdził, że to „świetna gra strategiczna czasu rzeczywistego, która oferuje wiele nowych pomysłów i koncepcji w nowym, świeżym środowisku”, jednak zauważył, że gra może być powtarzalna i trudna dla początkujących graczy. Następnie Shaun Woodcock z Game Domain chwalił grę, jednak według niego „"Submarine Titans" jest ograniczone przez to, co nadaje mu urok, czyli podwodne otoczenie. Chociaż jest to nowatorskie (...) to jednak powtarzalność obniża grywalność gry”. Z kolei Piotr Hajek z Gry-Online stwierdził, że „w czasach wszechobecnego trzeciego wymiaru "ST" stanowi niezłą gratkę dla spragnionych dobrej produkcji graczy. Co więcej, szybko się nie znudzi, na co z pewnością wpłynie wysoki poziom trudności oraz możliwość grania trzema stronami”. Rosyjski serwis Absolute Games wystawił grze ocenę 50%, zwracając uwagę na dobrą ścieżkę dźwiękową gry, jednakże wśród minusów wymieniono słabą fabułę, grafikę i sztuczą inteligencję.

</doc>
<doc id="4827465" url="https://pl.wikipedia.org/wiki?curid=4827465" title="São Francisco do Brejão">
São Francisco do Brejão

São Francisco do Brejão – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 745,6 km2. Według danych ze spisu ludności w 2010 roku gmina liczyła 10 261 mieszkańców, a gęstość zaludnienia wynosiła 13,76 osób/km2. Dane szacunkowe z 2019 roku podają liczbę 11 798 mieszkańców. 
Gminę utworzono w 1994 roku, wcześniej tereny te administracyjnie były przynależne do gmin Imperatriz i Açailandia.

</doc>
<doc id="4827466" url="https://pl.wikipedia.org/wiki?curid=4827466" title="Sao Francisco do Brejao">
Sao Francisco do Brejao



</doc>
<doc id="4827467" url="https://pl.wikipedia.org/wiki?curid=4827467" title="Kimbiseoga wae geureolkka">
Kimbiseoga wae geureolkka

Kimbiseoga wae geureolkka () – południowokoreański serial telewizyjny. Główne role odgrywają w nim Park Seo-joon oraz Park Min-young. Serial emitowany był na kanale tvN od 6 czerwca do 26 lipca 2018 roku, w środy i czwartki o 21:30.
Fabuła.
Serial obraca się wokół ambitnego wiceprezesa dużej korporacji, Lee Young-joona, i jego wysoko kompetentnej sekretarki, Kim Mi-so. Gdy Kim Mi-so ogłasza, że zrezygnuje ze stanowiska po dziewięciu latach pracy, Young-joon robi wszystko, co w jego mocy, aby Mi-so pozostała przy nim.

</doc>
<doc id="4827468" url="https://pl.wikipedia.org/wiki?curid=4827468" title="Mariano Ciai">
Mariano Ciai

Mariano Ciai (ur. 16 lutego 1893 w Rzymie, zm. 16 lutego 1958 tamże) – włoski zapaśnik walczący w stylu klasycznym. Olimpijczyk ze Sztokholmu 1912, gdzie odpadł w drugiej rundzie w wadze piórkowej.

</doc>
<doc id="4827469" url="https://pl.wikipedia.org/wiki?curid=4827469" title="Alessandro Covre">
Alessandro Covre

Alessandro Covre (ur.? w San Bonifacio, zm. w 1951 w Weronie) – włoski zapaśnik walczący w stylu klasycznym. Olimpijczyk ze Sztokholmu 1912, gdzie odpadł w trzeciej rundzie w wadze lekkiej.

</doc>
<doc id="4827470" url="https://pl.wikipedia.org/wiki?curid=4827470" title="Andrea Gargano">
Andrea Gargano

Andrea Amedeo Gargano (ur. 27 marca 1883 w Genui, zm. 27 stycznia 1970 tamże) – włoski zapaśnik walczący w stylu klasycznym. Dwukrotny olimpijczyk. Odpadł w czwartej rundzie w Sztokholmie 1912 i zajął dwudzieste miejsce w Paryżu 1924. Walczył w wadze średniej.

</doc>
<doc id="4827471" url="https://pl.wikipedia.org/wiki?curid=4827471" title="Oreste Arpè">
Oreste Arpè

Oreste Arpè (ur. 18 czerwca 1889 w La Spezia, zm. 31 maja 1977 tamże) – włoski zapaśnik walczący w stylu klasycznym. Olimpijczyk ze Sztokholmu 1912, gdzie odpadł w czwartej rundzie w wadze półciężkiej.

</doc>
<doc id="4827472" url="https://pl.wikipedia.org/wiki?curid=4827472" title="Renato Gardini">
Renato Gardini

Renato Gardini (ur. 10 marca 1889 w Bolonii, zm. 29 września 1940 w Buenos Aires) – włoski zapaśnik walczący w stylu klasycznym. Olimpijczyk ze Sztokholmu 1912, gdzie odpadł w czwartej rundzie w wadze półciężkiej.
Wyemigrował do USA, wygrywał turnieje zawodowców w 1920 i 1924 roku. Zginął w wypadku samochodowym.

</doc>
<doc id="4827473" url="https://pl.wikipedia.org/wiki?curid=4827473" title="Enrico Porro">
Enrico Porro

Enrico Porro (ur. 16 stycznia 1885 w Lodi Vecchio, zm. 14 marca 1967 w Mediolanie) – włoski zapaśnik walczący w stylu klasycznym. Trzykrotny olimpijczyk. Złoty medalista z Londynu 1908; odpadł w trzeciej rundzie w Antwerpii 1920 i osiemnasty w Paryżu 1924. Walczył w wadze lekkiej i piórkowej.
Mistrz Europy Środkowej w 1906 roku.
Czterokrotny mistrz Włoch.

</doc>
<doc id="4827474" url="https://pl.wikipedia.org/wiki?curid=4827474" title="Piero Vaglio">
Piero Vaglio

Piero Vaglio (ur. 12 lutego 1888, zm. 1964) – włoski zapaśnik walczący w stylu klasycznym. Olimpijczyk z Antwerpii 1920, gdzie odpadł w drugiej rundzie w wadze piórkowej.

</doc>
<doc id="4827476" url="https://pl.wikipedia.org/wiki?curid=4827476" title="Walter Ranghieri">
Walter Ranghieri

Walter Ranghieri (ur. 1895) – włoski zapaśnik walczący w stylu klasycznym. Dwukrotny olimpijczyk. Odpadł w pierwszej rundzie w Antwerpii 1920 i trzynasty w Paryżu 1924. Walczył w wadze lekkiej.

</doc>
<doc id="4827477" url="https://pl.wikipedia.org/wiki?curid=4827477" title="Carlo Corsanego">
Carlo Corsanego

Carlo Amerigo Corsanego – włoski zapaśnik walczący w stylu klasycznym. Olimpijczyk z Antwerpii 1920, gdzie odpadł w drugiej rundzie w wadze średniej.

</doc>
<doc id="4827478" url="https://pl.wikipedia.org/wiki?curid=4827478" title="Giuseppe Gorletti">
Giuseppe Gorletti

Giuseppe Gorletti (ur. 28 sierpnia 1901, zm. 1986) – włoski zapaśnik walczący w stylu klasycznym. Dwukrotny olimpijczyk. Odpadł w drugiej rundzie w Antwerpii 1920 i czwarty w Paryżu 1924. Walczył w wadze średniej.

</doc>
<doc id="4827479" url="https://pl.wikipedia.org/wiki?curid=4827479" title="Giovanni Cardinale">
Giovanni Cardinale

Giovanni Luigi Battista Cardinale (ur. 10 czerwca 1895, zm. 21 sierpnia 1978) – włoski zapaśnik walczący w stylu klasycznym. Olimpijczyk z Antwerpii 1920, gdzie odpadł w drugiej rundzie w wadze półciężkiej.

</doc>
<doc id="4827480" url="https://pl.wikipedia.org/wiki?curid=4827480" title="Bruto Testoni">
Bruto Testoni

Bruto Testoni (ur. 1 lipca 1891, zm. 7 czerwca 1949) – włoski zapaśnik walczący w stylu klasycznym. Dwukrotny olimpijczyk. Odpadł w drugiej rundzie w Antwerpii 1920 i zajął 21. miejsce w Paryżu 1924. Walczył w wadze półciężkiej.

</doc>
<doc id="4827481" url="https://pl.wikipedia.org/wiki?curid=4827481" title="Giorgio Calza">
Giorgio Calza

Giorgio (George) Calza (Calz) (ur. 20 lipca 1900, zm. 31 marca 1970) – włoski zapaśnik walczący w stylu klasycznym. Olimpijczyk z Antwerpii 1920, gdzie odpadł w drugiej rundzie w wadze ciężkiej.
Wyemigrował do USA, wygrywał turnieje zawodowców.

</doc>
<doc id="4827482" url="https://pl.wikipedia.org/wiki?curid=4827482" title="Carlo Ponte">
Carlo Ponte

Carlo Ponte (ur. 3 maja 1890, zm. 1960) – włoski zapaśnik walczący w stylu klasycznym. Olimpijczyk z Paryża 1924, gdzie zajął siedemnaste miejsce w wadze koguciej.
Zdobył brąz mistrzostw Europy w 1925.

</doc>
<doc id="4827483" url="https://pl.wikipedia.org/wiki?curid=4827483" title="Gerolamo Quaglia">
Gerolamo Quaglia

Gerolamo Quaglia (ur. 8 lutego 1902, zm. 11 listopada 1985) – włoski zapaśnik walczący w stylu klasycznym. Dwukrotny olimpijczyk. Brązowy medalista z Amsterdamu 1928 i osiemnasty w Paryżu 1924. Walczył w wadze piórkowej.
Piąte miejsce na mistrzostwach Europy w 1925. Mistrz Włoch w 1922, 1923 i 1925. Był trenerem drużyny narodowej od 1947 do 1960 roku.

</doc>
<doc id="4827485" url="https://pl.wikipedia.org/wiki?curid=4827485" title="Roberto De Marchi">
Roberto De Marchi

Roberto De Marchi (ur. 20 sierpnia 1896, zm. 1967) – włoski zapaśnik walczący w stylu klasycznym. Olimpijczyk z Paryża 1924, gdzie zajął dwudzieste miejsce w wadze lekkiej.

</doc>
<doc id="4827486" url="https://pl.wikipedia.org/wiki?curid=4827486" title="Dante Ceccatelli">
Dante Ceccatelli

Dante Ceccatelli (ur. 14 lipca 1895, zm. 13 marca 1936) – włoski zapaśnik walczący w stylu klasycznym. Olimpijczyk z Paryża 1924, gdzie zajął dwunaste miejsce w wadze półciężkiej.

</doc>
<doc id="4827487" url="https://pl.wikipedia.org/wiki?curid=4827487" title="Marcello Giuria">
Marcello Giuria

Marcello Mario Giuria (ur. 2 października 1891) – włoski zapaśnik walczący w stylu klasycznym. Olimpijczyk z Paryża 1924, gdzie zajął trzynaste miejsce w wadze ciężkiej.

</doc>
<doc id="4827488" url="https://pl.wikipedia.org/wiki?curid=4827488" title="Mario Giuria">
Mario Giuria



</doc>
<doc id="4827489" url="https://pl.wikipedia.org/wiki?curid=4827489" title="Aleardo Donati">
Aleardo Donati

Aleardo Donati (ur. 8 marca 1904, zm. 29 grudnia 1990) – włoski zapaśnik walczący w stylu klasycznym. Czterokrotny olimpijczyk. Zajął trzynaste miejsce w Paryżu 1924; siódme w Amsterdamie 1928; odpadł w eliminacjach w Los Angeles 1932 i szósty w Belinie 1936. Walczył w wadze ciężkiej.
Czwarty na mistrzostwach Europy w 1934 roku.

</doc>
<doc id="4827490" url="https://pl.wikipedia.org/wiki?curid=4827490" title="Piero Tordera">
Piero Tordera

Pietro Tordera (ur. 1885, zm. 1958) – włoski zapaśnik walczący w stylu wolnym. Olimpijczyk z Paryża 1924, gdzie zajął dziewiąte miejsce w wadze koguciej.

</doc>
<doc id="4827491" url="https://pl.wikipedia.org/wiki?curid=4827491" title="Fernando Cavallini (zapaśnik)">
Fernando Cavallini (zapaśnik)

Fernando Cavallini (ur. 1898) – włoski zapaśnik walczący w stylu wolnym. Olimpijczyk z Paryża 1924, gdzie zajął ósme miejsce w wadze piórkowej.

</doc>
<doc id="4827492" url="https://pl.wikipedia.org/wiki?curid=4827492" title="Riccardo Pizzocaro">
Riccardo Pizzocaro

Riccardo Pizzocaro (ur. 26 marca 1901, zm. 17 lipca 1992) – włoski zapaśnik walczący w stylu wolnym. Olimpijczyk z Paryża 1924, gdzie zajął dziewiąte miejsce w wadze lekkiej.

</doc>
<doc id="4827493" url="https://pl.wikipedia.org/wiki?curid=4827493" title="Fabio Del Genovese">
Fabio Del Genovese

Fabio Del Genovese (ur. 27 maja 1902, zm. 6 kwietnia 1976) – włoski zapaśnik walczący w stylu wolnym. Olimpijczyk z Paryża 1924, gdzie zajął dziewiąte miejsce w wadze półćiężkiej.

</doc>
<doc id="4827494" url="https://pl.wikipedia.org/wiki?curid=4827494" title="Enrico Bonassin">
Enrico Bonassin

Enrico Bonassin (ur. 16 maja 1901, zm. 20 maja 1971) – włoski zapaśnik walczący w obu stylach. Dwukrotny olimpijczyk. Zajął piąte miejsce w Paryżu 1924 w stylu wolnym i siódme w Amsterdamie 1928, w stylu klasycznym. Walczył w wadze średniej.

</doc>
<doc id="4827495" url="https://pl.wikipedia.org/wiki?curid=4827495" title="Piero Postini">
Piero Postini

Piero Postini (ur. 20 listopada 1904, zm. 1978) – włoski zapaśnik walczący w stylu klasycznym. Olimpijczyk z Amsterdamu 1928, gdzie zajął trzynaste miejsce w wadze lekkiej.

</doc>
<doc id="4827496" url="https://pl.wikipedia.org/wiki?curid=4827496" title="Mario Gruppioni">
Mario Gruppioni

Mario Gruppioni (ur. 13 września 1901 w San Giovanni in Persiceto, zm. 19 stycznia 1939 w Bolonii) – włoski zapaśnik walczący w stylu klasycznym. Brązowy medalista olimpijski z Los Angeles 1932, w wadze półciężkiej.
Zdobył brąz mistrzostw Europy w 1925, piąty w 1929 i 1931 roku.

</doc>
<doc id="4827497" url="https://pl.wikipedia.org/wiki?curid=4827497" title="Silvio Tozzi">
Silvio Tozzi

Silvio Tozzi (ur. 14 kwietnia 1908 w Piombino Dese, zm. 31 stycznia 1986 w Pietra Ligure) – włoski zapaśnik walczący w stylu klasycznym. Dwukrotny olimpijczyk. Zajął szóste miejsce w Los Angeles w 1932 i piąte w Berlinie w 1936. Walczył w wadze lekkiej i półśredniej.
Zdobył brąz mistrzostw Europy w 1929; piąty w 1933 roku.

</doc>
<doc id="4827498" url="https://pl.wikipedia.org/wiki?curid=4827498" title="Dante Bertoli">
Dante Bertoli

Dante Bertoli (ur. 28 stycznia 1913 w Sassuolo, zm. 11 września 1996 w Velletri) – włoski zapaśnik walczący w stylu klasycznym. Olimpijczyk z Berlina 1936, gdzie zajął ósme miejsce w wadze koguciej.
Zajął 4.–6. miejsce na mistrzostwach Europy w 1937 w Paryżu.

</doc>
<doc id="4827500" url="https://pl.wikipedia.org/wiki?curid=4827500" title="Valentino Borgia">
Valentino Borgia

Valentino Borgia (ur. 8 listopada 1914, zm. 2004) – włoski zapaśnik walczący w stylu klasycznym. Olimpijczyk z Berlina 1936, gdzie zajął szóste miejsce w wadze piórkowej.

</doc>
<doc id="4827501" url="https://pl.wikipedia.org/wiki?curid=4827501" title="Alberto Molfino">
Alberto Molfino

Alberto Molfino (ur. 11 lipca 1906, zm. 18 lipca 1977) – włoski zapaśnik walczący w stylu klasycznym. Olimpijczyk z Berlina 1936, gdzie zajął piąte miejsce w wadze lekkiej.

</doc>
<doc id="4827502" url="https://pl.wikipedia.org/wiki?curid=4827502" title="Leon Łubieński">
Leon Łubieński



</doc>
<doc id="4827503" url="https://pl.wikipedia.org/wiki?curid=4827503" title="Leon Łubieński (senator)">
Leon Łubieński (senator)



</doc>
<doc id="4827504" url="https://pl.wikipedia.org/wiki?curid=4827504" title="Paride Romagnoli">
Paride Romagnoli

Paride Romagnoli (ur. 20 marca 1909, zm. 10 sierpnia 1992) – włoski zapaśnik walczący w stylu wolnym. Olimpijczyk z Berlina 1936, gdzie zajął siódme miejsce w wadze lekkiej.

</doc>
<doc id="4827509" url="https://pl.wikipedia.org/wiki?curid=4827509" title="Ambasadorowie Francji w Saksonii">
Ambasadorowie Francji w Saksonii



</doc>
<doc id="4827515" url="https://pl.wikipedia.org/wiki?curid=4827515" title="Węzie Skały">
Węzie Skały



</doc>
<doc id="4827516" url="https://pl.wikipedia.org/wiki?curid=4827516" title="Bassem Akiki">
Bassem Akiki

Bassem Akiki (ur. 1983 w Libanie) – polsko-libański dyrygent, kompozytor i doktor sztuki, współpracuje z wieloma orkiestrami i teatrami muzycznymi na świecie.
Życiorys.
Bassem Akiki studiował filozofię na (Bejrut). Ukończył z wyróżnieniem dyrygenturę chóralną na Akademii Muzycznej w Krakowie, a z wynikiem celującym dyrygenturę symfoniczno-operową na Akademii Muzycznej we Wrocławiu. Wykształcenie w dziedzinie filozofii pozwoliły Bassemowi Akiki na przeanalizowanie związków filozofii z muzyką. Po przygotowaniu pracy magisterskiej, traktującej o relacji pomiędzy Richardem Wagnerem, Fryderykiem Nietzsche a Richardem Straussem, dyrygent przygotował i obronił rozprawę doktorską pt. "Antropocentryzm i teocentryzm w muzyce XXI wieku na przykładzie opery Petera Eötvösa Angels in America" na Uniwersytecie Muzycznym Fryderyka Chopina w Warszawie. Opera ta została wykonana po raz pierwszy w Polsce właśnie pod jego batutą, w ramach festiwalu Opery Współczesnej w październiku 2012 roku we Wrocławiu.
Muzyczne zainteresowania Bassema Akiki skupiają się wokół muzyki Zachodu i Wschodu, których wzajemne wpływy stanowiły temat wykładów, które artysta prowadził w latach 2007–2009 w Uniwersytecie im. Phillipsa w Marburgu (Niemcy). Prowadził także wiele kursów mistrzowskich między innymi w Queen Elisabeth Music Chapel w Waterloo, w Akademii Operowej przy Operze Królewskiej i w w Stanach Zjednoczonych.
Bassem Akiki zadebiutował w wieku 24 lat prowadząc przedstawienie „Traviata” G. Verdiego z zespołem Opery Wrocławskiej, gdzie do 2013 roku był dyrygentem, a od 2013 roku rozpoczął indywidualną karierę artystyczną przygotowaniem premiery „Jolanta” P. Czajkowskiego i „Zamek Sinobrodego” B. Bartóka w Teatrze Wielkim w Warszawie, których pierwszy premierowy spektakl poprowadził Valery Giergiev, a drugim pokierował Bassem Akiki.
Artysta posiada bogaty repertuar symfoniczny oraz dyryguje takimi dziełami operowymi jak: „Così fan tutte”, „Don Giovanni”, „Czarodziejski flet” W.A. Mozarta; „Traviata”, „Rigoletto”, „Falstaff”, „Nabucco” G. Verdiego; „Carmen” G. Bizeta; „Kobieta bez cienia”, „Kawaler srebrnej róży” R. Straussa; „Opowieści Hoffmanna” J. Offenbacha; „Cyganeria”, „Turandot” G. Pucciniego; „Borys Godunow” M. Musorgskiego; „Matka czarnoskrzydłych snów” H. Kulenty, „La libertà chiama la libertà” E. Knapika.
Poza klasycznym repertuarem Bassem Akiki przygotował i dyrygował światowymi premierami dzieł współczesnych kompozytorów. W 2012 roku przygotował i poprowadził światową prapremierę opery Slow man N. Lens/J. M Coetzee w Teatrze Wielkim w Poznaniu. W 2014 roku zadebiutował w Teatrze La Monnaie w Brukseli przygotowując premierę spektaklu Shell Shock” N. Lens/N.Cave, wykonanym w 2018 roku pod batutą tego dyrygenta w paryskiej sali koncertowej podczas światowych obchodów 100 lecia zakończenia I wojny światowej, w lutym 2015 roku przygotowywał i poprowadził w brukselskim królewskim teatrze operowym światową premierę opery Medúlla z muzyką Björk, w 2019 roku odbyła się premiera spektaklu „Frankenstein” M. Grey w opracowaniu muzycznym Bassema Akiki, "Orfeo and Majnun" oraz ostatnią operą Philippe Boeasmansa "On Purge Bebe" w grudniu 2022 w La Monnaie w Brukseli .
Rozwój kariery przyniósł poszerzenie repertuaru o kolejne nagradzane spektakle: „Romeo i Julia” Ch. Gounoda –Złota Maska za najlepszy spektakl operowy w 2017 roku w woj. Śląskim oraz Złote Maski dla solistów. 
Bassem Akiki jest gościnnym dyrygentem w teatrach operowych i filharmoniach w Polsce (Teatr Wielki Opera Narodowa w Warszawie ,Teatr Wielki w Poznaniu, Narodowe Forum Muzyki NFM we Wrocławiu, Narodowa Orkiestra Symfoniczna Polskiego Radia w Katowicach, Teatr Wielki w Łodzi, Opera i Filharmonia Podlaska w Białymstoku, Filharmonia w Szczecinie, w Łodzi i w innych) i na świecie (Opera Królewska La Monnaie w Brukseli, , Féstival d'Aix-en-Provence in FranceFilharmonia w Paryżu, sala koncertowa Konzerthaus w Wiedniu, Teatr w Madrycie oraz w Urugwaju).
Od stycznia 2016 roku do stycznia 2020 zajmował stanowisko dyrektora artystycznego Festiwalu Noworocznego Narodowego Forum Muzyki we Wrocławiu. W 2016 roku został nominowany do najważniejszej operowej nagrody International Opera „Awards 2016 w kategorii „Najlepszy dyrygent młodego pokolenia”. W latach 2018–2019 był dyrektorem artystycznym w Operze Śląskiej w Bytomiu. Podczas pracy w Operze Śląskiej został nagrodzony – został laureatem XII Teatralnych Nagród Muzycznych im. Jana Kiepury w 2018 roku w kategorii najlepszy dyrygent.
W 2020 roku Fryderyka w kategorii najwybitniejsze nagranie muzyki polskiej oraz Album Roku Muzyka Symfoniczna otrzymała płyta 100 NA 100. MUZYCZNE DEKADY WOLNOŚCI z utworem nagranym m.in. pod kierownictwem i batutą Bassema Akiki.
Od lipca 2020 do września 2022 roku pełnił funkcję dyrektora muzycznego Opery Wrocławskiej. Poprowadził spektakle i koncerty z artystami występującymi na największych światowych operowych scenach. Spektakl "Tosca" został nagrodzony pięcioma statuetkami Teatralnych Nagród Muzycznych im. Jana Kiepury, Bassem Akiki otrzymał statuetkę w kategorii najlepszy dyrygent. 
Pierwsze wykonanie kompozycji Bassema Akiki prawykonanie utworu "Huis Clos" odbyło się w dniu 27 sierpnia 2020 r. na XX Festiwalu Sinfonia Varsovia Swojemu Miastu w Warszawie. 
Płytę "Mykietyn" z utworami "II koncert na wiolonczelę i orkiestrę symfoniczną, Hommage à Oskar Dawicki, z udziałem Marcina Zdunika i NFM Filharmonii Wrocławskiej pod dyrekcją Bassema Akiki i Benjamina Shwartza nagrodzono Fryderykiem w kategorii Album Roku Muzyka Współczesna w 2022 roku oraz nominowano do International Classical Music Awards 2023 

</doc>
<doc id="4827518" url="https://pl.wikipedia.org/wiki?curid=4827518" title="Węzie Skały (Dolina Brzoskwini)">
Węzie Skały (Dolina Brzoskwini)

Węzie Skały – grupa skał w lewych zboczach Doliny Brzoskwinki, w miejscowości Brzoskwinia, w województwie małopolskim, w powiecie krakowskim, w gminie Zabierzów. Pod względem geograficznym znajdują się na Garbie Tenczyńskim (część Wyżyny Krakowsko-Częstochowskiej) w obrębie Tenczyńskiego Parku Krajobrazowego.
Węzie Skały zbudowane są z wapieni pochodzących z jury późnej. Znajdują się w lesie na południowo-wschodnim końcu zabudowanego obszaru wsi Brzoskwinia, u podnóży Popówki, tuż przy korycie potoku Brzoskwinka. Przy skałach znajduje się ujęcie wody. W ich pobliże dochodzi wąska droga asfaltowa. Skały mają wysokość do 12 m, ściany połogie, pionowe lub przewieszone z filarami. Większe z nich są obiektem wspinaczki skalnej. Są to skały:

</doc>
<doc id="4827520" url="https://pl.wikipedia.org/wiki?curid=4827520" title="Daniel Andrada">
Daniel Andrada

Daniel Andrada Jimenez (ur. 5 lipca 1975 w Sewilli) – hiszpański wspinacz sportowy. Specjalizował się w boulderingu, prowadzeniu oraz we wspinaczce na szybkość. Mistrz świata we wspinaczce sportowej, w konkurencji na szybkość z 1997 z Paryża. 
Kariera sportowa.
W 1997 we Francji w Paryżu wywalczył tytuł mistrza świata we wspinaczce sportowej, w konkurencji na szybkość, w finale pokonał Rosjanina Jewhena Krywoszejcewa.
Wielokrotny uczestnik, medalistka prestiżowych, elitarnych zawodów wspinaczkowych Rock Master we włoskim Arco, gdzie w roku 1999 zdobył złoty medal w boulderingu.

</doc>
<doc id="4827521" url="https://pl.wikipedia.org/wiki?curid=4827521" title="Parafia Świętych Apostołów Piotra i Pawła w Giżycach">
Parafia Świętych Apostołów Piotra i Pawła w Giżycach

Parafia Świętych Apostołów Piotra i Pawła w Giżycach – parafia rzymskokatolicka, znajdująca się w diecezji łowickiej, w dekanacie Sochaczew – Matki Bożej Nieustającej Pomocy. 

</doc>
<doc id="4827523" url="https://pl.wikipedia.org/wiki?curid=4827523" title="Parafia św. Mikołaja w Kozłowie Szlacheckim">
Parafia św. Mikołaja w Kozłowie Szlacheckim

Parafia świętego Mikołaja w Kozłowie Szlacheckim – parafia rzymskokatolicka, znajdująca się w diecezji łowickiej, w dekanacie Sochaczew – Matki Bożej Nieustającej Pomocy. 

</doc>
<doc id="4827524" url="https://pl.wikipedia.org/wiki?curid=4827524" title="Menhir (skała)">
Menhir (skała)

Menhir – skała w lewych zboczach Doliny Brzoskwinki, w miejscowości Brzoskwinia, w województwie małopolskim, w powiecie krakowskim, w gminie Zabierzów. Pod względem geograficznym znajduje się na Garbie Tenczyńskim (część Wyżyny Krakowsko-Częstochowskiej) w obrębie Tenczyńskiego Parku Krajobrazowego.
Menhir znajduje się w grupie Węzich Skał (pozostałe to Leszczynowa Skała, Drzewna Skała i Węzia Skała). Skały znajdują się w lesie na południowo-wschodnim końcu zabudowanego obszaru wsi Brzoskwinia, tuż przy korycie potoku Brzoskwinka. Przy skałach znajduje się dom i ujęcie wody. W ich pobliże dochodzi wąska droga asfaltowa. Menhir zbudowany jest z wapieni, ma wysokość 12 m, ściany połogie, pionowe lub przewieszone. Uprawiana jest na nim wspinaczka skalna. Jest 10 dróg wspinaczkowych o trudności od V do VI.2+ w skali krakowskiej i długości od 6 do 10 m. Niemal wszystkie mają zamontowane stałe punkty asekuracyjne: ringi (r) i stanowiska zjazdowe (st) lub ringi zjazdowe (rz).

</doc>
<doc id="4827526" url="https://pl.wikipedia.org/wiki?curid=4827526" title="Parafia Przemienienia Pańskiego w Kurdwanowie">
Parafia Przemienienia Pańskiego w Kurdwanowie

Parafia Przemienienia Pańskiego w Kurdwanowie – parafia rzymskokatolicka, znajdująca się w diecezji łowickiej, w dekanacie Sochaczew – Matki Bożej Nieustającej Pomocy. 

</doc>
<doc id="4827530" url="https://pl.wikipedia.org/wiki?curid=4827530" title="Menhir (ujednoznacznienie)">
Menhir (ujednoznacznienie)



</doc>
<doc id="4827533" url="https://pl.wikipedia.org/wiki?curid=4827533" title="Stefan Kwiatkowski (polityk)">
Stefan Kwiatkowski (polityk)

Stefan Kwiatkowski (ur. 27 września 1931 w Przemyślu, zm. 2 lutego 2008 w Chorzowie) – polski samorządowiec i inżynier, w latach 1990–1991 prezydent Chorzowa.
Życiorys.
Urodził się 27 września 1931 w Przemyślu, studia ukończył na Akademii Górniczo-Hutniczej w Krakowie, gdzie uzyskał tytuł zawodowy magistra inżyniera w zakresie metalurgii. W latach 1956–1982 pracował w Hucie Batory, gdzie stopniowo obejmował kolejne stanowiska kierownicze, m.in. dyrektora ds. technicznych. W latach 1982–1985 był głównym inżynierem w Hucie Pokój w Rudzie Śląskiej. W latach 1985–1989 sprawował funkcję kierownika zakładu Katowickiego Przedsiębiorstwa Budownictwa Przemysłowego, a w latach 1989–1990 był dyrektorem Przedsiębiorstwa Montażu i Rozruchu Obiektów Przemysłowych Kompleks-Montaż w Katowicach.
W 1990 z rekomendacji Komitetu Obywatelskiego został wybrany na pierwszego prezydenta Chorzowa po przemianach politycznych (sam był członkiem PZPR w latach 1956–1982). Z funkcji tej odwołano go 22 stycznia 1991; jego następcą został Marek Kopel.
Zmarł 2 lutego 2008 w Chorzowie. Został pochowany na cmentarzu komunalnym w Rudzie Śląskiej.

</doc>
<doc id="4827536" url="https://pl.wikipedia.org/wiki?curid=4827536" title="Lista stacji i przystanków kolejowych w Essex">
Lista stacji i przystanków kolejowych w Essex



</doc>
<doc id="4827541" url="https://pl.wikipedia.org/wiki?curid=4827541" title="Drzewna Skała">
Drzewna Skała

Drzewna Skała – skała w lewych zboczach Doliny Brzoskwinki, w miejscowości Brzoskwinia, w województwie małopolskim, w powiecie krakowskim, w gminie Zabierzów. Pod względem geograficznym znajduje się na Garbie Tenczyńskim (część Wyżyny Krakowsko-Częstochowskiej) w obrębie Tenczyńskiego Parku Krajobrazowego.
Drzewna Skała znajduje się w grupie Węzich Skał (pozostałe to Menhir, Leszczynowa Skała i Węzia Skała). Skały znajdują się w lesie na południowo-wschodnim końcu zabudowanego obszaru wsi Brzoskwinia, tuż przy korycie potoku Brzoskwinka. Przy skałach znajduje się dom i ujęcie wody. W ich pobliże dochodzi wąska droga asfaltowa. Drzewna Skała zbudowana jest z wapieni, ma wysokość 6 m, ściany połogie, pionowe lub przewieszone z filarem. Uprawiana jest na niej wspinaczka skalna. Na jej północnej ścianie są 4 drogi wspinaczkowe o trudności od VI.1 do VI.4 w skali krakowskiej i długości 6 m. Wszystkie mają zamontowane stałe punkty asekuracyjne: ringi (r) i stanowiska zjazdowe (st).

</doc>
<doc id="4827542" url="https://pl.wikipedia.org/wiki?curid=4827542" title="Rozróżnienie angielskich /r/ i /l/ przez rodzimych użytkowników języka japońskiego">
Rozróżnienie angielskich /r/ i /l/ przez rodzimych użytkowników języka japońskiego

W języku japońskim istnieje jeden płynny fonem /r/ wymawiany zazwyczaj jako głoska spółgłoska apikalno-dziąsłowa [ɾ] i czasami jako aproksymant boczny dziąsłowy [l]. W języku angielskim istnieją dwa osobne fonemy: rotyczne /r/ oraz boczne (lateralne) /l/. Fonemy te mają różną realizację fonetyczną, tj. zadziąsłowy aprokysmant [ɹ] dla fonemu /r/ oraz aproksymant boczny dziąsłowy [l] dla fonemu /l/. Rodzimi użytkownicy japońskiego, którzy uczą się angielskiego jako drugiego języka mają problemy z rozróżnieniem, a co się z tym wiąże ze słyszeniem i poprawną wymową angielskich /r/ oraz /l/.
Różnice fonetyczne.
Japońska spółgłoska płynna jest najczęściej wymawiana jako uderzeniowo dziąsłowe [ɾ], jednak w niektórych kontekstach fonetycznych może być wymawiana inaczej. W amerykańskiej odmianie języka angielskiego (z którą najczęściej spotykają się Japończycy) /r/ wymawiane jest w większości przypadków jako zadziąsłowy aproksymant z jednoczesną faryngalizacją [ɹ̠ˤ] lub rzadziej jako spółgłoska półotwarta z retrofleksją [ɻ]. Wymowa /l/ polega na dotknięciu wału dziąsłowego oraz uniesienie grzbietu języka (welaryzacja), szczególnie w wygłosie.
Percepcja.
Dane przedstawione przez Best i Strange’a oraz Yamadę i Tohkurę sugerują, że rodzimi użytkownicy języka japońskiego odbierają angielskie /r/ jako coś w postaci ściśniętego miękkopodniebiennego aproksymantu [w͍], natomiast inne badania ukazują, że użytkownicy języka postrzegają ten dźwięk jako zniekształcone japońskie /r/. Hiromu Goto pokazuje, że rodowici użytkownicy języka japońskiego, którzy nauczyli się języka angielskiego jako osoby dorosłe mają trudności w percepcji różnic akustycznych pomiędzy angielskim /r/ i /l/, nawet jeśli ich angielski pozwala na swobodną komunikację, żyły w kraju anglojęzycznym przez dłuższy czas i same potrafią wypowiedzieć te dwa dźwięki poprawnie mówiąc po angielsku.
Inne badania twierdzą, że możliwość odróżnienia tych dźwięków zależy od ich pozycji w wyrazie. /l/ and /r/ w wygłosie z poprzedzającą je samogłoską były odróżniane najlepiej. Gorzej rozróżniane były /r/ i /l/ w nagłosie. Największe problemy sprawiały te pojawiające się na początku zbitek spółgłoskowych lub w pozycji interwokalicznej.
Przykłady.
Istnieje szereg przykładów par minimalnych słów, które różnią się między sobą tylko przez użycie /r/ lub /l/. W swoich badaniach Kuzniak i Zapf przywołują następujące przykłady:
Oznacza to, że Japończyk uczący języka angielskiego może mieć problemy z poprawnym wymówieniem zdania „I’m going to correct your homework now” (ang. „sprawdzę teraz wasze prace domowe”) ponieważ słowo "correct" często mylone jest z "collect", co w tym przypadku całkowicie zmienia znaczenie zdania. Pomimo faktu, że Japończycy najczęściej uczą się amerykańskiej odmiany języka angielskiego, która w ogromnej części jest rotyczna, japońska adaptacja angielskiego jest najczęściej nierotyczna tj. /r/ w niektórych kontekstach fonetycznych jest pomijane i wymawiane jako szwa /ə/ np. w wygłosie. W takim przypadku wyrazy takie jak "story" czy "stall" wymawiane są inaczej.

</doc>
<doc id="4827543" url="https://pl.wikipedia.org/wiki?curid=4827543" title="Mirosław Sopalak">
Mirosław Sopalak

Mirosław Sopalak (ur. 8 sierpnia 1932 w Sosnowcu, zm. 24 listopada 1986 w Gorzowie Wielkopolskim) – polski nauczyciel, działacz partyjny i państwowy, od 1985 do śmierci wicewojewoda gorzowski.
Życiorys.
Syn Jana i Józefy. Z zawodu nauczyciel historii, zajmował się także regionalistyką. Pracował jako nauczyciel w szkole podstawowej w Żaganiu i od 1960 do 1962 jako wicedyrektor liceum ogólnokształcącego w tym mieście. Od 1975 był pierwszym prezesem Gorzowskiego Towarzystwa Kultury, kierował także zarządem wojewódzkim Ligi Obrony Kraju.
W 1955 wstąpił do Polskiej Zjednoczonej Partii Robotniczej. Początkowo związany z Komitetem Powiatowym PZPR w Żaganiu jako członek egzekutywy i sekretarz ds. propagandy (1962–1970). Następnie był sekretarzem ds. propagandy w KP w Słubicach (1970–1971) oraz I sekretarzem KP PZPR we Wschowie (1972–1975). Od 1975 związany z Komitetem Wojewódzkim PZPR w Gorzowie Wielkopolskim, od 1975 należał do jego egzekutywy, a od 1977 – do jego sekretariatu. Od 1978 do 1981 był sekretarzem KW PZPR, a od 1982 do 1985 kierował w nim Wydziałem Administracyjnym. W listopadzie 1985 powołany na stanowisko wicewojewody gorzowskiego, zajmował je aż do śmierci.
Był żonaty z Reginą. Został pochowany w Zaułku Poetów na Cmentarz Komunalny w Gorzowie Wielkopolskim.

</doc>
<doc id="4827544" url="https://pl.wikipedia.org/wiki?curid=4827544" title="Małe pieski preriowe">
Małe pieski preriowe

Małe pieski preriowe (ang. "Little Prairie Dogs") – brytyjski serial popularnonaukowy, w Polsce emitowany był na kanale CBeebies w latach 2011–2014.
Fabuła.
Tłem serialu „Małe pieski preriowe” są północnoamerykańskie prerie. To tu żyje stadko zabawnych młodych piesków preriowych. Poznajemy je, gdy po raz pierwszy wychodzą ze swej podziemnej nory. Wraz z nimi będziemy odkrywać świat, pełen przeróżnych stworzeń.

</doc>
<doc id="4827548" url="https://pl.wikipedia.org/wiki?curid=4827548" title="Leszczynowa Skała">
Leszczynowa Skała

Leszczynowa Skała – skała w lewych zboczach Doliny Brzoskwinki, w miejscowości Brzoskwinia, w województwie małopolskim, w powiecie krakowskim, w gminie Zabierzów. Pod względem geograficznym znajduje się na Garbie Tenczyńskim (część Wyżyny Krakowsko-Częstochowskiej) w obrębie Tenczyńskiego Parku Krajobrazowego.
Leszczynowa Skała znajduje się w grupie Węzich Skał (pozostałe to Menhir, Węzia Skała i Drzewna Skała). Skały znajdują się w lesie na południowo-wschodnim końcu zabudowanego obszaru wsi Brzoskwinia, tuż przy korycie potoku Brzoskwinka. Przy skałach znajduje się dom i ujęcie wody. W ich pobliże dochodzi wąska droga asfaltowa. Leszczynowa Skała zbudowana jest z wapieni, ma wysokość 9–10 m, ściany połogie, pionowe lub przewieszone z filarem. Na jej zachodniej i północno-zachodniej ścianie uprawiana jest wspinaczka skalna. Jest 11 dróg wspinaczkowych o trudności od V do VI.5 w skali krakowskiej i długości do 10 m. Siedem z nich ma zamontowane stałe punkty asekuracyjne: ringi (r), stanowiska zjazdowe (st), ringi zjazdowe (rz) lub 2 ringi zjazdowe (2rz).

</doc>
<doc id="4827552" url="https://pl.wikipedia.org/wiki?curid=4827552" title="Group Avalon">
Group Avalon

Group Avalon – szwedzki zespół muzyczny założony przez braci Djo i Mohombiego Moupondo, działający w latach 2000–2008.
Historia zespołu.
Zespół łączył współczesny hip-hop i dancehall z afrykańskimi rytmami, wykonując piosenki w języku szwedzkim, francuskim, angielskim i lingala. W 2003 został laureatem Kora Awards w kategorii "Best Europe/Caribbean Diaspora Group". Rok później grupa wydała swój debiutancki album "Excalibur". 
W 2005 muzycy uczestniczyli w "Melodifestivalen 2005", do którego zgłosili się z utworem „Big Up”. Występując w drugim półfinale festiwalu w Cloetta Center w Linköping zajęli szóste miejsce i nie zakwalifikowali się do finału, zdobywając 15 032 głosów. Singel dotarł natomiast do 32. miejsca na szwedzkiej liście przebojów Hitlistan, a jego fizycznie wydany egzemplarz zawierał także radiową, rozszerzoną, instrumentalną oraz zremiksowaną wersję utworu (za którą odpowiadał The Attic). Kolejnym singlem zespołu po utworze „Big Up” została kompozycja „Pata Pata” (nawiązująca tytułem do wydanego w 1967 albumu "Pata Pata" afrykańskiej piosenkarki Miriam Makeby i nagrana na jej cześć), która była notowana na 41. miejscu na oficjalnej szwedzkiej liście sprzedaży. Na wydanym fizycznie singlu, prócz utworu „Pata Pata” znalazł się także utwór będący wydanym w 2004 singlem zespołu – kompozycja „Mama Africa”.
21 grudnia 2007 zespół wydał swój drugi album zatytułowany "Afro-Viking". Od 2004 do 2008 grupa sprzedała łącznie ponad pół miliona płyt, jednak zakończyła swoją działalność z uwagi na rozpoczęcie solowej kariery przez Mohombiego, przygotowującego się do wydania albumu "MoveMeant".

</doc>
<doc id="4827556" url="https://pl.wikipedia.org/wiki?curid=4827556" title="Amarante do Maranhão">
Amarante do Maranhão

Amarante do Maranhão – miasto i gmina w Brazylii, w Regionie Północno-Wschodnim, w stanie Maranhão. 
Znajduje się 71 km na północny zachód od Grajaú. Ma powierzchnię 7438,217 km2. Według danych ze spisu ludności w 2010 roku gmina liczyła 37 932 mieszkańców, a gęstość zaludnienia wynosiła 5,1 osób/km2. Dane szacunkowe z 2019 roku podają liczbę 41 435 mieszkańców. 
W 2017 roku produkt krajowy brutto per capita wyniósł 6666,52 reali brazylijskich.
Gminę utworzono w 1953 roku, wcześniej tereny te administracyjnie były przynależne do gminy Grajaú.

</doc>
<doc id="4827557" url="https://pl.wikipedia.org/wiki?curid=4827557" title="Amarante do Maranhao">
Amarante do Maranhao



</doc>
<doc id="4827559" url="https://pl.wikipedia.org/wiki?curid=4827559" title="Mirosław Jutkiewicz">
Mirosław Jutkiewicz

Mirosław Jutkiewicz (ur. 9 listopada 1935 w Nowogródku, zm. 14 września 2015) – polski działacz partyjny i państwowy, w latach 1975–1986 wicewojewoda gorzowski.
Życiorys.
Urodził się w Nowogródku, zamieszkał w Zielonej Górze. Został członkiem Stronnictwa Demokratycznego. Do 1975 zajmował stanowisko dyrektora Wydziału Komunalnego Urzędu Wojewódzkiego w Zielonej Górze. Następnie od 1 czerwca 1975 do 28 lutego 1986 pełnił funkcję wicewojewody gorzowskiego (początkowo kandydatem partii był Henryk Stawski), jednocześnie od 1975 do 1981 pozostawał wiceprzewodniczącym Wojewódzkiego Komitetu Stronnictwa Demokratycznego w Gorzowie Wielkopolskim. W latach 1976–1989 zajmował stanowisko pierwszego prezesa Gorzowskiego Towarzystwa Muzycznego, kierował także Zarządem Wojewódzkim Ligi Obrony Kraju.
Został pochowany 17 września 2015 na Cmentarzu Komunalnym w Gorzowie Wielkopolskim.

</doc>
<doc id="4827561" url="https://pl.wikipedia.org/wiki?curid=4827561" title="Matt Gotrel">
Matt Gotrel

Matt Gotrel (ur. 1 marca 1989) – brytyjski wioślarz. Złoty medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. Złoty medal zdobył w ósemce. Był w niej również mistrzem świata w 2014 i 2015. Ma w dorobku trzy medale mistrzostw Europy w tej konkurencji: srebro w 2015 oraz braz w 2014 i 2016.

</doc>
<doc id="4827568" url="https://pl.wikipedia.org/wiki?curid=4827568" title="Sphaeriusidae">
Sphaeriusidae



</doc>
<doc id="4827572" url="https://pl.wikipedia.org/wiki?curid=4827572" title="Buritirana">
Buritirana

Buritirana – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 818,4 km2. Według danych ze spisu ludności w 2010 roku gmina liczyła 14 784 mieszkańców, a gęstość zaludnienia wynosiła 18,06 osób/km2. Dane szacunkowe z 2019 roku podają liczbę 15 430 mieszkańców. 
Buritirana graniczy od północy i zachodu z gminą Senador La Rocque, od wschodu z Amarante do Maranhão, a od południa z Montes Altos, Governador Edison Lobão i Davinópolis.
W 2017 roku produkt krajowy brutto per capita wyniósł 5912,48 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy João Lisboa.

</doc>
<doc id="4827576" url="https://pl.wikipedia.org/wiki?curid=4827576" title="Scott Durant">
Scott Durant

Scott David Durant (ur. 12 lutego 1988) – brytyjski wioślarz. Złoty medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. Złoty medal zdobył w ósemce. Sięgał po dwa medale mistrzostw świata - srebro w dwójce ze sternikiem w 2014 i brąz w czwórce bez sternika w 2015. Ma w dorobku trzy medale mistrzostw Europy: złoto w 2015 czwórce bez sternika oraz brąz w 2014 i 2016 w ósemce.

</doc>
<doc id="4827582" url="https://pl.wikipedia.org/wiki?curid=4827582" title="Sułtanat Acehu">
Sułtanat Acehu

Sułtanat Acehu () – sułtanat założony w XV wieku na terenie dzisiejszej Indonezji, miejscowy ośrodek handlu oraz istotne miejsce rozkwitu islamu.
Sułtanat rywalizował z rozrastającymi się potęgami kolonialnymi, m.in. Portugalią. Jego rozkwit przypadł na lata 1607–1636 (silna flota, handel pieprzem). Próba aneksji ze strony Holendrów w 1873 r. stała się początkiem długiej i krwawej wojny, trwającej do 1903 r. W 1949 r. został autonomiczną prowincją Indonezji, w 1950 r. teren włączono do prowincji Sumatra Północna; obecny status od 1956 r.

</doc>
<doc id="4827584" url="https://pl.wikipedia.org/wiki?curid=4827584" title="Mateusz Zawalski">
Mateusz Zawalski

Mateusz Zawalski (ur. 7 lutego 1995 w Szczekocinach) – polski siatkarz, grający na pozycji środkowego.
Jego młodszy brat Bartłomiej, również jest siatkarzem.
Sukcesy klubowe.
Akademickie Mistrzostwa Polski:
Mistrzostwo I ligi:
Superpuchar Polski:
Puchar Polski:
Mistrzostwo Polski:
Liga Mistrzów:

</doc>
<doc id="4827585" url="https://pl.wikipedia.org/wiki?curid=4827585" title="Paul Bennett">
Paul Bennett

Paul Bennett (ur. 16 grudnia 1988) – brytyjski wioślarz. Złoty medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. Złoty medal zdobył w ósemce. Był w niej również mistrzem świata w 2014 i 2015. Ma w dorobku dwa medale mistrzostw Europy w tej konkurencji: srebro w 2015 oraz brąz w 2016.

</doc>
<doc id="4827586" url="https://pl.wikipedia.org/wiki?curid=4827586" title="XXXVI Puchar Gordona Bennetta (balonowy)">
XXXVI Puchar Gordona Bennetta (balonowy)

36 Puchar Gordona Bennetta – zawody balonów wolnych o Puchar Gordona Bennetta zorganizowane w Stuttgarcie w Niemczech. Start nastąpił 19 września 1992 roku.
Uczestnicy.
Wyniki zawodów.

</doc>
<doc id="4827589" url="https://pl.wikipedia.org/wiki?curid=4827589" title="Cidelândia">
Cidelândia

Cidelândia – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 1464,03 km2. Według danych ze spisu ludności w 2010 roku gmina liczyła 13 681 mieszkańców, a gęstość zaludnienia wynosiła 9,34 osób/km2. Dane szacunkowe z 2019 roku podają liczbę 14 697 mieszkańców. 
Cidelândia graniczy od północy z gminą Rondon do Pará (w stanie Pará), od wschodu z gminami Açailândia i São Francisco do Brejão, od zachodu z Vila Nova Dos Martírios oraz ze stanem Tocantins, a od południa z Imperatriz.
W 2017 roku produkt krajowy brutto per capita wyniósł 8843,71 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Imperatriz.

</doc>
<doc id="4827590" url="https://pl.wikipedia.org/wiki?curid=4827590" title="Cidelandia">
Cidelandia



</doc>
<doc id="4827597" url="https://pl.wikipedia.org/wiki?curid=4827597" title="Bassem Akiki - dyrygent, kompozytor">
Bassem Akiki - dyrygent, kompozytor



</doc>
<doc id="4827598" url="https://pl.wikipedia.org/wiki?curid=4827598" title="Masashi Ehara">
Masashi Ehara



</doc>
<doc id="4827600" url="https://pl.wikipedia.org/wiki?curid=4827600" title="KS AZS Wratislavia (wioślarstwo)">
KS AZS Wratislavia (wioślarstwo)

Sekcja wioślarska Klubu Sportowego Akademickiego Związku Sportowego Wratislavia – sekcja akademickiego klubu sportowego działającego we Wrocławiu. od roku 1945. Pierwotnie wioślarze sekcji działali przy środowiskowym klubie AZS Wrocław, potem w ramach międzyuczelnianego Klubu Sportowego AZS Politechnika Wrocławska, który w 2015 roku zmienił nazwę na „KS AZS Wratislavia”.
Historia.
AZS Wrocław.
Akademicka sekcja wioślarska powstała we Wrocławiu tuż po zakończeniu wojny z inicjatywy studenta medycyny, Stanisława Iwankiewicza. Wioślarze już w sierpniu 1945 zajęli przedwojenną przystań nad Odrą niemieckiego klubu studenckiego działającego przy Breslauer Technische Hochskule. Pomimo znacznych zniszczeń, w budynku zachowały się hangary na łodzie i zimowy basen wioślarski. Łodzie zostały przez Niemców celowo uszkodzone podczas oblężenia Wrocławia, więc treningi na wodzie mogły rozpocząć się po wyremontowaniu pierwszych sześciu łodzi – latem 1946. Wtedy też odbyły się pierwsze regaty wioślarskie w powojennym Wrocławiu.
Priorytetem sekcji w pierwszych latach istnienia był remont zniszczonej przystani i odbudowa jej zburzonej części – prace te zakończono dopiero w 1955. Cały czas trwały jednak treningi, które bardzo szybko wyłoniły obiecującą czwórkę: Zbigniew i Edward Schwrzerowie (bracia), Henryk Jagodziński oraz Zbigniew Żarnowiecki. Jej udany start na wrocławskich regatach akademickich w 1948 spowodował, iż do Wrocławia przeprowadził się utytułowany trener Jan Bujwid, którego podopiecznymi przed wojną byli m.in. R. Verey i J. Ustupski. Bujwid szybko stworzył dużą grupę zawodników, którzy przez całe lata 50. stanowili trzon reprezentacji Polski w wioślarstwie. Czterech zawodników sekcji uczestniczyło w igrzyskach olimpijskich w 1952 w Helsinkach, a siedmiu w 1956 w Melbourne. Dodatkowo na mistrzostwach Europy wioślarze AZS Wrocław wywalczyli w latach 50. brązowy medal i zajęli kilka czwartych miejsc. Miarą pozycji klubu były Mistrzostwa Europy w 1959 w Mâcon, gdzie na 25 polskich wioślarzy aż 16 było z AZS Wrocław (dwójka ze sternikiem i ósemka mężczyzn oraz czwórka ze sterniczką kobiet).
Potęga sekcji wioślarskiej utrzymywała się do roku 1967. W okresie tym regularnie w mistrzostwach Europy i świata startowało kilku zawodników i zawodniczek klubu. Największym sukcesem wioślarzy z AZS Wrocław był w tamtych latach brązowy medal Mistrzostw Europy w 1964 dwójki ze sternikiem Mariana Siejkowskiego, Kazimierza Naskręckiego i Stanisława Kozery oraz VI miejsce tej osady na Igrzyskach Olimpijskich w Tokio i również VI miejsce na tych samych igrzyskach czwórki ze sternikiem: Sz. Grajczyk, M. Leszczyński, R. Lubicki, A. Nowaczyk i sternik J. Pawłowski. W roku 1967 karierę sportową ukończyli niemal wszyscy wioślarze, stanowiący o sile sekcji. Na przełomie lat 60. i 70. sekcja szybko wróciła jednak na drogę sukcesów międzynarodowych. Cały czas w reprezentacji narodowej występował M. Siejkowski, który wystartował na ósemce w Igrzyskach Olimpijskich w Monachium. Największym osiągnięciem tamtego okresu był brązowy medal Zbigniewa Ślusarskiego na MŚ w 1974 (zdobyty z bratem Alfonsem, też wychowankiem AZS Wrocław). Zbigniew Ślusarski reprezentował Polskę na Igrzyskach Olimpijskich w Montrealu, gdzie wystartowała też inna zawodniczka klubu, Aleksandra Kaczyńska. Po igrzyskach tych męska sekcja wioślarska popadła w stagnację. 
AZS Politechnika Wrocławska.
W 1976 roku przeprowadzono w Polsce odgórnie narzuconą przez GKKFiT reformę wyczynowego sportu akademickiego. Wyróżniające się sekcje klubów środowiskowych AZS wcielono do wyczynowych klubów AZS-AWF, utworzonych przy akademiach wychowania fizycznego. We Wrocławiu sekcji wioślarskiej nie uznano za wystarczająco wartościową, zatem pozostała ona poza klubem AZS-AWF Wrocław. Odcięło to ją od centralnego finansowania. W 1977, aby zapewnić tej sekcji (oraz środowiskowym sekcjom koszykówki, szermierki, tenisa stołowego, piłki ręcznej i szachów) finansowanie, Kolegium Rektorów wrocławskich uczelni podjęło decyzję o utworzeniu międzyuczelnianego klubu akademickiego, w którym znalazły by się wszystkie te dyscypliny. Z racji tego, że większość kosztów ponosić miała Politechnika Wrocławska, klub ten działał pod nazwą AZS Politechnika Wrocławska.
Wchodząc do AZS Politechniki, sekcja wioślarska dysponowała silną grupą kobiet (trenowanych przez małżeństwo Zbigniewa i Krystyny Odojów) oraz bardzo słabą grupą męską. Wioślarki nie tylko odnosiły sukcesy na arenie krajowej (m.in. drużynowe mistrzostwo Polski w 1980), ale dwie z nich przez wiele lat startowały w reprezentacji Polski – występując m.in. na Igrzyskach Olimpijskich w Moskwie. Wyniki mężczyzn zmieniły się szybko na lepsze za sprawą zatrudnienia trenera Mariana Pawlaka. Grupa wychowanków klubu medale mistrzostw Polski rozpoczęła zdobywać w 1982. Już w 1984 dwójka bez sternika W. Szymerowski, A, Jończyk zdobyła złoto akademickich mistrzostw świata, a wkrótce pierwszy z nich startować zaczął w mistrzostwach świata seniorów, wygrał też w 1986 w Regatach Królewskich w Henley. W latach osiemdziesiątych sekcja miała wiele załóg wagi lekkiej, które wielokrotnie zdobywały tytuły Mistrza Polski. Stan przystani był jednak w tamtym czasie bardzo zły i wymagała ona remontu, na który w kryzysie gospodarczym schyłku PRL brakowało środków. 
Przemiany ustrojowe początku lat 90. zastały wioślarzy AZS Politechniki w bardzo złej sytuacji. Brak było nie tylko funduszy, ale też nowoczesnego sprzętu. Pomimo tego, wychowanek klubu, A. Marszałek, w 1992 wystartował na Igrzyskach Olimpijskich w Barcelonie, gdzie zajął V miejsce, a inni zawodnicy zdobywali medale na akademickich mistrzostwach świata w 1992 i 1994. Pomoc byłych zawodników i działaczy pozwoliła w połowie lat 90. na zakup nowoczesnego sprzętu i większe nabory nowych zawodników. Zaowocowało to startami juniorów w mistrzostwach świata tej kategorii wiekowej i brązowym medalem MŚJ Pauliny Kulki (Poznań 1995). Z grupy juniorów największe sukcesy odniósł później P. Rańda, młodzieżowy Mistrz Świata z 2001, a następnie medalista mistrzostw świata i Europy seniorów, a przede wszystkim srebrny medalista Igrzysk Olimpijskich w Pekinie.
W drugiej dekadzie XXI wieku, oprócz sukcesów P. Rańdy, sekcja wioślarska AZS Politechniki odnotowuje starty młodszych zawodników w mistrzostwach świata juniorów: J. Kobeckiego w 2010, P. Syposza w 2011 i 2012, P. Sadowskiej w 2013 i startami zawodników w mistrzostwach Europy juniorów.
Wioślarscy działacze AZS Politechniki byli pomysłodawcami zorganizowania we Wrocławiu w 1992 roku pierwszych mistrzostw Polski na ergometrze wioślarskim. Od tego czasu organizowali we Wrocławiu ponad dwadzieścia edycji tej imprezy.
W 2012 roku pracę w sekcji zakończył jej szef, trener M. Pawlak, którego zastępuje wieloletni trener klubu, W. Szymerowski. Rok później doszło do przejęcia przez Politechnikę Wrocławską przystani klubu. Wioślarze zmuszeni zostali do opuszczenia tej przystani i przeniesienia się (wraz z innymi sekcjami wyczynowymi klubu) do budynku, gdzie przed II wojną światową mieściła się przystań niemieckiego klubu Breslauer Ruder Verein Wratislavia, a po wojnie, do roku 1986, sekcja wioślarska Juwenii Wrocław.
AZS Wratislavia.
W październiku 2015 roku Walne Zgromadzenie Delegatów uchwaliło zmianę nazwy klubu na „Klub Sportowy Akademickiego Związku Sportowego Wratislavia”, co miało nawiązywać do przedwojennego gospodarza aktualnej siedziby klubu. Przypieczętowało to ostatecznie uniezależnienie się klubu od Politechniki Wrocławskiej. Formalnie zmiana została zarejestrowana 21 grudnia 2018. 
Wyniki Sportowe.
W latach 50. oraz 60. AZS Wrocław był czołowym klubem wioślarskim Polski. Zdecydowana większość wioślarzy którzy wystąpili na igrzyskach olimpijskich w 1952, 1956 i 1964 startowała w tamtym czasie w barwach tego klubu. Na późniejszych igrzyskach olimpijskich udział zawodników klubu nie była aż tak liczny, niemniej reprezentowali oni Polskę na łącznie 9 igrzyskach. Łączna liczba wioślarzy-olimpijczyków z AZS Wrocław/ AZS Politechniki Wrocławskiej to 23, z czego aż 6 wystąpiło na igrzyskach dwa razy. Efektem tych występów był jeden medal i wiele występów w finałach olimpijskich. Był to medal srebrny Pawła Rańdy na Igrzyskach Olimpijskich w Pekinie w 2008. Za poważne sukcesy sekcji uznać również należy 3 zdobyte przez zawodników medale seniorskich mistrzostw świata oraz 3 medale mistrzostw Europy seniorów, a także liczne medale akademickich mistrzostw świata. 
W ostatnich latach, według punktacji Polskiego Związku Towarzystw Wioślarskich, wioślarze AZS Politechniki (a następnie AZS Wratislavii) zajęli następujące miejsca w klasyfikacji drużynowej:
Najwybitniejsi zawodnicy.
 
Najwybitniejszymi zawodnikami sekcji wioślarskiej klubu byli:
Paweł Rańda – wychowanek klubu, medalista olimpijski, medalista mistrzostw świata i mistrzostw Europy. W trakcie kariery odniósł następujące sukcesy:
Zbigniew Schwarzer oraz Henryk Jagodziński, pływający wspólnie w jednej osadzie zawodnicy, którzy osiągnęli następujące sukcesy:
Marian Siejkowski – wychowanek TW „Polonia” Poznań, w barwach AZS Wrocław dwukrotny olimpijczyk i medalista mistrzostw Europy. Jego największe sukcesy:
Szczepan Grajczyk – dwukrotny olimpijczyk i wieloletni reprezentant Polski. Osiągnął następujące sukcesy:
Aleksandra Kaczyńska – dwukrotna uczestniczka igrzysk olimpijskich, wielokrotna reprezentantka Polski, po zakończeniu kariery zawodniczej – trenerka. Jej największe osiągnięcia:
Andrzej Marszałek – wychowanek klubu, olimpijczyk i wielokrotny reprezentant kraju. Jego sukcesy:
Zbigniew Ślusarski – wychowanek klubu, olimpijczyk i medalista mistrzostw świata. Największe sukcesy odnosił ze swoim bratem Alfonsem (również wychowankiem AZS Wrocław, jako senior startującym jednak w barwach innych klubów). Najlepsze wyniki Z. Ślusarskiego to:
Kazimierz Naskręcki – wychowanek Kaliskiego Towarzystwa Wioślarskiego, w barwach AZS Wrocław olimpijczyk i medalista mistrzostw Europy. Jego największe sukcesy:
Marian Leszczyński, Ryszard Lubicki, Andrzej Nowaczyk oraz sternik Jerzy Pawłowski – pływający na czwórce ze sternikiem (głównie z kolegą klubowym, Szczepanem Grajczykiem) olimpijczycy i wielokrotni reprezentanci kraju. Osiągnęli w tej konkurencji następujące sukcesy:
Kazimierz Błasiński, Zbigniew Paradowski oraz Marian Nietupski – pływający na czwórce bez sternika (z kolegą klubowym, Szczepanem Grajczykiem) olimpijczycy i uczestnicy mistrzostw Europy. Osiągnęli w tej konkurencji następujące sukcesy:
Hanna Jarkiewicz-Widun – uczestniczka igrzysk olimpijskich, wielokrotna reprezentantka Polski. Jej największe osiągnięcia:

</doc>
<doc id="4827603" url="https://pl.wikipedia.org/wiki?curid=4827603" title="Stanisław Lis-Kozłowski">
Stanisław Lis-Kozłowski

Stanisław Tadeusz Platon Lis z Kozłowa Kozłowski (ur. 22 lutego 1907 w Warszawie, zm. 28 czerwca 1995 w Buenos Aires) – kapitan Armii Krajowej, minister pełnomocny rządu RP na uchodźstwie, kawaler Krzyża Srebrnego Orderu Wojennego Virtuti Militari.
Życiorys.
Syn Władysława Mieczysława (filozofa) i Marii Barbary z domu Hildebrand. Uczeń warszawskiego gimnazjum im. Mikołaja Reja, od 1918 działał w skautingu (w 8 drużynie im. Kazimierza Pułaskiego), a w listopadzie tr. uczestniczył w rozbrajaniu Niemców. W marcu 1919 wstąpił w Poznaniu do harcerstwa. W roku 1920 służył jako ochotnik w kompanii służbowej przy Dowództwie Okręgu Generalnego w Poznaniu. W roku 1927 zdał maturę w poznańskim gimnazjum im. Gotthilfa Bergera. Student politechnik w Warszawie, Pradze i Francji, uzyskał dyplom inżyniera chemika. Do wybuchu II wojny światowej zatrudniony był w zakładach materiałów wybuchowych w Zgierzu.
W latach 1934-1935 ukończył z 65. lokatą IX kurs w Wołyńskiej Szkole Podchorążych Rezerwy Artylerii we Włodzimierzu Wołyńskim (szkolenie odbywał w 1 baterii). Otrzymał wówczas przydział do 1 dywizjonu artylerii konnej i został wpisany do ewidencji KRU Łódź Powiat. Z dniem 1 stycznia 1938 został mianowany na stopień podporucznika rezerwy ze 184. lokatą w korpusie oficerów artylerii .
W kampanii wrześniowej wziął udział w szeregach 1 dywizjonu artylerii konnej, walcząc w ramach grupy „Hrubieszów”. Następnie w Samodzielnej Grupie Operacyjnej „Polesie”. Uciekł z niemieckiej niewoli i zaangażował się w działalność konspiracyjną, początkowo w Związku Walki Zbrojnej, następnie w Armii Krajowej. Służbę pełnił w konspiracyjnym 1 dak-u, Komendzie Miasta Warszawy, Związku Odwetu, Biurze Informacji i Propagandy Komendy Głównej AK. Uczestnik powstania warszawskiego jako adiutant zastępcy dowódcy zgrupowania „Bartkiewicz”. Od 3 września 1944 objął dowództwo samodzielnego oddziału rozbrajania niewypałów w Wydziale Saperów Komendy Głównej AK. Za wybitne męstwo wykazane podczas powstania, a w szczególności za rozbrajanie niewypałów bomb lotniczych i pocisków artyleryjskich, został na mocy rozkazu dowódcy Armii Krajowej z 2 października 1944 odznaczony Krzyżem Srebrnym Orderu Wojennego Virtuti Militari. Tego dnia awansowano go do stopnia kapitana.
Po upadku powstania przedostał się na Zachód. Od marca 1945 pozostawał oficerem łącznikowym Polskich Sił Zbrojnych w amerykańskiej i francuskiej strefach okupacyjnych. Został szefem Polskiej Misji Wojskowej na Okręg Saary. Zdemobilizowany, w roku 1948 wyemigrował do Argentyny. W latach 1972-1984 piastował stanowisko ministra pełnomocnego rządu Rzeczypospolitej Polskiej na uchodźstwie w Paragwaju. Działał w towarzystwach kulturalnych i historycznych, autor wielu publikacji z zakresu historii, nauki i kultury polskiej. Odznaczony wieloma medalami polskimi, angielskimi i francuskimi. Nie założył rodziny.

</doc>
<doc id="4827615" url="https://pl.wikipedia.org/wiki?curid=4827615" title="Governador Edison Lobão">
Governador Edison Lobão

Governador Edison Lobão – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 615,84 km2. Według danych ze spisu ludności w 2010 roku gmina liczyła 15 895 mieszkańców, a gęstość zaludnienia wynosiła 25,81 osób/km2. Dane szacunkowe z 2019 roku podają liczbę 18 296 mieszkańców. 
Governador Edison Lobão graniczy od północy z gminą Davinópolis, od wschodu i południa z gminą Montes Altos, od wschodu z gminą Buritirana, od zachodu ze stanem Tocantins, a od południa z gminą Ribamar Fiquene.
W 2017 roku produkt krajowy brutto per capita wyniósł 14 354,75 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Imperatriz.

</doc>
<doc id="4827617" url="https://pl.wikipedia.org/wiki?curid=4827617" title="Governador Edison Lobao">
Governador Edison Lobao



</doc>
<doc id="4827618" url="https://pl.wikipedia.org/wiki?curid=4827618" title="Donat Mierzejewski">
Donat Mierzejewski

Donat Jerzy Mierzejewski (ur. 8 października 1959) – polski politolog i historyk wojskowości, doktor habilitowany nauk społecznych, profesor uczelni w Państwowej Uczelni Stanisława Staszica w Pile i jej rektor w kadencjach 2013–2017, 2017–2020 i 2020–2024.
Życiorys.
W 1982 ukończył studia historyczne na Uniwersytecie im. Adama Mickiewicza w Poznaniu. Doktoryzował się w 1990 w Wojskowym Instytucie Historycznym na podstawie dysertacji pt. "Pomorski Okręg Wojskowy w życiu społeczno-politycznym i gospodarczym kraju w latach 1949–1980", której promotorem był dr hab. Adam Marcinkowski. Stopień doktora habilitowanego uzyskał w 2012 na Uniwersytecie Mateja Bela w Bańskiej Bystrzycy w oparciu o pracę zatytułowaną: "Bezpieczeństwo europejskie w warunkach przemian globalizacyjnych".
Jako nauczyciel akademicki związany od 2000 z Państwową Wyższą Szkołą Zawodową w Pile, przekształconą później w Państwową Uczelnię Stanisława Staszica. Na uczelni tej był zastępcą dyrektora Instytutu Humanistycznego i prorektorem do spraw dydaktyki i studentów. W 2013 został wybrany na rektora pilskiej uczelni na kadencję 2013–2017. W 2017 uzyskał reelekcję na kadencję 2017–2021 (skróconą na mocy ustawy do 31 sierpnia 2020). W lutym 2020 został wybrany na rektora PUSS w Pile na kadencję 2020–2024. Ponadto był zatrudniony na Uniwersytecie Kazimierza Wielkiego w Bydgoszczy.
Specjalizuje się w stosunkach międzynarodowych, bezpieczeństwie międzynarodowym, polityce obronnej, historii wojskowości i historii najnowszej.
W 2011, "za wybitne zasługi w pracy naukowo-badawczej, za osiągnięcia w działalności dydaktycznej i społecznej", został odznaczony Krzyżem Kawalerskim Orderu Odrodzenia Polski.

</doc>
<doc id="4827622" url="https://pl.wikipedia.org/wiki?curid=4827622" title="Městský stadion Sletiště">
Městský stadion Sletiště

Městský stadion Sletiště – stadion lekkoatletyczny w Kladnie, w Czechach. Został wybudowany w latach 20. XX wieku. Może pomieścić 2290 widzów, z czego 1290 miejsc jest siedzących. Obiekt jest użytkowany przez klub lekkoatletyczny AC Tepo Kladno.
W latach 2007–2017 na stadionie corocznie odbywały się międzynarodowe zawody wielobojowe TNT Express Meeting (do 2012 roku pod nazwą TNT – Fortuna Meeting), od 2010 roku zaliczające się do cyklu IAAF Combined Events Challenge. W latach 2005 i 2018 na obiekcie rozegrano także lekkoatletyczne Mistrzostwa Czech.

</doc>
<doc id="4827623" url="https://pl.wikipedia.org/wiki?curid=4827623" title="RRFC Montegnée">
RRFC Montegnée

RRFC Montegnée – belgijski klub piłkarski, mający siedzibę w dzielnicy Montegnée w mieście Saint-Nicolas, na wschodzie kraju, działający w latach 1915-2014.
Historia.
Chronologia nazw:
Klub sportowy Gooslin FC został założony w miejscowości Saint-Nicolas 27 kwietnia 1915 roku. We wrześniu 1915 klub dołączył do UBSSA. 3 marca 1918 nastąpiła fuzja z klubami "Montegnée FC" (powstał 15.05.1915) i "Espérance FC Montegnée" (powstał 1.06.1915). Zjednoczony klub został nazwany Racing FC Montegnée. Początkowo zespół grał w rozgrywkach lokalnych. Dopiero w sezonie 1923/24 startował w ogólnokrajowych rozgrywkach mistrzostw Belgii, grając na drugim poziomie, zwanym Promotion. W następnym sezonie 1924/25 zajął 13.miejsce w "Promotion série A" i spadł z drugiej ligi.
W 1926 został wprowadzony trzeci poziom ogólnokrajowy, do którego został zakwalifikowany klub. W sezonie 1926/27 startował w Promotion série C (D3). W grudniu 1926 roku w belgijskiej piłce nożnej powstał rejestr matriculaire, czyli rejestr klubów zgodnie ich dat założenia. Klub otrzymał nr rejestracyjny matricule 77. W 1929 zwyciężył w trzeciej dywizji i otrzymał promocję do Division 1. W następnym sezonie drużynie udało się od razu wygrać rozgrywki w "Division 1" i awansować do Division d'Honneur. Debiutowy sezon w Division d'Honneur zakończył na przedostatnim 13.miejscu i spadł z powrotem do drugiej dywizji. W 1933 spadł na rok do trzeciej dywizji. W 1938 roku zespół ostatecznie odpadł z drugiego poziomu krajowego i potem grał w trzeciej dywizji do 1952 roku. W 1952 roku w wyniku reformy systemu lig klub został zakwalifikowany do czwartego poziomu zwanego Promotion. 
W 1954 roku klub został uznany przez "Société Royale" w związku z czym przemianowany na Royal RFC Montegnée oraz wrócił do Division 3. W 1970 zespół ponownie został zdegradowany do serii promocyjnej, a od 1978 występował nawet na poziomie prowincjonalnym.
W 1998 roku, po 20 latach nieobecności, klub wrócił do czwartej dywizji. W 2004 roku zwyciężył w "Promotion série D" i awansował do trzeciej dywizji. Jednak nie utrzymał się w niej, po zajęciu ostatniego 16.miejsca w "Division 3 série B" w sezonie 2004/05 spadł z powrotem do "Promotion". W następnym sezonie znów został sklasyfikowany na ostatniej 16.pozycji w "Promotion série D" i został zdegradowany do rozgrywek prowincjalnych. Trzy lata później w 2010 wrócił na rok do "Promotion". W 2012 spadł z pierwszej do drugiej ligi prowincjalnej Liège.
W 2014 roku klub wpadł w kłopoty finansowe. Przed rozpoczęciem sezonu 2014/15 ogłosił upadłość, a w czerwcu 2015 roku numer 77 zostać skreślony z listy URBSFA, po czym klub został rozwiązany.
W 2014 również nastąpiła nieoficjalna fuzja z R Ans FC (matricule 617), który również zaprzestał działalności. Powstał nowy klub Racing Ans Montegnée FC, który dołączył do Belgijskiego Związku Piłki Nożnej pod numerem 9638. Zespół rozpoczął występy w najniższych ligach na poziomie prowincjonalnym. W sezonie 2014/15 startował w 4me Provinciale Liège (D8). Po reorganizacji systemu lig w 2016 roku status ligi został obniżony do dziewiątego poziomu. W 2019 zwyciężył w "4me Provinciale Liège série C" i awansował do 3me Provinciale Liège.
Barwy klubowe, strój.
Klub ma barwy niebiesko-czerwone. Zawodnicy swoje domowe spotkania zazwyczaj grają w pasiastych pionowo niebiesko-czerwonych koszulkach, niebieskich spodenkach oraz niebieskich getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywał swoje mecze domowe na Stade Joseph Vanstraelen w Saint-Nicolas o pojemności 7000 widzów.

</doc>
<doc id="4827627" url="https://pl.wikipedia.org/wiki?curid=4827627" title="Tom Burton (żeglarz)">
Tom Burton (żeglarz)

Thomas Michael „Tom“ Burton (ur. 27 czerwca 1990) – australijski żeglarz sportowy. Złoty medalista olimpijski z Rio de Janeiro.
Zawody w 2016 były jego pierwszymi igrzyskami olimpijskimi. Złoty medal zdobył w klasie Laser. Zdobył cztery medale mistrzostw świata: złoto w 2019, srebro w 2014 i 2017 oraz brąz w 2015. 

</doc>
<doc id="4827629" url="https://pl.wikipedia.org/wiki?curid=4827629" title="Racing FC Montegnée">
Racing FC Montegnée



</doc>
<doc id="4827634" url="https://pl.wikipedia.org/wiki?curid=4827634" title="Uniwersytet w Kalkucie">
Uniwersytet w Kalkucie

Uniwersytet w Kalkucie () – indyjska uczelnia publiczna w mieście Kolkata. Została założona w 1857 roku.

</doc>
<doc id="4827636" url="https://pl.wikipedia.org/wiki?curid=4827636" title="University of Calcutta">
University of Calcutta



</doc>
<doc id="4827639" url="https://pl.wikipedia.org/wiki?curid=4827639" title="Jadavpur University">
Jadavpur University

 – indyjska uczelnia publiczna w mieście Kolkata. Została założona w 1955 roku.

</doc>
<doc id="4827649" url="https://pl.wikipedia.org/wiki?curid=4827649" title="Franciszek Wilkoń">
Franciszek Wilkoń

Franciszek Józef Wilkoń (ur. 9 września 1896 w Jaśle, zm. 4/7 kwietnia 1940 w Katyniu) – major piechoty Wojska Polskiego.
Życiorys.
Urodził się w Jaśle, ówczesnym mieście powiatowym Królestwa Galicji i Lodomerii, w rodzinie Franciszka i Laury z Hodorskich. Ukończył sześcioklasową szkołę realną w Tarnowie. W czasie I wojny światowej walczył w szeregach II Brygady Legionów Polskich, a następnie II Korpusu Polskiego w Rosji. 
Od 10 października 1919 do 31 marca 1920 był uczniem 22. klasy Szkoły Podchorążych. Po zakończeniu nauki został przydzielony, w stopniu podchorążego, do szwadronu zapasowego 5 Dywizjonu Żandarmerii w Krakowie na stanowisko instruktora musztry. 19 września 1921 został przeniesiony do 36 Pułku Piechoty Legii Akademickiej, a dwa miesiące później do batalionu zapasowego 17 Pułku Piechoty w Rzeszowie. We wrześniu 1922 został przeniesiony do 24 Pułku Piechoty w Łucku na stanowisko dowódcy plutonu. W lutym 1925 został przydzielony do Centralnej Szkoły Strzelniczej w Toruniu na stanowisko instruktora. W listopadzie 1930 został przeniesiony do Centrum Wyszkolenia Piechoty w Rembertowie. 4 lutego 1934 został awansowany na stopień majora ze starszeństwem z 1 stycznia 1934 i 37. lokatą w korpusie oficerów piechoty. W tym samym miesiącu został przeniesiony do 44 Pułku Piechoty w Równem, a w kwietniu wyznaczony na stanowisko dowódcy batalionu. Od 1937 ponownie pełnił służbę w CWPiech na stanowisku wykładowcy. W marcu 1939 w dalszym ciągu służył w CWPiech na stanowisku kierownika referatu taktyki Komisji Doświadczalnej.
W czasie kampanii wrześniowej 1939 roku dostał się do sowieckiej niewoli. Przebywał w obozie w Kozielsku. Między 4 a 7 kwietnia 1940 roku został zamordowany przez funkcjonariuszy NKWD w Katyniu i tam pogrzebany. Od 28 lipca 2000 roku spoczywa na Polskim Cmentarzu Wojennym w Katyniu.
5 października 2007 minister obrony narodowej Aleksander Szczygło mianował go pośmiertnie na stopień podpułkownika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4827650" url="https://pl.wikipedia.org/wiki?curid=4827650" title="University of Madras">
University of Madras

 – indyjska uczelnia publiczna w mieście Ćennaj (Madras). Została założona w 1857 roku.

</doc>
<doc id="4827653" url="https://pl.wikipedia.org/wiki?curid=4827653" title="Uniwersytet Madrasu">
Uniwersytet Madrasu



</doc>
<doc id="4827654" url="https://pl.wikipedia.org/wiki?curid=4827654" title="Uniwersytet Madras">
Uniwersytet Madras



</doc>
<doc id="4827665" url="https://pl.wikipedia.org/wiki?curid=4827665" title="Iwona Gronkiewicz-Marcisz">
Iwona Gronkiewicz-Marcisz

Iwona Gronkiewicz-Marcisz (ur. 1961 w Krakowie) – polska wspinaczka sportowa, brydżystka. Specjalizowała się w boulderingu, w prowadzeniu oraz we wspinaczce na szybkość. Srebrna medalistka festiwalu Rock Master we wspinaczce sportowej w konkurencji boulderingu w 1999.
Kariera.
W 1991 na 1. mistrzostwach świata w niemieckim Frankfurcie nad Menem wywalczyła we wspinaczce sportowej w konkurencji wspinaczki na szybkość 8. miejsce, a w prowadzeniu była 13. Wielokrotna uczestniczka zawodów wspinaczkowych, m.in. edycji Pucharu świata.
Wielokrotna uczestniczka, medalistka prestiżowych zawodów wspinaczkowych Rock Master we włoskim Arco, gdzie zdobyła srebrny medal w 1999 roku.
Wielokrotna medalistka mistrzostw Polski we wspinaczce sportowej, gdzie zdobywała tytuł mistrzyni Polski. Pod koniec roku została zawieszona w prawach zawodniczki, nie wzięła udziału w mistrzostwach świata, które odbyły się w grudniu 1999.

</doc>
<doc id="4827668" url="https://pl.wikipedia.org/wiki?curid=4827668" title="Nicola Franceschina">
Nicola Franceschina

Nicola Franceschina (ur. 26 maja 1977 w Bormio) – włoski łyżwiarz szybki specjalizujący się w short tracku, srebrny medalista igrzysk olimpijskich, multimedalista mistrzostw świata i Europy.
Trzykrotnie uczestniczył w zimowych igrzyskach olimpijskich. Podczas igrzysk w Nagano zajął czwarte miejsce w biegu sztafetowym. Podczas kolejnych zimowych igrzysk, w 2002 roku w Salt Lake City, zdobył srebrny medal olimpijski w sztafecie (wraz z nim wystąpili Maurizio Carnino, Michele Antonioli, Fabio Carta i Nicola Rodigari) i był dwunasty w biegu na 500 m. W 2006 roku na igrzyskach w Turynie zajął czwarte miejsce w sztafecie.
W latach 1997–2004 zdobył trzy brązowe medale w biegach sztafetowych podczas mistrzostw świata, w latach 1996–2005 cztery medale drużynowych mistrzostw świata (jeden srebrny i trzy brązowe), w latach 1998–2006 dwadzieścia pięć medali mistrzostw Europy (siedem złotych, siedem srebrnych i jedenaście brązowych), a w latach 1997–2003 sześć medali zimowej uniwersjady (dwa złote, dwa srebrne i dwa brązowe).

</doc>
<doc id="4827669" url="https://pl.wikipedia.org/wiki?curid=4827669" title="Małe duże koty">
Małe duże koty

Małe duże koty (ang. "Little Big Cat") – brytyjski serial popularnonaukowy, emitowany był w Polsce na kanale CBeebies w latach 2011–2013. Serial kręcono w rezerwacie Masai Mara w Kenii.
Fabuła.
Skryte i ujmujące historie lwów, lampartów i gepardów mieszkających w rezerwacie Masai Mara w Kenii.

</doc>
<doc id="4827683" url="https://pl.wikipedia.org/wiki?curid=4827683" title="Kruk (album ReTo)">
Kruk (album ReTo)

 
K R U K – debiutancki album studyjny polskiego rapera ReTo. Wydawnictwo ukazało się 10 listopada 2017 roku nakładem wytwórni muzycznej New Bad Label.

</doc>
<doc id="4827684" url="https://pl.wikipedia.org/wiki?curid=4827684" title="Stadion Františka Kloze">
Stadion Františka Kloze

Stadion Františka Kloze – stadion piłkarski w Kladnie, w Czechach. Został otwarty 22 października 1914 roku. Może pomieścić 4000 widzów. Swoje spotkania rozgrywają na nim piłkarze klubu SK Kladno.
Obiekt został zainaugurowany 22 października 1914 roku. Od 1951 roku boisko posiada trawiastą nawierzchnię. W 1969 roku stadionowi nadano imię byłego piłkarza SK Kladno, Františka Kloze. Od 1975 roku obiekt wyposażony jest w sztuczne oświetlenie.

</doc>
<doc id="4827685" url="https://pl.wikipedia.org/wiki?curid=4827685" title="Odette Giuffrida">
Odette Giuffrida

Odette Giuffrida (ur. 12 października 1994) – włoska judoczka. Srebrna medalistka olimpijska z Rio de Janeiro i brązowa w Tokio.
Zawody w 2016 były jej pierwszymi igrzyskami olimpijskimi. Medal zdobyła w wadze do 52 kilogramów w finale pokonała ją Majlinda Kelmendi. Indywidualnie był to jej największy sukces w karierze. W drużynie zdobywała medale imprez rangi kontynentalnej, wcześniej była medalistką imprez juniorskich.
Zajęła piąte miejsce na mistrzostwach świata w 2015. Uczestniczka zawodów w 2013, 2014, 2017, 2018 i 2019. Startowała w Pucharze Świata w latach 2012-2014 i 2016. Mistrzyni Europy w 2021; druga w 2020; piąta w 2013 i 2017. Piąta na Igrzyskach europejskich w 2015 i 2019 roku. 
Wicemistrzyni igrzysk śródziemnomorskich w 2018 roku.

</doc>
<doc id="4827686" url="https://pl.wikipedia.org/wiki?curid=4827686" title="Bitwa pod Kubliczami">
Bitwa pod Kubliczami

Bitwa pod Kubliczami – część wielkiej bitwy nad Berezyną. Walki polskich 7 pułku piechoty Legionów i 13 pułku piechoty z sowiecką 53 Dywizją Strzelców w czasie majowej ofensywy wojsk Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W maju 1920, po zajęciu Kijowa i zdobyciu przyczółków mostowych po wschodniej stronie Dniepru, wojska polskie przeszły do obrony. Wódz Naczelny Józef Piłsudski zdawał sobie sprawę z tego, że nie udało mu się rozbić większych sił nieprzyjaciela, a jedynie zmusił je do wycofania się dalej na wschód. Stąd też planował nowe uderzenie, tym razem na północnym odcinku frontu wschodniego. W tym czasie dowódca Frontu Zachodniego Michaił Tuchaczewski grupował wojska na wschodnim brzegu Berezyny i także przygotowywał je do ofensywy.
Skład wojsk.
17 maja dowodzenie nad obu armiami przejął gen. Stanisław Szeptycki.
Na wschodnim brzegu Berezyny utworzono zgrupowanie uderzeniowe:
Całością sił uderzeniowych dowodził dowódca Frontu Zachodniego Michaił Tuchaczewski.
Broniąca linii frontu nad górną Berezyną, Uszaczem i Dźwiną 1 Armia miała na swoim lewym skrzydle rozlokowaną obronnie 8 Dywizję Piechoty. W centrum ugrupowania bojowego dywizji, na odcinku Homel – Dzwony – Lutowo – Sołomirie – Mienica – Woroniecz, swoje pozycje obronne rozbudował 13 pułk piechoty płk. Karola Kraussa. Polskie pozycje obronne składały się z trzech linii. Pierwszą tworzyły punkty oporu, które miały rozpoznać kierunki natarcia przeciwnika. Zasadniczą walkę zamierzano stoczyć na drugiej linii, opartej na silnie umocnione miejscowości. W przypadku jej przełamania planowano odwrót na trzecią „ostateczną” linię obrony.
Oddziały sowieckiej 15 Armii zajmowały stanowiska od szesnastu do osiemnastu km na wschód od linii polskich. Walki toczone wiosną 1920 polegały głównie na wypadach przez pas „ziemi niczyjej” na tyły linii przeciwnika.
Przebieg działań.
14 maja wojska Frontu Zachodniego Michaiła Tuchaczewskiego przeszły do ofensywy.
Oddziały 15 A przełamały pierwszą linię obrony 8 Dywizji Piechoty na odcinku bronionym przez XV Brygadę Piechoty. 
Wieczorem dowództwo 1 Armii skierowało na zagrożony odcinek grupę ppłk. Karola Udałowskiego 
O świcie 15 maja 53 Dywizja Strzelców uderzyła na pozycje 13 pułku piechoty.
Wspierany ogniem dwóch baterii 8 pułku artylerii polowej i plutonu 8 pułku artylerii ciężkiej 13 pułk odrzucił pierwsze natarcie. Kolejny atak nieprzyjaciela przełamał jednak obronę 12 kompanii i czerwonoarmiści ruszyli traktem Dzwony – Kublicz. Pułk początkowo bezskutecznie atakował odwodowymi 7 i 8 kompanią, a później wycofał się w kierunku Uszacza. 
Około 10.00 na przedpolach Kublicz do walki wszedł II/7 ppLeg. Oczekując na nadejście głównych sił pułku z artylerią batalion zajął pozycje przed miejscowością i kosztem wysokich strat odparł dwa natarcia nieprzyjaciela.
Po południu przewaga sowiecka była tak duża, że polski kontratak tylko na krótko poprawił położenie, a w międzyczasie inne oddziały 53 DS przełamały na południowy wschód od Kublicz obronę wzmocnionego baterią 5 pap III/13 pułku piechoty.
Wieczorem przeciwnik zaczął obchodzić stanowiska polskie od strony Uszacza. W tej sytuacji dowódca 8 Dywizji Piechoty zarządził odwrót. 13 pułk piechoty i 7 pułk piechoty Legionów wycofały się na Głębokie na dawne niemieckie okopy od traktu Kobylnik – Duniłowicze do jeziora Mizioł. W ciemnościach część żołnierzy zgubiła swoje pododdziały, a w okopach pozostawiono część rynsztunku.
Bilans walk.
Walki w rejonie Kublicz zakończyły się klęską wojsk polskich.
Przełamana została obrona XV Brygady Piechoty. 13 pp i 7 ppLeg. poniosły wysokie straty, a III/13 pp musiał być po walce przeformowany na dwukompanijny. W wyniku walk pod Kubliczami 8 Dywizja Piechoty zmuszona została do odwrotu.
Straty rosyjskie są nieznane.

</doc>
<doc id="4827692" url="https://pl.wikipedia.org/wiki?curid=4827692" title="Wiktor Kozłow (polityk)">
Wiktor Kozłow (polityk)

Wiktor Nikołajewicz Kozłow (ros. Виктор Николаевич Козлов, ur. w listopadzie 1904 we wsi Kalinowka w guberni ufijskiej, zm. w marcu 1948 w Kustanaju) – radziecki polityk, działacz partyjny.
Życiorys.
W 1928 ukończył Moskiewską Akademię Rolniczą im. Timiriazewa, działał w Komsomole i WKP(b), był pracownikiem naukowym Naukowo-Badawczego Instytutu Przemysłu Mlecznego i Handlu, później starszym agronomem w Stacji Maszynowo-Traktorowej i dyrektorem Centralnej Stacji Rolniczej. Do 1933 był zastępcą kierownika Wydziału Rolnego KC Komsomołu, później starszym agronomem w Stacji Maszynowo-Traktorowej oraz starszym agronomem w rejonowym i następnie obwodowym oddziale rolnym. Od 1941 pracował w Wydziale Rolnym KC Komunistycznej Partii (bolszewików) Kazachstanu jako instruktor i potem zastępca kierownika, od 1944 do lipca 1947 był II sekretarzem Komitetu Obwodowego KP(b)K w Aktiubińsku, a od lipca 1947 do marca 1948 I sekretarzem Komitetu Obwodowego KP(b)K w Kustanaju. Był odznaczony Orderem Czerwonego Sztandaru Pracy i Orderem Znak Honoru.

</doc>
<doc id="4827696" url="https://pl.wikipedia.org/wiki?curid=4827696" title="Bitwa pod Zwoleniem (1946)">
Bitwa pod Zwoleniem (1946)

Bitwa pod Zwoleniem – starcie zgrupowania oddziałów partyzanckich Związku Zbrojnej Konspiracji Tadeusza Życkiego „Beliny”, Włodzimierza Kozłowskiego „Oriona”, Stefana Nowackiego „Zagóry”, Mariana Sadowskiego „Dzidy” pod dowództwem Franciszka Jerzego Jaskulskiego „Zagończyka”, liczącego około 130 ludzi, z Grupą Operacyjną NKWD-UB-Armii Czerwonej, 15 czerwca 1946 roku pod Zwoleniem.
Historia.
Zgrupowanie „Zagończyka” rozpoczęło marsz na Powiatowy Urząd Bezpieczeństwa Publicznego w Kozienicach w celu odbicia aresztowanych członków podziemia. W celu zdobycia samochodów "Zagończyk" postanowił uderzyć na oddziały Armii Czerwonej. W miejscowości Podgóra, na trasie Radom–Zwoleń, około 100-osobowy oddział Jaskulskiego przygotował zasadzkę. Wpadła w nią kolumna radziecka złożona z 30 samochodów. Po krótkiej walce przejęto 9 aut, reszta została uszkodzona w walkach. Kierowcy samochodów, a także grupa szoferów Armii Czerwonej podróżujących jednym z samochodów, zostali następnie rozstrzelani. Na zdobytych samochodach partyzanci udali się do Zwolenia. Tutaj rozbili posterunek Milicji Obywatelskiej i zerwali wszystkie linie telefoniczne. Ruszyli dalej w kierunku Kozienic. Na drodze napotkali oddział Armii Czerwonej transportujący konie. Wywiązała się wielogodzinna bitwa. Z odsieczą żołnierzom radzieckim przybyła grupa operacyjna UB i oddział NKWD. Wobec przeważających sił wroga żołnierze „Zagończyka” wycofali się w kierunku pobliskiego masywu leśnego. Za nim, we wsi Sucha, rozpuszczono zgrupowanie.
Tymczasem oddziały radzieckie i UB rozpoczęły pacyfikację wiosek znajdujących się w pobliżu miejsca potyczki. Łącznie w Jedlance, Strykowicach Górnych i Zwoleniu spalono co najmniej 28 domów. Czerwonoarmiści rabowali obejścia i gwałcili kobiety.
Była to jedna z największych bitew pomiędzy podziemiem poakowskim a siłami komunistycznymi w regionie. W wyniku starcia pod Zwoleniem oddziały radzieckie straciły przeszło 40 zabitych i 16 rannych. Partyzanci stracili około 6 żołnierzy.

</doc>
<doc id="4827698" url="https://pl.wikipedia.org/wiki?curid=4827698" title="Burmasporum">
Burmasporum

Burmasporum – wymarły rodzaj chrząszczy z podrzędu Myxophaga i rodziny gałeczkowatych, obejmujący tylko jeden znany gatunek: "Burmasporum rossi". Żył w cenomanie.
Taksonomia.
Rodzaj i gatunek typowy zostały opisane w 2009 roku przez Aleksandra Kirejczuka na łamach czasopisma „Denisia”. Opisu dokonano na podstawie pojedynczej inkluzji samicy w bursztynie birmańskim, pochodzącej z cenomanu w kredzie. Holotyp oznaczono numerem 19132 i zdeponowano w Muzeum Historii Naturalnej w Londynie.
"Burmasporum" został drugim opisanym rodzajem rodziny gałeczkowatych i stanowi jedyny ich takson znany z mezozoiku. Pozostałe gałeczkowate to współczesne gatunki zaliczane do rodzaju gałeczka ("Sphaerius"). Ogólnie cały podrząd Myxophaga jest w zapisie kopalnym słabo reprezentowany. Z mezozoiku znane są tylko "Hydroscapha jeholensis", "Leehermania prorova" i trzy gatunki z rodzaju "Lepicerus".
Morfologia.
Chrząszcz ten miał owalne w zarysie, wypukłe grzbietowo ciało o długości 0,8 mm, szerokości 0,5 mm i wysokości 0,4 mm. Oskórek był nagi, o ubarwieniu ciemnobrązowym do czarnego. Głowa była stosunkowo duża i trochę spłaszczona, większa i bardziej wydłużona niż u gałeczek. Oczy złożone były nieco wydłużone, nie zaś poprzeczne jak u gałeczek. Czułki wyróżniały się od tych u rodzaju gałeczka wydłużonym trzonkiem, drobnym członem trzecim i buławką złożoną z czterech luźno połączonych członów. Aparat gębowy miał odsłoniętą wargę górną, bardzo długie żuwaczki i dwukrotnie dłuższy niż szeroki człon końcowy głaszczków szczękowych. Ponad dwukrotnie szersze niż dłuższe przedplecze miało szeroko zaokrąglone kąty przednie i tylne. Kształt tarczki był niemal trójkątny. Długość przedpiersia wynosiła zaledwie ćwierć długości spodu głowy. Odnóża były dłuższe niż u gałeczek, miały uda porośnięte krótkimi szczecinkami i punktowane, zaś golenie pokryte wszędzie gęstym owłosieniem, a wzdłuż zewnętrznych krawędzi także ciemnobrązowymi szczecinkami. Odwłok był w połowie tak długi jak zapiersie i miał niemal trójkątne hypopygium o kanciastym szczycie.
Paleoekologia.
Owad ten współwystępował z wieloma innymi stawonogami. W tym samym okazie bursztynu co jego holotyp znajdują się także inkluzje "Mantoblatta mira" z nadrzędu Polyneoptera, "Burmitembia venosa" z grupy termitów oraz nieoznaczonego jeszcze gatunku kleszcza.

</doc>
<doc id="4827699" url="https://pl.wikipedia.org/wiki?curid=4827699" title="Burmasporum rossi">
Burmasporum rossi



</doc>
<doc id="4827727" url="https://pl.wikipedia.org/wiki?curid=4827727" title="Żołnierze Wyklęci">
Żołnierze Wyklęci



</doc>
<doc id="4827728" url="https://pl.wikipedia.org/wiki?curid=4827728" title="Orazały Kozybajew">
Orazały Kozybajew

Orazały Abiłowicz Kozybajew (ros. Оразалы Абилович Козыбаев, kaz. Оразалы Әбілұлы Қозыбаев, ur. 15 kwietnia 1924 w miejscowości Mynszukur w powiecie kustanajskim w guberni kustanajskiej (obecnie nie istnieje; terytorium rejonu mendikarińskiego w obwodzie kustanajskim), zm. 23 sierpnia 1996 w Kustanaju) – radziecki polityk, działacz partyjny Kazachskiej SRR, Bohater Pracy Socjalistycznej (1967).
Życiorys.
Urodził się w biednej wielodzietnej kazachskiej rodzinie chłopskiej. Skończył szkołę średnią i szkołę pedagogiczną, później pracował w kołchozie i w Stacji Maszynowo-Traktorowej jako rachmistrz. 20 lipca 1942 został powołany do armii, walczył na Froncie Północno-Zachodnim w składzie 15 Samodzielnej Brygady Piechoty, 29 kwietnia 1943 został ciężko ranny. Po wyleczeniu ran w 1944 został skierowany do 9 samodzielnego batalionu obrony chemicznej Uralskiego Okręgu Wojskowego, w 1947 został zdemobilizowany w stopniu młodszego sierżanta. Od 1947 pracował w Komitecie Miejskim Komunistycznej Partii (bolszewików) Kazachstanu w Kustanaju jako sekretarz techniczny, później w Komitecie Obwodowym Komsomołu w Kustanaju jako instruktor, w 1950 został kierownikiem Wydziału Młodzieży Wiejskiej Komitetu Obwodowego Komsomołu w Kustanaju, w 1950 zaocznie ukończył Kustanajski Instytut Nauczycielski. W 1948 został przyjęty do WKP(b). Od 1951 był instruktorem Komitetu Obwodowego KP(b)K w Kustanaju, 1953-1955 II sekretarzem Zatobolskiego Komitetu Rejonowego KPK, 1955-1959 przewodniczącym Komitetu Wykonawczego Zatobolskiej Rady Rejonowej w obwodzie kustanajskim, później I sekretarzem amangeldińskiego komitetu rejonowego KPK, w 1961 ukończył technikum rolnicze w Kustanaju. W 1965 został I sekretarzem Komitetu Rejonowego KPK w Arkałyku, w 1966 zaocznie ukończył Wyższą Szkołę Partyjną przy KC KPZR, 1967-1975 był II sekretarzem Komitetu Obwodowego KPK w Kustanaju, a 1975-1984 przewodniczącym Obwodowego Komitetu Wykonawczego Rady Deputowanych Pracujących w Aktiubińsku, następnie przeszedł na emeryturę. Był pięciokrotnym deputowanym do Rady Najwyższej Kazachskiej SRR i członkiem Prezydium Rady Najwyższej Kazachskiej SRR. Od 1960 do 1966 wchodził w skład KC KPK. Miał honorowe obywatelstwo Arkałyku. Jego imieniem nazwano ulicę w Kustanaju i prospekt w Arkałyku oraz wiejską szkołę średnią w rejonie mendikarińskim.
Odznaczenia.
I medale.

</doc>
<doc id="4827729" url="https://pl.wikipedia.org/wiki?curid=4827729" title="Moniezia expansa">
Moniezia expansa

Moniezia expansa – gatunek tasiemca z rzędu Cyclophyllidea i rodziny Anoplocephalidae. Jest pasożytem wewnętrznym przeżuwaczy takich jak owce, kozy, bydło oraz renifery. Osobniki dorosłe występują w jelicie cienkim. Tasiemiec był stwierdzony również u świń w Peru, a nawet opisano przypadek zakażenia się przez człowieka.
"Moniezia expansa" jest tasiemcem osiągającym długość 10 m. Proglotydy są szerokie (około 2,5 cm) i charakteryzują się podwójnym zestawem narządów płciowych położonych po obu stronach.
Cykl życiowy.
Żywicielem pośrednim "Moniezia expansa" są mechowce, które zostają zainfekowane przez zjedzenie jaj pasożyta, z których wylęgają się pierwsze stadia rozwojowe, czyli onkosfery. Pasożyt przebija się następnie do hemocelu roztocza, gdzie przekształca się w cysticerkoid. Proces ten trwa 4 miesiące. Żywiciele ostateczni, przykładowo owce lub inni przeżuwacze zostają zainfekowani pasożytem, najprawdopodobniej poprzez przypadkowe zjedzenie mechowców, podczas wypasu. Po dostaniu się do ostatecznego żywiciela, pasożyt usadawia się w jelicie cienkim oraz w przeciągu 5–6 tygodni przekształca się w osobnika dorosłego. Proglotydy z jajami wydalane są wraz z kałem.
Chorobotwórczość.
Infekcja "M. expansa" (moniezjoza) jest zwykle niegroźna i bezobjawowa. Jednakże zbyt duża liczba tasiemców może doprowadzić do braku apetytu, niedrożności jelita, biegunki i utraty masy. Moniezjoza może wywoływać poważne straty ekonomiczne w wielkostadowej hodowli owiec.

</doc>
<doc id="4827730" url="https://pl.wikipedia.org/wiki?curid=4827730" title="Itinga do Maranhão">
Itinga do Maranhão

Itinga do Maranhão – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 3581,7 km2. Według danych ze spisu ludności w 2010 roku gmina liczyła 24 863 mieszkańców, a gęstość zaludnienia wynosiła 6,94 osób/km2. Dane szacunkowe z 2019 roku podają liczbę 26 000 mieszkańców. 
Itinga do Maranhão graniczy od północy ze stanem Pará, a od wschodu, zachodu i południa z gminą Açailândia.
W 2017 roku produkt krajowy brutto per capita wyniósł 11 107,21 reali brazylijskich.

</doc>
<doc id="4827731" url="https://pl.wikipedia.org/wiki?curid=4827731" title="Itinga do Maranhao">
Itinga do Maranhao



</doc>
<doc id="4827740" url="https://pl.wikipedia.org/wiki?curid=4827740" title="Uniwersytet Bergamo">
Uniwersytet Bergamo

Uniwersytet Bergamo (, UniBg) – włoska publiczna uczelnia wyższa.
Historia.
Uczelnia została założona 11 grudnia 1968 jako Instytut Języków Obcych i Literatury, będący autonomiczną instytucją. Impulsem do jego powstania było zamknięcie kursów językowych przez 
Uniwersytet Bocconiego. Stopniowo poszerzano obszar edukacyjny wychodząc poza studia językowe, w latach 70. i 80 uruchomiono nauczanie przedmiotów ekonomicznych, potem utworzono Wydział Ekonomii i Zarządzania. W 1992 roku instytut przekształcono w uniwersytet państwowy i nadano mu obecną nazwę. 
Struktura organizacyjna.
W skład uczelni wchodzą następujące jednostki organizacyjne:

</doc>
<doc id="4827742" url="https://pl.wikipedia.org/wiki?curid=4827742" title="Uniwersytet w Bergamo">
Uniwersytet w Bergamo



</doc>
<doc id="4827745" url="https://pl.wikipedia.org/wiki?curid=4827745" title="Leopold I (książę Anhalt-Dessau)">
Leopold I (książę Anhalt-Dessau)



</doc>
<doc id="4827750" url="https://pl.wikipedia.org/wiki?curid=4827750" title="Jan Jerzy II (książę Anhalt-Dessau)">
Jan Jerzy II (książę Anhalt-Dessau)



</doc>
<doc id="4827754" url="https://pl.wikipedia.org/wiki?curid=4827754" title="Kościół Dwunastu Apostołów Jezusa Chrystusa w Ozorkowie">
Kościół Dwunastu Apostołów Jezusa Chrystusa w Ozorkowie

Kościół Dwunastu Apostołów Jezusa Chrystusa – kościół parafialny parafii Ewangelicko-Augsburskiej w Ozorkowie (diecezja warszawska Kościoła Ewangelicko-Augsburskiego w RP).
Świątynia została ufundowana przez rodziny fabrykantów Macieja Schlossera i Christiana Wernera. 9 października 1842 roku kościół został uroczyście poświęcony. Budowla reprezentuje styl neoklasycystyczny i jest zwieńczona figurami dwunastu apostołów, od których otrzymała swoją nazwę. W dowód wdzięczności za wsparcie finansowe budowy świątyni, parafia umieściła we wnętrzu kościoła dwie pamiątkowe tablice, poświęcone obydwóm rodzinom fundatorów.
Po zakończeniu II wojny światowej świątynia została zamieniona na obóz. Kościół po likwidacji obozu został przejęty i był użytkowany przez parafię rzymskokatolicką.
Później podjęto starania o zwrot świątyni, który nastąpił dopiero w 1953 roku.
Odzyskana budowla była mocno zdewastowana, nie posiadała organów, ławek, oświetlenia elektrycznego, dzwonów i wielu innych elementów. Stopniowo i systematycznie były przeprowadzane różne naprawy i były uzupełniane braki. Ławki np. zostały sprowadzone z kościoła w Kamiennej Górze.

</doc>
<doc id="4827761" url="https://pl.wikipedia.org/wiki?curid=4827761" title="João Lisboa">
João Lisboa

João Lisboa – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 636,89 km2. Według danych ze spisu ludności w 2010 roku gmina liczyła 20 381 mieszkańców, a gęstość zaludnienia wynosiła 32 osoby/km2. Dane szacunkowe z 2019 roku podają liczbę 23 632 mieszkańców. 
W 2017 roku produkt krajowy brutto per capita wyniósł 8287,46 reali brazylijskich.
Gminę utworzono w 1961 roku, wcześniej tereny te administracyjnie były przynależne do gminy Imperatriz.

</doc>
<doc id="4827763" url="https://pl.wikipedia.org/wiki?curid=4827763" title="Joao Lisboa">
Joao Lisboa



</doc>
<doc id="4827768" url="https://pl.wikipedia.org/wiki?curid=4827768" title="Zamek w Morsku">
Zamek w Morsku



</doc>
<doc id="4827779" url="https://pl.wikipedia.org/wiki?curid=4827779" title="Nikołaj Kuzniecow (1898–1967)">
Nikołaj Kuzniecow (1898–1967)

Nikołaj Siemionowicz Kuzniecow (ros. Николай Семёнович Кузнецов, ur. 1898 we wsi Kosa w guberni permskiej, zm. w czerwcu 1967 w Kraju Krasnodarskim) – radziecki polityk, działacz partyjny.
Życiorys.
Od listopada 1916 do 1917 służył w rosyjskiej armii, brał udział w I wojnie światowej. W kwietniu 1917 wstąpił do SDPRR(b), po rewolucji październikowej dowodził oddziałem czerwonej partyzantki, został wzięty do niewoli przez chłopskich powstańców, z której zbiegł na początku 1919. Później wstąpił do Armii Czerwonej w Kajgorodzie w guberni wiackiej, następnie został wyznaczony pełnomocnikiem gubernialnego komitetu RKP(b) w Permie ds. organizowania rejonowych komitetów partyjnych oraz sekretarzem jednego z rejonowych komitetów partyjnych. W 1920 był funkcjonariuszem powiatowej Czeki w Czerdyniu w guberni permskiej, 1920-1922 studiował na Komunistycznym Uniwersytecie im. Swierdłowa, jednocześnie był organizatorem partyjnym Komunistycznego Uniwersytetu Pracujących Wschodu i konsultantem Moskiewskiej Rady Sędziów Ludowych. W 1922 został sekretarzem odpowiedzialnym powiatowego komitetu RKP(b), później do lutego 1926 kierował obwodową szkołą budownictwa radzieckiego i partyjnego w Republice Komi, od lutego 1926 do 12 grudnia 1929 był sekretarzem odpowiedzialnym Komi-Permiackiego Okręgowego Komitetu WKP(b), w 1928 zaocznie ukończył Swierdłowski Instytut Leśny. W 1929 został instruktorem odpowiedzialnym KC WKP(b) i wkrótce potem pomocnikiem kierownika Wydziału Organizacyjno-Instruktorskiego KC WKP(b), w latach 1930-1933 studiował w Historyczno-Partyjnym Instytucie Czerwonej Profesury, po czym został szefem Wydziału Politycznego Stacji Maszynowo-Traktorowej w obwodzie północnokazachstańskim, a 1935-1936 kierował Wydziałem Rolnym Północnokazachstańskiego Komitetu Obwodowego WKP(b). Od 1936 do kwietnia 1937 był I sekretarzem Komitetu Rejonowego WKP(b)/Komunistycznej Partii (bolszewików) Kazachstanu w Kustanaju, wiosną 1937 p.o. I sekretarza, a od maja do listopada 1937 I sekretarzem Komitetu Obwodowego KP(b)K w Kustanaju, następnie od listopada 1937 do maja 1938 p.o. I sekretarza Północnokazachstańskiego Komitetu Obwodowego KP(b)K. 12 grudnia 1937 został deputowanym do Rady Najwyższej ZSRR 1 kadencji.
21 maja 1938 został aresztowany podczas wielkiego terroru pod zarzutem udziału w kontrrewolucyjnej organizacji terrorystycznej i 26 października 1940 skazany na 10 lat pozbawienia wolności. W 1947 został zwolniony, pracował w instytucjach gospodarki leśnej w Bucharze i Troicku, później został agronomem w Kraju Krasnodarskim.

</doc>
<doc id="4827785" url="https://pl.wikipedia.org/wiki?curid=4827785" title="Indiańskie opowieści upierzonego węża">
Indiańskie opowieści upierzonego węża

Indiańskie opowieści upierzonego węża ("Pohádky opeřeného hada") – czesko-słowacki serial animowany z 1978 roku w reżyserii Stanislava Remeša.
Wersja polska.
W Polsce serial emitowany był w Dobranocce w 1983 roku.
Źródło:

</doc>
<doc id="4827788" url="https://pl.wikipedia.org/wiki?curid=4827788" title="Leopold II (książę Anhalt-Dessau)">
Leopold II (książę Anhalt-Dessau)



</doc>
<doc id="4827795" url="https://pl.wikipedia.org/wiki?curid=4827795" title="RFC Tilleur-Saint-Nicolas">
RFC Tilleur-Saint-Nicolas



</doc>
<doc id="4827801" url="https://pl.wikipedia.org/wiki?curid=4827801" title="Hussein Arnous">
Hussein Arnous



</doc>
<doc id="4827802" url="https://pl.wikipedia.org/wiki?curid=4827802" title="Witold Łacic">
Witold Łacic

Witold Roman Łacic (ur. 17 czerwca 1921 w Rudzieńcu, zm. 30 stycznia 1988 w Warszawie) – podporucznik Armii Krajowej, kapitan Zrzeszenia WiN, kawaler Krzyża Srebrnego Orderu Wojennego Virtuti Militari.
Życiorys.
Syn Stanisława (zarządcy majątku) i Janiny z domu Wesołowskiej. Maturę uzyskał w 1939 w gimnazjum im. J.I. Kraszewskiego w Białej Podlaskiej. Działał w Związku Harcerstwa Polskiego i Związku Zachodnim. Od grudnia 1939 członek Komendy Obrońców Polski - wyznaczony dowódcą drużyny w Rudzieńcu. Następnie w strukturach Związku Walki Zbrojnej. W roku 1942 aresztowany i osadzony na Majdanku, skąd został zwolniony. Od września 1943 w oddziale partyzanckim mjr. Ksawerego Millera. W październiku tr. rozpoczął kurs w Szkole Podchorążych AK w Małaszewicach, który zakończył pod koniec stycznia 1944 uzyskując stopień kaprala podchorążego. Aresztowany 17 lutego 1944 przez niemiecką straż kolejową za akcje dywersyjne na kolei, wykupiony przez firmę w której był zatrudniony (firma „Sabo-Stribo”) i przeniesiony do 34 pułku piechoty Armii Krajowej dowodzonego przez majora Stefana Wyrzykowskiego. Od połowy marca 1944 zajmował kolejno stanowiska zastępcy dowódcy drużyny, dowódcy drużyny i adiutanta dowódcy kompanii.
Uczestnik wielu akcji bojowych i dywersyjnych. Ranny podczas akcji „Burza”. Pod koniec lipca 1944 został odznaczony przez dowódcę 9 Podlaskiej Dywizji Piechoty AK, gen. bryg. Ludwika Bittnera, Krzyżem Srebrnym Orderu Wojennego Virtuti Militari. W tym czasie został również mianowany na stopień podporucznika. Po rozwiązaniu oddziału powrócił do Rudzieńca. W czerwcu 1945 przystąpił do Zrzeszenia Wolność i Niezawisłość, w którym używał stopnia kapitana. Od września tr. student warszawskiej Wyższej Szkoły Handlowej. Aresztowany przez organa bezpieczeństwa i więziony w latach 1946-1949. Ukończył studia ekonomiczne i pracował w wielu firmach na stanowisku głównego księgowego, następnie zatrudniony w Energopolu jako naczelnik wydziału ekonomicznego i zastępca dyrektora. Inwigilowany i prześladowany przez służbę bezpieczeństwa. Zmarł w Warszawie i spoczął na cmentarzu wojskowym na Powązkach (kwatera: B 28, rząd: 4, miejsce: 14).
Zawarł związek małżeński z Anną Brutanek, z którą miał córkę Elżbietę i syna Macieja.

</doc>
<doc id="4827805" url="https://pl.wikipedia.org/wiki?curid=4827805" title="Węzia Skała">
Węzia Skała

Węzia Skała – skała w lewych zboczach Doliny Brzoskwinki, w miejscowości Brzoskwinia, w województwie małopolskim, w powiecie krakowskim, w gminie Zabierzów. Pod względem geograficznym znajduje się na Garbie Tenczyńskim (część Wyżyny Krakowsko-Częstochowskiej) w obrębie Tenczyńskiego Parku Krajobrazowego.
Węzia Skała znajduje się w grupie Węzich Skał (pozostałe to Menhir, Leszczynowa Skała i Drzewna Skała). Skały znajdują się w lesie na południowo-wschodnim końcu zabudowanego obszaru wsi Brzoskwinia, tuż przy korycie potoku Brzoskwinka. Przy skałach znajduje się dom i ujęcie wody. W ich pobliże dochodzi wąska droga asfaltowa. Węzia Skała zbudowana jest z wapieni, ma wysokość 12 m, ściany połogie, pionowe lub przewieszone z filarami i kominami. Na jej północnej i północno-wschodniej ścianie uprawiana jest wspinaczka skalna. Jest 14 dróg wspinaczkowych o trudności od VI- do VI.4+ w skali krakowskiej i długości do 11 m. 9 z nich ma zamontowane stałe punkty asekuracyjne: ringi (r), stanowiska zjazdowe (st), ringi zjazdowe (rz) lub 2 ringi zjazdowe (2rz).

</doc>
<doc id="4827807" url="https://pl.wikipedia.org/wiki?curid=4827807" title="Agostino Barbarigo">
Agostino Barbarigo



</doc>
<doc id="4827810" url="https://pl.wikipedia.org/wiki?curid=4827810" title="Pomarańczowa skrzynka">
Pomarańczowa skrzynka

Pomarańczowa skrzynka ("Oranžová schránka") – czesko-słowacki serial animowany z 1979 roku w reżyserii Milana Horvatoviča o przygodach skrzynki pocztowej, która sama decyduje się dostarczyć swoje listy. 
Wersja polska.
Źródło:

</doc>
<doc id="4827812" url="https://pl.wikipedia.org/wiki?curid=4827812" title="Mary i kwiat czarownicy">
Mary i kwiat czarownicy

 – japoński film animowany z 2017 roku, którego reżyserem jest Hiromasa Yonebayashi. Produkcją filmu zajął się Yoshiaki Nishimura, założyciel Studia Ponoc, natomiast dystrybutorem jest Tōhō. Jest to pierwszy film fabularny Studia Ponoc, w oparciu na książce "The Little Broomstick" autorstwa Mary Stewart z 1971 roku.
Film opowiada historię dziewczynki o imieniu Mary Smith, która znajduje „fly-by-night”, tajemniczy kwiat, który może dać jej moc stania się czarownicą tylko na jedną noc. Film został wydany w Japonii 8 lipca 2017 roku.
Obsada.
Mary Smith
Peter
Madam Mumblechook
Doktor Dee
Charlotte
Panna Banks
Zebeedee
Ruda czarownica
Produkcja.
15 grudnia 2016 roku Yonebayashi i Nishimura odbyli konferencję prasową. Yonebayashi, który wcześniej pracował z Ghibli przy filmach "Marnie. Przyjaciółka ze snów" i "Tajemniczy świat Arrietty", powiedział, że to będzie pierwszy film od opuszczenia Studia Ghibli. Obsada aktorska została ogłoszona przez Yonebayashiego 13 kwietnia 2017 roku.
Muzyka.
Za ścieżkę dźwiękową do filmu "Mary i kwiat czarownicy" odpowiada kompozytor Muramatsu Takatsugu, który także stworzył muzykę do poprzedniego filmu Yonebayashiego – "Marnie. Przyjaciółka ze snów". Joshua Messick, jeden z lepiej znanych graczy na cymbałach, uczestniczył w nagrywaniu partytury. 
Utworem przewodnim filmu jest „Rain” w wykonaniu Sekai no Owari.
Dystrybucja.
W Japonii film dystrybuowany był przez Tōhō w 458 kinach od 8 lipca 2017 roku. Altitude Film Sales ogłosił na Międzynarodowym Festiwalu Filmowym w Berlinie, że nabył prawa do rozpowszechniania filmu w Wielkiej Brytanii, podczas gdy Madman Entertainment zajął się dystrybucją w Australii i Nowej Zelandii z przedpremierowym pokazem 5 listopada 2017 roku na Madman Anime Festival w Melbourne. GKIDS był dystrybutorem w Ameryce Północnej, pokazując go w kilku kinach 18 stycznia 2018 roku, a następnie w szerszej dystrybucji od 19 stycznia.
W Polsce film dostępny jest od 3 lutego 2019 roku przez serwisy VOD.

</doc>
<doc id="4827818" url="https://pl.wikipedia.org/wiki?curid=4827818" title="Konrad Zawadzki">
Konrad Zawadzki

Konrad Zawadzki (ur. 30 czerwca 1912 w Warszawie, zm. 3 lipca 2002 tamże) – polski historyk prasy, varsavianista, prawnik, bibliograf, bibliotekarz, bibliofil, członek Stowarzyszenia Bibliotekarzy Polskich, Towarzystwa Przyjaciół Książki, Towarzystwa Miłośników Historii, Stowarzyszenia Autorów ZAiKS, Towarzystwa Przyjaciół Warszawy, Towarzystwa Popierania i Krzewienia Nauk, Towarzystwa Naukowego Warszawskiego.
Życiorys.
Syn Ludwika. Po ukończeniu w 1930 Gimnazjum im. Mikołaja Reja podjął studia ekonomiczne w Institut Supérieur Commerce w Antwerpii. W 1932 kontynuował naukę w Warszawie w Szkole Nauk Politycznych na Wydziale Konsularno-Dyplomatycznym i na Wydziale Prawa Uniwersytetu Warszawskiego. Tytuł magistra uzyskał w 1936 i rozpoczął pracę w kancelarii notarialnej. W czasie II wojny światowej pracował jako robotnik. Po jej zakończeniu pracował w Polskim Radiu, następnie w Polskim Przedsiębiorstwie Pracownia Konserwacji Zabytków, był również radcą prawnym w Państwowym Instytucie Sztuki. W 1958 objął stanowisko kierownika Biblioteki Wojewódzkiego Archiwum Państwowego (obecnie Archiwum Państwowe w Warszawie), gdzie rozpoczął działalność naukową.
W latach 1960–1983 był kustoszem, a następnie docentem w Bibliotece Narodowej, kierował Działem Zbiorów Mikrofilmowych, w którym zorganizował pierwszą w Polsce czytelnię mikrofilmów. Pracując w BN, kierował zabezpieczaniem polskich zbiorów bibliotecznych poprzez ich mikrofilmowanie. Jego zasługą jest zapoczątkowanie i prowadzenie akcji scalania i mikrofilmowania zbiorów polskich gazet i czasopism rozproszonych w różnych bibliotekach polskich i zagranicznych. Za jego kierownictwa zmikrofilmowano ok. 8000 starych druków, około 20000 rękopisów i 1800 tytułów gazet i czasopism. Zajmował się również problemami retrospektywnej bibliografii czasopism polskich oraz prowadził badania nad historią prasy polskiej. W 1971 uzyskał doktorat nauk humanistycznych na Wydziale Humanistycznym Uniwersytetu Łódzkiego, a w 1977 stopień doktora habilitowanego nauk humanistycznych w zakresie dziejów książki i prasy na Wydziale Filologicznym Uniwersytetu Wrocławskiego.
W latach 1983–2002 pracował w Bibliotece Publicznej m.st. Warszawy, gdzie kierował Działem Bibliografii Czasopism Warszawskich i prowadził badania nad historią prasy polskiej, w szczególności warszawskiej, opracowywał bibliografię retrospektywną czasopism warszawskich. Był inicjatorem i współzałożycielem pierwszego czasopisma naukowego poświęconego w całości Warszawie „Rocznika Warszawskiego” (w latach 1960–1992 – sekretarz redakcji, od 1993 – członek komitetu redakcyjnego).
W 1996 prezydent Rzeczypospolitej Polskiej nadał mu tytuł naukowy profesora nauk humanistycznych.
Pochowany został w Warszawie na Cmentarzu Wojskowym na Powązkach kw. N, rz. 5, gr. 8.

</doc>
<doc id="4827820" url="https://pl.wikipedia.org/wiki?curid=4827820" title="Louis Marie Florent du Chatelet">
Louis Marie Florent du Chatelet



</doc>
<doc id="4827824" url="https://pl.wikipedia.org/wiki?curid=4827824" title="Nicola Rodigari">
Nicola Rodigari

Nicola Rodigari (ur. 7 listopada 1981 w Tirano) – włoski łyżwiarz szybki specjalizujący się w short tracku, srebrny medalista igrzysk olimpijskich, multimedalista mistrzostw świata, mistrzostw Europy, mistrzostw świata juniorów i zimowej uniwersjady.
Czterokrotnie uczestniczył w zimowych igrzyskach olimpijskich. Podczas igrzysk w Salt Lake City w 2002 roku zdobył srebrny medal olimpijski w sztafecie (wraz z nim wystąpili Maurizio Carnino, Michele Antonioli, Fabio Carta i Nicola Franceschina), ponadto był trzynasty w biegu na 1000 m i czternasty w biegu na 1500 m. W 2006 roku na igrzyskach w Turynie zajął czwarte miejsce w sztafecie, siódme w biegach na 500 i 1000 m oraz czternaste na dystansie 1500 m. Na kolejnych zimowych igrzyskach, w 2010 roku w Vancouver, był ósmy w biegu na 1500 m, siedemnasty w biegu na 1000 m i dziewiętnasty na 500 m. Nie został sklasyfikowany w biegu sztafetowym (włoska sztafeta została zdyskwalifikowana w półfinale). W ostatnim starcie olimpijskim, w 2014 roku na igrzyskach w Soczi, wystąpił tylko w biegu sztafetowym, w którym Włosi zajęli ósmą pozycję.
W latach 2000–2007 zdobył trzy medale podczas mistrzostw świata (srebrny i dwa brązowe), w latach 1998–2007 cztery medale drużynowych mistrzostw świata (jeden srebrny i trzy brązowe), w latach 2001–2017 czterdzieści medali mistrzostw Europy (dwadzieścia złotych, jedenaście srebrnych i dziewięć brązowych), w latach 1999–2001 siedem medali mistrzostw świata juniorów (jeden złoty, trzy srebrne i trzy brązowe), a w latach 2001–2007 trzy medale zimowej uniwersjady (dwa srebrne i jeden brązowy).

</doc>
<doc id="4827827" url="https://pl.wikipedia.org/wiki?curid=4827827" title="Studio ATM">
Studio ATM

Studio ATM – centrum produkcji telewizyjnej i filmowej w Warszawie należące do ATM Grupa i zarządzane przez spółkę-córkę ATM Studio Sp. z o.o. Może pomieścić do 1300 osób. Kompleks został otwarty 2011 roku.
Wyposażenie.
Viaplay Polska.
W 2021 roku w kompleksie ATM Studio swoją siedzibę ma redakcja sportowa Viaplay Polska. Studio zostało przygotowane przez ATM System oraz Ekstraklasę Live Park. Oprócz studia telewizyjnego w budynku mieszczą się kabiny komentatorskie oraz newsroom redakcji sportowej. W grudniu 2022 roku powierzchnia wykorzystywana przez Viaplay w budynku ATM Studio została powiększona i składa się z dwóch studiów telewizyjnych z reżyserkami, 12 kabin komentatorskich połączonych z 6 reżyserkami dźwięku oraz newsroomu.
ATM Virtual.
Od listopada 2021 roku w jednej z hal kompleksu ATM Studio uruchomiono studio produkcji wirtualnej działające pod marką ATM Virtual. Studio działa w oparciu o ekrany LED wyświetlające elementy scenografii zbudowane w Unreal Engine. Wirtualna scenografia może stanowić tło dla elementów scenografii rzeczywistej lub samodzielne tło dla realizowanych scen. Podwieszane ekrany dają również możliwość emitowania odpowiednie światła na nagrywane obiekty, m.in. odbicia w szybach samochodów.

</doc>
<doc id="4827838" url="https://pl.wikipedia.org/wiki?curid=4827838" title="Kutburga z Wesseksu">
Kutburga z Wesseksu



</doc>
<doc id="4827841" url="https://pl.wikipedia.org/wiki?curid=4827841" title="Muhammad uld Ghazuni">
Muhammad uld Ghazuni



</doc>
<doc id="4827842" url="https://pl.wikipedia.org/wiki?curid=4827842" title="Agostino Barbarigo (okręt)">
Agostino Barbarigo (okręt)

„Agostino Barbarigo” („Barbarigo”) – nazwa noszona na przestrzeni dziejów przez kilka okrętów Regia Marina:

</doc>
<doc id="4827843" url="https://pl.wikipedia.org/wiki?curid=4827843" title="Kizia i Mizia">
Kizia i Mizia

Kizia i Mizia ("Hrkalka a Korálka") – czesko-słowacki serial animowany z 1979 roku w reżyserii Milana Horvatoviča.
Wersja polska.
Źródło:

</doc>
<doc id="4827845" url="https://pl.wikipedia.org/wiki?curid=4827845" title="Kinga Ociepka">
Kinga Ociepka

Kinga Ociepka (ur. 15 lipca 1986 w Krakowie) – polska wspinaczka sportowa. Specjalizowała się w boulderingu oraz w prowadzeniu. Dwukrotna złota medalistka mistrzostwach świata juniorów zawodów we wspinaczce sportowej w konkurencji prowadzenie.
Kariera zawodnicza.
Na mistrzostwach świata juniorów kat. „B” wywalczyła złote medale we wspinaczce sportowej w konkurencji prowadzenie; w 2000 w Holenderskim Amsterdamie oraz w 2001 w austriackim Imst. Wielokrotna uczestniczka zawodów wspinaczkowych m.in. edycji Pucharu świata.
Uczestniczka, prestiżowych zawodów wspinaczkowych Rock Master we włoskim Arco, gdzie w 2010 roku zajęła 24. miejsce. Wielokrotna medalistka mistrzostw Polski we wspinaczce sportowej we wspinaczce sportowej, gdzie zdobywała tytuł mistrzyni Polski.
Ważniejsze wspinaczki.
Kinga Ociepka jest także autorką wielu wybitnych przejść skalnych. W siepniu 2006 r. poprowadziła drogę Geminis o trudności 8b+ (wówczas wyceniana na 8c). Za to przejście została uhonorowana Nagrodą Środowisk Wspinaczkowych Jedynką. We wrześniu 2016 r. została pierwszą Polką, która pokonała drogę wspinaczkową o trudności 9a (Sprawa Honoru, VI.8 w skali Kurtyki).

</doc>
<doc id="4827859" url="https://pl.wikipedia.org/wiki?curid=4827859" title="Katedra w Worcester">
Katedra w Worcester



</doc>
<doc id="4827870" url="https://pl.wikipedia.org/wiki?curid=4827870" title="Szlagier (album)">
Szlagier (album)

 
Szlagier – wspólny album studyjny nagrany przez warszawskich raperów: Pona, Ero, Hazzidiego oraz producenta muzycznego Szczura. Wydawnictwo ukazało się 19 maja 2017 roku nakładem wytwórni muzycznej District Area.

</doc>
<doc id="4827872" url="https://pl.wikipedia.org/wiki?curid=4827872" title="Jacek Gliński">
Jacek Gliński

Jacek Czesław Gliński (ur. 1951) – polski chemik, dr hab. nauk chemicznych, profesor Wydziału Chemii Uniwersytetu Wrocławskiego.
Życiorys.
W 1974 ukończył studia chemiczne na Uniwersytecie Wrocławskim, w 1981 obronił pracę doktorską, 16 grudnia 1996 habilitował się na podstawie pracy zatytułowanej "Struktura wodnych roztworów nieelektrolitów: badania metodami prędkości dźwięku, anihilacji pozytronów i napięcia powierzchniowego". 8 czerwca 2006 nadano mu tytuł profesora w zakresie nauk chemicznych.
Pracował w Instytucie Chemii na Wydziale Matematyki, Fizyki i Chemii Uniwersytetu Wrocławskiego.
Piastuje stanowisko profesora na Wydziale Chemii Uniwersytetu Wrocławskiego.
Jest żonaty, ma dwóch synów.

</doc>
<doc id="4827889" url="https://pl.wikipedia.org/wiki?curid=4827889" title="Śniegowe skrzaty">
Śniegowe skrzaty

Śniegowe skrzaty ("Snehuľkovia") – czesko-słowacki serial animowany z 1971 roku w reżyserii Josefa Pinkavy.
Wersja polska.
Źródło:

</doc>
<doc id="4827890" url="https://pl.wikipedia.org/wiki?curid=4827890" title="Leopard 2PL">
Leopard 2PL

Leopard 2PL – polski czołg podstawowy, powstały w wyniku modernizacji czołgów Leopard 2A4, przeprowadzonej we współpracy Rheinmetall oraz Polskiej Grupy Zbrojeniowej (PGZ).
Historia rozwoju.
W momencie przejęcia przez Wojska Lądowe na uzbrojenie pierwszych czołgów Leopard 2A4 w 2002 roku z zasobów Bundeswehry zdawano sobie sprawę z tego, że ich modernizacja to konieczność, jednak pierwsze prace nad opracowaniem planu i zakresu ich modernizacji ruszyły dopiero w połowie roku 2012. Dowództwo Wojsk Lądowych opracowało wtedy wstępne wymagania dotyczące modernizacji czołgów Leopard. Programowi nadano nazwę "Leopard 2PL". W wyniku prowadzonych prac określono dwa warianty modernizacji. Pierwsza, podstawowa, obejmowała wprowadzenie elektrycznego napędu wieży i stabilizacji armaty (w miejsce hydraulicznego), montaż APU, modernizację układu optoelektronicznego poprzez m.in. zamontowanie nowych kamer termowizyjnych, modernizację stanowiska kierowcy oraz nowy pakiet ochrony przeciwwybuchowej, przeciwpożarowej i przeciwminowej. Wariant drugi, bardziej rozszerzony, oprócz prac proponowanych w pierwszej wersji modernizacyjnej, rozszerzony był o system zarządzania walką BMS, montaż zdalnie sterowanego modułu strzeleckiego na wieży czołgu, nowe rodzaje amunicji, układy klimatyzacji przedziału kierowcy i bojowego oraz modernizację bloku chłodzenia elektroniki.
Finalnie program modernizacji Leopardów 2A4 wpisany został do „Planu Modernizacji Technicznej Sił Zbrojnych RP na lata 2013–2022” (PMT) w grudniu 2012 roku. Z początkiem marca 2013 rozesłano zaproszenia do zainteresowanych podmiotów w sprawie dialogu technicznego, który przeprowadzony został w okresie od marca do sierpnia. W październiku 2013 roku ogłoszony został przetarg na wyłonienie wykonawcy programu. Chęć udziału zgłosiło trzech oferentów: konsorcjum w składzie Wojskowe Zakłady Motoryzacyjne z Poznania, Wojskowe Zakłady Łączności nr 2 oraz Rheinmetall Landsysteme GmbH; konsorcjum Zakłady Mechaniczne Bumar-Łabędy, spółka OBRUM i Polskim Holdingiem Obronnym (PHO) oraz ostatnie konsorcjum w składzie PCO i ASELSAN Elektronik. Ostateczną ofertę złożyło jednak konsorcjum Zakładów Mechanicznym, OBRUM oraz PHO, tym samym to właśnie z nim Inspektorat Uzbrojenia rozpoczął negocjacje. Partnerem zagranicznym była firma Krauss-Maffei Wegmann. W grudniu 2014 roku konsorcjum złożyło ostateczną propozycję bazującą na rozwiązaniach partnera zagranicznego, jednak w 2015 postępowanie na wyłonienie wykonawcy zostało zakończone z powodu braków formalnych i niskiego udziału polskiego przemysłu w programie.
Tego samego roku podjęto decyzję o zleceniu modernizacji Polskiej Grupie Zbrojeniowej. Ostateczną ofertę złożono w listopadzie 2015 roku, tym samym rozpoczynając negocjacje.
Negocjacje trwały do 28 grudnia 2015 roku, kiedy to pomiędzy Inspektoratem Uzbrojenia a konsorcjum składającym się z PGZ i Zakładami Mechanicznymi Bumar-Łabędy podpisana została umowa na modernizację 128 czołgów Leopard 2 wraz z opcją na kolejnych 14 sztuk. Partnerem zagranicznym konsorcjum została niemiecka firma Rheinmetall Landsysteme, która w przeszłości współprodukowała czołgi Leopard 2. Kwota umowy opiewała na 2,415 mld złotych. 20 czerwca 2018 podpisano aneks wykorzystujący opcję na modernizację 14 sztuk czołgów, czyli łącznie wszystkich użytkowanych przez Wojska Lądowe czołgów Leopard w wersji 2A4. Koszt umowy wzrósł do 2,721 mld złotych. Umowa pierwotnie zakładała, że wszystkie egzemplarze z zamówienia bazowego przekazane zostaną do 2020 roku, a pochodzące z opcji na 14 maszyn – do 2021 roku.
Pierwotny harmonogram prac zakładał, że cały proces prac podzielony zostanie na pięć etapów. W pierwszym etapie na rok 2016 przewidywano przygotowanie całej infrastruktury i potrzebnych do modernizacji zasobów. Drugi etap przewidywał, że od listopada 2016 roku do końca 2017 zostaną wykonane demontaże maszyn i przygotowanie ich do procesu modernizacyjnego, zaś w etapie trzecim, przypadającym na rok 2018, transfer technologii oraz szkolenia personelu na partii próbnej czołgów. Od czerwca 2018 do marca 2019 roku odbyć się miał proces rozpoczęcia produkcji i dostarczenie do odbiorcy partii przedseryjnej maszyn, a w ostatnim, piątym etapie, trwającym od stycznia 2019 do listopada 2020, rozpocząć się miała seryjna modernizacja maszyn i dostawy (tylko maszyny z pierwszej umowy, czyli 128 sztuk). Natomiast pierwotny proces modernizacji przewidywał, że prototyp w liczbie 1 sztuki dostarczony zostanie do III kwartału 2018 roku, partia próbna licząca 5 sztuk (proces szkolenia polskich specjalistów i transferu technologii), wykonana w Niemczech, dostarczona zostanie do końca 2018 roku, a partia próbna, obejmująca 12 maszyn, wykonana już na terenie Polski, dostarczona zostanie do końca I kwartału 2019, produkcja seryjna zaś pozostałych maszyn z umowy podstawowej ma zostać zrealizowana od II kwartału 2019 do III kwartału roku 2020.
18 lutego 2016 roku podpisana została szczegółowa umowa z niemieckim partnerem, która określała warunki współpracy pomiędzy ZM Bumar-Łabędy a Rheinmetall. Umowa zakładała, że niemiecka firma odpowiedzialna będzie za: opracowanie projektu modernizacji czołgu, przygotowanie (wspólnie z polskimi partnerami) niezbędnej dokumentacji technicznej, wykonanie prototypu wozu wersji 2PL i czołgów partii próbnej (w liczbie 5 sztuk; przy objęciu szkoleniem polskich specjalistów oraz transferu technologii do Polski), udzielenie ZM Bumar-Łabędy niezbędnego wsparcia technicznego w uruchomieniu produkcji wozów seryjnych, dostarczenie niezbędnych narzędzi i przekazanie technologii know-how. Podczas targów Eurosatory 2018 przedstawiciele Rheinmetall poinformowali o zakończeniu prób zakładowych prototypu czołgu Leopard 2PL. Pojazd w sierpniu 2018 trafił do Wojskowego Instytutu Pancernego i Samochodowego w Sulejówku, gdzie zostanie poddany dalszym próbom krajowym. W 2018 roku Reinmetall przekazał ZM Bumar-Łabędy pierwsze egzemplarze przedseryjne, co otworzyło drogę do modernizacji maszyn już na terenie Polski, po pozytywnym zakończenia badań pojazdu prototypowego. Badania prototypu, przedłużały się, co wpłynęło na modernizację dalszych egzemplarzy i przekazanie ich odbiorcy. Podczas badań prototypu pojawiły się także problemy z podwoziem, których naprawa spowodowała przedłużenie procesu badań, dlatego też, co za tym idzie, nie było możliwe rozpoczęcie produkcji seryjnej. Badania prototypu zakończono 8 maja 2020 roku. 28 maja 2020 roku Wojsko Polskie odebrało pierwsze egzemplarze pochodzące z partii przedseryjnej. Realizacja umowy przedłużona została do końca lipca 2023.
Umowa była aneksowana 5 razy. Wynikało to głównie z nieuwzględnienia przywrócenia sprawności niektórych elementów czołgów, co okazało się być konieczne, jak też różnego stanu zużycia poszczególnych egzemplarzy. Finalny koszt programu wzrósł do 3,29 mld zł.
Opis konstrukcji.
Opis techniczny.
Leopard 2PL to czołg podstawowy III generacji, powstały w wyniku prowadzonej modernizacji czołgów Leopard 2A4, znajdujących się na wyposażeniu Wojsk Lądowych, przy współpracy firm Polskiej Grupy Zbrojeniowej i Rheinmetall Landsysteme. Czołg przeznaczony jest do opanowania i utrzymania terenu oraz wspierania ogniem z broni pokładowej działań pododdziałów zmechanizowanych i zmotoryzowanych w każdych warunkach atmosferycznych, zarówno w dzień, jak i w nocy.
W wyniku prowadzonych prac opracowane zostały dwie wersje pojazdów: standardowa "Leopard 2PL", która dostarczana jest obecnie wojsku oraz "Leopard 2PLM1", która powstała na mocy decyzji zamawiającego z 2018 roku. Za wykonanie prototypu wersji Leopard 2PLM1 jest odpowiedzialny partner niemiecki. Pojazd został dostarczony w styczniu 2021, zaś jego testy rozpoczęły się w lutym 2021. Różnice w konfiguracji czołgów w wersjach Leopard 2PL i Leopard 2PM1 polegają na wyposażeniu maszyn w wersji 2PLM1 w system aktywnego chłodzenia przedziału elektroniki EGPT, system zabezpieczający elektronikę wieży przed spadkiem napięcia podczas rozruchu, modyfikację trybów pracy dalmierza laserowego, dodatkowe gniazdo do ładowania akumulatorów oraz funkcję PIX, pozwalającą dowódcy na automatyczny obrót głowicy optoelektronicznej urządzenia obserwacyjno-celowniczego PERI na pozycję „godziny szóstej” i „dwunastej” względem kadłuba maszyny.
Opancerzenie.
Modernizacja Leopardów 2A4 do standardu 2PL obejmuje wzmocnienie odporności balistycznej wieży do poziomu przewyższającego maszyny w wersji Leopard 2A5. Dookoła wieży pojazdu zamontowane są dodatkowe, zewnętrzne moduły pancerza. Nie zdecydowano się na dopancerzenie kadłuba i podwozia pojazdu z powodu znaczącego wzrostu masy oraz redukcji kosztów. Wewnątrz pojazdu zamontowano specjalne wykładziny przeciwodpryskowe, chroniące załogę wewnątrz pojazdu przed odpryskami i odłamkami pancerza w razie przebicia bądź trafienia.
Uzbrojenie.
Podstawowym uzbrojeniem czołgu pozostała nadal armata gładkolufowa Rheinmetall Rh-120 w wersji L/44, którą poddano jednak modyfikacji w celu dostosowania do użytkowania nowych typów amunicji, tj. amunicji przeciwpancernej DM63 i programowalnej DM11. Wymieniono oporniki, powrotnik, wskaźnik odrzutu oraz pojemnik na dna łusek, w celu użycia amunicji DM11. Wprowadzono system programowania w zamku armaty oraz system kierowania ogniem i montaż elektronicznego spustu armaty. Zamontowano nowy komputer pokładowy z nowymi tabelami balistycznymi. Nie wymieniono jednak karabinów maszynowych MG3 na inny model. Wymieniono natomiast system stabilizacji armaty oraz napędów wieży z hydraulicznego na nowy wyłącznie elektryczny.
Optyka i systemy elektroniczne.
Modernizacji poddano przyrządy obserwacyjno-celownicze działonowego oraz dowódcy poprzez dodanie polskich kamer termowizyjnych III generacji KLW-1 Asteria produkcji PCO. Poprawiono również świadomość kierowcy poprzez montaż dzienno-nocnej kamery cofania kierowcy KDN-1 Nyks również produkcji PCO. Zamontowano nowy pulpit dowódcy CCMS oraz zmodernizowano blok sterowania dowódcy i testowania RPP, który umożliwia zarządzanie systemami wieżowymi, testowanie działania systemów wieżowych, alternatywną transmisję obrazu ze zmodernizowanego celownika EMES 15 i przyrządu PERI R17A3L4 CP. Dodatkowo czołg po poddanej modernizacji zyskał możliwość pracy w trybie hunter-killer. Zastosowano nową, cyfrową magistralę komunikacyjną. Nie wymieniono radiostacji na nowe, więc wozy dalej wyposażone są analogowe radiostacje SEM80/90, co jest przedmiotem krytyki przez specjalistów.
Inne zmiany.
Generalnym remontom poddano jednostki napędowe czołgów, zamontowano pomocniczy zespół prądotwórczy (APU) o mocy 17 kW. Oprócz montażu wykładzin przeciwodłamkowych poprawiono bezpieczeństwo załogi poprzez zastosowanie układu przeciwwybuchowego z butlami ze środkiem gaśniczym Deugen-N i zmodernizowano układ przeciwpożarowy poprzez dodanie nowego pulpitu sterującego i butli ze środkiem gaśniczym. Zamontowano również dodatkowe kosze transportujące na zewnątrz wieży, jak też przystosowano wyposażenie ewakuacyjne do zwiększonej do 60 ton masy bojowej czołgu.
Służba w Wojsku Polskim.
Pierwsze wozy Wojsko Polskie odebrało w maju 2020 roku. Na targach MSPO 2020 zaprezentowano po raz pierwszy jeden z pierwszych sześciu egzemplarzy seryjnych przekazanych wojsku. Zaprezentowano wóz należący do 10 Brygady Kawalerii Pancernej (10 BKPanc), z Ośrodka Szkolenia Leopard. We wrześniu 2020 roku, pierwsze dwa wozy otrzymała 1 Warszawska Brygada Pancerna (1 BPanc).
21 grudnia 2021 roku poinformowano, że dostarczono kolejne 2 czołgi Leopard 2PL, które zasiliły 1 BPanc. Tym samym jednostka jako pierwsza dysponuje pełną kompanią w swoich strukturach (14 czołgów). Poprzednio jednostka dysponowała kompanią czołgów w wersji Leopard 2A4 w składzie 1. Batalionu Czołgów. Tym samym liczba eksploatowanych Leopardów 2PL w Wojsku Polskim wzrosła do 20 egzemplarzy.

</doc>
<doc id="4827913" url="https://pl.wikipedia.org/wiki?curid=4827913" title="Elektrownia jądrowa Kozłoduj">
Elektrownia jądrowa Kozłoduj

Elektrownia jądrowa Kozłoduj () – bułgarska elektrownia jądrowa położona w sąsiedztwie miasta Kozłoduj, w obwodzie Wraca nad Dunajem. Elektrownia posiada sześć bloków energetycznych, pokrywające około 33% zapotrzebowania Bułgarii na energię elektryczną.

</doc>
<doc id="4827935" url="https://pl.wikipedia.org/wiki?curid=4827935" title="Airone">
Airone

„Airone” – nazwa noszona na przestrzeni dziejów przez kilka okrętów Regia Marina i Marina Militare:

</doc>
<doc id="4827942" url="https://pl.wikipedia.org/wiki?curid=4827942" title="Angilas">
Angilas



</doc>
<doc id="4827946" url="https://pl.wikipedia.org/wiki?curid=4827946" title="Pasquale Gravina">
Pasquale Gravina

Pasquale Gravina (ur. 1 maja 1970 w Campobasso) – włoski siatkarz, dwukrotny medalista igrzysk olimpijskich, tryumfator mistrzostw świata, mistrzostw Europy, pucharu świata i ligi światowej.
Życiorys.
Gravina dwukrotnie reprezentował Włochy na letnich igrzyskach olimpijskich. Pierwszy raz wystąpił na igrzyskach 1996 odbywających się w Atlancie. Zagrał wówczas w trzech z pięciu meczy fazy grupowej, ćwierćfinale, półfinale oraz w przegranym pojedynku finałowym o złoto z Holandią. Podczas igrzysk 2000 w Sydney zagrał we wszystkich meczach siatkarskiego turnieju, w tym w zwycięskim spotkaniu o brąz z Argentyną.
Wśród sukcesów z reprezentacją Włoch ma także dwa zwycięstwa w mistrzostwach świata, w 1994 w Grecji i w 1998 w Japonii. Zdobył 4 medale mistrzostw Europy, w tym 3 złote w 1993, 1995 i 1999 oraz brąz w 1997. Tryumfował podczas pucharu świata 1995. W lidze światowej zwyciężał sześciokrotnie – w 1991, 1992, 1994, 1995, 1997 i 2000.
Był zawodnikiem włoskich klubów Pallavolo Falconara (1988–1990), Pallavolo Parma (1990–1996), Volley Treviso (1996–2001, 2004–2005), Volley Lube (2001–2003) i Piemonte Volley (2003–2004). Sześciokrotnie zdobywał mistrzostwo Serie A1, w 1992, 1993, 1998, 1999, 2001 i 2005, czterokrotnie tryumfował w pucharze Włoch, w 1992, 2000, 2003 i 2005 oraz trzykrotnie w superpucharze kraju w 1998, 2000 i 2004. W Pucharze Europy Mistrzów Klubowych i Lidze Mistrzów zwyciężał w 1999, 2000 i 2002, a w Puchar CEV w 1992, 1995 i 1998.
W 2000 z inicjatywy prezydenta republiki został odznaczony Orderem Zasługi Republiki Włoskiej V Klasy.
Po zakończeniu kariery sportowej pracował jako niezależny agent sportowy i działacz sportowy. Współpracował z takimi podmiotami jak Volley Treviso, Benetton Group, Uniwersytet Bocconiego i FIFA Master. W maju 2019 został członkiem komisji podlegającej FIVB komisji zajmującej się śnieżną odmianą piłki siatkowej.

</doc>
<doc id="4827948" url="https://pl.wikipedia.org/wiki?curid=4827948" title="Marian Kutiak">
Marian Kutiak

Marian T. Kutiak (ur. 8 grudnia 1956 w Sanoku) – polski socjolog kultury, antropolog kulturowy, dziennikarz, twórca filmów dokumentalnych.
Życiorys.
Syn Marii i Jana. Ma brata Andrzeja. Wraz z rodziną zamieszkiwał w kamienicy przy ówczesnej ul. 22 lipca 3. Został absolwentem II Liceum Ogólnokształcącego w Sanoku z roku 1975. Studiował socjologię na Uniwersytet Jagiellońskim (1976-1981), specjalizując się w socjologii kultury i antropologii kulturowej. Później zamieszkał w Warszawie i w Cambridge. Został socjologiem kultury i antropologiem kulturowym. Podjął pracę jako dziennikarz. Został także twórca filmów dokumentalnych (jako autor zdjęć, scenarzysta, reżyser, producent). Wieloletni rzecznik prasowy Polskiego Stowarzyszenia Jazzowego. Przed 2014 stworzył ponad 140 filmów dokumentalnych i reportaży dla TVP.
Ma syna Jakuba i żonę Julitę Kutiak.

</doc>
<doc id="4827957" url="https://pl.wikipedia.org/wiki?curid=4827957" title="Yuri Confortola">
Yuri Confortola

Yuri Confortola (ur. 24 kwietnia 1986 w Tirano) – włoski łyżwiarz szybki specjalizujący się w short tracku, srebrny i brązowy medalista olimpijski z Pekinu, dwukrotny medalista drużynowych mistrzostw świata, multimedalista mistrzostw Europy, dwukrotny medalista mistrzostw świata juniorów, medalista zimowej uniwersjady.
Czterokrotnie uczestniczył w zimowych igrzyskach olimpijskich. Podczas igrzysk w Turynie w 2006 roku zajął czwarte miejsce w biegu sztafetowym. Na kolejnych zimowych igrzyskach, w 2010 roku w Vancouver, był dziewiąty w biegu na 1000 m, trzynasty w biegu na 1500 m i trzydziesty na 500 m. Nie został sklasyfikowany w biegu sztafetowym (włoska sztafeta została zdyskwalifikowana w półfinale). Na igrzyskach w Soczi w 2014 roku zajął ósme miejsce w biegu sztafetowym, był czternasty w biegu na 1500 m, piętnasty na dystansie 1000 m i 21. na 500 m. Podczas igrzysk w Pjongczangu w 2018 roku wystartował w trzech konkurencjach – zajął 7. miejsce w biegu na 1000 m, był 21. na 500 m, a w biegu na 1500 m został zdyskwalifikowany. Na zimowych igrzyskach olimpijskich w Pekinie wywalczył srebrny medal w konkurencji sztafety mieszanej oraz brązowy medal w konkurencji sztafety 5000 m.
W latach 2005–2007 zdobył dwa medale drużynowych mistrzostw świata (srebrny i brązowy), w latach 2006–2020 czternaście medali mistrzostw Europy (pięć złotych, trzy srebrne i sześć brązowych), w 2004 roku dwa medale mistrzostw świata juniorów (srebrny i brązowy), a w 2007 roku brązowy medal zimowej uniwersjady.

</doc>
<doc id="4827965" url="https://pl.wikipedia.org/wiki?curid=4827965" title="Bitwa pod Horodzcem">
Bitwa pod Horodzcem

Bitwa pod Horodzcem – część wielkiej bitwy nad Berezyną. Walki polskiego Nowogródzkiego pułku strzelców mjr. Wincentego Rutkiewicza z sowiecką 15 Brygadą Strzelców w czasie majowej ofensywy wojsk Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W maju 1920, po zajęciu Kijowa i zdobyciu przyczółków mostowych po wschodniej stronie Dniepru, wojska polskie przeszły do obrony. Wódz Naczelny Józef Piłsudski zdawał sobie sprawę z tego, że nie udało mu się rozbić większych sił nieprzyjaciela, a jedynie zmusił je do wycofania się dalej na wschód. Stąd też planował nowe uderzenie, tym razem na północnym odcinku frontu wschodniego. W tym czasie dowódca Frontu Zachodniego Michaił Tuchaczewski grupował wojska na wschodnim brzegu Berezyny i także przygotowywał je do ofensywy.
Skład wojsk.
17 maja dowodzenie nad obu armiami przejął gen. Stanisław Szeptycki.
Na wschodnim brzegu Berezyny utworzono zgrupowanie uderzeniowe:
Całością sił uderzeniowych dowodził dowódca Frontu Zachodniego Michaił Tuchaczewski.
W pierwszej dekadzie maja 1920 większość pododdziałów Nowogródzkiego pułku strzelców znajdowała się w odwodzie 1 Dywizji Litewsko-Białoruskiej w rejonie miasteczka Berezyna. Tylko dwie kompanie I batalionu i kompania ckm znajdowały się na stanowiskach obronnych w rejonie Wołowej Góry. Na lewym skrzydle, na odcinku Połświż – Horodek broniły się pododdziały grodzieńskiego pułku strzelców, a na południu – 24 pułk piechoty ze składu 2 Dywizji Piechoty Legionów rozwiniętej nad Berezyną.
Na północ od zgrupowania sił głównych pułku, w rejonie Lepla i jeziora Woroń, broniły się pododdziały mińskiego i wileńskiego pułku strzelców. 
Jeszcze w kwietniu 1920 nowogródzki pułk otrzymał słabo wyszkolonych rekrutów, a jego liczebność wzrosła do około 1500 żołnierzy.
Przebieg działań.
14 maja wojska Frontu Zachodniego Michaiła Tuchaczewskiego przeszły do ofensywy.
Na pozycje 1 Dywizji Litewsko-Białoruskiej uderzyły 5., 56. i część 11 Dywizji Strzelców. Atak sowiecki zaskoczył wileński i miński pułki strzelców w trakcie luzowania i zmusił je do odwrotu. Słaby grodzieński pułk strzelców został zepchnięty w rejon Horodzca. 
Tu do walki wszedł II batalion nowogródzkiego pułku strzelców wspierany 9 baterią 1 pułku artylerii polowej LB. 
Na jego stanowiska uderzyła, maszerująca w zwartych kolumnach, sowiecka 15 Brygada Strzelców.
Słabo wyszkoleni żołnierze polskiego batalionu nie zdołali wykorzystać błędów przeciwnika, a ogarnięty paniką batalion zaczął bezładny odwrót do Horodca.
Za jego przykładem wycofywały się pododdziały grodzieńskiego pułku strzelców. Paniczny odwrót kosztował polskie pododdziały wiele ofiar. II batalion stracił 20% stanu osobowego.
Bilans walk.
W bitwie pod Horodzcem oddziały 1 Dywizji Litewsko-Białoruskiej poniosły klęskę i musiały wycofać się na kolejną rubież obrony.

</doc>
<doc id="4827966" url="https://pl.wikipedia.org/wiki?curid=4827966" title="Gustav Kieseritzky">
Gustav Kieseritzky

Gustav Kieseritzky (ur. 22 września 1893 w Rendsburgu, zm. 19 listopada 1943 w okolicach Kerczu) – niemiecki wojskowy, wiceadmirał. Od czerwca 1938 do kwietnia 1939 dowódca pancernika SMS Schleswig-Holstein. Zginął podczas operacji desantowej kerczeńsko-eltigeńskiej. Pośmiertnie odznaczony Krzyżem Rycerskim Krzyża Żelaznego.

</doc>
<doc id="4827971" url="https://pl.wikipedia.org/wiki?curid=4827971" title="Lajeado Novo">
Lajeado Novo

Lajeado Novo – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 1047,73 km2. Według danych ze spisu ludności w 2010 roku gmina liczyła 6923 mieszkańców, a gęstość zaludnienia wynosiła 6,61 osób/km2. Dane szacunkowe z 2019 roku podają liczbę 7550 mieszkańców. 
W 2017 roku produkt krajowy brutto per capita wyniósł 9430,43 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Montes Altos.

</doc>
<doc id="4827984" url="https://pl.wikipedia.org/wiki?curid=4827984" title="Gałeczka">
Gałeczka

Gałeczka ("Sphaerius") – rodzaj chrząszczy z podrzędu Myxophaga i rodziny gałeczkowatych. Ma zasięg kosmopolityczny, przy czym większość gatunków występuje w krainie orientalnej. Wiele gatunków jest półwodnych, ale niektóre są całkowicie lądowe.
Morfologia.
Owad dorosły.
Chrząszcze o ciele długości od 0,5 do 1,3 mm kształtu niemal półkulistego – wierzch ciała jest silnie wypukły, spód płaski, a obrys okrągławy, pośrodku najszerszy. Oskórek jest barwy ciemnobrązowej do czarnej, prawie nagi, jedynie z wierzchu zaopatrzony w rozproszone, krótkie szczecinki. 
Szeroka i spłaszczona głowa jest prognatyczna. Oczy złożone są całobrzegie, poprzeczne, dobrze rozwinięte, ale nie wyłupiaste. Przeciętnie długie czułki zbudowane są z jedenastu członów, z których trzy ostatnie formują buławkę. Warga górna jest dobrze wykształcona. Krótkie, szerokie i spłaszczone żuwaczki mają dobrze rozwinięte mole o dwuzębnych szczytach oraz dobrze wykształcone, błoniaste prosteki. Żuwaczki nie są symetryczne, gdyż lewa z nich dysponuje dodatkowo stawowo połączonym płatkiem. Szczęki są uwstecznione i częściowo schowane. Szwy gularne są od siebie wyraźnie oddalone. Szkielet wewnętrzny głowy cechuje się dobrze rozwiniętym korpotentorium.
Szyja pozbawiona jest sklerytów. Przedplecze ma prostą krawędź tylną i największą szerokość osiąga na wysokości nieco zaostrzonych kątów tylnych. Niewielka tarczka ma ostry kąt tylny. Nieregularnie punktowane, zaokrąglone na tyle pokrywy zasłaniają cały odwłok. Tylna para skrzydeł ma szerokie i zwinięte u wierzchołka błony oraz pozbawiona jest znamion skrzydłowych. Szwy notopleuralne nie spotykają się na przedzie ze szwami sternopleuralnymi. Krótkie przedpiersie ma zaokrąglony wierzchołek wyrostka. Panewki niemal walcowatych przednich bioder są silnie poprzeczne, wąsko odseparowane i zamknięte od wewnątrz wąską beleczką. Śródpiersie (mezowentryt) ma uwsteczniony, ścięty u szczytu wyrostek międzybiodrowy zrośnięty z większym, poprzecznym, płaskim zapiersiem (metawentrytem). Krótki i szeroki endosternit zatułowia ma smukłe ramiona boczne. Biodra tylnej pary niemal stykają się ze sobą. Wszystkie odnóża są krótkie, mają golenie krótsze od ud i zaopatrzone w pojedyncze ostrogi, a stopy trójczłonowe i smukłe.
Odwłok ma błoniaste tergity, z których dziewiąty podzielony jest na laterotergity, a dziesiąty jest wolny, nieprzyrośnięty do poprzedniego. Na spodzie odwłoka widoczne są tylko trzy sternity (wentryty), z których drugi jest węższy i krótszy od pozostałych. Funkcjonalne przetchlinki odwłokowe znajdują się na segmentach od pierwszego do ósmego. Samica ma krótkie i szerokie pokładełko. Genitalia samca charakteryzuje edeagus o paramerach zrośniętych z fallobazą lub całkiem zanikłych oraz prąciu pozbawionym rozpórek w części przedniej.
Larwa.
Larwy mają podługowate, spłaszczone, na przedzie najszersze i ku tyłowi zwężające się ciało, osiągające do 1,5 mm długości. Oskórek jest nagi i ma poprzeczne listewki o piłkowanych brzegach. Tylne krawędzie tergitów tułowia i odwłoka do ósmego włącznie mają palisady spłaszczonych, zwróconych ku tyłowi szczecinek.
Rozmiary głowy są duże, a kształt szerszy niż dłuższy, najszerszy za środkiem, po bokach zaokrąglony. Puszka głowowa pozbawiona jest szwu epistomalnego. Krótkie, dwuczłonowe czułki skierowane są do tyłu i mają stożkowate narządy zmysłowe pośrodku szczytowych członów. Po bokach od czułków leżą zgrupowane na wzgórkach cztery pary oczek larwalnych. Krótkie i szerokie żuwaczki mają jednozębne wierzchołki, piłkowane krawędzie tnące, duże mole i pozbawione są prostek. Szczęki mają słabo wydłużone pieńki i dwuczłonowe głaszczki szczękowe. Warga dolna ma zaznaczony podział na przedbródek i zabródek, duży i dwupłatowy języczek oraz jednoczłonowe, szeroko rozstawione głaszczki wargowe.
Tułów ma przedtułów szerszy od głowy i dłuższy niż dwa pozostałe segmenty wzięte razem. Krótkie, pięcioczłonowe odnóża mają szeroko rozstawione biodra i zwieńczone są niezmodyfikowanymi, opatrzonymi pojedynczymi szczecinkami pazurkami. Przetchlinki na tułowiu są niefunkcjonalne, natomiast na segmentach odwłoka od pierwszego do ósmego występują baloniaste skrzela przetchlinkowe.
Ekologia i występowanie.
Chrząszcze te występują na wilgotnym podłożu, często prowadząc półwodny tryb życia. Wiele gatunków zasiedla pobrzeża rzek i strumieni oraz mokradła. Spotykane są tam w wilgotnym piasku i mule, pod kamieniami, w szczątkach roślinnych, ściółce, wśród mchów i korzeni roślin. Prawdopodobnie odżywiają się glonami i sinicami. Larwy oddychają za pomocą skrzeli przetchlinkowych, zaś osobniki dorosłe gromadzą powietrze pod pokrywami. Niektóre gatunki są jednak całkowicie lądowe.
Rodzaj kosmopolityczny, znany z Ameryki Północnej, Centralnej i Południowej, Europy, Afryki, Madagaskaru, Azji i Australii. Najliczniej reprezentowany jest w krainie orientalnej, gdzie występuje 18 gatunków. Do fauny Polski zaliczany jest tylko "Sphaerius acaroides".
Taksonomia.
Takson ten wprowadzony został w 1838 roku przez Josepha Waltla. Obejmuje 23 opisane dotychczas gatunki:

</doc>
<doc id="4827985" url="https://pl.wikipedia.org/wiki?curid=4827985" title="Sphaerius">
Sphaerius



</doc>
<doc id="4827986" url="https://pl.wikipedia.org/wiki?curid=4827986" title="Montes Altos">
Montes Altos

Montes Altos – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 1488,33 km2. Według danych ze spisu ludności w 2010 roku gmina liczyła 9413 mieszkańców, a gęstość zaludnienia wynosiła 6,32 osób/km2. Dane szacunkowe z 2019 roku podają liczbę 9160 mieszkańców. 
W 2017 roku produkt krajowy brutto per capita wyniósł 6975,7 reali brazylijskich.
Gminę utworzono w 1955 roku, wcześniej tereny te administracyjnie były przynależne do gminy Imperatriz.

</doc>
<doc id="4827998" url="https://pl.wikipedia.org/wiki?curid=4827998" title="Ribamar Fiquene">
Ribamar Fiquene

Ribamar Fiquene – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 750,55 km2. Według danych ze spisu ludności w 2010 roku gmina liczyła 7318 mieszkańców, a gęstość zaludnienia wynosiła 9,75 osób/km2. Dane szacunkowe z 2019 roku podają liczbę 7791 mieszkańców. 
Ribamar Fiquene graniczy od północy z gminą Governador Edison Lobão, od północy i wschodu z gminą Montes Altos, od wschodu z Lajeado Novo, od południa z Campestre do Maranhão, a od zachodu ze stanem Tocantins.
W 2017 roku produkt krajowy brutto per capita wyniósł 10 099,64 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Montes Altos.

</doc>
<doc id="4828012" url="https://pl.wikipedia.org/wiki?curid=4828012" title="Senador La Rocque">
Senador La Rocque

Senador La Rocque – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 1236,68 km2. Według danych ze spisu ludności w 2010 roku gmina liczyła 17 998 mieszkańców, a gęstość zaludnienia wynosiła 14,55 osób/km2. Dane szacunkowe z 2019 roku podają liczbę 14 293 mieszkańców. 
W 2017 roku produkt krajowy brutto per capita wyniósł 10 879,42 reali brazylijskich.
Gminę utworzono w 1997 roku, wcześniej tereny te administracyjnie były przynależne do gminy João Lisboa.

</doc>
<doc id="4828019" url="https://pl.wikipedia.org/wiki?curid=4828019" title="Stadio San Vito-Gigi Marulla">
Stadio San Vito-Gigi Marulla

Stadio San Vito-Gigi Marulla – wielofunkcyjny stadion w Cosenzie, we Włoszech. Został otwarty 23 października 1964 roku. Może pomieścić 20 987 widzów. Swoje spotkania rozgrywają na nim piłkarze klubu Cosenza Calcio.
Budowa stadionu rozpoczęła się 19 stycznia 1961 roku, a oddanie obiektu do użytku nastąpiło 23 października 1964 roku. Gospodarzem areny jest klub Cosenza Calcio, który przed otwarciem obiektu występował na Stadio Emilio Morrone. Początkowo trybuny otaczały stadion z trzech stron, brakujące trybuny od strony północnej powstały w roku 1993. Oświetlenie stadionu zainaugurowano w 1983 roku. W 2015 roku obiekt nazwano imieniem byłego piłkarza Cosenzy, Gigi Marulli. Najwyższym poziomem ligowym, na którym występowała Cosenza Calcio, była Serie B, ale obiekt miał okazję gościć trzy spotkania Serie A (dwa z udziałem Catanzaro, w latach 1976 i 1983 oraz jeden z udziałem Catanii, w 1984 roku). Ponadto na obiekcie raz wystąpiła piłkarska reprezentacja Włoch, 1 listopada 1967 roku w meczu el. do ME przeciwko Cyprowi (5:0). Na stadionie organizowano także koncerty, m.in. Stinga, Deep Purple, Boba Dylana i Zucchero.

</doc>
<doc id="4828020" url="https://pl.wikipedia.org/wiki?curid=4828020" title="Stadio San Vito">
Stadio San Vito



</doc>
<doc id="4828022" url="https://pl.wikipedia.org/wiki?curid=4828022" title="Simone Vanni">
Simone Vanni

Simone Vanni (ur. 16 lutego 1979) – włoski szermierz, florecista. Złoty medalista olimpijski z Aten.
Zawody w 2004 były jego jedynymi igrzyskami olimpijskimi. Po medal sięgnął w konkursie drużynowym, reprezentację Włoch tworzyli również Andrea Cassarà i Salvatore Sanzo. Indywidualnie był mistrzem świata w 2002 i wicemistrzem rok później. W drużynie zdobył dwa złote medale, jeden srebrny i jeden brązowy medal światowego czempionatu. Na mistrzostwach Europy był mistrzem indywidualnie w 2001, w drużynie w 2002, 2005 i 2009 oraz zajął trzecie miejsce w 2007.

</doc>
<doc id="4828069" url="https://pl.wikipedia.org/wiki?curid=4828069" title="Jiang’an (Wuhan)">
Jiang’an (Wuhan)

Jiang’an () – dzielnica w środkowej części miasta Wuhan, położona na lewym brzegu Jangcy, w prowincji Hubei w Chińskiej Republice Ludowej. Według danych z 2011 roku, liczba mieszkańców dzielnicy wynosiła 683528.

</doc>
<doc id="4828072" url="https://pl.wikipedia.org/wiki?curid=4828072" title="Maurizio Arena">
Maurizio Arena

Maurizio Arena, właściwie Maurizio Di Lorenzo (ur. 26 grudnia 1933 w Rzymie, zm. 21 listopada 1979 tamże) – włoski aktor filmowy.
Życiorys.
Wśród najciekawszych dzieł można wymienić udział w filmie "Biedni, ale piękni" (1957, reż. Dino Risi) w którym grał rolę Romolo Toccacieli. W 1973 współpracował również z Florestano Vancini przy realizacji filmu "Sprawa Matteottiego" w którym grał rolę działacza komunistycznego. Oprócz roli tłumacza Maurizio Arena pracował m.in. jako: muzyk, scenarzysta, pisarz w filmie komediowym czy robotnik. Zmarł na zawał serca.
Brat włoskiej aktorki Rossany Di Lorenzo.

</doc>
<doc id="4828079" url="https://pl.wikipedia.org/wiki?curid=4828079" title="Jianghan">
Jianghan

Jianghan () – dzielnica w środkowej części miasta Wuhan, położona na lewym brzegu Jangcy, w prowincji Hubei w Chińskiej Republice Ludowej. Według danych z 2011 roku, liczba mieszkańców dzielnicy wynosiła 470300.

</doc>
<doc id="4828080" url="https://pl.wikipedia.org/wiki?curid=4828080" title="Qiaokou">
Qiaokou

Qiaokou () – dzielnica w środkowej części miasta Wuhan, położona na lewym brzegu Jangcy, w prowincji Hubei w Chińskiej Republice Ludowej. Według danych z 2011 roku, liczba mieszkańców dzielnicy wynosiła 533257.

</doc>
<doc id="4828091" url="https://pl.wikipedia.org/wiki?curid=4828091" title="Albatros (okręt)">
Albatros (okręt)

„Albatros” – nazwa noszona na przestrzeni dziejów przez szereg okrętów różnych państw:

</doc>
<doc id="4828110" url="https://pl.wikipedia.org/wiki?curid=4828110" title="Andrzej Samborski">
Andrzej Samborski

Andrzej Stanisław Samborski (ur. 1958 w Zamościu) – polski agronom i geograf, doktor habilitowany nauk rolniczych, profesor uczelni w Uczelni Państwowej im. Szymona Szymonowica w Zamościu i jej rektor w kadencjach 2016–2020 i 2020–2024.
Życiorys.
Absolwent II Liceum Ogólnokształcącego im. Marii Konopnickiej w Zamościu. W 1981 ukończył studia na Uniwersytecie Marii-Curie Skłodowskiej. Doktoryzował się w 1990 na UMCS na podstawie rozprawy: "Zróżnicowanie wilgotności gleby pod różnymi uprawami w zależności od ich rozwoju i warunków meteorologicznych", której promotorem był profesor Józef Kołodziej. Stopień naukowy doktora habilitowanego uzyskał w 2003 na Akademii Rolniczej w Lublinie w oparciu o pracę zatytułowaną: "Agrometeorologiczne uwarunkowania pojawiania się chorób grzybowych na częściach nadziemnych pszenicy ozimej na Zamojszczyźnie w latach 1976–1995".
Po ukończeniu studiów podjął pracę w Akademii Rolniczej w Lublinie, przekształconej później w Uniwersytet Przyrodniczy. Związany był z Instytutem Nauk Rolniczych i powstałym w jego miejsce Wydziałem Nauk Rolniczych w Zamościu. W 2009 pełnił obowiązki kierownika Katedry Agrometeorologii, zaś w latach 2012–2013 kierował Zakładem Ochrony i Kształtowania Środowiska na WNR w Zamościu. Ponadto zatrudniony w Państwowej Wyższej Szkole Zawodowej w Zamościu, przekształconej w Uczelnię Państwową im. Szymona Szymonowica. W kadencjach 2016–2020 i 2020–2024 był wybierany na rektora zamojskiej uczelni.
Specjalizuje się w agroklimatologii, meteorologii i klimatologii. Opublikował ponad 150 prac naukowych i popularnonaukowych.
W 2004 został odznaczony Brązowym Krzyżem Zasługi.

</doc>
<doc id="4828111" url="https://pl.wikipedia.org/wiki?curid=4828111" title="Qingshan (Wuhan)">
Qingshan (Wuhan)

Qingshan () – dzielnica w środkowej części miasta Wuhan w prowincji Hubei w Chińskiej Republice Ludowej. Według danych z 2011 roku, liczba mieszkańców dzielnicy wynosiła 448653.

</doc>
<doc id="4828112" url="https://pl.wikipedia.org/wiki?curid=4828112" title="Pływalnia Miejska w Toruniu">
Pływalnia Miejska w Toruniu



</doc>
<doc id="4828113" url="https://pl.wikipedia.org/wiki?curid=4828113" title="Stanisław Pojasek">
Stanisław Pojasek

Stanisław Pojasek (ur. 28 sierpnia 1898 w Świętym Stanisławie, zm. 26 stycznia 1967 w Biłgoraju) – polski lekarz, wieloletni dyrektor Szpitala Powiatowego w Biłgoraju, oficer rezerwy Wojska Polskiego, żołnierz Armii Krajowej.
Jeden z trzech (obok Zygmunta Klukowskiego ze Szczebrzeszyna i Janusza Petera z Tomaszowa Lubelskiego) zasłużonych lekarzy – kronikarzy wydarzeń okresu okupacji niemieckiej (1939–1944) na Roztoczu.
Życiorys.
Pochodził z wielodzietnej rodziny chłopskiej Franciszka i Marii z Petraszów. Ukończył gimnazjum we Lwowie. W czasie I wojny światowej był żołnierzem armii austro-węgierskiej. W 1915–1918 przebywał w rosyjskiej niewoli. Służył w I Korpusie Wschodnim, dywizji gen. L. Żeligowskiego i Wojsku Polskim (podporucznik rezerwy).
Studia medyczne ukończył w 1928 na Uniwersytecie Jana Kazimierza we Lwowie. Po ukończeniu studiów przez krótki czas pracował w Krynicy, a następnie w Szpitalu Powszechnym w Przemyślu. W 1934 objął funkcję dyrektora Szpitala Powiatowego w Biłgoraju. W tym miejscu pracował do 1966. Doprowadził do znacznego rozwoju placówki: w 1936 dzięki jego staraniom oddano nowy pawilon szpitalny z przeznaczeniem na oddziały internistyczny i zakaźny, w 1945 rozbudowano główny gmach szpitalny, w 1950 oddano nową salę operacyjną, a w 1962 kolejny pawilon oddziału zakaźnego.
Jako oficer Wojska Polskiego był uczestnikiem wojny obronnej w 1939. Dostał się do niewoli sowieckiej, z której zbiegł. W październiku 1939 powrócił do Biłgoraja. W okresie okupacji niemieckiej (1939–1944) utworzył dwie nowe filie biłgorajskiego szpitala (w Tarnogrodzie i we Frampolu). Pełniąc funkcję dyrektora działał w ruchu oporu, zaangażował się m.in. w pracę na rzecz oddziałów partyzanckich. Był żołnierzem Armii Krajowej, posługiwał się pseudonimem "Dr Adam". W 1943 przyjął do szpitala rannych z pacyfikacji wsi Sochy. W 1944 współorganizował leśny szpital partyzancki Obwodu AK Biłgoraj, oznaczony później kryptonimem "665".
W 1962 był współorganizatorem Szkoły Pielęgniarskiej (obecnego Medycznego Studium Zawodowego) w Biłgoraju. W 1967 ukończył pisanie pamiętnika, który wydano w 1997 pod tytułem "Okupacja, konspiracja, medycyna".
Upamiętnienie.
Ulica na osiedlu Puszcza Solska w Biłgoraju, przy której znajduje się Szpital Powiatowy, obecnie nosi imię dra Stanisława Pojaska (wcześniej nosiła nazwę "Szpitalna"). Na terenie szpitalnym rośnie też poświęcony Pojaskowi dąb, przy którym znajduje się pomnik w formie kamiennego głazu z tablicą pamiątkową.

</doc>
<doc id="4828115" url="https://pl.wikipedia.org/wiki?curid=4828115" title="W głębi lasu (serial telewizyjny)">
W głębi lasu (serial telewizyjny)

W głębi lasu – polski miniserial, zrealizowany przez ATM Grupę, na podstawie powieści Harlana Cobena pod tym samym tytułem, którego premiera miała miejsce 12 czerwca 2020. Drugi polskojęzyczny serial wyprodukowany dla platformy Netflix (po serialu "1983").
Akcja serialu rozgrywa się w dwóch wymiarach czasowych: w 1994 i 2019 roku. Zdjęcia powstały w różnych lokalizacjach na Mazowszu, m.in.: w Lesie Kabackim (sceny obozu wakacyjnego), w Warszawie, w Słopsku, w Skierniewicach, w Wildze, w Żyrardowie, w Mazowieckim Specjalistycznym Centrum Zdrowia im. prof. Jana Mazurkiewicza oraz na cmentarzu w pruszkowskich Tworkach.
Opis fabuły.
We wrześniu 2019 roku warszawski prokurator Paweł Kopiński (Grzegorz Damięcki) zostaje wezwany do zidentyfikowania ciała ofiary morderstwa, która miała przy sobie poświęcone mu wycinki z gazet. Zabójstwo zdaje się być powiązane z wakacyjnym obozem, który odbył się w sierpniu 1994 roku, i na którym Kopiński był jednym z opiekunów. Podczas tego obozu dwie osoby zostały zamordowane, a dwie inne – w tym jego siostra, Kamila – zaginęły bez śladu.
Produkcja.
W sierpniu 2018 roku Netflix podpisał 5-letnią umowę na ekranizację czternastu powieści kryminalnych autorstwa Harlana Cobena – zarówno tych, które powstały już wcześniej, jak i tych, które były w przygotowaniu (z wyłączeniem serii, której bohaterem jest Myron Bolitar). W roku 2019 ATM Grupa dostała od Michaela Azzolino, dyrektora ds. międzynarodowych produkcji oryginalnych Netfliksa, propozycję przygotowania koncepcji serialowej dla adaptacji książki "W głębi lasu", wydanej w 2007 roku. Przedłożona przez polską wytwórnię koncepcja adaptacji powieści została zaakceptowana, a w marcu 2019 roku wydano zgodę na realizację i rozpoczęto tworzenie scenariusza. Serial ten stanowi drugą polskojęzyczną produkcję zrealizowaną na zlecenie Netfliksa.
Okres zdjęciowy serialu trwał od września do listopada 2019. Projekt był współfinansowany przez Polski Instytut Sztuki Filmowej, a producentami wykonawczymi byli Andrzej Muszyński i Harlan Coben, autor książkowego pierwowzoru.
"W głębi lasu" jest czwartym – po "The Five" (2016), "Safe" (2018) i "The Stranger" (2020) – miniserialem zrealizowanym w ramach pięcioletniej współpracy Cobena z Netfliksem.

</doc>
<doc id="4828116" url="https://pl.wikipedia.org/wiki?curid=4828116" title="Katharina Saurwein">
Katharina Saurwein

Katharina Saurwein (ur. 11 listopada 1987 w Innsbrucku) – austriacka wspinaczka sportowa specjalizująca się w boulderingu, prowadzeniu oraz we wspinaczce łącznej. Dwukrotna brązowa medalistka mistrzostw Europy we wspinaczce sportowej w konkurencji prowadzenie (2004) oraz w boulderingu (2015).
Kariera sportowa.
Na mistrzostwach Europy w 2004 we włoskim Lecco we wspinaczce sportowej zdobyła brązowy medal w prowadzeniu.
W 2015 w francuskim Chamonix wywalczyła też brązowy medal ale w konkurencji boulderingu, w finale przegrała z Niemką Juliane Wurm i koleżanką z reprezentacji Anną Stöhr.
Uczestniczka World Games we Wrocławiu w 2017, gdzie zajęła siódme miejsce w boulderingu.
Wielokrotna uczestniczka festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie była zapraszana przez organizatora zawodów. Dwukrotna złota medalistka tych zawodów wspinaczkowych w 2008 oraz w 2016 roku.

</doc>
<doc id="4828137" url="https://pl.wikipedia.org/wiki?curid=4828137" title="Hongshan (Wuhan)">
Hongshan (Wuhan)

Hongshan () – dzielnica w środkowo-wschodniej części miasta Wuhan w prowincji Hubei w Chińskiej Republice Ludowej. Według danych z 2011 roku, liczba mieszkańców dzielnicy wynosiła 615046.

</doc>
<doc id="4828140" url="https://pl.wikipedia.org/wiki?curid=4828140" title="Wac Toja">
Wac Toja

Wac Toja właśc. Wacław Osiecki (ur. 12 czerwca 1994 w Kisielicach) – polski raper.
Raper został zaproszony do 4 edycji “Młodych Wilków” akcji Popkiller. Jego solowy utwór z akcji Młode Wilki pt. “Całą noc” został najlepiej przyjęty przez słuchaczy co zaowocowało zrealizowaniem jedynego teledysku ze wszystkich pozostałych utworów z albumu.

</doc>
<doc id="4828147" url="https://pl.wikipedia.org/wiki?curid=4828147" title="Kawalerowie Virtuti Militari 1939–1945">
Kawalerowie Virtuti Militari 1939–1945

Kawalerowie Virtuti Militari 1939–1945 – lista osób udekorowanych Orderem Virtuti Militari za wybitne czyny w szeregach w Wojsku Polskim i Polskich Sił Zbrojnych, w tym Armii Krajowej.
Wykaz zawiera zapis ewidencyjny osób wyróżnionych Orderem Virtuti Militari przez organy władzy państwowej na uchodźstwie do 1990. Zapis prowadzony był przez Kapitułę Orderu i jej biuro z siedzibą w Londynie.
Z uwagi na stanowisko pierwszej Kapituły powołanej w III Rzeczypospolitej, wykaz zawiera także nazwiska osób, którym order został przyznany z inicjatywy takich dowódców jak: gen. Juliusz Rommel, gen. Wiktor Thomee, gen. Roman Abraham, gen. Władysław Anders i gen. Jan Mazurkiewicz-Radosław.

</doc>
<doc id="4828148" url="https://pl.wikipedia.org/wiki?curid=4828148" title="RAF Chivenor">
RAF Chivenor

 
RAF Chivenor – była baza Royal Air Force znajdująca się na północnym brzegu ujścia rzeki Taw na północnym wybrzeżu Devon koło miasta Barnstaple w hr. Devonshire.
Historia.
Pierwotnie było to lotnisko cywilne otwarte w latach 30, które zostało przejęte przez RAF w lutym 1940 dla potrzeb grupy obrony wybrzeża (RAF Coastal Command), początkowo dla celów szkolenia załóg z używania reflektorów Leigha oraz radarów ASV zamontowanych na samolotach Vickers Wellington. Od lipca 1942 rozpoczęło się patrolowanie wschodniego Atlantyku i Zatoki Biskajskiej w poszukiwaniu niemieckich okrętów podwodnych. 
Od 19 lutego do 20 września 1944 grupę eskadr patrolujących wspomagał Dywizjon 304. 
Po wojnie baza była wykorzystywana do szkolenia lotniczego. Od 1 października 1995 baza została przekazana do Royal Marines, również dla celów szkolenia lotniczego dla Royal Navy.

</doc>
<doc id="4828155" url="https://pl.wikipedia.org/wiki?curid=4828155" title="Dongxihu">
Dongxihu

Dongxihu () – dzielnica w zachodniej części miasta Wuhan w prowincji Hubei w Chińskiej Republice Ludowej. Według danych z 2011 roku, liczba mieszkańców dzielnicy wynosiła 268949.

</doc>
<doc id="4828157" url="https://pl.wikipedia.org/wiki?curid=4828157" title="Uniwersytet w Brescii">
Uniwersytet w Brescii

Uniwersytet w Brescii () – włoska publiczna uczelnia wyższa.
Historia.
Uczelnia została założona w 1982 roku, składała się wówczas z trzech jednostek: Szkoły Medycyny i Chirurgii, Szkoły Inżynierii oraz Szkoły Ekonomii i Biznesu. nawiązuje ona do tradycji szkół, które funkcjonowały w Brescii od lat 60. XX wieku. 
Poprzednikiem uczelni było założone w latach 60. "Consorzio Universitario Bresciano" (CUB), przekształcone w 1969 roku w Instytut Uniwersytecki Lombardii Wschodniej ("Ente Universitario della Lombardia Orientale"). W roku akademickim 1969/70 rozpoczęto tam nauczanie Inżynierii Mechanicznej przy wsparciu Politechniki Mediolańskiej. W 1971 roku rozpoczęto tam również kursy medycyny. Osobną jednostką była Szkoła Administracji Przemysłowej założona w 1964 roku, podlegała Uniwersytetowi w Parmie.
Struktura organizacyjna.
W skład uczelni wchodzą następujące jednostki organizacyjne:

</doc>
<doc id="4828159" url="https://pl.wikipedia.org/wiki?curid=4828159" title="Vila Nova dos Martírios">
Vila Nova dos Martírios

Vila Nova dos Martírios – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 1188,77 km2. Według danych ze spisu ludności w 2010 roku gmina liczyła 11 258 mieszkańców, a gęstość zaludnienia wynosiła 9,47 osób/km2. Dane szacunkowe z 2019 roku podają liczbę 13 392 mieszkańców. 
Vila Nova dos Martírios graniczy od północy ze stanem Pará, od zachodu z gminą São Pedro da Água Branca, od wschodu z gminą Cidelândia, a od południa ze stanem Tocantins.
W 2017 roku produkt krajowy brutto per capita wyniósł 8050,3 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Imperatriz.

</doc>
<doc id="4828163" url="https://pl.wikipedia.org/wiki?curid=4828163" title="Hannan (Wuhan)">
Hannan (Wuhan)

Hannan () – dzielnica w południowo-zachodniej części miasta Wuhan w prowincji Hubei w Chińskiej Republice Ludowej. Według danych z 2011 roku, liczba mieszkańców dzielnicy wynosiła 109309.

</doc>
<doc id="4828165" url="https://pl.wikipedia.org/wiki?curid=4828165" title="Vila Nova dos Martirios">
Vila Nova dos Martirios



</doc>
<doc id="4828168" url="https://pl.wikipedia.org/wiki?curid=4828168" title="Università degli Studi di Brescia">
Università degli Studi di Brescia



</doc>
<doc id="4828169" url="https://pl.wikipedia.org/wiki?curid=4828169" title="Laguna (powieść)">
Laguna (powieść)

Laguna (ang. "Lagoon") – afrykańsko-futurystyczna powieść Nnedi Okorafor wydana w 2014. Od czasu publikacji zwróciła dużą uwagę naukowców. W 2014 znalazła się na liście honorowej nagrody James Tiptree Jr. Award. W Polsce ukazała się w 2015, nakładem wydawnictwa Mag, w ramach serii Uczta Wyobraźni. Tłumaczyła ją Anna Studniarek.
Fabuła.
Na plaży Bar Beach w Lagos spotyka się trójka nieznajomych. Adora, biolog morski, wyszła z domu po tym, jak została spoliczkowana przez męża. Argu, żołnierz, szuka na plaży telefonu, aby móc zgłosić coś ważnego. Sławny raper Anthony próbuje zaś uciec od zgiełku sławy. Wtedy za sprawą dziwnego wybuchu tracą na chwilę przytomność, aby po wybudzeniu spotkać dziwną kobietę, która prędko przyznaje się do bycia przedstawicielką obcej rasy. Adora zabiera ją do swojego laboratorium i prędko to potwierdza. W tym samym czasie nieznajoma wyjaśnia, że została wybrana przez swój lud jako ta, która ma spotkać się z ludzkością jako pierwsza.

</doc>
<doc id="4828176" url="https://pl.wikipedia.org/wiki?curid=4828176" title="Caidian">
Caidian

Caidian () – dzielnica w południowo-zachodniej części miasta Wuhan w prowincji Hubei w Chińskiej Republice Ludowej. Według danych z 2011 roku, liczba mieszkańców dzielnicy wynosiła 444531.

</doc>
<doc id="4828178" url="https://pl.wikipedia.org/wiki?curid=4828178" title="Jaskinia Ducha Gór">
Jaskinia Ducha Gór

Jaskinia Ducha Gór – jaskinia w Dolinie Brzoskwini wcinającej się w Garb Tenczyński na Wyżynie Krakowsko-Częstochowskiej. Administracyjnie znajduje się w obrębie wsi Chrosna w województwie małopolskim, w powiecie krakowskim, w gminie Liszki.
Opis obiektu.
Jaskinia znajduje się w orograficznie prawych zboczach Doliny Brzoskwini, w lesie, przy czerwono znakowanej ścieżce dydaktycznej. Po jej lewej stronie jest punkt widokowy z krzyżem, a nieco dalej, na zboczu po prawej stronie ścieżki, w niewielkiej odległości od znajdujących się na wierzchowinie pól Chrostowej, widoczny jest otwór jaskini. Ma on wysokość około 1 m i szerokość 2,5 m, ale znajdująca się za nim nyża szybko staje się coraz ciaśniejsza. Po 2,5 m od otworu znajduje się w niej 40-centymetrowy próg, a za nim zasypany korytarzyk o łukowatym stropie i opadającym dnie.
Jaskinia powstała na pionowym pęknięciu w skalistych i gruzłowatych wapieniach z jury późnej. Jest widna i wilgotna. Jej ściany porastają mchy i porosty, a w końcowym odcinku rośnie zanokcica skalna. Na ścianach obserwowano ślimaki winniczki oraz ślimaki bezskorupowe.
Historia badań i dokumentacji.
Jaskinia znana jest od dawna. W 2005 r. Oddział Krakowski PTTK zamontował przy ścieżce dydaktycznej tablice informacyjne. Tablica zamontowana przy krzyżu na punkcie widokowym podaje: "Jest to jaskinia Ducha Gór, który według przekazów ludowych miał pilnować pasących się tu zwierząt w czasie, gdy pastuszkowie byli zajęci zabawą". Nie była wzmiankowana w literaturze. W sierpniu 2009 r. jej dokumentację sporządzili A. Górny i M. Szelerewicz. Plan opracował M. Szelerewicz.

</doc>
<doc id="4828184" url="https://pl.wikipedia.org/wiki?curid=4828184" title="Altamira do Maranhão">
Altamira do Maranhão

Altamira do Maranhão – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 721,5 km2. Według danych ze spisu ludności w 2010 roku gmina liczyła 11 063 mieszkańców, a gęstość zaludnienia wynosiła 15,34 osób/km2. Dane szacunkowe z 2019 roku podają liczbę 8128 mieszkańców. 
W 2017 roku produkt krajowy brutto per capita wyniósł 6999,63 reali brazylijskich.
Gminę utworzono w grudniu 1961 roku, wcześniej tereny te administracyjnie były przynależne do gminy Vitorino Freire.

</doc>
<doc id="4828185" url="https://pl.wikipedia.org/wiki?curid=4828185" title="Altamira do Maranhao">
Altamira do Maranhao



</doc>
<doc id="4828196" url="https://pl.wikipedia.org/wiki?curid=4828196" title="Demografia Włoch">
Demografia Włoch

Na początku 2020 roku Włochy miały 60,3 mln mieszkańców . Gęstość zaludnienia, wynosząca 201 mieszkańców na 1 km² jest wyższa niż w większości krajów Europy Zachodniej. Jednak rozkład populacji zasadniczo jest nierównomierny. Najbardziej zaludnione są Nizina Padańska na północy kraju, oraz obszary metropolitalne Mediolanu, Rzymu i Neapolu. Najsłabiej zaludnione są prowincja Basilicata, obszary górzyste Alp i Apenin, oraz wyspa Sardynia.
Migracja.
Szacuje się, że w latach 1861–1976 ponad 26 milionów Włochów wyemigrowało, z czego połowa do innych krajów europejskich, a reszta głównie do obu Ameryk. Szczyt emigracji przypadł na lata 1875–1928, wyemigrowało wtedy 17 milionów ludzi. W 2019 roku kraj zamieszkuje 55,2 milionów Włochów, co stanowi 91% populacji państwa. Poza Włochami ponad 80 milionów osób na całym świecie ma pełne lub częściowe pochodzenie włoskie, najwięcej w Brazylii. 
Od lat 80. XX wieku Włochy po raz pierwszy doświadczyły imigracji na ogromną skalę. Według rządu włoskiego w dniu 1 stycznia 2019 r. w kraju mieszkało ponad 5,2 mln obcokrajowców. Do głównych krajów pochodzenia imigrantów należą: Rumunia (1,2 mln), Albania (441 tys.), Maroko (423 tys.), Chiny (300 tys.) i Ukraina (239 tys.).
Kryzys demograficzny.
Kraj znajduje się w zaawansowanej fazie transformacji demograficznej i ma typowe cechy demograficzne dla krajów wysoko rozwiniętych. Oznakami tego są bardzo zaawansowane starzenie się populacji i niski współczynnik dzietności. Średni wiek populacji wzrósł do 45,7 lat i tym samym Włochy są drugim najstarszym społeczeństwem na świecie. 
Również według raportu "Financial Times" Włochy stoją w obliczu kryzysu demograficznego spowodowanego niskim współczynnikiem urodzeń i zmniejszoną migracją. Wskaźnik urodzeń we Włoszech spadł do 1,32 dziecka na kobietę, znacznie poniżej 2,1 dziecka potrzebnego do utrzymania stabilnej populacji. Przyczynę takiego stanu upatruje się w braku zaufania młodych ludzi co do przyszłego kierunku gospodarczego kraju.
Urbanizacja.
W momencie zjednoczenia w 1861 roku, Włochy były stosunkowo słabo rozwiniętym krajem w porównaniu do bardziej rozwiniętych krajów Europy Zachodniej. Rolnictwo było głównym sektorem produkcyjnym zatrudniającym około 60% siły roboczej. Od tamtego czasu wraz z rosnącą urbanizacją włoska gospodarka uległa głębokim przemianom strukturalnym. 
Według danych Banku Światowego z 2018 roku ponad 70% populacji Włoch mieszka w miastach, dla porównania w okresie międzywojennym była to zaledwie jedna trzecia. 
Poniższa lista przedstawia największe miasta Włoch, według Spisu Powszechnego w 2011 roku:
Włochy mają 14 miast metropolitalnych rozciągających się na powierzchni prawie 50 tys. km² (5% powierzchni kraju) dających siedlisko dla 22,1 mln mieszkańców (36% ludności). Do największych miast metropolitalnych należą Turyn (6827 km²) i Rzym (5363 km²). Pod względem populacji: Rzym (4,34 mln), Mediolan (3,2 mln) i Neapol (3,1 mln).
Religia.
We włoskim społeczeństwie głęboko zakorzeniona jest religijność. Około trzy czwarte populacji wyznaje katolicyzm, a Stolica Apostolska znajduje się w centrum kraju. W ostatnich latach rośnie liczba osób bez przynależności religijnej (15%), a za sprawą migracji rośnie też liczba i odsetek wyznawców islamu (3,3%). 5% należy do wyznań chrześcijańskich, które nie uznają zwierzchności papieża i są to: prawosławni, ewangelikalni, świadkowie Jehowy, protestanci, czy mormoni. Istnieją też niewielkie mniejszości sikhów, hinduistów, buddystów, czy społeczności żydowskiej. 

</doc>
<doc id="4828206" url="https://pl.wikipedia.org/wiki?curid=4828206" title="Pole golfowe w Toruniu">
Pole golfowe w Toruniu

Pole golfowe w Toruniu (Tatfort Golf Club) – obszar porośnięty przystrzyżoną trawą o różnej wysokości, służący do gry w golfa w Toruniu.
Lokalizacja.
Pole golfowe znajduje się w północnej części dzielnicy Mokre, przy ul. Kociewskiej, na przedpolu Fortu IV Twierdzy Toruń.
Charakterystyka.
Pole golfowe, 9 - dołowe o powierzchni 37 ha, otwarto na początku XXI w., a jego pomysłodawcą i założycielem był toruński koszykarz i golfista Tadeusz Tlałka. Urządzono je na przedpolu bojowym Fortu IV Twierdzy Toruń. Do dyspozycji golfistów znajduje się zadaszony driving range z 24. stanowiskami oraz putting green, pitching green, dom klubowy i wypożyczalnia sprzętu.
Pole golfowe zrzeszone jest w Polskim Związku Golfowym. Przy klubie działa także Stowarzyszenie Miłośników Golfa i Fortyfikacji „TatFort”.
Zawody.
Wybrane wydarzenia i zawody, które cyklicznie odbywają się na polu golfowym:

</doc>
<doc id="4828207" url="https://pl.wikipedia.org/wiki?curid=4828207" title="Jiangxia (Wuhan)">
Jiangxia (Wuhan)

Jiangxia () – dzielnica w południowej części miasta Wuhan w prowincji Hubei w Chińskiej Republice Ludowej. Według danych z 2011 roku, liczba mieszkańców dzielnicy wynosiła 585480.

</doc>
<doc id="4828208" url="https://pl.wikipedia.org/wiki?curid=4828208" title="Neisseria dentiae">
Neisseria dentiae

Neisseria dentiae – gatunek bakterii z rodzaju "Neisseria", którego obecność została wykryta w płytce nazębnej krów. Tworzy nieruchliwe dwoinki (lub sporadycznie tetrady) o średnicy około 1 mikrometra. Kolonie mogą rosnąć na agarze z krwią, na którym osiągają średnicę 1 mm po 24 godzinach hodowli w temperaturze 35°C. Bardzo rzadko wykazuje aktywność hemolityczną. Większość szczepów zdolnych jest do redukcji azotynów, natomiast nie są w stanie redukować azotanów. Wytwarza katalazę. Utlenia węglowodany do kwasów. Może metabolizować glukozę, kwas glukonowy, sacharozę oraz często fruktozę, maltozę i salicynę, natomiast nie korzysta z laktozy, mannitolu, mannozy i trehalozy. Jest podatna na antybiotyki – kolistynę i penicylinę.

</doc>
<doc id="4828209" url="https://pl.wikipedia.org/wiki?curid=4828209" title="Balkuny">
Balkuny

Balkuny (; ) – wieś na Białorusi, w obwodzie grodzieńskim, w rejonie werenowskim, w sielsowiecie Konwaliszki, przy granicy z Litwą. 
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Bieniakonie.

</doc>
<doc id="4828210" url="https://pl.wikipedia.org/wiki?curid=4828210" title="Huangpi">
Huangpi

Huangpi () – dzielnica w północnej części miasta Wuhan w prowincji Hubei w Chińskiej Republice Ludowej. Według danych z 2011 roku, liczba mieszkańców dzielnicy wynosiła 1129800.

</doc>
<doc id="4828212" url="https://pl.wikipedia.org/wiki?curid=4828212" title="Xinzhou (Wuhan)">
Xinzhou (Wuhan)

Xinzhou () – dzielnica we wschodniej części miasta Wuhan w prowincji Hubei w Chińskiej Republice Ludowej. Według danych z 2011 roku, liczba mieszkańców dzielnicy wynosiła 960866.

</doc>
<doc id="4828213" url="https://pl.wikipedia.org/wiki?curid=4828213" title="XXXVII Puchar Gordona Bennetta (balonowy)">
XXXVII Puchar Gordona Bennetta (balonowy)

37 Puchar Gordona Bennetta – zawody balonów wolnych o Puchar Gordona Bennetta zorganizowane w Albuquerque w USA. Start nastąpił 4 października 1993 roku.
Uczestnicy.
Wyniki zawodów.

</doc>
<doc id="4828215" url="https://pl.wikipedia.org/wiki?curid=4828215" title="Stadion Na Bašte">
Stadion Na Bašte

Stadion Na Bašte – stadion piłkarski w mieście Lázně Bohdaneč, w Czechach. Został otwarty w 1925 roku. Może pomieścić 6322 widzów. Swoje spotkania rozgrywają na nim piłkarze klubu SK Lázně Bohdaneč.
Teren „Na Bašte” został wynajęty przez klub piłkarski z miasta Lázně Bohdaneč (wówczas pod nazwą AFK Bohdaneč) w 1925 roku. Trzy lata później klub otrzymał grunt na własność. W latach 90. XX wieku stadion został rozbudowany do obecnego stanu. W sezonie 1997/1998 obiekt gościł występy drużyny AFK Atlantic Lázně Bohdaneč w najwyższej klasie rozgrywkowej. W 2000 roku klub połączył się jednak ze Slovanem Pardubice. Do 2003 roku w Lázně Bohdaneč gościły jeszcze rozgrywki lokalne, później całkiem zaprzestano działalności drużyny piłkarskiej. Stadion pozostał opuszczony i zarósł dziką roślinnością. Dopiero w 2011 roku reaktywowano w Lázně Bohdaneč klub piłkarski pod nazwą SK Lázně Bohdaneč, a stadion przywrócony został do stanu używalności. W latach 2013 i 2019 obiekt gościł połączony turniej Mistrzostw Europy U-21 mężczyzn i Mistrzostw Europy kobiet (seniorek) w fistballu. W 2018 roku odbył się na nim także turniej finałowy rozgrywek klubowych w fistballu, EFA European Cup.

</doc>
<doc id="4828216" url="https://pl.wikipedia.org/wiki?curid=4828216" title="Bociany (Białoruś)">
Bociany (Białoruś)

Bociany (; ) – wieś na Białorusi, w obwodzie grodzieńskim, w rejonie werenowskim, w sielsowiecie Konwaliszki. 
Po I wojnie światowej weszły w skład okręgu wileńskiego Zarządu Cywilnego Ziem Wschodnich. W latach 1920 - 1922 na terenie Litwy Środkowej, a następnie do 1939 w Polsce, w województwie wileńskim. Przez cały ten okres, podobnie jak w czasach zaborów, wieś administracyjnie przynależała do powiatu oszmiańskiego i gminy Dziewieniszki.

</doc>
<doc id="4828217" url="https://pl.wikipedia.org/wiki?curid=4828217" title="Silvano Basagni">
Silvano Basagni

Silvano Basagni (ur. 6 sierpnia 1938 we Florencji, zm. 10 maja 2017 tamże) – włoski strzelec sportowy. Brązowy medalista olimpijski z Monachium.
Specjalizował się w konkurencji trap. Zawody w 1972 były jego pierwszymi igrzyskami olimpijskimi, brał udział w igrzyskach w 1976 i 1980. Indywidualnie był srebrnym medalistą mistrzostw świata w 1978 i brązowym w 1974. Na mistrzostwach Europy sięgał po złoto w 1971 oraz srebro w 1966, 1974, 1975 i 1978. W drużynie był m.in. mistrzem świata w 1967, 1977, 1979, 1982 i 1985.

</doc>
<doc id="4828221" url="https://pl.wikipedia.org/wiki?curid=4828221" title="Aleksander Harasowski">
Aleksander Harasowski

Aleksander Paweł Harasowski (ur. 10 czerwca 1872 w Teratynie, zm. 28 lutego 1945 w Lublinie) – polski lekarz, doktor wszech nauk lekarskich Uniwersytetu Jagiellońskiego, autor poradnika medycznego, dyrygent Krakowskiego Chóru Akademickiego.
Życiorys.
Urodził się w Teratynie koło Chełma jako syn Teofila, księdza unickiego i Antoniny z domu Tokarskiej. Była to rodzina morawsko-śląska o polskich tradycjach patriotycznych, która osiadła na ziemi lwowskiej w XVII wieku. Babka uczyła go pieśni z czasów Powstania styczniowego.
Maturę złożył w gimnazjum Zgromadzenia Zmartwychwstańców we Lwowie. Studia i doktorat „wszech nauk lekarskich” uzyskał na Uniwersytecie Jagiellońskim w 1897. Podjął pracę w Szpitalu Powszechnym we Lwowie i w 1900 napisał „racyonalny poradnik lekarski dla chorych i zdrowych”, który zyskał dużą popularność. Książkę wymieniono w Bibliografii Polskiej Estreicherów i cytowano w XXI wieku.
W okresie 1900–1914 pracował jako lekarz miejski i uzdrowiskowy w Delatynie. W 1910 wydał źródłowe opracowanie o warunkach balneologicznych tego uzdrowiska oferującego także „kąpiele w Prucie, ideał kąpieli rzecznej”. Publikacja ta była wskazana w 2015 jako wzór dobrej reklamy. Harasowski był jednocześnie lekarzem Kasy Chorych w Nadwórnej, a także rejonowym lekarzem więziennym. Obowiązki te wykonywał do wybuchu I wojny światowej"".
Ożenił się z Robertą Nałęcz-Udrycką, z którą miał czworo dzieci: Stanisławę (1899), Helenę (1902), Adama (1904–1996) i Romualda (1912). Rodzina zamieszkała w Delatynie, gdzie Aleksander wybudował willę. Oboje małżonkowie byli miłośnikami i znawcami muzyki. Syna Adama, przyszłego uczestnika Konkursu Chopinowskiego, kompozytora i inżyniera, gry na fortepianie uczono od 5 roku życia.
Po wybuchu wojny Aleksander Harasowski został w 1914 zmobilizowany do austriackiej służby wojskowej, później wstąpił do Wojska Polskiego. W 1919 otrzymał przydział do polskiego szpitala wojskowego w Nowym Sączu, gdzie pozostał i mieszkał w okresie międzywojennym. Do rezerwy został przeniesiony w stopniu majora w 1921.
W 1926 z powodu płonicy zmarli Roberta Harasowska i najmłodszy syn Romuald. Córka Stanisława wyszła za mąż za kompozytora Tadeusza Szeligowskiego (1896–1963). Po uzyskaniu emerytury przeniósł się do Wilna, a po zakończeniu II wojny światowej zamieszkał w Lublinie, gdzie zmarł w 1945.
Aleksander Harasowski był „wszechstronnie uzdolniony, przede wszystkim nieprzeciętnie muzycznie”. Komponował i grał biegle na fortepianie. W czasie odbywania (1892–1897) studiów medycznych był dyrygentem Krakowskiego Chóru Akademickiego. Później dyrygował chórami w Delatynie i Andrychowie, gdzie pracował jako lekarz wojskowy. Po śmierci Marszałka Piłsudskiego w 1935 skomponował muzykę do pieśni M. Nalepki "Do Wilna serce dajcie".
Oprócz tekstów medycznych i popularyzatorskich Aleksander pisał wiersze i krótkie utwory literackie. Wygłaszał pogadanki w wileńskiej rozgłośni Polskiego Radia. Znał kilka nowożytnych języków europejskich, a także łacinę i grekę. Około 1912 otrzymał pierwszą nagrodę w korespondencyjnym konkursie szachowym w Petersburgu. Będąc na emeryturze napisał w „Gazecie Wileńskiej”:

</doc>
<doc id="4828223" url="https://pl.wikipedia.org/wiki?curid=4828223" title="Jozef Májovský">
Jozef Májovský

Jozef Májovský (ur. 10 czerwca 1920 w Preszowie, zm. 16 kwietnia 2012) – słowacki botanik i taksonom.
Ukończył studia na Uniwersytecie Słowackim (dzisiejszy Uniwersytet Komeńskiego) w Bratysławie, z którym związał swoją karierę akademicką. W 1948 r. został doktorem nauk przyrodniczych. W 1950 r. tymczasowo objął Katedrę Botaniki. W latach 1951–1956 katedrą kierował inny botanik, Ján Martin Novacký. Po jego nagłej śmierci Májovský objął obie funkcję i został mianowany docentem.
Był zasłużonym i honorowym członkiem Słowackiego Towarzystwa Botanicznego. W 1969 r. został uhonorowany odznaczeniem Za zásluhy o výstavbu. 
Jego dorobek naukowy obejmuje ponad sto prac.

</doc>
<doc id="4828224" url="https://pl.wikipedia.org/wiki?curid=4828224" title="Bieciany">
Bieciany



</doc>
<doc id="4828227" url="https://pl.wikipedia.org/wiki?curid=4828227" title="Attenzione Bambino">
Attenzione Bambino

Attenzione Bambino – drugi album studyjny polskiej grupy muzycznej BiFF. Wydawnictwo ukazało się 9 października 2013 nakładem wytwórni muzycznej Mystic Production.

</doc>
<doc id="4828230" url="https://pl.wikipedia.org/wiki?curid=4828230" title="Neisseria dumasiana">
Neisseria dumasiana

Neisseria dumasiana – gatunek gram-ujemnej bakterii wykryty dotychczas w ludzkiej plwocinie, a także w jamie ustnej psów. Komórki bakterii są nieruchliwe, mają średnicę 0,8 mikrometra i charakteryzują się kształtem coccobacillus. Jej szare, okrągłe kolonie osiągają średnicę 1.9 - 2.8 mm po 48 godzinach hodowli w 37°C (mogą rosnąć w temperaturze 22-42°C) i nie wykazują aktywności hemolitycznej. "N. dumasiana" wytwarza katalazę, zdolna jest także do redukcji azotanów. Fermentuje glukozę, ale nie fruktozę, sacharozę, ksylozę, mannitol i sorbitol. Jest blisko spokrewniona z "Neisseria zoodegmatis". Gatunek ten może być przenoszony - w wyniku ugryzienia - pomiędzy psami oraz prowadzić do rozwoju zapalenia skóry

</doc>
<doc id="4828231" url="https://pl.wikipedia.org/wiki?curid=4828231" title="Rusty Smith">
Rusty Smith

Rusty Smith (ur. 27 sierpnia 1979 w Sunset Beach) – amerykański łyżwiarz szybki specjalizujący się w short tracku, dwukrotny brązowy medalista igrzysk olimpijskich, dwukrotny medalista mistrzostw świata.
Trzykrotnie uczestniczył w zimowych igrzyskach olimpijskich. W debiucie olimpijskim, w 1998 roku na igrzyskach w Nagano, wziął udział w trzech konkurencjach – zajął szóste miejsce w biegu sztafetowym, trzynaste w biegu na 1000 m i 22. w biegu na 500 m. Podczas igrzysk w Salt Lake City w 2002 roku zdobył brązowy medal olimpijski w biegu na 500 m, ponadto był czwarty w sztafecie, szósty w biegu na 1500 m i dziewiąty w biegu na 1000 m. W 2006 roku na igrzyskach w Turynie zdobył brązowy medal w biegu sztafetowym (w amerykańskiej sztafecie wystąpili poza nim Alex Izykowski, John Paul Kepka i Apolo Ohno) i zajął czwarte miejsce w biegu na 1000 m. Dwukrotnie poprawiał rekord olimpijski na dystansie 1000 m – w 2002 roku osiągnął czas 1:28,183 w siódmym biegu rundy eliminacyjnej, a w 2006 roku uzyskał rezultat 1:27,000 w pierwszym ćwierćfinale.
W 2001 roku zdobył złoty, a rok później brązowy medal mistrzostw świata, natomiast w latach 1997–1999 pięć medali mistrzostw świata juniorów (trzy srebrne i dwa brązowe).

</doc>
<doc id="4828232" url="https://pl.wikipedia.org/wiki?curid=4828232" title="Balkuny (Białoruś)">
Balkuny (Białoruś)



</doc>
<doc id="4828236" url="https://pl.wikipedia.org/wiki?curid=4828236" title="Ján Martin Novacký">
Ján Martin Novacký

Ján Martin Novacký (ur. 19 listopada 1899 w Twardoszynie, zm. 16 sierpnia 1956 w Sliaču) – słowacki botanik.
Kształcił się na Wydziale Filozoficznym Królewskiego Uniwersytetu Węgierskiego oraz na Wydziale Nauk Przyrodniczych Uniwersytetu Karola w Pradze.
W 1945 r. został mianowany docentem botaniki w Słowackiej Wyższej Szkole Techniki w Bratysławie. Po ustanowieniu samodzielnej Wyższej Szkoły Inżynierii Rolniczej i Leśnej w Koszycach został tam zatrudniony jako profesor uniwersytecki, a od 1 grudnia 1946 r. pełnił funkcję rektora. W 1950 r. przeniósł się na Wydział Pedagogiczny Uniwersytetu Komeńskiego w Bratysławie, a następnie na Wydział Nauk Przyrodnicznych Uniwersytetu Karola, gdzie objął Katedrę Botaniki. Prowadził wykłady m.in. z zakresu botaniki ogólnej oraz anatomii i morfologii roślin.

</doc>
<doc id="4828238" url="https://pl.wikipedia.org/wiki?curid=4828238" title="Anna Karenina. Historia Wrońskiego">
Anna Karenina. Historia Wrońskiego

Anna Karenina. Historia Wrońskiego (ros. Анна Каренина. Исто́рия Вро́нского) – rosyjski film z 2017 roku w reżyserii Karena Szachnazarowa będący swobodną adaptacją powieści Lwa Tołstoja o tym samym tytule z wykorzystaniem wspomnień Wikientija Wieriesajewa zawartych w książce „Na wojnie japońskiej”. Oprócz wersji kinowej zrealizowana została rozbudowana 8-odcinkowa wersja telewizyjna.

</doc>
<doc id="4828240" url="https://pl.wikipedia.org/wiki?curid=4828240" title="Klara Czop-Umlauf">
Klara Czop-Umlauf

Klara Czop-Umlauf (ur. 25 sierpnia 1872 w Dobromilu, zm. 28 września 1924 w Krakowie) – polska pianistka, akompaniatorka, kameralistka, pedagog.
Życiorys.
Pochodziła z rodziny żydowskiej, jej rodzicami byli Markus i Sara. Przy urodzeniu otrzymała imiona Cire Chana. Przy chrzcie zmieniła imię na Klara.
Rozpoczęła studia muzyczne w Konserwatorium Muzycznym w Pradze. Kontynuowała studia pianistyczne pod kier. Bolesława Domaniewskiego w Konserwatorium Towarzystwa Muzycznego w Krakowie. Ukończyła je ze srebrnym medalem. Była też uczennicą księżnej Marceliny Czartoryskiej.
W 1908 wraz ze skrzypkiem Stanisławem Giebułtowskim założyła Instytut Muzyczny w Krakowie i do śmierci pełniła obowiązki jego dyrektora. Uchodziła za wybitnego pedagoga. Występowała na koncertach, grała w zespołach kameralnych, akompaniowała.
Została pochowana na Cmentarzu Rakowickim w Krakowie. 
Jej wnukiem jest Andrzej Warchałowski.

</doc>
<doc id="4828248" url="https://pl.wikipedia.org/wiki?curid=4828248" title="Bom Jesus das Selvas">
Bom Jesus das Selvas

Bom Jesus das Selvas – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 2679,09 km2. Według danych ze spisu ludności w 2010 roku gmina liczyła 28 459 mieszkańców, a gęstość zaludnienia wynosiła 10,62 osób/km2. Dane szacunkowe z 2019 roku podają liczbę 34 028 mieszkańców. 
W 2017 roku produkt krajowy brutto per capita wyniósł 7661,51 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Santa Luzia.

</doc>
<doc id="4828253" url="https://pl.wikipedia.org/wiki?curid=4828253" title="Alcione">
Alcione

Technika:
Muzyka:

</doc>
<doc id="4828257" url="https://pl.wikipedia.org/wiki?curid=4828257" title="Legendy (album)">
Legendy (album)

Legendy – trzeci album studyjny polskiej grupy muzycznej BiFF. Wydawnictwo ukazało się 31 sierpnia 2018 nakładem wytwórni muzycznej Makumba Music.

</doc>
<doc id="4828258" url="https://pl.wikipedia.org/wiki?curid=4828258" title="Lagoa Grande do Maranhão">
Lagoa Grande do Maranhão

Lagoa Grande do Maranhão – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 744,29 km2. Według danych ze spisu ludności w 2010 roku gmina liczyła 10 517 mieszkańców, a gęstość zaludnienia wynosiła 14,13 osób/km2. Dane szacunkowe z 2019 roku podają liczbę 11 394 mieszkańców. 
W 2017 roku produkt krajowy brutto per capita wyniósł 6415,79 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Lago da Pedra.

</doc>
<doc id="4828260" url="https://pl.wikipedia.org/wiki?curid=4828260" title="Lagoa Grande do Maranhao">
Lagoa Grande do Maranhao



</doc>
<doc id="4828272" url="https://pl.wikipedia.org/wiki?curid=4828272" title="Transneuronalna degeneracja">
Transneuronalna degeneracja



</doc>
<doc id="4828275" url="https://pl.wikipedia.org/wiki?curid=4828275" title="Muzeum sztuki w Reykjavíku">
Muzeum sztuki w Reykjavíku

Muzeum Sztuki w Reykjaviku (isl. "Listasafn Reykjavíkur") – największa instytucja sztuki wizualnej na Islandii, położona w stolicy Reykjavik, założona w 1973 roku. Muzeum zajmuje trzy lokalizacje: Hafnarhús przy starym porcie, Kjarvalsstaðir przy Klambratún i Ásmundarsafn w Laugardalur.
Informacje ogólne.
Muzeum posiada najbogatszą kolekcję dzieł sztuki na Islandii. Kompletna kolekcja zawiera około siedemnaście tysięcy dzieł sztuki. Na powierzchni o wielkości ponad 3000 metrów kwadratowych co roku odbywa się ponad 20 wystaw, które rozciągają się od czasów historycznych po współczesne. W muzeum regularnie wystawiane są prace trzech najbardziej znanych islandzkich artystów: Erró, Kjarval i Ásmundur Sveinsson. To także miejsce rozwoju przyszłych talentów i młodych artystów.
W Muzeum Reykjaviku corocznie odbywa się wiele wydarzeń kulturalnych, od wykładów po rozmaite koncerty. Ponadto bierze ono czynny udział w projektach lub festiwalach, takich jak: Noc Muzeów, Reykjavicki Festiwal Sztuki, DesignMarch i Noc Kultury. Muzeum posiada bogaty wybór programów dla zwiedzających, rodzin lub uczniów na wszystkich poziomach edukacji, jak również zorganizowane wycieczki z przewodnikiem.
Hafnarhús.
To najnowsza część muzeum, która została odnowiona przez architektów Studio Grandi w latach 1998–2000. Wcześniej budynek ten pełnił funkcję magazynu portowego, który znajduje się w najstarszej części Reykjaviku. Podczas remontu starano zachować się jak najwięcej z jego oryginalnej architektury.
W tej części muzeum znajduje się sześć galerii, w których przez cały czas wystawiane są prace z kolekcji islandzkiego pop-artysty Erró (ur. 1932).
Kjarvalsstaðir.
Ta część funkcjonuje od 1973 roku. Nazwa pochodzi od jednego z najpopularniejszych narodowych malarzy, Jóhannes Sveinsson Kjarval (1885–1972). Jego prace znajdują się właśnie w tym budynku i są dostępne przez cały rok. Budynek otoczony jest ogrodem Klambratún i znajduje się w niewielkiej odległości od centrum Reykjavíku. Jest pierwszym tego typu obiektem na Islandii, który został specjalnie zaprojektowany na wystawy sztuk wizualnych.
Ásmundrsafn.
Tę część otworzono w 1983 roku i została poświęcona islandzkiemu rzeźbiarzowi Ásmundurowi Sveinssonowi (1893–1982). W budynku można zobaczyć całokształt pracy Sveinssona, prezentowany tematycznie, a także prace innych artystów. Muzeum otacza ogród rzeźb artysty, który pozostaje otwarty dla odwiedzających przez cały rok. Ta część muzeum znajduje się w zielonej dzielnicy Laugardalur.

</doc>
<doc id="4828276" url="https://pl.wikipedia.org/wiki?curid=4828276" title="Edward Nieczuja-Ślaski">
Edward Nieczuja-Ślaski



</doc>
<doc id="4828278" url="https://pl.wikipedia.org/wiki?curid=4828278" title="Lago da Pedra">
Lago da Pedra

Lago da Pedra – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 1223,17 km2. Według danych ze spisu ludności w 2010 roku gmina liczyła 46 083 mieszkańców, a gęstość zaludnienia wynosiła 37,15 osób/km2. Dane szacunkowe z 2019 roku podają liczbę 50 266 mieszkańców. 
W 2017 roku produkt krajowy brutto per capita wyniósł 7380 reali brazylijskich.
Gminę utworzono w 1953 roku, wcześniej tereny te administracyjnie były przynależne do gmin Vitória do Mearim i Bacabal.

</doc>
<doc id="4828285" url="https://pl.wikipedia.org/wiki?curid=4828285" title="Piotr Jasek">
Piotr Jasek

Piotr Jasek (ur. 14 czerwca 1967 w Tychach) – polski poeta, prozaik i scenarzysta serialowy.
Życiorys.
W 1996 ukończył zaoczne Wyższe Zawodowe Studium Scenariuszowe PWSFTviT w Łodzi.
Jako scenarzysta zadebiutował serialem "Lot 001" z 1999. Napisał scenariusze do kilku odcinków seriali: "Rodzinka", "Egzamin z życia", "Do dzwonka" i "Echo serca", którego był też pomysłodawcą. Był głównym scenarzystą seriali "BrzydUla" i "Singielka" oraz kilkuset odcinków seriali "Na Wspólnej" i "Pierwsza miłość". Od 2019 pisze scenariusz do serialu "Leśniczówka".
Napisał scenariusze do filmów "Los numeros" (2011)", 1800 gramów" (2019) i Jak zostać gwiazdą (2020).
W marcu 2017 zadebiutował jako autor teatralny, wystawiając spektakl "Selfie.com.pl" w warszawskim Teatrze My.
Jako prozaik zadebiutował zbiorem opowiadań "Data ważności" (2001). W 2002 roku napisany przez niego scenariusz "Niebieski mundurek" zajął trzecie miejsce w polskiej edycji międzynarodowego konkursu scenariuszowego o Nagrodę Hartley-Merrill. W 2003 wydał tomik poezji "Niewieżowce", a w 2019 roku opublikował zbiór wierszy pt. u"ważam że cię kocham" (Wydawnictwo Wolno).
Książka "uważam że cię kocham" została nagrodzona w konkursie na Książkę Edytorsko Doskonałą Edycja 2019/2020 za „kulturę wydawniczą, smak i opracowanie graficzne”.
Życie prywatne.
W latach 2009–2021 związany z aktorką Julią Kamińską, którą poznał na planie serialu "BrzydUla".

</doc>
<doc id="4828286" url="https://pl.wikipedia.org/wiki?curid=4828286" title="Doktryna Monroe’a">
Doktryna Monroe’a



</doc>
<doc id="4828289" url="https://pl.wikipedia.org/wiki?curid=4828289" title="Bile (Białoruś)">
Bile (Białoruś)

Bile (; ) – wieś na Białorusi, w obwodzie grodzieńskim, w rejonie werenowskim, w sielsowiecie Konwaliszki. 
Po I wojnie światowej weszły w skład okręgu wileńskiego Zarządu Cywilnego Ziem Wschodnich. W latach 1920 - 1922 na terenie Litwy Środkowej, a następnie do 1939 w Polsce, w województwie wileńskim. Przez cały ten okres, podobnie jak w czasach zaborów, wieś administracyjnie przynależała do powiatu oszmiańskiego i gminy Dziewieniszki.

</doc>
<doc id="4828294" url="https://pl.wikipedia.org/wiki?curid=4828294" title="Karol Mičieta">
Karol Mičieta

Karol Mičieta (ur. 1952) – słowacki botanik, rektor Uniwersytetu Komeńskiego w Bratysławie (2011–2019).
Biografia.
W 1975 r. ukończył studia z zakresu botaniki na Wydziale Nauk Przyrodniczych Uniwersytetu Komeńskiego (UK) w Bratysławie. W okresie od 1981 do 1990 był zatrudniony w Instytucie Biologii Molekularnej i Subkomórkowej Wydziału Nauk Przyrodniczych UK, a w latach 1990–1995 był czynny w Instytucie Biologii Komórkowej jako samodzielny pracownik naukowy. W 1995 r. objął Katedrę Botaniki; od 1998 r. docent, od 2007 r. profesor.
Publikacje (wybór).
Wśród jego publikacji można wymienić:

</doc>
<doc id="4828302" url="https://pl.wikipedia.org/wiki?curid=4828302" title="Józef Kąś">
Józef Kąś

Józef Kąś (ur. 1954) – polski językoznawca, dialektolog. Zajmuje się gwaroznawstwem, socjolingwistyką, etnolingwistyką, leksykografią, kulturą języka i historią języka.
Jest absolwentem Instytutu Filologii Polskiej Uniwersytetu Jagiellońskiego, gdzie ukończył studia magisterskie (1977). Doktoryzował się w 1983 r. na podstawie pracy pt. "Wariantywność fonetyczna w mowie ludności wiejskiej obrzeży Krakowa", a w 1995 r. uzyskał stopień naukowy doktora habilitowanego na podstawie pracy "Interferencja leksykalna słownictwa gwarowego i ogólnopolskiego (na przykładzie gwar orawskich)".
W 2004 r. otrzymał tytuł naukowy profesora nauk humanistycznych.

</doc>
<doc id="4828303" url="https://pl.wikipedia.org/wiki?curid=4828303" title="Milan Horvatovič">
Milan Horvatovič

Milan Horvatovič (ur. 26 lutego 1939 w Bratysławie) – czechosłowacki reżyser filmów animowanych.

</doc>
<doc id="4828307" url="https://pl.wikipedia.org/wiki?curid=4828307" title="Aldebaran (okręt)">
Aldebaran (okręt)

„Aldebaran” – nazwa noszona na przestrzeni dziejów przez okręty różnych państw:

</doc>
<doc id="4828308" url="https://pl.wikipedia.org/wiki?curid=4828308" title="Profertil Arena Hartberg">
Profertil Arena Hartberg

Profertil Arena Hartberg (do 2014 roku Stadion Hartberg) – wielofunkcyjny stadion w Hartbergu, w Austrii. Został otwarty w 1946 roku. Może pomieścić 5024 widzów. Swoje spotkania rozgrywają na nim piłkarze klubu TSV Hartberg. W 2018 roku zespół ten uzyskał historyczny awans do austriackiej Bundesligi.
Na stadionie odbywały się również towarzyskie spotkania piłkarskich reprezentacji narodowych.

</doc>
<doc id="4828317" url="https://pl.wikipedia.org/wiki?curid=4828317" title="Ra's Al Ghul">
Ra's Al Ghul



</doc>
<doc id="4828318" url="https://pl.wikipedia.org/wiki?curid=4828318" title="Państwowa Wyższa Szkoła Zawodowa im. Stanisława Pigonia w Krośnie">
Państwowa Wyższa Szkoła Zawodowa im. Stanisława Pigonia w Krośnie



</doc>
<doc id="4828320" url="https://pl.wikipedia.org/wiki?curid=4828320" title="Białożyszki">
Białożyszki

Białożyszki (; ) – wieś na Białorusi, w obwodzie grodzieńskim, w rejonie werenowskim, w sielsowiecie Konwaliszki.
W dwudziestoleciu międzywojennym leżały w Polsce, w województwie nowogródzkim, w powiecie lidzkim, w gminie Bieniakonie.
Z Białożyszek pochodził ks. Antoni Sawicki. W 1942 jako kleryk aresztowany wraz z kadrą i innymi seminarzystami wileńskiego seminarium duchownego przez gestapo, a następnie wywieziony na roboty przymusowe do Niemiec. Po wojnie przyjął święcenia i działał w Armii Krajowej, gdzie dosłużył się stopnia kapitana. Będąc wikariuszem parafii św. Apostołów Piotra i Pawła w Suchowoli ochrzcił późniejszego błogosławionego Jerzego Popiełuszkę. Po rozwiązaniu antykomunistycznych struktur podziemnych wyjechał do diecezji łódzkiej, gdzie był m.in. proboszczem parafii Świętej Trójcy w Kaszewicach.

</doc>
<doc id="4828325" url="https://pl.wikipedia.org/wiki?curid=4828325" title="Thorsten Andersson">
Thorsten Andersson

Thorsten Andersson (ur. 23 lutego 1929, zm. 22 kwietnia 2018) – szwedzki językoznawca, germanista i mediewista
Życiorys.
Urodził się 23 lutego 1929 r. w gminie Ödeshög w Szwecji. W latach 1957–1960 był profesorem nadzwyczajnym języka szwedzkiego na uniwersytecie w Münsterze. W 1965 r. uzyskał stopień doktora na Uniwersytecie w Uppsali, gdzie powołano go na stanowisko docenta. W okresie od 1971 od 1994 był tamże profesorem językoznawstwa.
Specjalizował się w toponimii. Był wydawcą „Namn och bygd” i współwydawcą „Studia Anthroponymica Scandinavica”. Ogłosił liczne ksiązki i artykuły na temat szwedzkich nazw miejscowych i nazwisk osobowych. Zmarł 22 kwietnia 2018 r.

</doc>
<doc id="4828326" url="https://pl.wikipedia.org/wiki?curid=4828326" title="Modest Romiszewski (1894–1940)">
Modest Romiszewski (1894–1940)



</doc>
<doc id="4828329" url="https://pl.wikipedia.org/wiki?curid=4828329" title="Aaron Jakubenko">
Aaron Jakubenko

Aaron Jakubenko (ur. 8 grudnia 1988 w Melbourne) – australijski aktor filmowy i telewizyjny.

</doc>
<doc id="4828331" url="https://pl.wikipedia.org/wiki?curid=4828331" title="Michaił Aloszyn (polityk)">
Michaił Aloszyn (polityk)

Michaił Tierientjewicz Aloszyn (ros. Михаил Терентьевич Алёшин, ur. w październiku 1900 we wsi Nikołajewka w powiecie pronskim w guberni riazańskiej, zm. 18 grudnia 1941) – radziecki polityk, działacz partyjny.
Życiorys.
Pochodził z biednej rodziny chłopskiej, w wieku 9 lat stracił ojca. Pracował jako robotnik rolny u bogatych chłopów, później był zatrudniony w herbaciarni w Moskwie, następnie przeniósł się do Szczołkowa, gdzie uczył się lutowania w zakładach chemicznych, w październiku 1918 wrócił do rodzinnej wsi i podjął pracę na roli. Od maja 1919 służył w Armii Czerwonej, walczył w wojnie domowej w składzie 54 Dywizji Piechoty na Froncie Piotrogrodzkim, od grudnia 1919 do kwietnia 1920 z powodu choroby przebywał w szpitalu w Twerze. Następnie był szeregowym 214 pułku 24 Dywizji Piechoty na Ukrainie oraz na froncie polskim, po zwolnieniu z armii w 1922 został robotnikiem kolejowym w guberni moskiewskiej. 
W listopadzie 1925 został przyjęty do WKP(b), od 1928 do listopada 1931 uczył się na rabfaku (fakultecie robotniczym) Moskiewskiego Instytutu Inżynierów Transportu, następnie studiował w tym instytucie i od grudnia 1937 do maja 1938 pełnił funkcję sekretarza jego komitetu partyjnego. 
Od czerwca 1938 do stycznia 1939 był II sekretarzem, a od stycznia do sierpnia 1939 I sekretarzem Komitetu Obwodowego Komunistycznej Partii (bolszewików) Kazachstanu w Kustanaju, jednocześnie od lipca 1938 wchodził w skład KC KP(b)K. W 1939 był zastępcą szefa Oddziału 1 Wydziału Ekonomicznego NKWD Kazachskiej SRR. 16 lutego 1939 został odznaczony Orderem Czerwonego Sztandaru Pracy. 
Po ataku Niemiec na ZSRR został zmobilizowany, podczas walk na froncie dostał się do niewoli, w której zginął w grudniu 1941.

</doc>
<doc id="4828343" url="https://pl.wikipedia.org/wiki?curid=4828343" title="Carmelo Bene">
Carmelo Bene

Carmelo Pompilio Realino Antonio Bene (ur. 1 września 1937 w Campi Salentina, zm. 16 marca 2002 w Rzymie) – włoski aktor, pisarz, reżyser i scenarzysta filmowy. Był ważnym przedstawicielem włoskiego awangardowego teatru i kina.
Życiorys.
Po zapisaniu się na Wydział Prawa w Rzymie, przez krótki czas uczęszczał do szkoły aktorskiej Sharoff. W 1957 rozpoczął studia w Accademia Nazionale di Arte Drammatica Silvio D'Amico, którą opuścił w następnym roku z powodu jego anarchistycznego ducha nietolerancyjnego wobec jakiegokolwiek nauczania.
W 1959 zadebiutował w teatrze adaptacją "Kaliguli" Alberta Camusa, którą sam zinterpretował. Jego kariera teatralna miała kilka etapów. W latach sześćdziesiątych przeważnie przeredagował poprzednie formy literackie, a w 1961 ożywił już takie produkcje jak "Pinokio" Carla Collodiego czy "Doktor Jekyll i pan Hyde" Stevensona.
Pracę w filmie rozpoczął w 1965 jako aktor w krótkometrażówkach Paola Brunatto: "Un' Ora prima di Amleto, più Pinocchio" i "Bis". W 1968 zadebiutował jako reżyser, realizując film "Matka Boska od Turków", który przyniósł mu Nagrodę Specjalną Jury na 29. MFF w Wenecji. Można nazwać go prekursorem kina niskobudżetowego.
Zmarł na raka.

</doc>
<doc id="4828349" url="https://pl.wikipedia.org/wiki?curid=4828349" title="Degutka">
Degutka

Degutka (; ) – wieś na Białorusi, w obwodzie grodzieńskim, w rejonie werenowskim, w sielsowiecie Konwaliszki, przy granicy z Litwą. 
W XIX w. zaścianek. W dwudziestoleciu międzywojennym folwark położony w Polsce, w województwie nowogródzkim, w powiecie lidzkim, w gminie Bieniakonie.

</doc>
<doc id="4828350" url="https://pl.wikipedia.org/wiki?curid=4828350" title="Belgica Edegem Sport">
Belgica Edegem Sport

KVV Belgica Edegem Sport – belgijski klub piłkarski, mający siedzibę w mieście Edegem, na północy kraju, działający w latach 1908–1914 i 1924–2016.
Historia.
Chronologia nazw:
Klub sportowy Sporting FC Belgica został założony w miejscowości Edegem w 1908 roku. W 1910 klub dołączył do UBSSA, ale w 1914 po rozpoczęciu I wojny światowej sekcja piłki nożnej została zawieszona. Dopiero w 1924 klub piłkarski został reaktywowany jako Belgica FC Edegem i został nazwany na cześć statku "Belgica", którym Adrien de Gerlache popłynął na Biegun Południowy i hibernował tam po raz pierwszy w latach 1898–1899. Początkowo zespół grał w rozgrywkach lokalnych. W grudniu 1926 roku w belgijskiej piłce nożnej powstał rejestr matriculaire, czyli rejestr klubów zgodnie ich dat założenia. Klub otrzymał nr rejestracyjny matricule 375. W sezonie 1929/30 startował w ogólnokrajowych rozgrywkach mistrzostw Belgii, grając na trzecim poziomie, zwanym Promotion. Najpierw został mistrzem série B, a potem w playoff wygrał ze zwycięzcą série C "SK Hoboken" (7:6) i otrzymał promocję do Division 1. W sezonie 1932/33 drużynie udało się wygrać rozgrywki w "Division 1 série A" i awansować do Division d'Honneur. Debiutowy sezon w Division d'Honneur zakończył na 12.pozycji, ale w następnym sezonie uplasował się na ostatnim 14.miejscu i spadł z powrotem do drugiej dywizji. W 1936 roku klub został uznany przez "Société Royale" w związku z czym przemianowany na Koninklijke FC Belgica Edegem. W 1943 spadł na rok do trzeciej dywizji. Po zakończeniu II wojny światowej w sezonie 1945/46 zespół po zajęciu 17.pozycji został zdegradowany do trzeciej dywizji. W następnym sezonie zajął 14.miejsce w "Promotion série A" i potem grał w rozgrywkach prowincjalnych. W 1952 roku w wyniku reformy systemu lig status pierwszej ligi prowincjalny został obniżony do piątego poziomu. Potem klub spadł do drugiej, a następnie do trzeciej ligi prowincjalnej.
17 kwietnia 1966 roku klub połączył się z KVV Edegem Sport (powstał również w 1924 i otrzymał numer rejestracyjny 377), który spadł do trzeciej ligi prowincjalnej. Zjednoczony klub zmienił nazwę na KVV Belgica Edegem Sport i zachował nr 375. W sezonie 1966/67 klub zajął drugie miejsce w grupie Antwerpen, a w następnym zwyciężył i awansował do Tweede Provinciale Antwerpen (D6), gdzie pozostał przez kolejnych 16 lat. 
W sezonie 1983/84 został mistrzem "Tweede Provinciale Antwerpen" i zdobył promocję do Eerste Provinciale Antwerpen (D5). Trzy lata później spadł z powrotem do "Tweede Provinciale Antwerpen". W 1992 ponownie awansował do "Eerste Provinciale Antwerpen". W 2009 i 2010 roku klub doświadczył dwóch kolejnych spadków, co spowodowało, że został przeniesiony do trzeciej ligi prowincjalnej. Po spędzeniu pięciu kolejnych sezonów w Derde Provinciale Antwerpen (D7), klub osiągnął mistrzostwo w sezonie 2014/15. W sezonie 2015/16 zajął 13.miejsce w "Tweede Provinciale Antwerpen A". Przed rozpoczęciem sezonu 2016/17 klub ogłosił upadłość, po czym został rozwiązany.
Barwy klubowe, strój.
Klub ma barwy biało-czarne. Zawodnicy swoje domowe spotkania zazwyczaj grają w pasiastych poziomo biało-czarnych koszulkach, czarnych spodenkach oraz czarnych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywał swoje mecze domowe na Vic Coveliers Stadion w Edegem o pojemności 2500 widzów.

</doc>
<doc id="4828358" url="https://pl.wikipedia.org/wiki?curid=4828358" title="Belgica FC Edegem">
Belgica FC Edegem



</doc>
<doc id="4828362" url="https://pl.wikipedia.org/wiki?curid=4828362" title="Rupel Boom">
Rupel Boom



</doc>
<doc id="4828370" url="https://pl.wikipedia.org/wiki?curid=4828370" title="August Gustafsson">
August Gustafsson

Per August Gustafsson (ur. 4 listopada 1875 w Tibro, zm. 31 października 1938 w Göteborgu) – szwedzki przeciągacz liny, złoty medalista igrzysk olimpijskich.
Gustafsson reprezentował Szwecję na Letnich Igrzyskach Olimpijskich 1912 w Sztokholmie. Był członkiem drużyny rywalizującej w przeciąganiu liny, która składała się z siedmiu policjantów (jako jedyny policjant nie pochodził ze Sztokholmu) i rybaka. W jedynym pojedynku rozgrywanym w ramach tej dyscypliny Szwedzi pokonali reprezentantów Wielkiej Brytanii.
Był funkcjonariuszem policji w Göteborgu i członkiem tamtejszego policyjnego klubu sportowego Göteborgs Polismäns IF.

</doc>
<doc id="4828371" url="https://pl.wikipedia.org/wiki?curid=4828371" title="Tanasz Kojczubajew">
Tanasz Kojczubajew

Tanasz Kojczubajew (; ur. 1914 w miejscowości Sarajczik w obwodzie uralskim, zm. 9 kwietnia 1979) – radziecki polityk, działacz partyjny.
Życiorys.
W 1931 ukończył technikum rolnicze w Uralsku i został zootechnikiem i potem starszym zootechnikiem i zastępcą dyrektora sowchozu w obwodzie uralskim, 1932–1935 był starszym zootechnikiem sowchozu w obwodzie zachodniokazachstańskim. W 1935 był słuchaczem wyższych kursów zootechnicznych przy Moskiewskiej Akademii Rolniczej im. Timiriazewa, 1935–1936 kierował jednym z działów zachodniokazachstańskiego obwodowego oddziału rolnego, 1936–1938 służył w Armii Czerwonej, po czym został głównym zootechnikiem zachodniokazachstańskiego obwodowego oddziału rolnego. W 1939 został zastępcą dyrektora zachodniokazachstańskiego trustu sowchozów, 1940–1941 był zastępcą kierownika Wydziału Rolnego Zachodniokazachstańskiego Komitetu Obwodowego Komunistycznej Partii (bolszewików) Kazachstanu, 1941–1942 kontrolerem odpowiedzialnym Komisji Kontroli Partyjnej przy KC KP(b)K, a 1942–1944 przewodniczącym Komitetu Wykonawczego Pawłodarskiej Rady Obwodowej. W latach 1944–1947 był kierownikiem Wydziału Hodowli i zastępcą sekretarza Komitetu Obwodowego KP(b)K w Tałdykorganie, 1947–1950 studiował w Wyższej Szkole Partyjnej przy KC WKP(b), po czym został instruktorem KC WKP(b) i następnie zastępcą kierownika jednego z sektorów KC WKP(b). Od 1952 do maja 1953 był II sekretarzem, a od maja 1953 do kwietnia 1955 I sekretarzem Komitetu Obwodowego KP(b)K/KPK w Semipałatyńsku. W 1955 był organizatorem odpowiedzialnym KC KPK, 1955–1956 wiceministrem gospodarki rolnej Kazachskiej SRR, a 1956–1958 zastępcą kierownika Wydziału Rolnego KC KPK. Od 1958 do 1963 był kierownikiem Wydziału Rolnego Komisji Kontroli Radzieckiej Rady Ministrów Kazachskiej SRR, a 1963–1970 dyrektorem Wystawy Osiągnięć Gospodarki Narodowej Kazachskiej SRR, następnie przeszedł na emeryturę. Był odznaczony Orderem Znak Honoru.

</doc>
<doc id="4828379" url="https://pl.wikipedia.org/wiki?curid=4828379" title="Lawrence J. Flaherty">
Lawrence J. Flaherty

Lawrence James Flaherty (ur. 4 lipca 1878 w San Mateo, zm. 13 czerwca 1926 w Nowym Jorku) – amerykański polityk, członek Partii Republikańskiej.
Działalność polityczna.
Od 1915 do 1922 zasiadał w stanowym Senacie Kalifornii. W okresie od 4 marca 1925 do śmierci 13 czerwca 1926 przez jedną kadencję był przedstawicielem 5. okręgu wyborczego w stanie Kalifornia w Izbie Reprezentantów Stanów Zjednoczonych.

</doc>
<doc id="4828383" url="https://pl.wikipedia.org/wiki?curid=4828383" title="Tyrannion z Amisos">
Tyrannion z Amisos

Tyrannion z Amisos (, ) – pontyjski gramatyk z I w. p.n.e., sprowadzony jako jeniec z Pontu do Rzymu w konsekwencji wojny z Mitrydatesem, uczeń Hestiajosa i Dionizosa Traka. Przydomek "Tyrannius" nadał mu Hestiajos, właściwe imię to Teofrast. Znany jest z opracowania biblioteki Apellikona z Teos, sprowadzonej do Rzymu przez Sullę.

</doc>
<doc id="4828387" url="https://pl.wikipedia.org/wiki?curid=4828387" title="Neisseria elongata">
Neisseria elongata

Neisseria elongata – gatunek gram-ujemnej bakterii o rzadko spotykanym wśród przedstawicieli "Neisseria" wydłużonym kształcie (pałeczka). Bakteria ta zasiedla ludzką nosogardziel.
Hodowla i morfologia.
"N. elongata" tworzy szare kolonie o średnicy 1-1,5 mm po 20 godzinach hodowli na agarze z krwią, które nie wykazują aktywności hemolitycznej i najlepiej rosną w temperaturze 33-37 °C. Bakteria ta, w przeciwieństwie do większości gatunków "Neisseria," nie wytwarza katalazy. Ponadto, nie jest zdolna do redukcji azotanów, ani do fermentacji węglowodanów takich jak glukoza, maltoza, sacharoza, laktoza, arabinoza, galaktoza czy ksyloza. "N. elongata" jest również wrażliwa na duża liczbę antybiotyków, m.in. kolistynę, penicylinę, streptomycynę czy erytromycynę. 
Chorobotwórczość.
"Neisseria elongata" jest uznawana za bakterię komensalną. Odnotowano natomiast pojedyncze przypadki wywoływanych przez nią stanów patologicznych takich jak zapalenie wsierdzia czy zapalenie kości i szpiku.

</doc>
<doc id="4828398" url="https://pl.wikipedia.org/wiki?curid=4828398" title="Ekstraklasa w piłce nożnej (2019/2020)/Wyniki spotkań fazy finałowej">
Ekstraklasa w piłce nożnej (2019/2020)/Wyniki spotkań fazy finałowej

Runda finałowa (19 czerwca – 19 lipca).
"Źródło 1:"
"Źródło 2:"
"Źródło 3:"

</doc>
<doc id="4828399" url="https://pl.wikipedia.org/wiki?curid=4828399" title="Georg Möller">
Georg Möller

Georg Möller (ur. 1876, zm. 1921) – niemiecki egiptolog. Wniósł wkład w badania nad pismem hieratycznym i paleografią egipską.
Urodził się w Wenezueli jako syn niemieckiego biznesmena. Jego rodzina przeprowadziła się do Hamburga, gdy miał pięć lat. W 1896 r. podjął studia na Uniwersytecie Humboldtów, a w 1900 r. uzyskał doktorat. Brał udział w wykopaliskach piramidy Nyuserre Ini. Zajmował się także świątynią Sahure oraz osadą Deir el-Medina. Od 1912 r. pracował jako Privatdozent na Uniwersytecie Humboldtów, a w 1916 r. objął stanowisko profesora.

</doc>
<doc id="4828402" url="https://pl.wikipedia.org/wiki?curid=4828402" title="Aip Uraszew">
Aip Uraszew

Aip Uraszew (ros. Аип Урашев, ur. 9 stycznia 1914 w obwodzie uralskim, zm. 4 czerwca 1979) – radziecki polityk, działacz partyjny i państwowy Kazachskiej SRR.
Życiorys.
W 1931 ukończył technikum pedagogiczne w Uralsku i został nauczycielem w szkole, w 1933 był sekretarzem komitetu Komsomołu sowchozu, 1933-1934 uczył się w Uralskiej Wyższej Szkole Rolniczej, po czym został zastępcą sekretarza rejonowego komitetu Komsomołu w obwodzie zachodniokazachstańskim. Od 1935 był sekretarzem rejonowego komitetu Komsomołu w obwodzie zachodniokazachstańskim, w 1939 kierował jednym z wydziałów rejonowego komitetu Komunistycznej Partii (bolszewików) Kazachstanu w obwodzie zachodniokazachstańskim, 1939-1942 był instruktorem i zastępcą kierownika Wydziału Organizacyjno-Instruktorskiego KC KP(b)K, a 1942-1943 II sekretarzem Komitetu Obwodowego KP(b)K w Kustanaju. W 1943 był sekretarzem Ałmaackiego Komitetu Obwodowego KP(b)K ds. hodowli, 1943-1944 zastępcą kierownika Wydziału Sowchozów KC KP(b)K, 1944-1946 II sekretarzem Komitetu Obwodowego KP(b)K w Karagandzie, następnie krótko kierownikiem Wydziału Handlu i Żywienia Zbiorowego KC KP(b)K i zastępcą sekretarza KC KP(b)K. W latach 1946-1949 był ministrem przemysłu leśnego Kazachskiej SRR, a 1949-1952 I sekretarzem Komitetu Obwodowego KP(b)K w Kokczetawie, 1952-1955 studiował w Wyższej Szkole Partyjnej przy KC WKP(b)/KPZR. W 1955 został sekretarzem Wschodniokazachstańskiego Komitetu Obwodowego KPK, a 1958-1979 szefem Kazachskiego Terytorialnego Zarządu Państwowego Komitetu Rady Ministrów ZSRR ds. zaopatrzenia materiałowo-technicznego gospodarki narodowej, następnie przeszedł na emeryturę.

</doc>
<doc id="4828412" url="https://pl.wikipedia.org/wiki?curid=4828412" title="Burray">
Burray

Burray () – wyspa w archipelagu Orkady, na północ od wybrzeży Szkocji, na granicy Morza Północnego i otwartego Oceanu Atlantyckiego.
Opis.
Wyspa Burray należy do archipelagu Orkady. Leży między South Ronaldsay na południu i Glimps Holm na północy, którymi jest połączona groblami o całkowitej długości 2,3 km (1,5 mili). Cztery groble, nazwane Barierami Churchilla, łączą ze sobą główną wyspę archipelagu Mainland (na północy) z South Ronaldsay (na południu) poprzez mniejsze wyspy: Burray, Lamb Holm i Glimps Holm. Bariery zostały zbudowane podczas drugiej wojny światowej jako ochrona kotwicowiska brytyjskiej marynarki wojennej w zatoce Scapa Flow. Obecnie służą jako droga komunikacyjna A961. Po zachodniej stronie wyspy znajduje się Echnaloch Bay, w zatoce Scapa Flow położona jest niezamieszkana wyspa Hunda. 
Na wyspie znajduje się Northfield East Broch, pozostałości kamiennej budowli typu broch i ruiny St. Lawrence's Church. Główną działalnością gospodarczą jest hodowla i produkcja dzianin. W Ness na wschodnim krańcu wyspy znajduje się rezerwat ptaków.
Populacja.
Liczba mieszkańców wyspy w 1961 r. wynosiła 262, w 1971 r. spadła do 209, w 1981 r. wzrosła do 283, w 1991 r. do 363, w 2001 r. wynosiła 357 a w 2011 r. mieszkało 409 osób.

</doc>
<doc id="4828413" url="https://pl.wikipedia.org/wiki?curid=4828413" title="Carl Jonsson">
Carl Jonsson

Carl Jonsson (ur. 16 lipca 1885 w Ryd, zm. 11 listopada 1966 tamże) – szwedzki przeciągacz liny, złoty medalista igrzysk olimpijskich.
Jonsson reprezentował Szwecję na Letnich Igrzyskach Olimpijskich 1912 w Sztokholmie. Był członkiem drużyny rywalizującej w przeciąganiu liny, która składała się z siedmiu policjantów i rybaka. W jedynym pojedynku rozgrywanym w ramach tej dyscypliny Szwedzi pokonali reprezentantów Wielkiej Brytanii. W 1913 wraz z reprezentacją zdobył tytuł mistrza świata.
Był funkcjonariuszem sztokholmskiej policji i członkiem policyjnego klubu sportowego Stockholmspolisens IF. Był również pisarzem i pływakiem długodystansowym.

</doc>
<doc id="4828424" url="https://pl.wikipedia.org/wiki?curid=4828424" title="Michael Everson">
Michael Everson

Michael Everson (ur. 1963 w Norristown, Pensylwania) – amerykańsko-irlandzki typograf i językoznawca, specjalista w dziedzinie komputerowego kodowania systemów pisma. Wniósł wkład w rozwój standardu Unicode.
Jest absolwentem Uniwersytetu Kalifornijskiego w Los Angeles.

</doc>
<doc id="4828430" url="https://pl.wikipedia.org/wiki?curid=4828430" title="Krzyż Jubileuszowy Dworski">
Krzyż Jubileuszowy Dworski

Krzyż Jubileuszowy Dworski (niem. "Jubiläums-Hofkreuz", węg. "Udvari Jubileumi Kereszt") – austro-węgierskie odznaczenie.
Historia.
Krzyż ten został ustanowiony z okazji 60. rocznicy objęcia tronu cesarza przez Franciszka Józefa I w 1908 i był przeznaczony do wyróżniania dworzan będących obywatelami Austro-Węgier. Inne wersje odznaczenia powstały dla niezatrudnionych na dworze osób: Krzyż Jubileuszowy Wojskowy i Krzyż Jubileuszowy dla Cywilnych Funkcjonariuszów Państwowych, które między sobą i wersją dworską różniły się tylko wstążkami: cywilny noszony był na wstążce czerwonej, wojskowy na białej z czerwonymi paskami, a dworski odwrotnie – na czerwonej z białymi paskami.

</doc>
<doc id="4828431" url="https://pl.wikipedia.org/wiki?curid=4828431" title="KPU w Krośnie">
KPU w Krośnie



</doc>
<doc id="4828434" url="https://pl.wikipedia.org/wiki?curid=4828434" title="Partia Demokratyczna (Korea Południowa)">
Partia Demokratyczna (Korea Południowa)

Partia Demokratyczna Korei (kor. 더불어민주당, "Deobureominjudang", skr. Minjoo, znana jako "Minjudang" 민주당) – centrowa, liberalna partia polityczna działająca w Korei Południowej.
Prezydentem Korei Południowej z ramienia partii był w latach 2017–2022 Mun Jae-in.
Historia.
Założona w sierpniu 1955. Od 26 marca 2014 do 27 grudnia 2015 działała pod nazwą Sojusz Nowych Polityków dla Demokracji (새정치민주연합; "Saejeongchi Minju Yeonhap"). Partia osiągnęła słaby wynik w wyborach uzupełniających w 2014 i dwaj liderzy, Ahn Cheol-soo i Kim Han-gil, zrezygnowali ze stanowiska.
7 lutego 2015, na konwencji partyjnej, nowym przewodniczącym został Mun Jae-in. Wtedy zaczął się konflikt wewnątrzpartyjny między frakcją Muna i Ahna, przez co notowania partii w sondażach spadły z 40% do 30%. 29 października Ahn odrzucił propozycję stanowiska współprzewodniczącego partii, następnie przedstawiając Munowi ultimatum. Mun jednak odrzucił je, i Ahn odszedł z partii, zakładając Partię Ludową.
27 grudnia 2015 zmieniono nazwę na Partia Demokratyczna Korei. Mun zrezygnował z funkcji przewodniczącego partii miesiąc później, 27 stycznia 2016; na jego miejscu, ku zaskoczeniu niektórych obserwatorów, zastąpił go Kim Chong-in, konserwatywny polityk. Kim za główną przyczynę kłopotów partii uznał frakcję związaną z byłym prezydentem Rohem Moon-hyun i rozpoczął ograniczanie jej wpływów, przez m.in. partię opuścił były premier Korei, Lee Hae-chan. Kontrowersyjne działania Chong-Ina spotkały się z krytyką działaczy partyjnych. Chong-In zaoferował rezygnację w marcu 2016, jednak zdecydował zostać po prywatnej wizycie Muna Jae-ina. W wyborach parlamentarnych w 2016 partia zdobyła większość względną w Zgromadzeniu Narodowym.
Z związku z impeachmentem koreańskiej prezydent Park Geun-hye w 2017, odbyły się wybory prezydenckie, w których kandydat partii, Mun Jae-in, zdobył ponad 41% głosów, wygrywając w pierwszej turze. W 2018 partia wygrała wybory lokalne, a w wyborach parlamentarnych w 2020 zyskała absolutną większość w parlamencie.
Program.
Partia wspiera gospodarkę rynkową, przy jednoczesnym rozwijaniu państwa opiekuńczego; popiera podniesienie płacy minimalnej i zagwarantowanie opieki zdrowotnej. W kwestii sił zbrojeniowych opowiada się za wzmocnieniem współpracy koreańsko-amerykańskiej. Deklaruje silne poparcie dla denuklearyzacji Półwyspu Koreańskiego i zjednoczenie Korei Południowej z Koreą Północną. Istnieje także znaczące skrzydło konserwatywne społecznie, sprzeciwiające się m.in. rejestrowanym związkom homoseksualnym.

</doc>
<doc id="4828435" url="https://pl.wikipedia.org/wiki?curid=4828435" title="Universiti Putra Malaysia">
Universiti Putra Malaysia

 – malezyjski uniwersytet publiczny w mieście Serdang (stan Selangor), założony w 1931 r. jako "Universiti Pertanian Malaysia". Od 1996 r. nosi nazwę "Universiti Putra Malaysia".

</doc>
<doc id="4828440" url="https://pl.wikipedia.org/wiki?curid=4828440" title="Nurżan Aszymbetow">
Nurżan Aszymbetow

Nurżan Kemeruły Aszymbetow (kaz. Нұржан Кемерұлы Ашимбетов, ur. 26 czerwca 1969 we wsi Cziornoje (obecnie Karakała) w rejone lebiażynskim (obecnie rejon akkulinski) w obwodzie pawłodarskim) – kazachski polityk.
Życiorys.
Początkowo pracował jako pomocnik kierownika wydziału sowchozu, później został zatrudniony w koncernie Saule w Pawłodarze. Ukończył Ałmaacki Instytut Weterynaryjny i Ałmaacki Instytut Ekonomii i Statystyki. W latach 1993-1995 pracował jako specjalista i główny specjalista Pawłodarskiego Terytorialnego Komitetu ds. Mienia Państwowego, później konsultant korporacji amerykańskiej agencji ds. rozwoju międzynarodowego, następnie został dyrektorem firmy konsultingowej Remek. Od kwietnia 2001 do marca 2006 był akimem rejonu lebiażynskiego, od marca 2006 do grudnia 2008 dyrektorem departamentu gospodarki rolnej obwodu pawłodarskiego, a od grudnia 2008 do października 2009 państwowym inspektorem Administracji Prezydenta Republiki Kazachstanu. Od października 2009 do 2012 był akimem Pietropawłowska, od 1 lutego 2012 2016 zastępcą akima obwodu pawłodarskiego ds. zagadnień gospodarki rolnej, od 13 kwietnia 2016 do sierpnia 2018 akimem Pawłodaru, a od 22 sierpnia 2018 do sierpnia 2019 akimem miasta Jekybastuz. 20 sierpnia 2019 został deputowanym do Mażylisu, w którym 4 września 2019 objął funkcję przewodniczącego Komitetu Zagadnień Agrarnych.

</doc>
<doc id="4828443" url="https://pl.wikipedia.org/wiki?curid=4828443" title="Universiti Pertanian Malaysia">
Universiti Pertanian Malaysia



</doc>
<doc id="4828538" url="https://pl.wikipedia.org/wiki?curid=4828538" title="Erik Larsson (przeciągacz liny)">
Erik Larsson (przeciągacz liny)

Erik Victor Larsson (ur. 14 maja 1888 w Axbergu w gminie Örebro, zm. 23 sierpnia 1934 w Sztokholmie) – szwedzki przeciągacz liny, złoty medalista igrzysk olimpijskich.
Larsson reprezentował Szwecję na Letnich Igrzyskach Olimpijskich 1912 w Sztokholmie. Był członkiem drużyny rywalizującej w przeciąganiu liny, która składała się z siedmiu policjantów i rybaka. W jedynym pojedynku rozgrywanym w ramach tej dyscypliny Szwedzi pokonali reprezentantów Wielkiej Brytanii. W 1913 wraz z reprezentacją zdobył tytuł mistrza świata.
Był funkcjonariuszem sztokholmskiej policji i członkiem policyjnego klubu sportowego Stockholmspolisens IF.

</doc>
<doc id="4828545" url="https://pl.wikipedia.org/wiki?curid=4828545" title="Chwosty">
Chwosty

Chwosty (, "Chwasty"; , "Chwosty") – wieś na Białorusi, w obwodzie witebskim, w rejonie brasławskim, w sielsowiecie Dalekie.
Dawniej używana nazwa to Chosty.
Historia.
W czasach zaborów w granicach Imperium Rosyjskiego.
W 1865 wieś, zamieszkiwało tu 76 osób. Należała do gminy Bohiń i podlegała pod parafię Ikaźń. 
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń a następnie w gminie Opsa.
Według Powszechnego Spisu Ludności z 1921 roku wieś zamieszkiwało 164 osoby, 57 było wyznania rzymskokatolickiego a 107 prawosławnego. Jednocześnie 5 mieszkańców zadeklarowało polską przynależność narodową a 159 białoruska. Były tu 24 budynki mieszkalne.
Miejscowość należała do parafii rzymskokatolickiej w Dalekiem i prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4828547" url="https://pl.wikipedia.org/wiki?curid=4828547" title="Chosty">
Chosty



</doc>
<doc id="4828550" url="https://pl.wikipedia.org/wiki?curid=4828550" title="Hurt (album grupy Hurt)">
Hurt (album grupy Hurt)

Hurt – siódmy album studyjny polskiego zespołu Hurt. Wydawnictwo ukazało się 19 lutego 2013 roku nakładem wytwórni muzycznej My Music.

</doc>
<doc id="4828553" url="https://pl.wikipedia.org/wiki?curid=4828553" title="Strzyga (album)">
Strzyga (album)

Strzyga – album studyjny polskiego zespołu folkmetalowego Percival Schuttenbach. Wydawnictwo ukazało się 7 października 2016 roku, nakładem wytwórni Sony Music Entertainment Poland. 
Na płycie znaleźć można 13 utworów (oraz jeden bonusowy – cover) będących mieszanką utworów z poprzednich albumów grupy, oraz kompozycji całkowicie nowych. Teksty i melodie utworów są zarówno inspirowane pieśniami ludowymi Słowian ("Pani Pana", "Lazare", "Aziareczka", "Sokol mi leta vysoko") jak i są tworzone w pełni przez muzyków.
Album został nagrany w kwietniu 2016 roku, w gdańskim studiu Custom34.
Lista utworów.
Opracowano na podstawie materiału źródłowego

</doc>
<doc id="4828558" url="https://pl.wikipedia.org/wiki?curid=4828558" title="Jacqueline Woodson">
Jacqueline Woodson

Jacqueline Woodson (ur. 12 lutego 1963 w Columbus) – afroamerykańska pisarka książek dla dzieci, młodzieży i dorosłych, laureatka Nagrody im. Astrid Lindgren. 
Życiorys.
Urodziła się 12 lutego 1963 w Columbus, a dorastała w Greenville. Od siódmego roku życia mieszka w Nowym Jorku. Studiowała na Adelphi University oraz The New School. Po studiach m.in. prowadziła teatroterapię z bezdomnymi nastolatkami i pisała krótkie opowiadania do testów szkolnych. W 1990 roku zadebiutowała książką "Last Summer With Maizon", która była pierwszą częścią trylogii opisującej przyjaźń dwóch dziewczynek.
Jest autorką ponad trzydziestu książek, w większości dla dzieci i młodzieży. Gdy zaczynała tworzyć, była jedną z nielicznych afroamerykańskich autorek literatury młodzieżowej, których dzieła publikowano na rynku krajowym. Twórczość Woodson, która odzwierciedla zróżnicowane etnicznie społeczeństwo Stanów Zjednoczonych, przetarła szlak kolejnym czarnoskórym twórcom w amerykańskiej literaturze młodzieżowej. W swoich dziełach porusza często nieoczywiste tematy, by wytłumaczyć je młodym czytelnikom. Opisała m.in. związek osób różnych ras ("If You Come Softly"), wizyty dziecka u rodzica w więzieniu ("Visiting Day"), czy historię chłopca, któremu matka tłumaczy, że jest lesbijką ("From the Notebooks of Melanin Sun").
Ma dwójkę dzieci. Mieszka ze swoją partnerką Juliet Widoff i dziećmi w Brooklynie.
Nagrody i wyróżnienia.
Czterokrotnie otrzymała wyróżnienie Newbery Honor (za "Show Way", "Feathers", "After Tupac &amp; D Foster" oraz "Brown Girl Dreaming"). Jej powieść pisana wierszem "Brown Girl Dreaming" (2014), w której opisała swoją rodzinę i jej doświadczenia segregacji rasowej na południu Stanów Zjednoczonych, została wyróżniona nagrodami National Book Award, Coretta Scott King Award oraz NAACP Image Award. Woodson jest także laureatką m.in. Nagrody im. Astrid Lindgren (2018) oraz Nagrody im. Hansa Christiana Andersena (2020). Przy pomocy środków pieniężnych z wygranej Nagrody im. Astrid Lindgren w 2018 roku, Woodson pomogła założyć organizację Baldwin for the Arts, której celem jest przyznawanie stypendiów dla nowych, niebiałoskórych głosów w sztuce.
Wybrana twórczość.
Źródło.

</doc>
<doc id="4828560" url="https://pl.wikipedia.org/wiki?curid=4828560" title="Uniwersytet Zachodnioczeski w Pilźnie">
Uniwersytet Zachodnioczeski w Pilźnie

 
Uniwersytet Zachodnioczeski w Pilźnie (, ) – czeska uczelnia publiczna w Pilźnie, założona w 1991 r.
W 2020 roku funkcję rektora pełnił Miroslav Holeček.

</doc>
<doc id="4828562" url="https://pl.wikipedia.org/wiki?curid=4828562" title="Západočeská univerzita v Plzni">
Západočeská univerzita v Plzni



</doc>
<doc id="4828568" url="https://pl.wikipedia.org/wiki?curid=4828568" title="Aleksander Nowosielski">
Aleksander Nowosielski

Aleksander Erazm Nowosielski (ur. 23 grudnia 1893 w Buczaczu, zm. ?) – major piechoty Wojska Polskiego, kawaler Orderu Virtuti Militari.
Życiorys.
Urodził się 23 grudnia 1893 w Buczaczu jako syn Michała. Będąc oficerem Dowództwa 12 Dywizji Piechoty, w stopniu porucznika, został odznaczony Orderem Virtuti Militari. 8 stycznia 1924 został zatwierdzony w stopniu kapitana ze starszeństwem z 1 czerwca 1919 i 1585. lokatą w korpusie oficerów rezerwowych piechoty. W tym czasie, jako oficer rezerwy 42 Pułku Piechoty zatrzymany w służbie czynnej był przydzielony do Oddziału III Sztabu Generalnego. W tym samym roku został przemianowany na oficera zawodowego w stopniu kapitana ze starszeństwem z 1 lipca 1919 i 29. lokatą w korpusie oficerów piechoty. Pełnił służbę w macierzystym 42 pp w Białymstoku. W latach 1932–1934 pełnił służbę w Biurze Ogólno-Organizacyjnym Ministerstwa Spraw Wojskowych, a następnie w Departamencie Dowodzenia Ogólnego Ministerstwa Spraw Wojskowych. Na stopień majora został mianowany ze starszeństwem z 1 stycznia 1936 i 5. lokatą w korpusie oficerów piechoty. W marcu 1939 pełnił służbę w 44 Pułku Piechoty w Równem na stanowisku dowódcy II batalionu. Na tym stanowisku walczył w kampanii wrześniowej. Dostał się do niemieckiej niewoli. Przebywał w Oflagu II C Woldenberg.

</doc>
<doc id="4828572" url="https://pl.wikipedia.org/wiki?curid=4828572" title="Herbert Lindström">
Herbert Lindström

Carl Herbert Lindström (ur. 16 marca 1886 w Harö w gminie Värmdö, zm. 26 października 1951 tamże) – szwedzki przeciągacz liny, złoty medalista igrzysk olimpijskich.
Lindström reprezentował Szwecję na Letnich Igrzyskach Olimpijskich 1912 w Sztokholmie. Był członkiem drużyny rywalizującej w przeciąganiu liny, w której oprócz niego było siedmiu policjantów. W jedynym pojedynku rozgrywanym w ramach tej dyscypliny Szwedzi pokonali reprezentantów Wielkiej Brytanii.
Był rybakiem i członkiem policyjnego klubu sportowego Stockholmspolisens IF. Zmarł na zapalenie płuc na wyspie Harö w Archipelagu Sztokholmskim, po tym jak spędził zimną noc na swojej łodzi.

</doc>
<doc id="4828579" url="https://pl.wikipedia.org/wiki?curid=4828579" title="Annamalai University">
Annamalai University

 – indyjska uczelnia publiczna w mieście Ćidambaram (stan Tamilnadu). Została założona w 1929 roku.

</doc>
<doc id="4828580" url="https://pl.wikipedia.org/wiki?curid=4828580" title="Premiership Rugby (2015/2016)">
Premiership Rugby (2015/2016)

English Premiership 2015/2016 – dwudziesta dziewiąta edycja Premiership, najwyższego poziomu rozgrywek w rugby union w Anglii. Organizowane przez Rugby Football Union zawody odbyły się w dniach 16 października 2015 – 28 maja 2016 roku, a tytułu bronił zespół .
Rozgrywki toczyły się w pierwszej fazie systemem ligowym w okresie jesień-wiosna, a czołowa czwórka awansowała do półfinałów. Tytuł mistrzowski obronił zespół .

</doc>
<doc id="4828581" url="https://pl.wikipedia.org/wiki?curid=4828581" title="Uniwersytet Annamalai">
Uniwersytet Annamalai



</doc>
<doc id="4828584" url="https://pl.wikipedia.org/wiki?curid=4828584" title="Zabójki">
Zabójki



</doc>
<doc id="4828587" url="https://pl.wikipedia.org/wiki?curid=4828587" title="Mahir Ünal">
Mahir Ünal

Mahir Ünal (ur. 1 lipca 1966 w Elbistanie w prowincji Kahramanmaraş) – turecki polityk, działacz Partii Sprawiedliwości i Rozwoju (AKP).
Od 2011 pełni mandat deputowanego do Wielkiego Zgromadzenia Narodowego Turcji. Był wiceprzewodniczącym frakcji parlamentarnej AKP. Między 24 listopada 2015 a 24 maja 2016 sprawował urząd ministra kultury i turystyki w rządzie Ahmeta Davutoğlu. Zajmuje stanowiska wiceprzewodniczącego i rzecznika AKP
Jest żonaty i ma jedno dziecko.

</doc>
<doc id="4828591" url="https://pl.wikipedia.org/wiki?curid=4828591" title="Chwostki (rejon brasławski)">
Chwostki (rejon brasławski)

Chwostki – dawniej zaścianek, obecnie część Chwostów na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku wieś zamieszkiwały 22 osoby, wszystkie były wyznania rzymskokatolickiego i zadeklarowały polską przynależność narodową. Były tu 4 budynki mieszkalne.
Miejscowość należała do parafii rzymskokatolickiej w Dalekiem. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4828592" url="https://pl.wikipedia.org/wiki?curid=4828592" title="Życie i los">
Życie i los

Życie i los () – powieść historyczna radzieckiego pisarza Wasilija Grossmana o wydarzeniach II wojny światowej, napisana w latach 1950–1959. Wieńczy dylogię, która rozpoczęła się od powieści "Za słuszną sprawę" (ros. За правое дело), napisanej w 1952, a opublikowanej w 1954 r. W przeciwieństwie do pierwszej części, która odpowiada kanonom socrealizmu, druga część została napisana już po śmierci Józefa Stalina i zawiera ostrą krytykę stalinizmu. Wskutek działań cenzury prewencyjnej książka przeleżała niemal pół wieku na półce, a w Związku Radzieckim pierwsza publikacja miała miejsce dopiero w okresie pierestrojki w 1988 r.
Treść.
Akcja powieści obejmuje okres bitwy stalingradzkiej, od września 1942 r. do lutego 1943 r. Bitwa znajduje się w centrum fabuły utworu, obejmującej bardzo wielu bohaterów, których losy są ze sobą tylko częściowo powiązane. Rdzeń świata przedstawionego stanowi rodzina Szaposznikowów, los ich dalekich krewnych oraz znajomych.
Nestorka rodu, Aleksandra Władimirowna Szaposznikowa, jest gruntownie wykształconą kobietą. Jeszcze przed rewolucją ukończyła wyższe kursy dla kobiet na Wydziale Nauk Przyrodniczych. Po śmierci męża przez pewien czas była nauczycielką, potem pracowała jako chemik w instytucie bakteriologicznym, a następnie kierowała laboratorium medycyny pracy. Ma trzy córki (Ludmiłę, Marusię i Żenię) oraz syna Dmitrija (Mitię).
Syn Ludmiły z jej pierwszego małżeństwa, Tolja, zginął na froncie w 1942 r. Pierwszy mąż zostawił ją z dzieckiem, zabraniając jej nadania Tolji jego nazwiska, Abarczuk. Sam Abarczuk został aresztowany podczas terroru w latach 1937–1938, a następnie zabity w łagrze przez jednego z więźniów kryminalnych. Drugi mąż Ludmiły, Wiktor Sztrum, fizyk pochodzenia żydowskiego w stopniu naukowym doktora i członek korespondent Akademii Nauk ZSRR, dokonał znaczącego odkrycia w swojej dziedzinie, ale nie mógł przedstawić go szerszemu gronu, bo był prześladowany w instytucie z powodu antysemityzmu. Córka Ludmiły i Wiktora – Nadia – mieszka z rodzicami. Matka Wiktora zginęła w Berdyczowie podczas masowych pogromów żydowskich na początku lat 20. (tak jak matka Wasilija Grossmana).
Marusia służy w Armii Czerwonej jako radiotelegrafistka i ginie od odłamka niemieckiego pocisku podczas bitwy o Stalingrad, a jej mąż i córka Wiera pozostają w mieście. Wiera pracuje w szpitalu polowym, gdzie spotyka rannego pilota Wiktorowa. Po zwolnieniu ze szpitala Wiktorow zostaje wysłany od razu na front, tak że młodzi kochankowie nawet nie mają czasu się pożegnać. Wkrótce później Wiktorow ginie bohatersko w walce powietrznej.
Żenia opuszcza swojego pierwszego męża, Nikołaja Krymowa, z powodu jego zbrodniczej działalności w okresie rozkułaczania. Kobieta zakochuje się w oficerze wojsk pancernych Nowikowie. Później, kiedy Krymow zostaje aresztowany, odwiedza go jednak na Łubiance.
Ostatnie z dzieci Ludmiły, Dmitrij Szaposznikow wraz ze swoją żoną Idą został aresztowany podczas wielkiego terroru. Ich syn Sieroża prawie całe życie mieszkał ze swoją babcią, a następnie walczył w Stalingradzie.
Kolejnym spoiwem łączącym wątki fabularne powieści jest los starego bolszewika Mostowskiego, lekarza wojskowego Lewintona i kierowcy Siemionowa, którzy we trójkę zostali schwytani przez Niemców na początku bitwy o Stalingrad. Dalej jednak ich losy się rozdzielają. Siemionow zostaje wysłany do obozu jenieckiego, a następnie, już umierający z głodu, odesłany na zachód, lecz na jednej ze stacji kolejowych na Ukrainie lituje się nad nim niemiecki komendant i wypuszcza go. Siemionow nie bez trudności dociera do najbliższej wioski, gdzie ratuje go ukraiński chłop.
Mostowski zostaje wysłany do obozu koncentracyjnego, gdzie wysoki rangą członek RSHA, Liss, mówi mu, że Mostowski nie ma powodu nienawidzić nazizmu, ponieważ Hitler uczył się metod od Stalina i że „ktokolwiek patrzy na nas z przerażeniem, patrzy i na was z przerażeniem”. Mostowski nie może tego zaakceptować, boi się takich myśli, ale on, podobnie jak Krymow, nie może nie dostrzegać tego, jak bardzo rzeczywistość państwa stalinowskiego, która staje się coraz bardziej nacjonalistyczna, różni się od rewolucyjnych ideałów, którym byli wierny. Pod koniec powieści Krymow, który jest przesłuchiwany na Łubiance w sprawie swojej znajomości z Lwem Trockim, przestaje próbować pogodzić się ze zwyrodnieniem systemu sowieckiego i otwarcie oskarża tych, którzy go uwięzili, o zdradę idei bolszewizmu.
Lewinton, jako Żyd, zostaje wysłany przez Niemców do obozu śmierci, gdzie ginie w komorze gazowej. Metodologiczne i bezwzględne ludobójstwo Żydów dokonane przez niemieckich nazistów i ich kolaborantów, Holokaust, jest jednym z głównych tematów powieści. W utworze wielokrotnie wspomina się także o stalinowskim terrorze z lat 1937–1938, rozkułaczaniu i masowym głodzie na Ukrainie w 1933 r. Grossman porównuje te wydarzenia i omawia odpowiedzialność zwykłego człowieka zaangażowanego w takie zbrodnicze kampanie państwa totalitarnego. Grossman twierdzi, że człowiek zawsze ma wybór, nawet jeśli jest to wybór między współudziałem w niszczeniu innych a własną śmiercią. Takiego wyboru dokonał jeden z bohaterów jego powieści, tołstojowiec Ikonnikow, który został uwięziony w obozie koncentracyjnym i odmówił pracy przy budowie komory gazowej.
Innym głównym tematem powieści jest konfrontacja naturalnej dobroci człowieka z nienawiścią państwa do swoich wrogów. Grossman opisuje, w jaki sposób radziecki zwiadowca Klimow i niemiecki żołnierz, orientując się, że schronili się przed ostrzałem w tym samym leju po pocisku, nie zabili się nawzajem, lub też to, jak Niemcy, którzy podczas zwycięskiej ofensywy uważali Rosjan za „podludzi”, znalazłszy się w ruinach zniszczonego Stalingradu, głodni i zmarznięci, zaczynają widzieć w tak samo głodujących i marznących mieszkańcach miasta ludzi takich samych jak oni.
Historia publikacji.
19 grudnia 1960 w redakcji miesięcznika „Nowyj mir” odbyła się dyskusja nad powieścią, na której została ona uznana za „antyradziecką”.
14 lutego 1961 rękopis, maszynopis oraz ich kalkowe kopie zostały skonfiskowane przez KGB w wyniku włamania i przeszukania mieszkania pisarza. Według wielu źródeł miało to miejsce po tym, jak redaktor naczelny magazynu , Wadim Kożewnikow, któremu Grossman przyniósł rękopis powieści do recenzji, przekazał ją Komitetowi Centralnemu KPZR (według innych źródeł, KGB). Jednocześnie córka Wadima Kożewnikowa, Nadieżda Kożewnikowa, zaprzecza, że jej ojciec przekazał informacje o powieści „władzom karnym” i uważa, że „manuskrypt o takiej objętości, tym bardziej z tak niebezpiecznymi spostrzeżeniami, jak paralele Hitler-Stalin i faszyzm-komunizm – powinien być przekazany do Komitetu Centralnego, do wydziału ideologicznego, w każdym przypadku”. Aleksandr Sołżenicyn, który z pierwszej ręki znał historię rękopisu w „Nowym Mirie”, napisał w swojej książce "Bodło się cielę z dębem": „Pamiętam, jak powieść Grossmana zabrano z sejfu «Nowogo Miru»”.
Dziewięć dni później Grossman napisał list do Nikity Chruszczowa z prośbą o wyjaśnienie losu książki. W odpowiedzi Michaił Susłow zaprosił autora na rozmowę w Komitecie Centralnym i powiedział Grossmanowi, że książka zostanie opublikowana za sto lat.
Kopia powieści zachowana przez poetę w połowie lat 70. XX wieku, po śmierci pisarza, z pomocą Andrieja Sacharowa, Bułata Okudżawy i Władimira Wojnowicza została przewieziona na Zachód i opublikowana po raz pierwszy w Szwajcarii w 1980 r.
W ZSRR powieść opublikowano dopiero w 1988 podczas pierestrojki Michaiła Gorbaczowa. W Polsce "Życie i los" zostało wydane dwa razy: w 2011 r. przez Wydawnictwo W.A.B. oraz w 2020 r. przez wydawnictwo Noir sur Blanc.
Opinie.
Wyżej wzmiankowany Siemion Lipkin opisał swoje wrażenia z czytania rękopisu powieści w następujący sposób: 
„Grossman wyprowadził dla siebie moralną tożsamość niemieckiego narodowego socjalizmu i sowieckiego komunizmu” – napisał Aleksander Sołżenicyn. Jego zdaniem powieść odzwierciedla tytuł i strukturę epopei Lwa Tołstoja "Wojna i pokój". W 2007 r. amerykańska gazeta biznesowa „The Wall Street Journal” nazwała powieść "Life and Destiny" jedną z największych książek XX wieku.

</doc>
<doc id="4828593" url="https://pl.wikipedia.org/wiki?curid=4828593" title="Gag (wyspa)">
Gag (wyspa)

Gag () – wyspa w Indonezji w prowincji Papua Zachodnia, w kabupatenie Raja Ampat. 

</doc>
<doc id="4828596" url="https://pl.wikipedia.org/wiki?curid=4828596" title="Gag (ujednoznacznienie)">
Gag (ujednoznacznienie)



</doc>
<doc id="4828598" url="https://pl.wikipedia.org/wiki?curid=4828598" title="Attilio Calatroni">
Attilio Calatroni

Attilio Calatroni (ur. 18 lipca 1950) – włoski szermierz, florecista. Srebrny medalista olimpijski z Montrealu.
Zawody w 1976 były jego jedynymi igrzyskami olimpijskimi. Zajął drugie miejsce w konkursie drużynowym. Tworzyli ją ponadto Carlo Montano, Fabio dal Zotto, Stefano Simoncelli i Giovanni Battista Coletti.

</doc>
<doc id="4828603" url="https://pl.wikipedia.org/wiki?curid=4828603" title="Zheng Haixia">
Zheng Haixia

Zheng Haixia (; ur. 7 marca 1967 w Shangqiu) – chińska koszykarka występująca na pozycji środkowej, reprezentantka kraju, multimedalistka międzynarodowych imprez koszykarskich.

</doc>
<doc id="4828604" url="https://pl.wikipedia.org/wiki?curid=4828604" title="Wyspy Ayu">
Wyspy Ayu

Wyspy Ayu () – archipelag w Indonezji na południe od wysp Asia i na północ od wysp Raja Ampat. Grupa składa się z dwóch atoli koralowych. Najwyższy punkt wynosi 106 m.

</doc>
<doc id="4828605" url="https://pl.wikipedia.org/wiki?curid=4828605" title="Wyspy Asia">
Wyspy Asia

Wyspy Asia () – archipelag w Indonezji na północ od wysp Aru i na południe od Palau. Administracyjnie należy do prowincji Papua Zachodnia.

</doc>
<doc id="4828607" url="https://pl.wikipedia.org/wiki?curid=4828607" title="Bitwa pod Barbourville">
Bitwa pod Barbourville

Bitwa pod Barbourville – jedno z pierwszych starć wojny secesyjnej, które miało miejsce 19 września 1861 roku w okolicach Barbourville w stanie Kentucky, stanowiące element kampanii nazywanej jako "konfederacka ofensywa w Kentucky". Zwycięstwo konfederatów zmusiło dowódców Unii do przegrupowania sił w celu odparcia ofensywy, co nastąpiło w październiku podczas bitwy pod Camp Wildcat.
Ruchy wojsk przed bitwą.
Generał brygady Felix Zollicoffer, dowodzący wojskami Konfederacji, wyruszył ze swoimi wojskami z Tennessee chcąc przedostać się poprzez przełęcz Cumberland do centralnego Kentucky, w celu zdobycia kontroli nad ważnym strategicznie granicznym stanem. Po 10 dniach od opuszczenia obozu w Tennessee przez 5400 żołnierzy Zollicoffera, zajęli oni wspomnianą przełęcz wraz z leżącym nieopodal Fortem Cumberland (okolice dzisiejszego Pineville). Ich celem było przeciwstawienie się działaniom wojsk Unii w tym regionie. Głównym zagrożeniem dla Konfederatów był "Camp Andrew Johnson" nieopodal Barbourville, gdzie dowódcy federalni szkolili nowych rekrutów. Z tego powodu, Zollicoffer był zdeterminowany by zająć obóz, a ponadto chciał odwrócić uwagę unionistów od armii konfederackiego generała Alberta Sidneya Johnstona.
Przebieg bitwy.
W gęstej porannej mgle Zollicoffer zdecydował się posłać przodem straż przednią liczącą 800 ludzi pod dowództwem pułkownika Joela A. Battle. Obóz okazał się być opustoszały, jako że rekruci zostali przerzuceni do leżącego nieopodal "Camp Dick Robinson", gdzie znajdowało się kilka tysięcy żołnierzy Unii. W okolicy opustoszałego obozu Battle napotkał jedynie grupę 300 żołnierzy Gwardii Narodowej pod dowództwem kapitana Isaaca J. Blacka, którzy starali się naprędce usunąć deski z mostu, aby uniemożliwić przejście na drugą stronę rzeki wojskom Konfederacji. Jednakże ich działania zostały powstrzymane przez nadejście Battle'a, który zmusił unionistów do odwrotu. Black utracił jednego zabitego, jednego rannego i trzynastu pojmanych, lecz jego żołnierze zdołali zabić siedmiu konfederatów. Po starciu, Battle zajął porzucony obóz, zniszczył wszystkie zabudowania i przechwycił broń pozostawioną przez wycofujących się rekrutów.

</doc>
<doc id="4828609" url="https://pl.wikipedia.org/wiki?curid=4828609" title="Gęsia skórka">
Gęsia skórka



</doc>
<doc id="4828613" url="https://pl.wikipedia.org/wiki?curid=4828613" title="Stanisław Sobieski (szlachcic)">
Stanisław Sobieski (szlachcic)



</doc>
<doc id="4828620" url="https://pl.wikipedia.org/wiki?curid=4828620" title="Alex Izykowski">
Alex Izykowski

Alex Izykowski (ur. 26 stycznia 1984 w Bay City) – amerykański łyżwiarz szybki specjalizujący się w short tracku, brązowy medalista igrzysk olimpijskich, dwukrotny brązowy medalista mistrzostw świata.
W lutym 2006 roku wystąpił na igrzyskach olimpijskich w Turynie. Wziął udział w dwóch konkurencjach – zdobył brązowy medal olimpijski w biegu sztafetowym (w amerykańskiej sztafecie wystąpili poza nim Rusty Smith, John Paul Kepka i Apolo Ohno) i zajął dwunaste miejsce w biegu na 1500 m.
W 2005 i 2006 roku zdobył brązowe medale mistrzostw świata w biegach sztafetowych, a w 2003 roku srebrny medal mistrzostw świata juniorów w sztafecie. Ponadto w 2002 roku zajął trzecie miejsce podczas mistrzostw Stanów Zjednoczonych juniorów, a w 2006 roku drugie miejsce w mistrzostwach seniorów na dystansie 3000 m.

</doc>
<doc id="4828624" url="https://pl.wikipedia.org/wiki?curid=4828624" title="Maria Consolata Collino">
Maria Consolata Collino

Maria Consolata Collino (ur. 9 grudnia 1947) – włoska florecistka. Srebrna medalistka olimpijska z Montrealu.
Zawody w 1976 były jej drugimi igrzyskami olimpijskimi, debiutowała cztery lata wcześniej w Monachium. Zajęła drugie miejsce w konkursie indywidualnym, lepsza od niej okazała się jedynie Węgierka Ildikó Schwarczenberger.

</doc>
<doc id="4828627" url="https://pl.wikipedia.org/wiki?curid=4828627" title="Laszlo Hartmann">
Laszlo Hartmann



</doc>
<doc id="4828637" url="https://pl.wikipedia.org/wiki?curid=4828637" title="Rogalin (województwo wielkopolskie)">
Rogalin (województwo wielkopolskie)



</doc>
<doc id="4828639" url="https://pl.wikipedia.org/wiki?curid=4828639" title="Narody i rieligii mira">
Narody i rieligii mira

Narody i rieligii mira: Encykłopiedija () – rosyjska encyklopedia ludów i religii świata, wydana w 1998 r. nakładem wydawnictwa „Bolszaja rossijskaja encykłopiedija”. Publikacja zawiera ponad 1250 artykułów na temat ludów oraz ponad 480 artykułów poświęconych religiom. Całość uzupełniają liczne ilustracje (ponad 2 tys.).
Encyklopedia została opracowana z udziałem dużego zespołu autorów, z których większość stanowili specjaliści z Instytutu Etnologii i Antropologii im. Mikłucho-Makłaja Rosyjskiej Akademii Nauk. Podstawą encyklopedii stała się książka "Narody mira" (), wydana w 1988 r. nakładem wydawnictwa „Sowietskaja encykłopiedija”.

</doc>
<doc id="4828643" url="https://pl.wikipedia.org/wiki?curid=4828643" title="J.P. Kepka">
J.P. Kepka

J.P. Kepka, właśc. John Paul Kepka (ur. 6 marca 1984 w Saint Louis) – amerykański łyżwiarz szybki specjalizujący się w short tracku, brązowy medalista igrzysk olimpijskich, medalista mistrzostw świata.
W lutym 2002 roku pojechał na igrzyska olimpijskie w Salt Lake City, gdzie miał wystąpić w biegu sztafetowym. Ostatecznie jednak nie wziął udziału w zawodach. Cztery lata później wystąpił na igrzyskach olimpijskich w Turynie, na których zdobył brązowy medal olimpijski w sztafecie (razem z nim w tej konkurencji wystartowali Rusty Smith, Alex Izykowski i Apolo Ohno).
W 2006 roku zdobył brązowy medal mistrzostw świata w sztafecie, w 2008 roku złoty medal drużynowych mistrzostw świata, a w 2003 roku srebrny medal mistrzostw świata juniorów w sztafecie. Ponadto w 2005 roku zajął drugie miejsce w wieloboju podczas mistrzostw Stanów Zjednoczonych w short tracku.

</doc>
<doc id="4828644" url="https://pl.wikipedia.org/wiki?curid=4828644" title="J. P. Kepka">
J. P. Kepka



</doc>
<doc id="4828646" url="https://pl.wikipedia.org/wiki?curid=4828646" title="Mario Ravagnan">
Mario Ravagnan

Mario Ravagnan (ur. 18 grudnia 1930, zm. 13 grudnia 2006) – włoski szermierz, szablista. Dwukrotny medalista olimpijski.
Brał udział w trzech igrzyskach olimpijskich (IO 56, IO 60, IO 64), na dwóch zdobywał medale. W 1960 był trzeci w konkursie drużynowym floretu, w 1964 zajął w tej konkurencji drugie miejsce.

</doc>
<doc id="4828658" url="https://pl.wikipedia.org/wiki?curid=4828658" title="Brejo de Areia">
Brejo de Areia

Brejo de Areia – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 1059,28 km2. Według danych ze spisu ludności w 2010 roku gmina liczyła 5577 mieszkańców, a gęstość zaludnienia wynosiła 15,39 osób/km2. Dane szacunkowe z 2019 roku podają liczbę 9188 mieszkańców. 
Brejo de Areia graniczy od północy z gminą Altamira do Maranhão, od wschodu z Vitorino Freire, od zachodu z Santa Luzia, a od południa z Paulo Ramos.
W 2017 roku produkt krajowy brutto per capita wyniósł 6001,59 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Altamira do Maranhão.

</doc>
<doc id="4828683" url="https://pl.wikipedia.org/wiki?curid=4828683" title="Księstwo Czech">
Księstwo Czech

Księstwo Czech (, , ) – państwo istniejące w latach 870–1198 (z przerwami na Królestwo Czech w latach: 1085–1092 oraz 1152–1172).
Historia.
W IX wieku kotlinę czeską zamieszkiwały na plemiona czeskie, które były rządzone przez wielu książąt. Znajdowali się oni pod dość luźnym zwierzchnictwem frankijskim. Od momentu wzrostu znaczenia państwa wielkomorawskiego księstwa czeskie mogły lawirować między dwoma potęgami, lecz ostatecznie związały się z Wielkimi Morawami.
W wiekach IX i X książęta prascy z rodu Przemyślidów zjednoczyli sąsiednie plemiona słowiańskie we wczesnofeudalne państwo czeskie. Borzywojowi I Przemyślidzie wspieranemu przez Świętopełka I udało się uzyskać przewagę nad innymi czeskimi władcami, a co za tym idzie skonsolidować władzę nad resztą plemion czeskich. Pod koniec IX wieku przyjął on chrzest w obrządku słowiańskim, czym zapoczątkował chrystianizację swojego państwa, natomiast już w kolejnym wieku w kraju zdominował obrządek łaciński.
W 929 Wacław I Święty uznał zwierzchnictwo króla niemieckiego Henryka I Ptasznika z dynastii Ludolfingów, lecz został zamordowany przez swojego brata Bolesława I Srogiego. Początkowo nowy książę starał się zachować niezależność, jednakże w końcu uznał zwierzchność zachodniego sąsiada. Przez co w 962 Księstwo Czeskie stało się krajem lennym Świętego Cesarstwa Rzymskiego, zachowując jednak samodzielność wewnętrzną.
Bolesław I dzięki swojej polityce ekspansji zewnętrznej rozciągnął swoją władzę na Morawy, Śląsk, ziemie Wiślan (tereny Małopolski aż po Bug i Styr na wschodzie) oraz możliwe, że na Słowację. W ten sposób Czechy uzyskały kontrolę nad szlakiem handlowym łączącym Kijów z Europą Zachodnią przez Kraków oraz Pragę (szlak ten był ważny dla księcia, gdyż jego potęga militarna zależała głównie od dochodów w srebrze, które uzyskiwał z transkontynentalnego handlu niewolnikami). W wieku X Bolesław I, a następnie jego syn Bolesław II Pobożny zaczęli umacniać państwowość wewnątrz kraju (m.in. usuwanie książąt plemiennych, likwidacja lokalnych separatyzmów). W 995 Bolesławowi II udało się usunąć małe państwo Sławnikowiców z ośrodkiem w Libicach.
Przyjazne stosunki między Czechami a Polską zapoczątkowane małżeństwem Mieszka I z córką księcia czeskiego Bolesława I Srogiego Dobrawą w 965, będącym wstępem do chrztu Polski w 966, uległy pogorszeniu wskutek rywalizacji Przemyślidów i Piastów. Około 985 Mieszko I zajął ziemię Krakowską. Natomiast w latach 988–989 przejął kontrolę nad Śląskiem. W 990 odparł czeską próbę odzyskania utraconych terenów. Poparcie ze strony Cesarstwa umożliwiło utrzymanie zdobytych przez Mieszka ziem.
Po śmierci Bolesława I, w 999 państwo czeskie weszło w okres kryzysu. Doszło wtedy do walk wewnętrznych w obrębie dynastii panującej czy krwawych represji wobec możnowładztwa. Czechy straciły niepodległość na rzecz Polski, w latach 1003–1004 księciem czeskim został Bolesław I Chrobry. Mimo utraty władzy w Czechach właściwych Polska utrzymała kontrolę nad Morawami do 1031. Stabilność polityczną w państwie przywrócił dopiero Brzetysław I Przemyślida.
W XI i 1. połowie XII wieku Przemyślidzi pozostawali w konflikcie z Polską, przede wszystkim o Śląsk (m.in.: wyprawa Brzetysława I w latach 1038–1039, walki z Bolesławem II Śmiałym i Bolesławem III Krzywoustym).
W XII wieku nastąpił okres osłabienia władzy książęcej tudzież rozbicia dzielnicowego w Czechach, które początkowo nie ulegały podziałom i były rządzone przez władcę naczelnego – seniora. Od 2. połowy XI wieku władza na Morawach przeszła w ręce juniorów. W zależności od sytuacji politycznej czy potrzeb tworzono tam mniej lub więcej dzielnic (Pod bezpośrednie panowanie króla Morawy przeszły dopiero w 1222). Pod koniec stulecia jedność Czech została ostatecznie przywrócona.
W ciągu pełnego średniowiecza Czechy coraz bardziej integrowały się z Rzeszą. Monarcha czeski był lennikiem cesarza, obejmując władzę składał mu hołd. Czescy biskupi również byli od niego zależni, gdyż odbierali inwestyturę z rąk cesarskich aż do końca XII wieku. Przemyślidzi odgrywali dużą rolę w polityce wewnętrznej Cesarstwa, przykładowo Wratysław II Przemyślida stanowił jedyne oparcie dla osaczonego ze wszystkich stron Henryka IV Salickiego. Czescy władcy otrzymywali także z rąk cesarza koronę królewską: Wratysław II w 1085, Władysław II Przemyślida w 1158, a w 1198 Przemysł Ottokar I otrzymał dziedziczny tytuł królewski (w 1212 król czeski został elektorem Rzeszy).

</doc>
<doc id="4828685" url="https://pl.wikipedia.org/wiki?curid=4828685" title="Luigi Carassale">
Luigi Carassale

Luigi Carassale – włoski strzelec, medalista mistrzostw świata.
Carassale zdobył w swojej karierze jeden medal mistrzostw świata. Na mistrzostwach świata w 1898 roku został drużynowym wicemistrzem globu w strzelaniu z karabinu dowolnego w trzech pozycjach z 300 metrów. Indywidualnie zdobył 855 punktów (317 punktów leżąc, 287 klęcząc, oraz 251 stojąc), co było przedostatnim rezultatem we włoskiej drużynie (słabsze rezultaty miał tylko Arturo Magagnini). Nie wystąpił nigdy na igrzyskach olimpijskich.
Medale mistrzostw świata.
"Opracowano na podstawie materiałów źródłowych:"

</doc>
<doc id="4828699" url="https://pl.wikipedia.org/wiki?curid=4828699" title="Kurs językoznawstwa ogólnego">
Kurs językoznawstwa ogólnego

Kurs językoznawstwa ogólnego () – książka skompilowana przez Charlesa Bally’ego i Alberta Sechehayego na podstawie materiałów i notatek z wykładów uniwersyteckich Ferdinanda de Saussure’a (1907–1911). Stanowi kluczową lekturę w dziedzinie nauk społecznych i humanistycznych, a także przedstawia fundamenty nowoczesnego językoznawstwa, m.in. rozróżnienie między langue a parole oraz rozważania na temat natury znaku językowego (związek między signifié i signifiant). Książka prezentuje podstawy lingwistyki strukturalnej.
Pierwszy jej polski przekład, w tłumaczeniu Krystyny Kasprzyk i ze wstępem Witolda Doroszewskiego, został wydany nakładem PWN w 1961 r.

</doc>
<doc id="4828700" url="https://pl.wikipedia.org/wiki?curid=4828700" title="Andrzej Łubowski">
Andrzej Łubowski



</doc>
<doc id="4828711" url="https://pl.wikipedia.org/wiki?curid=4828711" title="Wyższe Seminarium Duchowne św. Józefa w Wilnie">
Wyższe Seminarium Duchowne św. Józefa w Wilnie

Wyższe Seminarium Duchowne św. Józefa w Wilnie – rzymskokatolickie seminarium duchowne w Wilnie przygotowujące do stanu duchownego kleryków trzech diecezji: archidiecezji wileńskiej oraz diecezji poniewieskiej i koszedarskiej, które nie mają własnego seminarium diecezjalnego. Jest jednym z trzech seminariów duchownych na Litwie, oprócz Seminarium Duchownego w Kownie oraz Seminarium Duchownego im. Biskupa Vincentasa Borisevičiusa w Telszach.
Historia.
Seminarium Diecezjalne w Wilnie założył 12 stycznia 1582 r. biskup wileński Jerzy Radziwiłł. 13 kwietnia tego samego roku dekret erekcyjny potwierdził w Rydze król Stefan Batory. Do 1652 r. seminarium zarządzali jezuici, od 1736 r. opiekowali się nim bartolomici, a przed 1759 r. ponownie kierowali nim księża diecezjalni. W latach 1765–1808 Seminarium prowadzili misjonarze. 
W latach 1832-1842 istniała Akademia Duchowna w Wilnie. W 1925 r. seminarium połączono z Wydziałem Teologicznym Uniwersytetu Stefana Batorego.
3 marca 1942 r. aresztowano i uwięziono w więzieniu na Łukiszkach profesorów i 81 kleryków seminarium. Klerycy narodowości litewskiej zostali po trzech dniach zwolnieni, pozostałych 5 maja 1942 r. wywieziono na roboty przymusowe do Niemiec. Księży profesorów 18 marca 1942 r. wywieziono do Wyłkowyszek, gdzie byli internowani w litewskim Seminarium Duchownym. W październiku 1942 r. przewieziono ich do obozu pracy w Szałtupiu koło Kowna. Niektórzy z księży trafili także do obozów w Poniewieżyku i Prowieniszkach.
W 1942 r. arcybiskup wileński Mečislovas Reinys otworzył litewskie seminarium duchowne, gdzie przyjmowano jedynie Litwinów i Białorusinów. Rektorem został ks. Vladyslovas Tulaba.
Ponieważ w lutym 1945 r. władze sowieckie zamknęły uczelnię, arcybiskup Romuald Jałbrzykowski przeniósł seminarium do Białegostoku, leżącego w tej części archidiecezji, która pozostała w Polsce. Przeniesiono tu też polskich kleryków, m.in. późniejszego abpa Henryka Gulbinowicza. Od tego momentu kontynuatorem tradycji seminarium wileńskiego było Wyższe Seminarium Duchowne w Białymstoku.
Seminarium wileńskie zostało ponownie otwarte w 1993 r.
Absolwenci.
Wśród absolwentów uczelni są błogosławieni: Henryk Hlebowicz, Władysław Maćkowiak, Stanisław Pyrtek oraz Michał Sopoćko. Do seminarium uczęszczał architekt Wawrzyniec Gucewicz czy ks. Tadeusz Borkowski.
Liczba kleryków.
Liczba alumnów seminarium w poszczególnych latach. 

</doc>
<doc id="4828712" url="https://pl.wikipedia.org/wiki?curid=4828712" title="Telezylla">
Telezylla



</doc>
<doc id="4828724" url="https://pl.wikipedia.org/wiki?curid=4828724" title="Kim Ki-taik">
Kim Ki-taik

Kim Ki-taik (kor. 김기택; ur. 3 października 1962) – południowokoreański tenisista stołowy, srebrny medalista igrzysk olimpijskich, dwukrotny medalista igrzysk azjatyckich.
Wziął udział w igrzyskach olimpijskich w Seulu w 1988 roku. W grze pojedynczej zdobył srebrny medal olimpijski, a w deblu zajął czwarte miejsce (jego partnerem był Kim Wan).
W 1982 roku zdobył dwa medale igrzysk azjatyckich – srebrny w grze podwójnej i brązowy w zawodach drużynowych.

</doc>
<doc id="4828725" url="https://pl.wikipedia.org/wiki?curid=4828725" title="Kim Ki-taek">
Kim Ki-taek



</doc>
<doc id="4828736" url="https://pl.wikipedia.org/wiki?curid=4828736" title="Tolire">
Tolire

Tolire () – dwa jeziora kraterowe w Indonezji na wyspie Ternate w archipelagu Moluków. Są położone w odległości 200 m od siebie. Noszą nazwy Tolire Besar i Tolire Kecil.

</doc>
<doc id="4828747" url="https://pl.wikipedia.org/wiki?curid=4828747" title="Bogumił Staniszewski">
Bogumił Staniszewski

Bogumił Edward Staniszewski (ur. 18 kwietnia 1924 w Warszawie, zm. 23 maja 1995 w Palm Beach, Stany Zjednoczone) – polski mechanik, specjalista w zakresie energetyki cieplnej, członek rzeczywisty Polskiej Akademii Nauk, doktor honoris causa Politechniki Łódzkiej.
Życiorys.
Syn Edwarda i Stefanii z Grotkowskich. Uczył się w Gimnazjum im. Tadeusza Reytana, po wybuchu II wojny światowej kontynuował naukę i w 1942 ukończył Państwową Szkołę Techniczno-Mechaniczną, następnie uczęszczał na konspiracyjne kursy Państwowej Wyższej Szkoły Technicznej. Po upadku powstania warszawskiego został uwięziony i wywieziony na roboty, z których powrócił w lipcu 1945. Po zakończeniu wojny kontynuował naukę na Wydziale Mechanicznym Politechniki Łódzkiej, w 1947 uzyskał dyplom ukończenia. Od 1946 do 1948 był konstruktorem Zakładach Silników Spalinowych w Łodzi, w tym czasie rozpoczął pracę jako wykładowca na Politechnice Łódzkiej, gdzie był starszym asystentem w kierowanej przez prof. Bohdana Stefanowskiego Katedrze Techniki Cieplnej. W 1949 razem z prof. Stefanowskim przeniósł się do Katedry Teorii Maszyn Cieplnych Politechniki Warszawskiej. Od stycznia 1954 do 1961 równocześnie pracował w Zakładzie Termoenergetyki Polskiej Akademii Nauk. W 1957 obronił doktorat i uzyskał stopień kandydata nauk technicznych, na następnie wyjechał na staż naukowy w Instytucie Energetycznym w Moskwie. W latach 1958–1959 przebywał na kolejnym stażu w Massachusetts Institute of Technology w Stanach Zjednoczonych, w marcu 1960 habilitował się, a rok później został docentem i po przechodzącym w stan spoczynku prof. Stefanowskim przejął kierownictwo katedry. W 1963 należał do inicjatorów powstania Instytutu Techniki Cieplnej PW, gdzie objął funkcję zastępcy dyrektora ds. nauki, od 1968 kierował całym Instytutem. W 1966 został mianowany profesorem nadzwyczajnym, a w 1971 profesorem zwyczajnym. Równocześnie po likwidacji katedr w 1970 był przez cztery lata kierownikiem Zakładu Termodynamiki, Katedry Teorii Maszyn Cieplnych, a także kierował Zakładem Termodynamiki w Instytucie Techniki Cieplnej Wydziału Mechanicznego Energetyki i Lotnictwa PW. W latach 1969–1974 był prorektorem ds. nauki, zorganizował studia doktoranckie i rozwinął współpracę międzynarodową. Od 1969 był członkiem korespondentem, a od 1980 członkiem rzeczywistym Polskiej Akademii Nauk. Pracując równocześnie w Instytucie Podstawowych Problemów Techniki PAN zorganizował w 1978 Pracownię Odnawialnych Źródeł Energii. Od 1982 był członkiem Towarzystwa Naukowego Warszawskiego. Pełnił funkcję eksperta ONZ do spraw energetyki, w maju 1988 otrzymał godność doktora honoris causa Politechniki Łódzkiej. Trzykrotnie przebywał w Stanach Zjednoczonych na University of Delaware oraz na University of Texas w Arlington. W 1990 przeszedł na emeryturę i zamieszkał w Stanach Zjednoczonych.
Zmarł w 1995, został pochowany na cmentarzu Bródnowskim (kw. 9B, rząd 1, grób 15). Jego imieniem nazwano audytorium Instytutu Techniki Cieplnej PW, a w hallu instytutu wmurowano tablicę pamiątkową.
Działalność naukowa.
Bogumił Staniszewski prowadził badania w zakresie termodynamiki, chłodnictwa, energetyki, zjawisk termoelektrycznych oraz teoretycznej i doświadczalnej wymiany ciepła, był kontynuatorem prac prof. Bohdana Stefanowskiego i w środowisku naukowym uchodził za jego następcę. Był autorem licznych prac z zakresu termodynamiki, chłodnictwa, budowy chłodziarek termoelektrycznych, a także monografii i podręczników akademickich.

</doc>
<doc id="4828758" url="https://pl.wikipedia.org/wiki?curid=4828758" title="Yasser Al-Shahrani">
Yasser Al-Shahrani

Yasser Gharsan al-Shahrani (ur. 25 maja 1992 w Ad-Dammam) – saudyjski piłkarz występujący na pozycji lewego obrońcy w saudyjskim klubie Al-Hilal. Reprezentował swój kraj na Mistrzostwach Świata do lat 20 w 2011 i Mistrzostwach Świata w 2018.
Był (wraz z Lionelem Messim) twarzą bliskowschodniego wydania gry Fifa 16.

</doc>
<doc id="4828764" url="https://pl.wikipedia.org/wiki?curid=4828764" title="Valentina Moscatt">
Valentina Moscatt

Valentina Moscatt (ur. 16 marca 1987) – włoska judoczka. Olimpijka z Río de Janeiro, gdzie zajęła siedemnaste miejsce, w wadze ekstralekkiej.
Uczestniczka mistrzostw świata w 2007, 2010, 2011, 2013, 2014 i 2015. Startowała w Pucharze Świata w latach 2006-2014 i 2016. Wicemistrzyni Europy w 2007; piąta w 2010, 2014 i 2016. Siódma na Igrzyskach europejskich w 2015. Wicemistrzyni igrzysk śródziemnomorskich w 2013 roku.

</doc>
<doc id="4828770" url="https://pl.wikipedia.org/wiki?curid=4828770" title="Elena Moretti">
Elena Moretti

Elena Moretti (ur. 29 czerwca 1987) – włoska judoczka. Olimpijka z Londynu 2012, gdzie zajęła dziewiąte miejsce, w wadze ekstralekkiej.
Uczestniczka mistrzostw świata w 2009 i 2010. Startowała w Pucharze Świata w latach 2005, 2008-2012 i 2015. Mistrzyni igrzysk śródziemnomorskich w 2009 roku.

</doc>
<doc id="4828776" url="https://pl.wikipedia.org/wiki?curid=4828776" title="Erica Barbieri">
Erica Barbieri

Erica Barbieri (ur. 2 marca 1981) – włoska judoczka. Olimpijka z Londynu 2012, gdzie zajęła siedemnaste miejsce, w wadze średniej.
Uczestniczka mistrzostw świata w 2009 i 2010. Startowała w Pucharze Świata w latach 2001, 2004, 2006-2012. Brązowa medalistka mistrzostw Europy w 2011, a także igrzysk śródziemnomorskich w 2009. Triumfatorka igrzysk wojskowych w 2007 roku.

</doc>
<doc id="4828778" url="https://pl.wikipedia.org/wiki?curid=4828778" title="Michela Torrenti">
Michela Torrenti

Michela Torrenti (ur. 10 sierpnia 1977) – włoska judoczka. Olimpijka z Pekinu 2008, gdzie zajęła osiemnaste miejsce, w wadze ciężkiej.
Uczestniczka mistrzostw świata w 2007. Startowała w Pucharze Świata w latach 1997–2002 i 2004–2008. Siódma na mistrzostwach Europy w 2007. Wicemistrzyni igrzysk wojskowych w 2003. Trzecia na MŚ wojskowych w 2005 roku.

</doc>
<doc id="4828788" url="https://pl.wikipedia.org/wiki?curid=4828788" title="Barbara Andolina">
Barbara Andolina

Barbara Andolina (ur. 16 października 1978) – włoska judoczka. Olimpijka z Aten 2004, gdzie odpadła w repasażach, w wadze ciężkiej.
Siódma na mistrzostwach świata w 2003, brała udział w turnieju w 2001. Startowała w Pucharze Świata w latach 1996–2005. Brązowa medalistka mistrzostw Europy w 2002, a także igrzysk śródziemnomorskich w 2005 roku.

</doc>
<doc id="4828791" url="https://pl.wikipedia.org/wiki?curid=4828791" title="Giuseppina Macrì">
Giuseppina Macrì

Giuseppina Macrì (ur. 3 września 1974) – włoska judoczka. Olimpijka z Aten 2004, gdzie odpadła w I rundzie, w wadze ekstralekkiej.
Trzecia na mistrzostwach świata w 2001, brała udział w turnieju w 1997, 1999 i 2003. Startowała w Pucharze Świata w latach 1996–2004. Srebrna medalistka mistrzostw Europy w 2003 i brązowa w 2001 i 2002. Wicemistrzyni igrzysk śródziemnomorskich w 2001; trzecia w 1997. Wygrała akademickie MŚ w 1998 roku. Medalistka zawodów juniorów.

</doc>
<doc id="4828797" url="https://pl.wikipedia.org/wiki?curid=4828797" title="Cinzia Cavazzuti">
Cinzia Cavazzuti

Cinzia Cavazzuti (ur. 12 września 1973) – włoska judoczka. Dwukrotna olimpijka. Zajęła piąte miejsce w Sydney 2000 i siódme w Atenach 2004. Startowała wadze lekkiej.
Piąta na mistrzostwach świata w 2001, brała udział w zawodach w 1999. Startowała w Pucharze Świata w latach 1995–2005. Złota medalistka mistrzostw Europy w 2002 i brązowa w 1999, 2001 i 2004. Mistrzyni igrzysk śródziemnomorskich w 2001 roku.

</doc>
<doc id="4828801" url="https://pl.wikipedia.org/wiki?curid=4828801" title="Alessandra Giungi">
Alessandra Giungi

Alessandra Giungi (ur. 5 maja 1966) – włoska judoczka. Trzykrotna olimpijka. Zajęła piąte miejsce w Barcelonie 1992 i dziewiąte w Atlancie 1996. Trzecia w turnieju pokazowym w Seulu 1988. Startowała wadze półlekkiej.
Mistrzyni świata w 1991, druga w 1989 i trzecia w 1987. Brała udział w zawodach w 1984, 1986, 1993 i 1995. Startowała w Pucharze Świata w latach 1989, 1992, 1993, 1995, 1996. Zdobyła dziewięć medali na mistrzostwach Europy w latach 1987 – 1996 roku.

</doc>
<doc id="4828802" url="https://pl.wikipedia.org/wiki?curid=4828802" title="Giovanna Tortora">
Giovanna Tortora

Giovanna Tortora (ur. 6 kwietnia 1965) – włoska judoczka. Dwukrotna olimpijka. Zajęła dziewiąte miejsce w Barcelonie 1992 i Atlancie 1996.
Brązowa medalistka mistrzostw świata w 1993. Brała udział w zawodach w 1991 i 1995. Startowała w Pucharze Świata w latach 1989–1992, 1995, 1996. Zdobyła cztery medale na mistrzostwach Europy w latach 1990 – 1996. Wygrała akademickie MŚ w 1988 roku.

</doc>
<doc id="4828805" url="https://pl.wikipedia.org/wiki?curid=4828805" title="Demofilos z Himery">
Demofilos z Himery



</doc>
<doc id="4828806" url="https://pl.wikipedia.org/wiki?curid=4828806" title="Donata Burgatta">
Donata Burgatta

Donata Burgatta (ur. 26 września 1973) – włoska judoczka. Olimpijka z Atlanty 1996, gdzie zajęła czternaste miejsce w wadze ciężkiej.
Brała udział w mistrzostwach świata w 1993, 1995 i 1997. Startowała w Pucharze Świata w latach 1991, 1993, 1995–1998, 2000, 2001. Wicemistrzyni Europy w 1996. Trzecia na igrzyskach śródziemnomorskich w 1997, a także na akademickich MŚ w 1996 roku.

</doc>
<doc id="4828812" url="https://pl.wikipedia.org/wiki?curid=4828812" title="Maria Teresa Motta">
Maria Teresa Motta

Maria Teresa Motta (ur. 19 kwietnia 1963) – włoska judoczka. Olimpijka z Barcelony 1992, gdzie zajęła szesnaste miejsce w wadze ciężkiej. Startowała w turnieju pokazowym w Seulu 1988.
Triumfatorka mistrzostw świata w 1984; trzecia w 1982; piąta w 1987. Brała udział w turnieju w 1986, 1989, 1991. Startowała w Pucharze Świata w 1989 i 1990. Zdobyła siedem medali na mistrzostwach Europy w latach 1981 – 1990 roku.

</doc>
<doc id="4828820" url="https://pl.wikipedia.org/wiki?curid=4828820" title="Matteo Marconcini">
Matteo Marconcini

Matteo Marconcini (ur. 26 sierpnia 1989) – włoski judoka. Olimpijczyk z Río de Janeiro, gdzie zajął piąte miejsce w wadze półśredniej.
Wicemistrz świata w 2017; uczestnik zawodów w 2019. Startował w Pucharze Świata w latach 2010-2017 i 2019. Trzeci na MŚ wojskowych w 2016 roku.

</doc>
<doc id="4828821" url="https://pl.wikipedia.org/wiki?curid=4828821" title="Elios Manzi">
Elios Manzi

Elios Manzi (ur. 28 marca 1996) – włoski judoka. Olimpijczyk z Río de Janeiro, gdzie zajął siedemnaste miejsce w wadze ekstralekkiej.
Uczestnik mistrzostw świata w 2017 i 2019. Startował w Pucharze Świata w latach 2016, 2017 i 2019. Brązowy medalista mistrzostw Europy w 2016 i 2022 roku.

</doc>
<doc id="4828822" url="https://pl.wikipedia.org/wiki?curid=4828822" title="Karin Richert-Balzer">
Karin Richert-Balzer



</doc>
<doc id="4828823" url="https://pl.wikipedia.org/wiki?curid=4828823" title="Antonio Ciano">
Antonio Ciano

Antonio Ciano (ur. 9 kwietnia 1981) – włoski judoka. Olimpijczyk z Londynu 2012, gdzie zajął siedemnaste miejsce w wadze półśredniej.
Uczestnik mistrzostw świata w 2009, 2010, 2011, 2014, 2015. Startował w Pucharze Świata w latach 2005–2007, 2009–2012, 2014–2016. Wicemistrz Europy w 2009. Brązowy medalista igrzysk śródziemnomorskich w 2005, a także igrzyskach wojskowych w 2007. Triumfator MŚ wojskowych w 2006 roku.

</doc>
<doc id="4828824" url="https://pl.wikipedia.org/wiki?curid=4828824" title="Francesco Faraldo">
Francesco Faraldo

Francesco Faraldo (ur. 14 lutego 1982) – włoski judoka. Olimpijczyk z Londynu 2012, gdzie zajął 33. miejsce w wadze półlekkiej.
Uczestnik mistrzostw świata w 2009, 2011. Startował w Pucharze Świata w latach 2002, 2003, 2006, 2007, 2009–2012. Brązowy medalista igrzysk śródziemnomorskich w 2009 roku.

</doc>
<doc id="4828832" url="https://pl.wikipedia.org/wiki?curid=4828832" title="Microsoft Flight Simulator (gra komputerowa 2020)">
Microsoft Flight Simulator (gra komputerowa 2020)

Microsoft Flight Simulator – symulator lotu wyprodukowany przez Asobo Studio i wydany przez Xbox Game Studios 18 sierpnia 2020 na platformę Windows 10. W planach jest wydanie wersji na Xbox Series X/S. Jest to jedenasta część serii "Microsoft Flight Simulator". Produkcja wykorzystuje tekstury i dane topograficzne pochodzące z Bing Maps. Trójwymiarowa reprezentacja cech świata, takich jak teren, drzewa, budynki i woda, jest generowana dzięki usłudze chmurowej Microsoft Azure.
Główne informacje.
Symulator zawiera opracowany przez Asobo Studio silnik gry i wykorzystuje dane z Bing Maps, uzyskując dostęp do ponad dwóch petabajtów danych z chmury na żądanie. Microsoft Azure analizuje dane map i fotogrametrię, aby wygenerować fotorealistyczne modele 3D budynków, drzew, terenu i innych. Dzięki temu symulator może przedstawiać większość świata w fotorealistycznym 3D oraz inne obszary w wysokiej rozdzielczości. Realistycznie przedstawione zostały fizyka lotów i pogoda. Przy wykorzystaniu rzeczywistych danych pogodowych poszczególne chmury mają własne zachowania i wpływ na wydajność samolotu w zależności od jego położenia w systemie. Asobo stworzyło własny silnik modelu lotu, umożliwiający pełną symulację sił oddziałujących na samoloty. Symulator wypełnia drogi pojazdami, woda płynie realistycznie w oparciu o kierunek wiatru, trawa ma pojedyncze źdźbła, a drzewa pojedyncze liście, tworząc iluzję realnego świata. Symulator obejmuje ponad dwa miliony miast i ponad 40 000 prawdziwych lotnisk.
Produkcja.
Produkcję symulatora ogłoszono podczas Electronic Entertainment Expo 2019 (E3 2019) w Los Angeles, 9 czerwca 2019 roku. Jest to pierwszy znaczący projekt w serii od czasu "Flight Simulator X" z 2006 roku, po długim okresie niepewności co do przyszłości cyklu spowodowanym zamknięciem Aces Game Studio w 2009 roku. Symulator stworzony został przez francuskie studio Asobo Studio, a wydany przez Xbox Game Studios. Microsoft zapewnił graczom zapisanym do programu Windows Insider dostęp do wczesnych wersji symulatora.
Symulator ukazał się 18 sierpnia 2020 na platformę Windows 10 w trzech edycjach: Standard, Deluxe i Premium. Pierwsza z nich zawiera dwadzieścia typów samolotów oraz ręcznie modelowanych lotnisk, a każda kolejna dodaje pięć nowych maszyn i portów lotniczych.

</doc>
<doc id="4828835" url="https://pl.wikipedia.org/wiki?curid=4828835" title="Giovanni Casale">
Giovanni Casale

Giovanni Nicola Casale (ur. 20 stycznia 1980) – włoski judoka. Olimpijczyk z Pekinu 2008, gdzie zajął siódme miejsce w wadze półlekkiej.
Piąty na mistrzostwach świata w 2007. Uczestnik zawodów w 2003, 2005. Startował w Pucharze Świata w latach 1999–2004, 2007–2009, 2011. Srebrny medalista igrzysk śródziemnomorskich w 2005. Brązowy medalista MŚ wojskowych w 2006 roku.

</doc>
<doc id="4828841" url="https://pl.wikipedia.org/wiki?curid=4828841" title="Paolo Bianchessi">
Paolo Bianchessi

Paolo Bianchessi (ur. 17 stycznia 1981) – włoski judoka. Dwukrotny olimpijczyk. Zajął piąte miejsce w Atenach 2004 i dziewiąte w Pekinie 2008. Startował w wadze ciężkiej.
Uczestnik mistrzostw świata w 2001, 2003, 2005, 2007, 2010. Startował w Pucharze Świata w latach: 1999, 2001, 2004, 2007, 2008, 2010. Wicemistrz Europy w 2008; trzeci w 2003. Srebrny medalista igrzysk śródziemnomorskich w 2005. Brązowy medalista igrzysk wojskowych w 2003, a także MŚ wojskowych w 2001 i 2002 roku.

</doc>
<doc id="4828844" url="https://pl.wikipedia.org/wiki?curid=4828844" title="Roberto Meloni">
Roberto Meloni

Roberto Meloni (ur. 20 lutego 1981) – włoski judoka. Trzykrotny olimpijczyk. Odpadł w eliminacjach w Atenach 2004, dziewiąty w Pekinie 2008 i Londynie 2012. Walczył w wadze półśredniej i średniej.
Brązowy medalista mistrzostw świata w 2009. Uczestnik zawodów w 2001, 2003, 2005, 2011. Startował w Pucharze Świata w latach 1998–2005, 2007, 2008, 2010, 2011. Zdobył cztery medale na mistrzostwach Europy w latach 2002–2007. Złoty medalista igrzysk śródziemnomorskich w 2001. Triumfator igrzysk wojskowych w 2003. Drugi na MŚ wojskowych w 2002; trzeci w 2001 roku.

</doc>
<doc id="4828847" url="https://pl.wikipedia.org/wiki?curid=4828847" title="Michele Monti">
Michele Monti

Michele Monti (ur. 5 czerwca 1970, zm. 8 grudnia 2018) – włoski judoka. Dwukrotny olimpijczyk. Odpadł w eliminacjach w Sydney 2000 i Atenach 2004. Walczył w wadze średniej i półciężkiej.
Brązowy medalista mistrzostw świata w 1997. Uczestnik zawodów w 1999, 2001, 2003. Startował w Pucharze Świata w latach 1992, 1993, 1995–2001, 2003, 2004. Trzeci na mistrzostwach Europy w 2004. Złoty medalista igrzysk śródziemnomorskich w 1997, trzeci w 2001. Wygrał MŚ wojskowych w 2002. Trzeci na akademickich MŚ w 1998 roku.

</doc>
<doc id="4828851" url="https://pl.wikipedia.org/wiki?curid=4828851" title="Francesco Lepre">
Francesco Lepre

Francesco Lepre (ur. 27 kwietnia 1975) – włoski judoka. Dwukrotny olimpijczyk. Zajął trzynaste miejsce w Sydney 2000 i odpadł w eliminacjach w Atenach 2004. Walczył w wadze półśredniej i średniej.
Siódmy na mistrzostwach świata w 2003. Uczestnik zawodów w 2007. Startował w Pucharze Świata w latach 1995, 1997–2004 i 2007. Mistrz Europy w 2004. Brązowy medalista igrzysk śródziemnomorskich w 2001. Wicemistrz igrzysk wojskowych w 1995 i MŚ wojskowych w 2002 i trzeci w 2000. Trzeci na uniwersjadzie w 2001 roku.

</doc>
<doc id="4828854" url="https://pl.wikipedia.org/wiki?curid=4828854" title="Luigi Guido">
Luigi Guido

Luigi Guido (ur. 5 marca 1968) – włoski judoka. Trzykrotny olimpijczyk. Zajął siedemnaste miejsce w Barcelonie 1992; trzynaste w Atlancie 1996 i piąte Sydney 2000. Walczył w wadze półciężkiej.
Uczestnik mistrzostw świata w 1991, 1995, 1997, 1999. Startował w Pucharze Świata w latach 1990–1993, 1995–2000. Brązowy medalista mistrzostw Europy w 1992. Triumfator igrzysk śródziemnomorskich w 1997; drugi w 1991. Mistrz igrzysk wojskowych w 1995; drugi w 1999. Drugi na MŚ wojskowych w 1992, 1994 i 1998. Trzeci na akademickich MŚ w 1994 roku.

</doc>
<doc id="4828858" url="https://pl.wikipedia.org/wiki?curid=4828858" title="Diego Brambilla">
Diego Brambilla

Diego Alberto Brambilla (ur. 17 lutego 1969) – włoski judoka. Olimpijczyk z Atlanty 1996, gdzie zajął 21. miejsce w wadze lekkiej.
Brązowy medalista mistrzostw świata w 1995; piąty w 1993. Startował w Pucharze Świata w latach 1990–1993, 1996, 1997. Srebrny medalista igrzysk śródziemnomorskich w 1993. Trzeci na akademickich MŚ w 1990 roku.

</doc>
<doc id="4828861" url="https://pl.wikipedia.org/wiki?curid=4828861" title="Francesco Giorgi (judoka)">
Francesco Giorgi (judoka)

Francesco Giorgi (ur. 19 lutego 1970) – włoski judoka. Olimpijczyk z Atlanty 1996, gdzie zajął 21. miejsce w wadze lekkiej.
Piąty na mistrzostwach świata w 1995. Startował w Pucharze Świata w latach 1993, 1995–1999.

</doc>
<doc id="4828867" url="https://pl.wikipedia.org/wiki?curid=4828867" title="Giorgio Vismara">
Giorgio Vismara

Giorgio Vismara (ur. 11 sierpnia 1965) – włoski judoka. Olimpijczyk z Barcelony 1992, gdzie zajął trzynaste miejsce w wadze średniej.
Brązowy medalista mistrzostw świata w 1991; siódmy w 1985. Uczestnik zawodów w 1987, 1989, 1993 i 1995. Startował w Pucharze Świata w latach 1989–1993, 1995, 1996, 1998, 2000. Wicemistrz Europy w 1991 i trzeci w 1989 i 1992. Brązowy medalista igrzysk śródziemnomorskich w 1987. Mistrz igrzysk wojskowych w 1995, a także MŚ wojskowych w 1992 i drugi w 1986 roku.
Mąż judoczki Jenny Gal, brązowej medalistki z Atlanty 1996 i szwagier Jessiki Gal, trzykrotnej olimpijki.

</doc>
<doc id="4828868" url="https://pl.wikipedia.org/wiki?curid=4828868" title="Massimo Sulli">
Massimo Sulli

Massimo Sulli (ur. 12 grudnia 1963) – włoski judoka i sędzia. Olimpijczyk z Barcelony 1992, gdzie zajął dziewiąte miejsce w wadze lekkiej.
Piąty na mistrzostwach świata w 1991; uczestnik zawodów w 1987. Startował w Pucharze Świata w latach 1990–1992. Mistrz igrzysk śródziemnomorskich w 1991. Brązowy medalista MŚ wojskowych w 1987 roku.

</doc>
<doc id="4828869" url="https://pl.wikipedia.org/wiki?curid=4828869" title="Stefano Venturelli">
Stefano Venturelli

Stefano Venturelli (ur. 21 października 1967) – włoski judoka. Dwukrotny olimpijczyk. Trzynasty w Seulu 1988 i Barcelonie 1992. Startował w wadze ciężkiej.
Piąty na mistrzostwach świata w 1989; uczestnik zawodów w 1991. Startował w Pucharze Świata w latach 1989, 1991, 1995. Brązowy medalista mistrzostw Europy w 1991, a także igrzysk śródziemnomorskich w 1987 i 1991. Zdobył sześć medali na MŚ wojskowych, w tym złoty w 1986. Drugi na akademickich MŚ w 1990 i 1994; trzeci w 1988 roku.

</doc>
<doc id="4828873" url="https://pl.wikipedia.org/wiki?curid=4828873" title="Marino Cattedra">
Marino Cattedra

Marino Cattedra (ur. 15 lutego 1965) – włoski judoka. Dwukrotny olimpijczyk. Zajął 35. miejsce w Seulu 1988 i dziewiąte w Barcelonie 1992. Startował w wadze ekstralekkiej.
Uczestnik mistrzostw świata w 1987 i 1989. Startował w Pucharze Świata w latach 1989, 1990, 1991. Brązowy medalista mistrzostw Europy w 1991, a także igrzysk śródziemnomorskich w 1993 i 1997. Zdobył sześć medali na MŚ wojskowych, w tym złoty w 1994 roku.

</doc>
<doc id="4828878" url="https://pl.wikipedia.org/wiki?curid=4828878" title="Juri Fazi">
Juri Fazi

Juri Fazi (ur. 3 lipca 1961) – włoski judoka. Dwukrotny olimpijczyk. Zajął piąte miejsce w Los Angeles 1984 i siódme w Seulu 1988. Startował w wadze półciężkiej.
Uczestnik mistrzostw świata w 1983, 1985, 1987 Startował w Pucharze Świata w 1991 roku. Triumfator igrzysk śródziemnomorskich w 1983 i trzeci w 1987 roku.

</doc>
<doc id="4828884" url="https://pl.wikipedia.org/wiki?curid=4828884" title="Mario Vecchi">
Mario Vecchi

Mario Vecchi (ur. 4 września 1957) – włoski judoka. Dwukrotny olimpijczyk. Zajął 30. miejsce w Montrealu 1976 i osiemnaste w Los Angeles 1984. Startował w wadze półciężkiej i średniej.
Siódmy na mistrzostwach świata w 1979. Uczestnik zawodów w 1975, 1981, 1983 roku. Srebrny medalista mistrzostw Europy w 1982; brązowy w 1983 i w drużynie w 1979. Drugi na igrzyskach śródziemnomorskich w 1975 i trzeci w 1983. Zwycięzca akademickich MŚ w 1978. Zdobył dziesięć medali na MŚ wojskowych, w tym złoty w 1977, 1980 i 1985 roku.

</doc>
<doc id="4828887" url="https://pl.wikipedia.org/wiki?curid=4828887" title="Felice Mariani (judoka)">
Felice Mariani (judoka)

Felice Mariani (ur. 8 lipca 1954) – włoski judoka. Dwukrotny olimpijczyk. Brązowy medalista z Montrealu 1976 i piąty w Los Angeles 1984. Startował w wadze lekkiej i ekstralekkiej.
Zdobył brązowy medal mistrzostw świata w 1975, 1979 i 1981. Uczestnik zawodów w 1983 roku. Mistrz Europy w 1978, 1979, 1980; srebrny w 1984, a także trzeci w drużynie w 1979. Triumfator igrzysk śródziemnomorskich w 1979 i 1983; drugi w 1975. Wicemistrz akademickich MŚ w 1974. Zdobył cztery medale na MŚ wojskowych, w tym złoty w 1976, 1981 i 1982 roku.

</doc>
<doc id="4828890" url="https://pl.wikipedia.org/wiki?curid=4828890" title="Sandro Rosati">
Sandro Rosati

Sandro Rosati (ur. 7 marca 1958) – włoski judoka. Olimpijczyk z Los Angeles 1984, gdzie zajął piąte miejsce w wadze półlekkiej.
Zdobył brązowy medal mistrzostw świata w 1983; siódmy w 1985. Uczestnik zawodów w 1979, 1981 roku. Wicemistrz igrzysk śródziemnomorskich w 1983. Zdobył cztery medale na MŚ wojskowych, w tym złoty w 1984 roku.

</doc>
<doc id="4828893" url="https://pl.wikipedia.org/wiki?curid=4828893" title="Luciano Di Palma">
Luciano Di Palma

Luciano Di Palma (ur. 25 maja 1944, zm. 8 marca 2016) – włoski judoka. Olimpijczyk z Monachium 1972, gdzie zajął osiemnaste miejsce w wadze półśredniej.
Uczestnik mistrzostw świata w 1971. Medalista turniejów międzynarodwych. Zajmował się później działalnością trenerską.

</doc>
<doc id="4828895" url="https://pl.wikipedia.org/wiki?curid=4828895" title="Christopher Creveling">
Christopher Creveling

Christopher „Chris” Creveling (ur. 29 grudnia 1986 we Flemington) – amerykański łyżwiarz szybki specjalizujący się w short tracku, srebrny medalista igrzysk olimpijskich.
W lutym 2014 roku wystąpił na igrzyskach olimpijskich w Soczi. Wziął udział w trzech konkurencjach – zdobył srebrny medal olimpijski w biegu sztafetowym (amerykańską sztafetę stanowili poza nim Eddy Alvarez, John Robert Celski i Jordan Malone), ponadto był 10. w biegu na 1000 m i 21. na dystansie 1500 m.
W latach 2013–2016 startował w mistrzostwach świata w short tracku. Nie zdobył nigdy medalu, jego najlepszym rezultatem indywidualnym było ósme miejsce na mistrzostwach w Montrealu w 2014 roku w biegu na dystansie 1000 m.

</doc>
<doc id="4828896" url="https://pl.wikipedia.org/wiki?curid=4828896" title="Giuseppe Tommasi">
Giuseppe Tommasi

Giuseppe Tommasi (ur. 3 czerwca 1946) – włoski judoka. Olimpijczyk z Monachium 1972, gdzie zajął dziewiętnaste miejsce w wadze lekkiej.
Uczestnik mistrzostw świata w 1973 roku. Brązowy medalista MŚ wojskowych w 1971 roku.

</doc>
<doc id="4828897" url="https://pl.wikipedia.org/wiki?curid=4828897" title="Chris Creveling">
Chris Creveling



</doc>
<doc id="4828898" url="https://pl.wikipedia.org/wiki?curid=4828898" title="Nicola Tempesta">
Nicola Tempesta

Nicola Tempesta (ur. 28 czerwca 1935 w Neapolu, zm. 20 lutego 2021 tamże) – włoski judoka. Olimpijczyk z Tokio 1964, gdzie zajął szóste miejsce w wadze ciężkiej. Nie przystąpił do walki z Amerykaninem Larry Nelsonem podczas igrzysk w Monachium 1972 i nie został sklasyfikowany
Uczestnik mistrzostw świata w 1961 roku. Zdobył dziesięć medali na mistrzostwach Europy w latach 1954–1963 roku.

</doc>
<doc id="4828899" url="https://pl.wikipedia.org/wiki?curid=4828899" title="Bruno Carmeni">
Bruno Carmeni

Bruno Giuseppe Carmeni (ur. 29 grudnia 1940) – włoski judoka. Olimpijczyk z Tokio 1964, gdzie zajął dziewiętnaste miejsce w wadze lekkiej.
Brązowy medalista mistrzostw Europy w 1963 roku.

</doc>
<doc id="4828902" url="https://pl.wikipedia.org/wiki?curid=4828902" title="Eduardo Alvarez">
Eduardo Alvarez

Eduardo „Eddy” Alvarez (ur. 30 stycznia 1990 w Miami) – amerykański łyżwiarz szybki specjalizujący się w short tracku i baseballista, srebrny medalista igrzysk olimpijskich w short tracku, mistrz świata juniorów w short tracku.
W lutym 2014 roku wystąpił na igrzyskach olimpijskich w Soczi. Wziął udział w czterech konkurencjach – zdobył srebrny medal olimpijski w biegu sztafetowym (amerykańską sztafetę stanowili poza nim Christopher Creveling, John Robert Celski i Jordan Malone), ponadto był 31. w biegu na 500 m, 11. na 1000 m i 19. na 1500 m.
W 2009 roku zdobył złoty medal mistrzostw świata juniorów w short tracku w biegu sztafetowym.

</doc>
<doc id="4828903" url="https://pl.wikipedia.org/wiki?curid=4828903" title="Eddy Alvarez">
Eddy Alvarez



</doc>
<doc id="4828958" url="https://pl.wikipedia.org/wiki?curid=4828958" title="Sułtanat Aceh">
Sułtanat Aceh



</doc>
<doc id="4829018" url="https://pl.wikipedia.org/wiki?curid=4829018" title="Aleksander Makowski">
Aleksander Makowski

Aleksander Makowski (ur. 7 lutego 1951 w Warszawie) – funkcjonariusz SB (Departament I MSW) w stopniu pułkownika MO, następnie niejawny współpracownik UOP, współpracownik WSI, w latach 1990-1995 i 1998-2000 pracownik firmy Inter Commerce, handlarz afgańskimi szmaragdami, autor książek z kategorii "fiction" i "non-fiction".
Departament I MSW.
Syn Czesława Mackiewicza (znanego też jako Czesław Makowski), szpiega pracującego pod przykryciem dyplomaty w ambasadzie PRL w Londynie, a następnie w Waszyngtonie; później także w Kairze.
Aleksander Makowski ukończył szkołę średnią w USA, następnie Wydział Prawa i Administracji Uniwersytetu Warszawskiego. Słuchacz Ośrodka Kształcenia Kadr Wywiadu w Starych Kiejkutach (1972), gdzie opiekunem jego grupy był Eugeniusz Spyra, zaś współuczestnikiem kursu, a później kolegą w wydziale amerykańskim Departamentu I MSW (pracowali w tym samym pokoju) Gromosław Czempiński. Od 1973 oficer Departamentu I MSW – wywiad. W latach 1975–1976 odbywał studia podyplomowe na Harvard School of Law w USA. Instytucja przykrycia: Instytut Państwa i Prawa PAN. Według IPN w tym czasie wykonywał zadania operacyjne na obiekcie „Ogniwo” oraz utrzymywał sporadyczne kontakty z rezydenturą w Nowym Jorku.
W latach 1976-1981 był II sekretarzem Stałego Przedstawicielstwa PRL przy ONZ; faktycznie oficer operacyjny rezydentury w Nowym Jorku. Opisuje działalność szpiegowską z tamtych czasów w książce "Zawód: szpieg".
Od 1981 r. pracował w Polsce, nadal jako oficer Departamentu I MSW (najpierw Wydział II, w latach 1981-1982 etat niejawny, od 1982 r. Wydział XI, od 1985 r. naczelnik Wydziału XI).
Nadzorował pracę Lesława Maleszki (TW "Ketman", tajny współpracownik SB, wcześniej zaprzyjaźniony z Bronisławem Wildsteinem i zamordowanym w 1977 r. Stanisławem Pyjasem).
Od roku 1988 etat niejawny, pracował w tym czasie w ambasadzie w Rzymie. Negatywnie zweryfikowany w 1990 r. (jeden z zaledwie dwóch negatywnie zweryfikowanych oficerów Departamentu I, obok majora Wiesława Bednarza).
UOP i WSI.
Po zwolnieniu z MSW w 1990 r. niejawnie współpracował z UOP. Później współpracował z WSI (wywiad wojskowy, czyli Zarząd II SG WP, w 1990 r. został połączony z kontrwywiadowczą częścią WSW w Zarząd II Wywiadu i Kontrwywiadu, a w 1991 r. został zastąpiony właśnie przez WSI).
Makowski został skrytykowany w raporcie z likwidacji WSI, gdzie zarzucono mu, w związku z prowadzoną w Afganistanie tzw. operacją „Zen”, mistyfikację (Makowski miał podawać nieprawdziwe informacje o możliwości ujęcia w tej operacji Osamy bin Ladena) i wyłudzenie w związku z tym nie mniej niż 100 tys. dolarów z funduszu WSI. Makowski pozwał Ministerstwo Obrony Narodowej za twierdzenia zawarte w raporcie. Makowski pozwał później także Antoniego Macierewicza za słowa Macierewicza o tym, że za śmierć polskich żołnierzy odpowiedzialni są "talibowie i [...] tacy ludzie jak Aleksander Makowski".
Na początku lat 90. Makowski uczestniczył w operacji, która miała polegać na kontrolowanej sprzedaży broni terrorystom irlandzkim; stwierdził później, że za udział w tej operacji otrzymał podziękowania "od brytyjskiego wywiadu, ministra Andrzeja Milczanowskiego i premier Wielkiej Brytanii Margaret Thatcher". Przedstawiciele polskich służb specjalnych poinformowali Brytyjczyków, że nawiązali kontakt z grupą Irlandczyków zainteresowanych zakupem broni. Następnie w 1993 r. broń, pochodzącą z MSW (z magazynów UOP), m.in. 300 karabinków automatycznych AK i dwie tony materiałów wybuchowych, załadowano na statek „Inowrocław” płynący z Polski do Anglii; kontener z bronią został zatrzymany w Anglii i nie dotarł do celu, tzn. do Belfastu.
Inter Commerce i kontakty afgańskie.
W latach 1990-1995 i 1998-2000 (a więc równolegle z pracą na rzecz służb specjalnych, przynajmniej przez część czasu) Aleksander Makowski zatrudniony był w firmie Inter Commerce, której prezesem był Rudolf Skowroński.
Firma Inter Commerce prowadziła działalność w zakresie: nabywania i uprawy ziemi na dużą skalę (na Mazurach); hodowli bydła; projektowania budynków; budowy budynków mieszkalnych; budowy hipermarketów (była pośrednikiem umożliwiającym m.in. ekspansję na rynek polski sieci Hit i Carrefour); wyposażenia sklepów; poligrafii; oraz szlifowania kamieni szlachetnych i handlu nimi.
Aleksander Makowski oraz Rudolf Skowroński z firmy Inter Commerce wspólnie jeździli do Afganistanu, gdzie spotykali się z przywódcą Sojuszu Północnego Ahmadem Szachem Masudem. Skowroński nazywał później Masuda swoim przyjacielem. Nawiązali z ugrupowaniem Masuda kontakty handlowe. Według wersji podawanej przez Makowskiego kontakty te, utrzymywane w latach 1997-2001, obejmowały:
Według Makowskiego obywatele Afganistanu, w tym mudżahedini Masuda, przylatywali (helikopterem) m.in. do gospodarstwa Skowrońskiego w Klewkach.
Wersja Bogdana Gasińskiego.
Bogdan Gasiński (ur. 2 listopada 1971 r. w Kożuchowie) to były dyrektor firmy Inter Commerce na obszar Mazur; dwóch innych dyrektorów, jak twierdzi Gasiński, uciekło. Gasiński twierdzi, że zajmował się m.in. sprawami związanymi z budową marketu Carrefour w Szczecinie, a także był wysyłany do Francji, skąd przywoził dla Inter Commerce pewne przesyłki. Ponadto został mianowany zarządcą gospodarstwa Rudolfa Skowrońskiego w Klewkach. W mediach był przedstawiany jako „zootechnik”.
W listopadzie i grudniu 2001 r. Gasiński był przedstawiany jako źródło informacji o „lądowaniu talibów w Klewkach”. W rzeczywistości Gasiński mówił o lądowaniu obywateli Afganistanu w Klewkach i o utrzymywaniu przez Skowrońskiego kontaktów m.in. z ludźmi z Sojuszu Północnego Masuda, który "kontrolował osiemdziesiąt procent upraw opium w Afganistanie i to było główne źródło dochodów i utrzymania tego paktu". Taką informację podał Gasiński w grudniu 2001 r. dziennikarce Marii Wiernikowskiej. "Trybuna" zaś opublikowała informacje pochodzące rzekomo od Gasińskiego o posiadaniu przez niego „telefonu do bin Ladena”, które to informacje Gasiński nazwał „spreparowanymi bzdurami”.
Wersja Gasińskiego (miał wówczas 30 lat), zawarta w zawiadomieniu Gasińskiego do prokuratury z października 2001 r. oraz spisana przez Marię Wiernikowską w grudniu 2001 r., jest następująca:
Gasiński twierdził ponadto, że Skowroński zlecał przeprowadzanie na bydle w Klewkach eksperymentów z bakteriami E. coli i bakteriami wąglika, a w ramach tych eksperymentów pobierano od celowo zarażonych krów mleko, wywożone następnie do pewnego laboratorium w Warszawie.
Przeszłość Rudolfa Skowrońskiego.
W latach 80., gdy Aleksander Makowski był wysokim oficerem w Departamencie I MSW, Rudolf Skowroński był współpracownikiem właśnie Departamentu I MSW. Mimo kryminalnej przeszłości (w młodości skazany na 4 lata więzienia) Rudolf Skowroński został prezesem Polskiej Korporacji Handlowej, a później prezesem firmy Inter Commerce. W latach 90. figurował na liście najbogatszych Polaków.
Skowroński przepadł bez wieści w 2005 roku, pozostawiając majątek o wartości szacowanej na 150 mln zł. Wydano za nim międzynarodowy list gończy. Jako prezes Inter Commerce z uwagi na zaginięcie został "zawieszony w czynnościach do czasu odnalezienia się".
Konsalnet.
W 2003 r. Makowski został prezesem zarządu firmy ochroniarskiej Konsalnet zajmującej się ochroną biznesu. Konsalnet prowadzi działalność od 1994 r., a Makowski wg podawanych przez siebie informacji nie należał do jego założycieli; jako założycieli Konsalnetu wymienia Wiesława Bednarza i Tomasza Banaszkiewicza (Departament I) oraz Jerzego Koniecznego (UOP), zaś Makowski miał dołączyć do nich później. W 2002 r. Makowski i Bednarz gościli w Afganistanie u następcy Masuda, Mohammada Fahima, jako przedstawiciele Konsalnetu.
Książki.
Aleksander Makowski jest autorem lub bohaterem kilku książek.
"Fiction".
Cykl "Szpiedzy":

</doc>
<doc id="4829023" url="https://pl.wikipedia.org/wiki?curid=4829023" title="Adam Broniec">
Adam Broniec

Adam Broniec (Bronic) herbu Bronic (zm. w 1830 roku) – hrabia Królestwa Polskiego w 1830 roku, marszałek dworu Królestwa Polskiego w 1815 roku, sekretarz i szambelan Stanisława Augusta Poniatowskiego, szambelan Napoleona, po 1795 roku na emigracji w Paryżu.
Odznaczony Orderem Orła Białego w 1829 roku, kawaler Legii Honorowej w 1807 roku, kawaler Orderu Świętego Stanisława w 1809 roku.

</doc>
<doc id="4829038" url="https://pl.wikipedia.org/wiki?curid=4829038" title="Biblia kamedulska">
Biblia kamedulska

Biblia kamedulska () – najstarszy rękopiśmienny słowacki przekład Pisma Świętego pochodzący z połowy XVIII wieku. Powstał w dwóch tomach. Podstawą tłumaczenia była głównie łacińska Wulgata. Jest to zabytek literatury słowackiej.
Od miejsca przechowywania w Urzędzie Parafialnym w Cifer nazywana Pismo Święte parafii z Cifer (słow. "Písmo sväté fary v Cíferi"). Pełna nazwa w języku słowackim: "Swaté Biblia Slowénské aneb Pisma Swatého Částka I, Která w sebe obsahuge Starého Testamenta Zákon, a Zákona Historiu: Pět knih Moyžjssowýcg, Knihi Yózue, Yudikum, Ruth, Kralowské, Paralipomenon, Ezdrassowe, Tobiassowe, Yudith, Ester, Yob, Žalmi Dawidowé, Knihi Prislow, Ekklesyastej, Pjsňe, Ssalomúnowé, Knihi Mudrosti, a Syrách; Částka II, Která v sebe obsahuge Prorokú, Knihi Machaběgské a celý Testament nowý".
Historia.
Biblia kamedulska powstała w środowisku kamedułów, prawdopodobnie z eremu Czerwony Klasztor. Powstała w latach 50. XVIII wieku. Najpierw 6 maja 1756 zaczęto przepisywać Nowy Testament, a 4 marca 1757 Stary Testament. Prawdopodobnie całą pracę ukończono wiosną 1760. Podstawą tłumaczenia była łacińska Wulgata. Przekład dokonano w tzw. kamedulskim słowackim, który był mieszaniną języka słowackiego i czeskiego. Był to język używany w kręgach naukowych Zachodniej Słowacji.
Biblia kamedulska w zamierzeniu była przekładem przeznaczonym dla słowackich katolików, lecz nie została wydana drukiem. Słowaccy protestanci korzystali z Biblii kralickiej w wersji opracowanej przez Mateja Bela z przedmową Daniela Krmana ("Biblia sacra, to jest Biblí svatá", Halle 1722).
Przekład pozostał w rękopisie. Został odnaleziony po II wojnie światowej i stał się wzorem dla późniejszych słowackich edycji cząstkowych. Był przechowywany w Urzędzie Parafialnym w Cifer. Oryginał znajduje się dziś w urzędzie arcybiskupim w Trnawie.
Badanie porównawcze Biblii kamedulskiej ze starszymi polskimi przekładami wykazuje liczne i raczej nieprzypadkowe podobieństwa do tekstu pochodzącej z XV wieku rękopiśmiennej Biblii królowej Zofii. Źródło podobieństw nie zostało jak dotąd ustalone. Tłumacze korzystali również z Biblii Wujka i Biblii gdańskiej. Wykorzystano również przekłady czeskie.
Faksymile rękopisu Biblii kamedulskiej wydano w ramach serii wydawniczej Biblia Slavica w dwóch tomach pod nazwą "Swaté Biblia Slowénské" (Paderborn 2002). Wydanie to zawiera egzegetyczne notatki marginesowe rękopisu Biblii kamedulskiej.
Pierwszym słowackim przekładem drukowanym była dwutomowa Biblia Palkowicza z lat 1829/1832, przetłumaczona przez Juraja Palkoviča.

</doc>
<doc id="4829070" url="https://pl.wikipedia.org/wiki?curid=4829070" title="Barbara Lis-Romańczuk">
Barbara Lis-Romańczuk

Barbara Lis-Romańczuk (ur. 1935 roku w Poznaniu) – polska artystka, słynąca z medalierstwa, grafiki i autorskiej techniki "baliru". Ukończyła Państwowe Liceum Sztuk Plastycznych w Poznaniu, a następnie Państwową Wyższą Szkołę Sztuk Plastycznych w Gdańsku. Studia ukończyła dyplomem w 1960 roku. Przez kolejne lata swojej twórczości związana była z Olsztynem. W 1961 roku została przyjęta do Związku Polskich Artystów Plastyków Okręgu Olsztyńskiego.
Twórczość.
Przez wszystkie lata swojej artystycznej działalności stworzyła wiele medali i prac plastycznych. Szczególnym wyróżnieniem był zrealizowany projekt Nagrody Prezydenta Olsztyna im. Hieronima Skurpskiego, którą to nagrodę sama otrzymała w 2011 roku.
Stworzyła własną technikę artystyczną nazwaną "balir" od pierwszych liter imienia i nazwiska – "BA" – Barbara; "LI" – Lis; "R" – Romańczuk. Jest to technika reliefowa, charakteryzująca się subtelnością wykonania. Pozwala na uzyskanie przestrzeni jak w przypadku medalu, tworzona przy użyciu rwanego papieru, który następnie nakładano na siebie.
Wystawy indywidualne.
Wybrane prace:
Wystawy zbiorowe (wybór).
Wybrane prace:
Nagrody i odznaczenia.
Za swoje prace uzyskała liczne nagrody i wyróżnienia, m.in.:

</doc>
<doc id="4829072" url="https://pl.wikipedia.org/wiki?curid=4829072" title="Odznaka Pamiątkowa Franciszka Józefa">
Odznaka Pamiątkowa Franciszka Józefa

Odznaka Pamiątkowa Franciszka Józefa (niem. "Gedenkzeichen an Kaiser und König Franz Joseph I", węg. "Ferenc József-emlékjel") – pamiątkowe odznaczenie austro-węgierskie nadawane w latach 1917-1918 na pamiątkę panowania Franciszka Józefa. Podzielone było na dwa stopnie: złoty i srebrny.
Opis odznaki.
Odznaka to krzyż kawalerski z niewielkimi promieniami między ramionami. W medalionie środkowym awersu widniał profil świeżo zmarłego cesarza Franciszka Józefa, otoczone napisem „IN MEMORIAM 1848–1916” ("NA PAMIĄTKĘ 1848–1916"). Krzyż ten nie posiadał wstążki – noszony był na agrafie na prawej piersi.

</doc>
<doc id="4829075" url="https://pl.wikipedia.org/wiki?curid=4829075" title="Kubińcowa Skała">
Kubińcowa Skała

Kubińcowa Skała – skała w Pierunkowym Dole, w miejscowości Nielepice, w województwie małopolskim, w powiecie krakowskim, w gminie Zabierzów. Pod względem geograficznym znajduje się na Garbie Tenczyńskim (część Wyżyny Krakowsko-Częstochowskiej) w obrębie Tenczyńskiego Parku Krajobrazowego.
Kubińcowa Skała to jedna z kilkunastu Kubińcowych Skał znajdujących się w lesie na grzbiecie w orograficznie prawych zboczach Pierunkowego Dołu (u wylotu ulicy Klonowej). Na trzech z nich uprawiana jest wspinaczka skalna (pozostałe to Kubińcowa Baszta i Kubińcowa Igła). Zbudowane są z wapieni skalistych. Kubińcowa Skała ma wysokość do 15 m, ściany połogie lub pionowe z kominem. Górne części Kubińcowej Baszty i Kubińcowej Skały przylegają do siebie, dołem tworząc wysoką szczelinę o szerokości umożliwiającej przejście człowieka. Tworzenie dróg wspinaczkowych nie jest jeszcze ukończone. Do 2020 r. wspinacze na Kubińcowej Skale poprowadzili 5 dróg wspinaczkowych o trudności od IV+ do VI+ w skali krakowskiej i długości do 16 m. Są też 3 projekty. 4 drogi mają zamontowane stałe punkty asekuracyjne: ringi (r) i stanowiska zjazdowe (st). Drogi mają wystawę zachodnią, północno-wschodnią, wschodnią i południowo-wschodnią.

</doc>
<doc id="4829077" url="https://pl.wikipedia.org/wiki?curid=4829077" title="Kubincowa Skała">
Kubincowa Skała



</doc>
<doc id="4829083" url="https://pl.wikipedia.org/wiki?curid=4829083" title="Kubińcowa Baszta">
Kubińcowa Baszta

Kubińcowa Baszta – skała w Pierunkowym Dole, w miejscowości Nielepice, w województwie małopolskim, w powiecie krakowskim, w gminie Zabierzów. Pod względem geograficznym znajduje się na Garbie Tenczyńskim (część Wyżyny Krakowsko-Częstochowskiej) w obrębie Tenczyńskiego Parku Krajobrazowego.
Kubińcowa Baszta to jedna z kilkunastu Kubińcowych Skał znajdujących się w lesie na grzbiecie w orograficznie prawych zboczach Pierunkowego Dołu (u wylotu ulicy Klonowej). Na trzech z nich uprawiana jest wspinaczka skalna (pozostałe to Kubińcowa Skała i Kubińcowa Igła). Zbudowane są z wapieni skalistych. Kubińcowa Baszta ma wysokość do 18 m, ściany połogie, pionowe lub przewieszone z kominem, zacięciem i filarem. Górne części Kubińcowej Baszty i Kubińcowej Skały przylegają do siebie, dołem tworząc wysoką szczelinę o szerokości umożliwiającej przejście człowieka. Tworzenie dróg wspinaczkowych nie jest jeszcze ukończone. Do 2020 r. wspinacze na Kubińcowej Baszcie poprowadzili 1o dróg wspinaczkowych o trudności od III+ do VI.4+ w skali krakowskiej i długości do 20 m. Jest też 6 projektów. Wszystkie drogi mają zamontowane stałe punkty asekuracyjne: ringi (r) i stanowiska zjazdowe (st) – dla niektórych dróg są tylko stanowiska zjazdowe. Drogi mają wystawę północno-zachodnią, północną, wschodnią i południowo-wschodnią.

</doc>
<doc id="4829092" url="https://pl.wikipedia.org/wiki?curid=4829092" title="Agnieszka Bartol">
Agnieszka Bartol

Agnieszka Bartol (ur. 12 kwietnia 1978 we Wronkach, zm. 18 kwietnia 1990 tamże) – uzdolniona literacko dziecięca poetka i pisarka. Patronka ogólnopolskich konkursów literackich dla dzieci i młodzieży oraz dwóch szkół podstawowych w Wielkopolsce.
Życiorys.
Urodziła się w rodzinie inżynierów z Zakładów Sprzętu Grzejnego Predom-Wromet Danuty i Leszka Bartolów. Miała starszą siostrę Magdę i młodszą siostrę Natalię. Nauczyła się czytać, zanim osiągnęła wiek szkolny. Uczyła się w Szkole Podstawowej nr 3 we Wronkach. Cierpiała na miopatię, dlatego naukę prowadzono w trybie nauczania indywidualnego. Do szuflady pisała „nad wiek dojrzałe i mądre wiersze”, opowiadania, dramaty, bajki, fraszki, baśnie. Chciała zostać pisarką, kiedy dorośnie. Do końca prowadziła „Domową Gazetkę” dla rodziców i rodzeństwa. Zmarła wskutek zapalenia oskrzeli, we śnie, mając 12 lat. Pochowana została na cmentarzu parafialnym we Wronkach.
W kulturze.
Z pozostawionymi przez córkę zeszytami zapisanymi poezją i prozą, dwa miesiące później, matka zapoznała dziennikarzy „Tygodnika Pilskiego”: Zuzannę Przeworską i Jana Arskiego, którzy w zmarłej niedawno uczennicy rozpoznali talent literacki. Po raz pierwszy opublikowano utwory w zbiorze "Agnieszko wróć" w 1990. W Bibliotece Miejskiej w Pile 22 listopada 1990 zorganizowano promocję publikacji, zaszła potrzeba wznowienia wydania: łącznie sprzedano wtedy 15 tysięcy egzemplarzy. W 1990 doszło do założenia w Pile Fundacji Literackiej imienia Agnieszki Bartol, którą zarejestrowano w 1991 (nr KRS 52967).
W 1992 w macierzystej szkole poetki we Wronkach otwarto salę jej imienia.
Społeczności dwóch szkół podstawowych wybrały Agnieszkę Bartol za patronkę. Były to: Szkoła Podstawowa w Mirosławiu (20 kwietnia 1995) oraz Szkoła Podstawowa w Chojnie (11 czerwca 2010).
Od 1991 Fundacja Literacka z Piły organizuje Ogólnopolski Konkurs Literacki im. Agnieszki Bartol „Ja i świat”, którego XIII edycja odbyła się w 2016. W jury konkursu, w kolejnych edycjach, zasiadały m.in. Ewa Nowacka, Joanna Papuzińska, Joanna Fabicka, Beata Ostrowicka. Wśród nagród w konkursie jest opublikowanie nagrodzonych utworów w premierowym wydaniu książkowym. Na konkurs przesłano łącznie ponad 110 tysięcy utworów wierszem i prozą. W 2016 na konkurs, od 612 autorów, wpłynęło 4090 utworów.
Poetka została patronką cyklicznego Gminnego Konkursu Recytatorskiego im. Agnieszki Bartol w gminie Wronki. Czwartą edycję przeprowadzono w 2017.

</doc>
<doc id="4829105" url="https://pl.wikipedia.org/wiki?curid=4829105" title="Kubińcowa Igła">
Kubińcowa Igła

Kubińcowa Igła – skała w Pierunkowym Dole, w miejscowości Nielepice, w województwie małopolskim, w powiecie krakowskim, w gminie Zabierzów. Pod względem geograficznym znajduje się na Garbie Tenczyńskim (część Wyżyny Krakowsko-Częstochowskiej) w obrębie Tenczyńskiego Parku Krajobrazowego.
Kubińcowa Igła to jedna z kilkunastu Kubińcowych Skał znajdujących się w lesie na grzbiecie w orograficznie prawych zboczach Pierunkowego Dołu (u wylotu ulicy Klonowej). Na trzech z nich uprawiana jest wspinaczka skalna (pozostałe to Kubińcowa Skała i Kubińcowa Baszta). Zbudowane są z wapieni skalistych. Kubińcowa Igła ma postać igły skalnej i znajduje się tuż poniżej Kubińcowej Baszty. Ma wysokość 10 m, ściany połogie, lub pionowe. Tworzenie dróg wspinaczkowych nie jest jeszcze ukończone. Do 2020 r. wspinacze na Kubińcowej Igle poprowadzili 3 drogi wspinaczkowe o trudności od IV do VI.2+ w skali krakowskiej i długości do 10 m. Jedna z nich ma zamontowane stałe punkty asekuracyjne: ringi (r) i dwa ringi zjazdowe (drz). Drogi o wystawie wschodniej i południowo-wschodniej.

</doc>
<doc id="4829125" url="https://pl.wikipedia.org/wiki?curid=4829125" title="Antoni Leopold Węgliński">
Antoni Leopold Węgliński

Antoni Leopold Węgliński (Węgleński) herbu Godziemba – starosta chełmski w latach 1769-1795, konsyliarz ziemi chełmskiej w konfederacji targowickiej w 1792 roku.
Poseł na sejm 1778 roku z ziemi chełmskiej.

</doc>
<doc id="4829130" url="https://pl.wikipedia.org/wiki?curid=4829130" title="Bitwa pod Kratzau">
Bitwa pod Kratzau



</doc>
<doc id="4829138" url="https://pl.wikipedia.org/wiki?curid=4829138" title="Kubińcowe Skały">
Kubińcowe Skały

Kubińcowe Skały – grupa kilkunastu skał w Pierunkowym Dole, w miejscowości Nielepice, w województwie małopolskim, w powiecie krakowskim, w gminie Zabierzów. Pod względem geograficznym znajduje się na Garbie Tenczyńskim (część Wyżyny Krakowsko-Częstochowskiej) w obrębie Tenczyńskiego Parku Krajobrazowego.
Kubińcowe Skały znajdują się na orograficznie prawych zboczach Pierunkowego Dołu (w górnej części ulicy Klonowej). Znajdują się w lesie, na grzbiecie tego zbocza. Są to zbudowane z twardych wapieni skalistych baszty, igły skalne i kazalnice o wysokości od kilku metrów do 18 m. Na trzech z nich uprawiana jest wspinaczka skalna. Są to:
Obok Kubińcowych Skał poprowadzono niebieski szlak turystyczny i zamontowano tablicę informacyjną opisującą genezę powstania skał. Według opisu na tej tablicy skały powstały na dnie płytkiego morza ponad 140 mln lat temu. Nie posiadają uławicenia i zawierają nieliczne tylko skamieniałości. Zjawiska krasowe i wietrzenie spowodowały, że skały mają skomplikowane kształty i bogato urzeźbioną powierzchnię z licznymi szczelinami, wgłębieniami, żebrami. W skałach powstało także kilka nyż i jedna jaskinia. Jest to Jaskinia w Trzech Turniach znajdująca się w bezimiennych skałach zaraz powyżej Kubińcowej Baszty. 
Zbocze Pierunkowego Dołu, w którym znajdują się Kubińcowe Skały, porasta las bukowy. Znajdują się w nim płaty naturalnej żyznej buczyny karpackiej. Jej stanowiska na Wyżynie Krakowsko-Częstochowskiej są uważane za reliktowe.

</doc>
<doc id="4829148" url="https://pl.wikipedia.org/wiki?curid=4829148" title="Onufry Węgliński">
Onufry Węgliński

Onufry Węgliński herbu Godziemba – chorąży chełmski w latach 1790-1795, chorąży krasnostawski w latach 1786-1790, podstoli chełmski w latach 1778-1786, konsyliarz ziemi chełmskiej w konfederacji targowickiej w 1792 roku.
W maju 1793 roku wyznaczony przez konfederację targowicką do sądów "ultimae instantiae".

</doc>
<doc id="4829149" url="https://pl.wikipedia.org/wiki?curid=4829149" title="Guardian">
Guardian



</doc>
<doc id="4829150" url="https://pl.wikipedia.org/wiki?curid=4829150" title="Kościół Matki Bożej Nieustającej Pomocy w Dobieszynie">
Kościół Matki Bożej Nieustającej Pomocy w Dobieszynie

Kościół Matki Bożej Nieustającej Pomocy w Dobieszynie – murowana świątynia katolicka z lat 80. XX wieku we wsi Dobieszyn. Należy do parafii Matki Bożej Nieustającej Pomocy w Dobieszynie.
Historia.
Kościół pw. Matki Bożej Nieustającej Pomocy w Dobieszynie w został poświęcony 18 czerwca 1985 roku przez bp. Ignacego Tokarczuka. 27 czerwca 2010 roku odbyła się konsekracja kościoła, której dokonał abp Józef Michalik.
Proboszczowie.
"Źródło": oficjalna strona parafii

</doc>
<doc id="4829157" url="https://pl.wikipedia.org/wiki?curid=4829157" title="Józef Kalasanty Świrski">
Józef Kalasanty Świrski

Józef Kalasanty Świrski herbu Szaława – stolnik chełmski w latach 1785-1795, konsyliarz ziemi chełmskiej w konfederacji targowickiej w 1792 roku.

</doc>
<doc id="4829160" url="https://pl.wikipedia.org/wiki?curid=4829160" title="Peter Mieg">
Peter Mieg

Peter Mieg (ur. 5 września 1906 w Lenzburgu, zm. 7 grudnia 1990 w Aarau) – szwajcarski kompozytor i malarz.
Życiorys.
W latach 1927–1933 studiował historię sztuki, historię muzyki, archeologię i literaturę na uniwersytecie w Zurychu. W 1933 roku uzyskał doktorat. Uczył się w Bazylei u Hansa Müncha i Emila Freya, w Lenzburgu u Carla Artura Richtera oraz w Zurychu u Wandy Landowskiej. W latach 1942–1945 uczył się w Genewie u Franka Martina. Początkowo uprawiał przede wszystkim malarstwo, komponowaniu poświęcił się dopiero w latach 50. Jego prace malarskie wystawiano m.in. w Zurychu, Paryżu i Wiedniu. Pisał również krytyki i recenzje muzyczne oraz malarskie w czasopismach szwajcarskich i zagranicznych.
Twórczość.
W swojej twórczości nawiązywał do muzyki Strawinskiego, Bartóka i Martina. Jego styl wyróżnia się stosowaniem tradycyjnych środków wyrazu i śpiewną melodyką. W warstwie technicznej stosował politonalność, skale modalne i całotonowe oraz skalę chromatyczną, z tendencją do polifonizacji faktury.

</doc>
<doc id="4829167" url="https://pl.wikipedia.org/wiki?curid=4829167" title="Otaghlu">
Otaghlu

Otaghlu – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 49 mieszkańców.

</doc>
<doc id="4829168" url="https://pl.wikipedia.org/wiki?curid=4829168" title="Igrzyska Ameryki Środkowej i Karaibów 1930">
Igrzyska Ameryki Środkowej i Karaibów 1930



</doc>
<doc id="4829170" url="https://pl.wikipedia.org/wiki?curid=4829170" title="Chan Gholi">
Chan Gholi

Chan Gholi – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 192 mieszkańców.

</doc>
<doc id="4829171" url="https://pl.wikipedia.org/wiki?curid=4829171" title="Dulanghir">
Dulanghir

Dulanghir – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 113 mieszkańców.

</doc>
<doc id="4829172" url="https://pl.wikipedia.org/wiki?curid=4829172" title="Ghale Ghurine">
Ghale Ghurine

Ghale Ghurine – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 80 mieszkańców.

</doc>
<doc id="4829179" url="https://pl.wikipedia.org/wiki?curid=4829179" title="Chaza’i-je Olja">
Chaza’i-je Olja

Chaza’i-je Olja – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 279 mieszkańców.

</doc>
<doc id="4829180" url="https://pl.wikipedia.org/wiki?curid=4829180" title="Chaza’i-je Sofla">
Chaza’i-je Sofla

Chaza’i-je Sofla – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 92 mieszkańców.

</doc>
<doc id="4829181" url="https://pl.wikipedia.org/wiki?curid=4829181" title="Giuseppe Tonani">
Giuseppe Tonani

Giuseppe Tonani (ur. 2 października 1890, zm. 1 października 1971) – włoski sztangista. Złoty medalista olimpijski z Paryża (1924).
Brał udział w trzech igrzyskach (IO 20, IO 24, IO 28). W 1920 startował w przeciąganiu liny, w kolejnych dwóch reprezentował Włochy w podnoszeniu ciężarów. W 1924 zwyciężył w wadze ciężkiej, powyżej 82,5 kilogramów. 

</doc>
<doc id="4829184" url="https://pl.wikipedia.org/wiki?curid=4829184" title="Albert Sechehaye">
Albert Sechehaye

Albert Sechehaye (ur. 4 lipca 1870 w Genewie, zm. 2 lipca 1946 tamże) – szwajcarski językoznawca, profesor językoznawstwa ogólnego na Uniwersytecie Genewskim, przedstawiciel szkoły genewskiej. W 1916 r. wspólnie z Charlesem Ballym wydał "Kurs językoznawstwa ogólnego" Ferdinanda de Saussure’a.
Wybrane publikacje.
Wśród jego publikacji można wymienić:

</doc>
<doc id="4829185" url="https://pl.wikipedia.org/wiki?curid=4829185" title="Karan (Iran)">
Karan (Iran)

Karan – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 91 mieszkańców.

</doc>
<doc id="4829187" url="https://pl.wikipedia.org/wiki?curid=4829187" title="Ghezel Ghaje-je Olja">
Ghezel Ghaje-je Olja

Ghezel Ghaje-je Olja – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 194 mieszkańców.

</doc>
<doc id="4829189" url="https://pl.wikipedia.org/wiki?curid=4829189" title="Ghezel Ghaje-je Wosta">
Ghezel Ghaje-je Wosta

Ghezel Ghaje-je Wosta – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 203 mieszkańców.

</doc>
<doc id="4829190" url="https://pl.wikipedia.org/wiki?curid=4829190" title="Cmentarz ewangelicki w Gaszowie">
Cmentarz ewangelicki w Gaszowie

Cmentarz ewangelicki w Gaszowie – utworzony w 1866 roku cmentarz ewangelicki w miejscowości Gaszów, w województwie dolnośląskim. Na jego terenie znajduje się okazała kaplica pogrzebowa. Obecnie zrujnowany.
Historia obiektu.
W roku 1848 gaszowska społeczność luteranów licząca 224 wiernych nie posiadała własnego cmentarza, a pochówków zmarłych dokonywano wówczas w pobliskim Chmielnie. W roku 1866 na północnym skraju wsi, na niewielkim wzniesieniu rozpoczęto budowę klasycystycznej kaplicy oraz cmentarza, mającego służyć ewangelikom z Gaszowa, Ustronia i Skały. Prace udało się zakończyć jeszcze tego samego roku. Sześć lat później na terenie nekropolii powstało okazałe mauzoleum rodziny Walter, wykonane z piaskowca pozyskanego z miejscowej kopalni. 
W roku 1945, miejscowa ludność niemiecka wyznająca luteranizm została wysiedlona na zachód. Przybyła na jej miejsce ludność polska, będąca w zdecydowanej większości wyznania katolickiego, dokonała na cmentarzu kilku pochówków, jednak z czasem wyposażenie kaplicy zostało przeniesione do okolicznych kościołów, a sam obiekt został opuszczony i zapomniany. Obecnie jego teren porasta młodnik, a liczne piaskowcowe nagrobki padły ofiarą wandali.
Kaplica.
Na terenie cmentarza znajduje się okazała, jednonawowa kaplica pogrzebowa w stylu klasycystycznym, której budulcem był piaskowiec z miejscowych kopalni. Jej dwuspadowy dach pokryty był pierwotnie czerwoną dachówką. Nad kruchtą, stanowiącą jedyne wejście do świątyni umieszczono tabliczkę zawierającą cytat z Pisma Świętego w języku niemieckim ,Hier ist des "HERRN Tempel" (niem. Tu jest świątynia Pańska), oraz" niewielką sygnaturkę, na której pierwotnie zawisły dwa dzwony"." Jeden z nich, odlany w drugiej połowie XIX wieku, ze względu na rosnące zapotrzebowanie na brąz w trakcie trwania I wojny światowej został przetopiony na cele wojskowe. Dzięki staraniom miejscowej społeczności w roku 1923 ufundowano nowy dzwon. Wnętrze kaplicy z trzech stron okalały drewniane empory, a ściany pokryte były jasnym kolorem z freskami przedstawiającymi motyw róż. Drewniany ołtarz przedstawiał Chrystusa. 
Po roku 1945 kaplica przestała być używana i pozostawiona sama sobie zaczęła popadać w coraz większą ruinę. W latach 60. pozostające w niej jeszcze wyposażenie zostało przeniesione do okolicznych kościołów katolickich, m.in. w Chmielnie i Żeliszowie, gdzie znajduje się do dzisiaj. Z czasem zawaliła się drewniana konstrukcja dachu, przykrywając wnętrze warstwą dachówek. Obecnie zachowały się mury wraz z niewielką sygnaturką. Do drzwi kaplicy wiedzie lipowa aleja , którą jednak porasta las. 

</doc>
<doc id="4829192" url="https://pl.wikipedia.org/wiki?curid=4829192" title="Ghezel Ghaje-je Sofla">
Ghezel Ghaje-je Sofla

Ghezel Ghaje-je Sofla – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 241 mieszkańców.

</doc>
<doc id="4829194" url="https://pl.wikipedia.org/wiki?curid=4829194" title="Miradżal">
Miradżal

Miradżal – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 205 mieszkańców.

</doc>
<doc id="4829195" url="https://pl.wikipedia.org/wiki?curid=4829195" title="Mauro Roman">
Mauro Roman



</doc>
<doc id="4829198" url="https://pl.wikipedia.org/wiki?curid=4829198" title="Olaf Trygvason">
Olaf Trygvason



</doc>
<doc id="4829199" url="https://pl.wikipedia.org/wiki?curid=4829199" title="Ghuzludże">
Ghuzludże

Ghuzludże – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 90 mieszkańców.

</doc>
<doc id="4829204" url="https://pl.wikipedia.org/wiki?curid=4829204" title="Godaklu">
Godaklu

Godaklu – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 267 mieszkańców.

</doc>
<doc id="4829206" url="https://pl.wikipedia.org/wiki?curid=4829206" title="Czeragh Abdal">
Czeragh Abdal

Czeragh Abdal – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 53 mieszkańców.

</doc>
<doc id="4829207" url="https://pl.wikipedia.org/wiki?curid=4829207" title="Jengedże (Szahin Deż)">
Jengedże (Szahin Deż)

Jengedże – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 327 mieszkańców.

</doc>
<doc id="4829208" url="https://pl.wikipedia.org/wiki?curid=4829208" title="Chwadżelu">
Chwadżelu

Chwadżelu – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 134 mieszkańców.

</doc>
<doc id="4829211" url="https://pl.wikipedia.org/wiki?curid=4829211" title="Ghare Zagh">
Ghare Zagh

Ghare Zagh – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 184 mieszkańców.

</doc>
<doc id="4829214" url="https://pl.wikipedia.org/wiki?curid=4829214" title="Detlev Georg von Einsiedel">
Detlev Georg von Einsiedel



</doc>
<doc id="4829217" url="https://pl.wikipedia.org/wiki?curid=4829217" title="Gustaw Gracki">
Gustaw Gracki

Gustaw Gerard Gracki ps. "Junek" (ur. 11 listopada 1927 w Niehniewiczach, zm. 2013) – polski pedagog, powstaniec warszawski.
Życiorys.
Urodził się 11 listopada 1927 w Niehniewiczach koło Nowogródka jako syn Feliksa i Heleny z domu Podleckiej. Jego ojciec był urzędnikiem samorządowym, a matka nauczycielką. Po agresji sowieckiej na Polskę w 1939. jego ojciec w obawie przed aresztowaniem uciekł do okupowanej przez Niemców Warszawy. Sam Gracki wraz z resztą rodziny przeniósł się tam w 1941 po agresji Niemiec na ZSRR. W Warszawie uczył się w II Miejskim Gimnazjum Mechanicznym.
Za sprawą Edwarda Podlewskiego wuja wstąpił do ZWZ-AK, przyjmując pseudonim "Junek" i należał do Organizacji Małego Sabotażu. W czasie powstania warszawskiego walczył w 6. kompanii "Wawer" batalionu "Kiliński" w rejonie Śródmieścia Północnego; m.in. uczestniczył w nieudanej próbie zdobycia Dworca Gdańskiego. Po kapitulacji powstania trafił do obozu jenieckiego Braunschweig, gdzie skierowano go do pracy w cukrowni. Po wyzwoleniu obozu przez Amerykanów pozostał na jego terenie, brał udział w szkoleniu wojskowym na wypadek III wojny światowej.
Do Polski wrócił w 1947 lub 1949 Zamieszkał w Częstochowie, gdzie osiedli już wcześniej jego rodzice. Kilkukrotnie przesłuchiwany przez Urząd Bezpieczeństwa, ostatecznie nie był prześladowany. Uczył się w Gimnazjum dla Pracujących i jednocześnie pracował w Zarządzie Mienia Porzuconego Urzędu Miasta Częstochowy. Studiował polonistykę na Uniwersytecie Jagiellońskim, jednocześnie pracując jako wychowawca w pogotowiu opiekuńczym, a po studiach w 1954 został skierowany do Częstochowy, gdzie uczył w miejscowych szkołach: Liceum TPD nr 1 – do 1962, Studium Nauczycielskim (1962–1967) i Liceum Korespondencyjnym dla Pracujących, a także w Szkole Pielęgniarskiej, Szkole Położnych i Liceum Felczerskim. Od 1969 pracował w II Liceum Ogólnokształcącym im. Romualda Traugutta w Częstochowie; gdzie był przez pewien czas zastępcą dyrektora. Był wiceprezesem oddziału miejskiego Związku Nauczycielstwa Polskiego. Ponadto od 1975 r. był wizytatorem-metodykiem języka polskiego. W 1994 przeszedł na emeryturę, ale pracował dalej do 2002.
W 2008 wydał książkę "Wspomnienia z Powstania Warszawskiego".
Zmarł 6 czerwca 2013 i został pochowany na cmentarzu w Ruszczy koło Krakowa, a na cmentarzu Kule w Częstochowie umieszczono poświęconą mu tablicę pamiątkową podobnie jak na symbolicznej mogile-pomniku batalionu "Kiliński" na Wojskowych Powązkach w Warszawie.
W 2020 został patronem ulicy w częstochowskiej dzielnicy Dźbów.

</doc>
<doc id="4829219" url="https://pl.wikipedia.org/wiki?curid=4829219" title="Ghujdżegh">
Ghujdżegh

Ghujdżegh – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 114 mieszkańców.

</doc>
<doc id="4829225" url="https://pl.wikipedia.org/wiki?curid=4829225" title="Edmond Edmont">
Edmond Edmont

Edmond Edmont (ur. 1849, zm. 1926) – francuski historyk, językoznawca i dialektolog. Współtworzył pracę "Atlas linguistique de la France", leżącą u podstaw geografii językowej.

</doc>
<doc id="4829229" url="https://pl.wikipedia.org/wiki?curid=4829229" title="Jernej Kruder">
Jernej Kruder

Jernej Kruder (ur. 12 grudnia 1990 w Celje) – słoweński wspinacz sportowy. Specjalizuje się w boulderingu, prowadzeniu oraz we wspinaczce łącznej. Wicemistrz świata we wspinaczce sportowej w boulderingu z 2014 roku.
Kariera.
W zawodach wspinaczkowych, które odbyły się na mistrzostwach świata w 2014 w Monachium wywalczył srebrny medal w konkurencji boulderingu, w finale przegrał ze słynnym Czechem Adamem Ondrą.
W 2019 w japońskim Hachiōji wywalczył 10. miejsce na mistrzostwach świata w boulderingu, a zajęcie 16. miejsca w klasyfikacji generalnej wspinaczki łącznej nie zapewniło mu bezpośrednich kwalifikacji na igrzyska olimpijskie w Tokio we wspinaczce sportowej.
W Tuluzie na światowych kwalifikacjach do igrzysk olimpijskich zajął dziewiętnaste miejsce, które również nie zapewniało mu awansu na IO 2020.
Wielokrotny uczestnik festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie był zapraszany przez organizatora zawodów. Dwukrotny medalista tych zawodów wspinaczkowych w 2014 "(złoty)" oraz w 2018 "(brązowy)".

</doc>
<doc id="4829233" url="https://pl.wikipedia.org/wiki?curid=4829233" title="Sarudże-je Sofla">
Sarudże-je Sofla

Sarudże-je Sofla – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 109 mieszkańców.

</doc>
<doc id="4829238" url="https://pl.wikipedia.org/wiki?curid=4829238" title="Georg Wenker">
Georg Wenker

Georg Wenker (ur. 1852, zm. 1911) – niemiecki językoznawca i dialektolog. Jeden z założycieli geografii językowej, autor pracy "Sprachatlas des Deutschen Reichs".

</doc>
<doc id="4829239" url="https://pl.wikipedia.org/wiki?curid=4829239" title="Francesca Dallapé">
Francesca Dallapé

Francesca Dallapé (ur. 24 czerwca 1986) – włoska skoczkini do wody. Srebrna medalistka olimpijska z Rio de Janeiro.
Zawody w 2016 były jej trzecimi igrzyskami olimpijskimi, startowała wcześniej w 2008 i 2012. Po srebro sięgnęła w skokach synchronicznych z trzymetrowej trampoliny. Była w tej konkurencji wicemistrzynią świata w 2009 i 2013. Podczas tych startów partnerowała jej Tania Cagnotto. Ma dorobku osiem tytułów mistrzyni Europy w tej konkurencji zdobytych w latach 2009-2016.

</doc>
<doc id="4829241" url="https://pl.wikipedia.org/wiki?curid=4829241" title="Dżuszatuj-e Sofla">
Dżuszatuj-e Sofla

Dżuszatuj-e Sofla – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 218 mieszkańców.

</doc>
<doc id="4829243" url="https://pl.wikipedia.org/wiki?curid=4829243" title="Bruno Mario Rossetti">
Bruno Mario Rossetti



</doc>
<doc id="4829245" url="https://pl.wikipedia.org/wiki?curid=4829245" title="Dżuszatuj-e Olja">
Dżuszatuj-e Olja

Dżuszatuj-e Olja – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 270 mieszkańców.

</doc>
<doc id="4829249" url="https://pl.wikipedia.org/wiki?curid=4829249" title="Muszandarre">
Muszandarre

Muszandarre – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 29 mieszkańców.

</doc>
<doc id="4829252" url="https://pl.wikipedia.org/wiki?curid=4829252" title="Kani Sandżud">
Kani Sandżud

Kani Sandżud – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 40 mieszkańców.

</doc>
<doc id="4829257" url="https://pl.wikipedia.org/wiki?curid=4829257" title="Neta">
Neta



</doc>
<doc id="4829258" url="https://pl.wikipedia.org/wiki?curid=4829258" title="Ennio Falco">
Ennio Falco

Ennio Falco (ur. 3 stycznia 1968) – włoski strzelec sportowy. Złoty medalista olimpijski z Atlanty.
Specjalizuje się w konkurencji skeet. Brał udział w pięciu igrzyskach olimpijskich (IO 96, IO 00, IO 04, IO 08, IO 12). Indywidualnie był srebrnym medalistą mistrzostw świata w 1997, 2001, 2005, 2010 i 2013 i brązowym w 1994, 2002 i 2009. Na mistrzostwach Europy sięgał po złoto w 2001, 2002, 2003, 2004 i 2006 oraz srebro w 2009 i brąz w 1997. 

</doc>
<doc id="4829261" url="https://pl.wikipedia.org/wiki?curid=4829261" title="Parafia św. Michała Archanioła i św. Anny w Kamionie">
Parafia św. Michała Archanioła i św. Anny w Kamionie

Parafia świętego Michała Archanioła i świętej Anny w Kamionie – parafia rzymskokatolicka, znajdująca się w diecezji łowickiej, w dekanacie Sochaczew – św. Wawrzyńca.

</doc>
<doc id="4829266" url="https://pl.wikipedia.org/wiki?curid=4829266" title="Małgorzata Śmieszek">
Małgorzata Śmieszek



</doc>
<doc id="4829274" url="https://pl.wikipedia.org/wiki?curid=4829274" title="Parafia św. Męczenników Jana i Pawła w Mikołajewie">
Parafia św. Męczenników Jana i Pawła w Mikołajewie

Parafia świętych Męczenników Jana i Pawła w Mikołajewie – parafia rzymskokatolicka, znajdująca się w diecezji łowickiej, w dekanacie Sochaczew – św. Wawrzyńca. 

</doc>
<doc id="4829280" url="https://pl.wikipedia.org/wiki?curid=4829280" title="Pavol Dobšinský">
Pavol Dobšinský

Pavol Dobšinský (ur. 16 marca 1828, zm. 22 października 1885) – słowacki ksiądz rzymskokatolicki, folklorysta, poeta, pisarz i tłumacz. Zbieracz folkloru należący do okresu romantyzmu i pokolenia szturowców.
Stworzył największy i najbardziej kompletny zbiór ludowych bajek słowackich "Prostonárodné slovenské povesti", opublikowany w serii ośmiu książek w okresie od 1880 do 1883 r. Bywa określany mianem „słowackiego Hansa Christiana Andersena”.

</doc>
<doc id="4829293" url="https://pl.wikipedia.org/wiki?curid=4829293" title="Chondracanthus colligens">
Chondracanthus colligens

Chondracanthus colligens – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1955 roku przez irlandzkiego biologa Keppera Harcourt Barnarda (1887-1964).

</doc>
<doc id="4829297" url="https://pl.wikipedia.org/wiki?curid=4829297" title="Matteo Zennaro">
Matteo Zennaro

Matteo Zennaro (ur. 30 kwietnia 1976) – włoski szermierz, florecista. Brązowy medalista olimpijski z Sydney.
Zawody w 2000 były jego jedynymi igrzyskami olimpijskimi. Zajął trzecie miejsce w konkursie drużynowym. Tworzyli ją ponadto Salvatore Sanzo, Daniele Crosta i Gabriele Magni. W 1999 został srebrnym medalistą mistrzostw świata w konkursie indywidualnym. Na mistrzostwach Europy w drużynie zdobył złoto w 2002 oraz brąz w 2000 i 2004.

</doc>
<doc id="4829298" url="https://pl.wikipedia.org/wiki?curid=4829298" title="Maurício Camuto">
Maurício Camuto

Maurício Agostinho Camuto C.S.Sp. (ur. 26 grudnia 1963 w Colungo Alto) – angolański duchowny rzymskokatolicki, biskup diecezjalny Caxito od 2020.
Życiorys.
Prezbiterat.
Święcenia kapłańskie przyjął 28 lipca 1991 w zakonie duchaczy. Był m.in. rektorem seminarium propedeutycznego i scholastykatu, dyrektorem krajowej rozgłośni radiowej "Radio Ecclesia" oraz przełożonym angolskiej prowincji zakonnej.
Episkopat.
15 czerwca 2020 roku został mianowany przez papieża Franciszka biskupem diecezji Caxito. Sakry biskupiej udzielił mu 16 sierpnia 2020 roku arcybiskup Filomeno do Nascimento Vieira Dias.

</doc>
<doc id="4829299" url="https://pl.wikipedia.org/wiki?curid=4829299" title="Linguist List">
Linguist List

Linguist List – witryna internetowa i lista mailingowa poświęcona zagadnieniom językoznawczym. Projekt został założony w 1990 roku przez językoznawcę Anthony’ego Aristara. Serwis był notowany w rankingu Alexa na miejscu 210861 (czerwiec 2020).

</doc>
<doc id="4829303" url="https://pl.wikipedia.org/wiki?curid=4829303" title="Chondracanthus cottunculi">
Chondracanthus cottunculi

Chondracanthus cottunculi – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1886 roku przez amerykańskiego biologa Richarda Rathbuna. Gatunek został ujęty w Catalogue of Life.

</doc>
<doc id="4829306" url="https://pl.wikipedia.org/wiki?curid=4829306" title="Neisseria flavescens">
Neisseria flavescens

Neisseria flavescens – gatunek gram-ujemnej bakterii opisany po raz pierwszy podczas epidemii zapalenia opon mózgowo-rdzeniowych w Chicago w 1928 roku. Bakteria ta nie fermentuje węglowodanów ani nie redukuje azotanów, wytwarza natomiast katalazę. Jej pozycja taksonomiczna nie jest pewna - z jednej strony tak jak niektóre komensalne gatunki "Neisseria," jest wrażliwa na kolistynę oraz wytwarza polisacharydy z sacharozy, z drugiej strony badania wykorzystujące hybrydyzację kwasów nukleinowych dowiodły, że jest blisko spokrewniona z chorobotwórczymi gatunkami "Neisseria" - co sugeruje, że "N. flavescens" może być organizmem hybrydowym. Ponadto, "Bennet et al.," ("2012") zasugerowali, że gatunek ten może być w rzeczywistości biotypem "Neisseria subflava". "N. flavescens" zasiedla ludzką jamę ustną, wykrywana była również w tkankach innych zwierząt takich jak psy, uszanka kalifornijska, przepiór wirginijski czy stonoga murowa. Gatunek ten sporadycznie wywołuje stany patologiczne takie jak posocznica, zapalenie wsierdzia, czy zapalenie opon mózgowo-rdzeniowych. 

</doc>
<doc id="4829312" url="https://pl.wikipedia.org/wiki?curid=4829312" title="Chondracanthus distortus">
Chondracanthus distortus

Chondracanthus distortus – gatunek widłonogów z rodziny Chondracanthidae. Nazwa naukowa tego gatunku skorupiaków została opublikowana w 1922 roku przez amerykańskiego biologa Charlesa Brancha Wilsona. Gatunek został ujęty w Catalogue of Life.

</doc>
<doc id="4829321" url="https://pl.wikipedia.org/wiki?curid=4829321" title="Daniele Crosta">
Daniele Crosta

Daniele Crosta (ur. 5 maja 1970) – włoski szermierz, florecista. Brązowy medalista olimpijski z Sydney.
Zawody w 2000 były jego jedynymi igrzyskami olimpijskimi. Zajął trzecie miejsce w konkursie drużynowym. Tworzyli ją ponadto Salvatore Sanzo, Matteo Zennaro i Gabriele Magni. W 1999 został brązowym medalistą mistrzostw świata w konkursie drużynowym. Na mistrzostwach Europy w drużynie zdobył złoto w 2002 oraz brąz w 2000 i 2004.

</doc>
<doc id="4829322" url="https://pl.wikipedia.org/wiki?curid=4829322" title="Language Log">
Language Log

Language Log – blog internetowy poświęcony zagadnieniom językoznawczym, rozwijany przez różnych autorów. Został założony w 2003 roku przez językoznawców Marka Libermana i Geoffreya Pulluma. Należy do najpopularniejszych witryn internetowych o tematyce lingwistycznej.
Blog zajmuje się m.in. opisywaniem zróżnicowanej praktyki językowej, dokumentowaniem różnic między językiem standardowym a formami nieliterackimi, obalaniem powszechnych mitów lingwistycznych, w tym krytyką preskryptywizmu i popularnych koncepcji poprawności językowej

</doc>
<doc id="4829328" url="https://pl.wikipedia.org/wiki?curid=4829328" title="Mikołaj Zarogowski">
Mikołaj Zarogowski

 Mikołaj Zarogowski herbu Ostoja (zm. przed 1482 r.) – rajca krakowski, burmistrz Krakowa, dziedzic dóbr ziemskich w Bielanach, Chełmie, Woli Chełmskiej i Przegorzałach.
Życiorys.
Mikołaj Zarogowski pochodził z Zarogowa (obecnie pow. miechowski). Był szlachcicem należącym do rodu Ostojów i jednocześnie mieszczaninem krakowskim. Posiadał dobra ziemskie w Bielanach, Chełmie, Woli Chełmskiej i Przegorzałach. W roku 1447 kupił od Ścibora z Chełmu za 250 grzywien część Bielan wraz z Kołem Tynieckim, następnie nabył w roku 1449 od braci Grzegorza i Piotr z Branic oraz od klasztoru Św. Marka w Krakowie inną część w Bielanach zw. "Wężykowska" za 166 grzywny. W roku 1457 kupił części w Chełmie wraz z karczmą i gajem od Jana i Mikołaja z Chełmu. W latach 1474–1475 Kazimierz Jagiellończyk poświadczył, że Mikołaj Zarogowski kupił za 2000 grzywien od braci Jakuba i Przedbora z Koniecpola Wolę Chełmską i część Przegorzał.
Mikołaj Zarogowski został przyjęty do prawa miejskiego już w roku 1443, za poręczeniem Jana złotnika. Nominację do rady miejskiej uzyskał w roku 1473. Był właścicielem nieruchomości w Kakowie. Do Zarogowskiego należały trzy domy położone przy ul. Grodzkiej. Dwa z tych domów w roku 1450 roku sprzedał Gerdanowi, koniuszemu królewskiemu. W 1472 roku Mikołaj Zarogowski ufundował kaplicę w kościele św. Anny ku czci Wszechmogącego Boga, świętych Szymona i Judy Apostołów oraz Mikołaja Wyznawcy. W roku 1480, chcąc przyczynić się do budowy klasztoru kartuskiego pod Krakowem, odstąpił arcybiskupowi elektowi lwowskiemu Janowi Długoszowi i kartuzom z Gemnic swoją wieś Bielany i część Chełmu. Ze względu na to, że nie doszło do wzniesienia klasztoru Kazimierz Jagiellończyk unieważnił kontrakt z 1480 roku i przywrócił synom Zarogowskiego wszelkie prawa do Bielan i części Chełmu. Mikołaj Zarogowski w roku 1482 już nie żył. Dali temu świadectwo rajcy krakowscy, którzy poświadczyli, iż dał on pod budowę kartuzji wyznaczone miejsce w Bielanach oraz że zarządził w swym testamencie, że kiedy Bielany zostaną spłacone, wtedy jego synowie - Mikołaj i Stanisław dadzą jego żonie Katarzynie 100 grzywien, zaś 300 grzywien mają podzielić równo między siebie.
Mikołaj był żonaty z Katarzyną, z którą miał córki Felicję i Jadwigę oraz synów Stanisława i Mikołaja (rajcę miasta Lwowa).

</doc>
<doc id="4829334" url="https://pl.wikipedia.org/wiki?curid=4829334" title="Ismail Ould Bedde Ould Cheikh Sidiya">
Ismail Ould Bedde Ould Cheikh Sidiya



</doc>
<doc id="4829357" url="https://pl.wikipedia.org/wiki?curid=4829357" title="Henry Hitchings">
Henry Hitchings

Henry Hitchings (ur. 1974) – brytyjski literaturoznawca i publicysta.
Studiował literaturę angielską na Uniwersytecie Oksfordzkim. Doktorat uzyskał w University College London.
W 2005 roku wydał swoją pierwszą książkę – "Dr Johnson's Dictionary", nagrodzoną przez Modern Language Association. Napisał także: "The Secret Life of Words" (2008), "Who's Afraid of Jane Austen? How to Really Talk About Books You Haven't Read" (2008). W 2011 roku wydał książkę "The Language Wars".

</doc>
<doc id="4829368" url="https://pl.wikipedia.org/wiki?curid=4829368" title="Mark Liberman">
Mark Liberman

Mark Yoffe Liberman – amerykański językoznawca, profesor lingwistyki na Uniwersytecie Pensylwanii. Jest współzałożycielem bloga lingwistycznego „Language Log”. Przyczynił się do zapoczątkowania projektu Linguistic Data Consortium.

</doc>
<doc id="4829376" url="https://pl.wikipedia.org/wiki?curid=4829376" title="Hasanlu">
Hasanlu

Hasanlu – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 506 mieszkańców.

</doc>
<doc id="4829383" url="https://pl.wikipedia.org/wiki?curid=4829383" title="Sandżud">
Sandżud

Sandżud – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 444 mieszkańców.

</doc>
<doc id="4829386" url="https://pl.wikipedia.org/wiki?curid=4829386" title="Traktat z Alcáçovas">
Traktat z Alcáçovas

Traktat z Alcáçovas – traktat kończący wojnę o sukcesję kastylijską, zawarty 4 września 1479 r. przez władców Kastylii i Aragonii – Izabelę I Kastylijską i Ferdynanda II Aragońskiego z jednej strony oraz władcę Portugalii Alfonsa V Afrykańczyka i jego syna Jana II Doskonałego z drugiej strony.
W traktacie królowie Portugalii zrzekali się pretensji do tronu Kastylii, a władcy Kastylii i Aragonii zobowiązywali się nie rościć sobie pretensji do tronu portugalskiego. Traktat przewidywał także małżeństwo między najstarszą córką Ferdynanda II i Izabeli I, Izabelą z Asturii, z wnukiem Alfonsa V, późniejszym królem Manuelem I Szczęśliwym. Alfons i Jan podpisali traktat 8 września 1479 r. w Evorze, a Izabela i Ferdynand 6 marca 1480 r. w Toledo, natomiast papież Aleksander VI ratyfikował go 2 czerwca 1481 r. bullą "".
Traktat ustalił również, że Wyspy Kanaryjskie pozostaną we władzy Kastylii, natomiast Portugalia otrzymała prawo do eksploatacji Oceanu Atlantyckiego na południe od tych wysp, prowadząc żeglugę, handel i podbój nowych terytoriów. Tym samym Portugalia potwierdziła swoje prawa do Gwinei i Wysp Zielonego Przylądka, a poza tym utrzymała położone dalej na północy – Maderę i Azory. Uzyskała także prawo do podboju Królestwa Fezu.
Chociaż celem traktatu było zakończenie sporów pomiędzy stronami, zatargi o terytoria położone nad brzegami Oceanu Atlantyckiego nadal trwały. Najpoważniejszym zagrożeniem dla funkcjonowania traktatu stało się odkrycie Ameryki przez Krzysztofa Kolumba. Kolumb wracając do Europy pojawił się na dworze Jana II w Portugalii, informując go o swoim odkryciu. Jan II ostrzegł, że jeżeli nowe terytoria znajdują się na południe od Wysp Kanaryjskich, wówczas powinny należeć do Portugalii. Chcąc zabezpieczyć swój stan posiadania, Hiszpanie doprowadzili do wydania przez papieża Aleksandra VI dokumentu II "", który przyznawał odkryte przez Kolumba ziemie Kastylii. Efektem dalszych negocjacji stał się traktat w Tordesillas, dzielący na nowo zamorskie zdobycze.

</doc>
<doc id="4829390" url="https://pl.wikipedia.org/wiki?curid=4829390" title="Hwang Dae-heon">
Hwang Dae-heon

Hwang Dae-heon (kor. 황대헌; ur. 5 lipca 1999 w Anyang) – południowokoreański łyżwiarz szybki specjalizujący się w short tracku, złoty i dwukrotny srebrny medalista igrzysk olimpijskich, złoty medalista igrzysk olimpijskich młodzieży, multimedalista mistrzostw świata, triumfator klasyfikacji Pucharu Świata 2017/2018 na 1500 m.
W 2016 roku wystąpił na igrzyskach olimpijskich młodzieży w Lillehammer. Zdobył złoty medal w biegu na 1000 m, zajął piąte miejsce w sztafecie mieszanej i ósme w biegu na 500 m.
W sezonie 2017/2018 zwyciężył w klasyfikacji Pucharu Świata w biegach na 1500 m. W pojedynczych zawodach na tym dystansie zajął dwukrotnie pierwsze i dwukrotnie drugie miejsce.
W 2018 roku wziął udział w igrzyskach olimpijskich w Pjongczangu. Zaprezentował się w czterech konkurencjach – zdobył srebrny medal olimpijski w biegu na 500 m, zajął czwarte miejsce w biegu sztafetowym na 5000 m (razem z nim południowokoreańską sztafetę stanowili Seo Yi-ra, Kim Do-kyoum, Kwak Yoon-gy i Lim Hyo-jun), czternaste w biegu na 1500 m i siedemnaste w biegu na 1000 m.
Był uczestnikiem zimowych igrzysk olimpijskich w Pekinie. W ich ramach wystąpił we wszystkich pięciu konkurencjach – w konkurencji 500 m został wykluczony w fazie półfinałowej i zajął ostatecznie 10. pozycję, w konkurencji 1000 m także został wykluczony w półfinale (zajął 8. pozycję w klasyfikacji końcowej), w konkurencji 1500 m uzyskał w finale czas 2:09,219 i zdobył złoty medal, w konkurencji biegu sztafetowego zespół z jego udziałem uzyskał rezultat czasowy 6:37,879 i zdobył srebrny medal (w składzie Lee June-seo, Hwang Dae-heon, Kwak Yoon-gy, Park Jang-hyuk, Kim Dong-wook), w konkurencji sztafety mieszanej zaś południowokoreański zespół odpadł w ćwierćfinale, zajmując w swej grupie 3. pozycję z rezultatem czasowym 2:48,308.
W latach 2018–2019 zdobył siedem medali mistrzostw świata (cztery złote, dwa srebrne i jeden brązowy). W styczniu 2020 roku zdominował rywalizację podczas mistrzostw czterech kontynentów, zdobywając pięć złotych medali (jedyną konkurencją, w której nie zwyciężył, był superfinał na 3000 m, w którym zajął ósme miejsce). W 2016 roku został również wicemistrzem świata juniorów w sztafecie.

</doc>
<doc id="4829394" url="https://pl.wikipedia.org/wiki?curid=4829394" title="Otto Dempwolff">
Otto Dempwolff

Otto Dempwolff (ur. 25 maja 1871 w Piławie, zm. 27 listopada 1938 w Hamburgu) – niemiecki językoznawca i antropolog, specjalista w zakresie języków austronezyjskich.
Jego dzieło "Vergleichende Lautlehre des austronesischen Wortschatzes" (1934–1937) stanowi pierwszą systematyczną i kompleksową rekonstrukcję języka praaustronezyjskiego, na płaszczyźnie systemu dźwiękowego i słownictwa.

</doc>
<doc id="4829398" url="https://pl.wikipedia.org/wiki?curid=4829398" title="Aparat analogowy">
Aparat analogowy



</doc>
<doc id="4829399" url="https://pl.wikipedia.org/wiki?curid=4829399" title="Solejmanabad">
Solejmanabad

Solejmanabad – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 422 mieszkańców.

</doc>
<doc id="4829401" url="https://pl.wikipedia.org/wiki?curid=4829401" title="Alexandra Aikhenvald">
Alexandra Aikhenvald



</doc>
<doc id="4829406" url="https://pl.wikipedia.org/wiki?curid=4829406" title="Maurício Agostinho Camuto">
Maurício Agostinho Camuto



</doc>
<doc id="4829418" url="https://pl.wikipedia.org/wiki?curid=4829418" title="Neisseria iguanae">
Neisseria iguanae

Neisseria iguanae – gatunek gram-ujemnej bakterii występujący w jamie ustnej i wątrobie legwana nosorogiego oraz legwana zielonego. Po raz pierwszy został opisany w 1987 jako patogen odpowiedzialny za posocznicę, oraz ropnie na ogonach dwóch gatunków legwanów. Komórki "N. iguanae" są nieruchliwe, tworzą dwoinki (sporadycznie terady). Jej kolonie rosną w temperaturze 25-37 °C i osiągają średnicę 1mm po 72 godzinach hodowli. Na agarze z krwią "N. iguanae" zdolna jest do hemolizy. Bakteria ta wytwarza katalazę, niektóre szczepy zdolne są do redukcji azotanów oraz azotynów. "N. iguanae" jest także w pewnym stopniu przystosowana do fermentacji glukozy, sacharozy, trehalozy, ale nie fruktozy, maltozy, laktozy i galaktozy. Gatunek ten cechuje się odpornością na antybiotyki nowobiocynę oraz trimetoprym, jest natomiast wrażliwy na penicylinę, gentamycynę, chloramfenikol, streptomycynę, oraz tetracyklinę.

</doc>
<doc id="4829423" url="https://pl.wikipedia.org/wiki?curid=4829423" title="Herb Benz">
Herb Benz

Herb Benz – herb gminy Benz stanowi dwudzielną w słup oraz w pas hiszpańską tarczę herbową, na której w pierwszym srebrnym polu ułożona skośnie w lewo czarna gałąź dębu z trzema zielonymi liśćmi oraz dwoma złotymi żołędziami; w drugim niebieskim polu dwie srebrne ryby jedna nad drugą, ryba u góry skierowana w lewo; w trzecim czerwonym polu złoty kłos z trzema czarnymi wąsami. 
Herb został zaprojektowany przez Achima Zoll z Lipska i zatwierdzony 22 lutego 1979 przez Ministerstwo Spraw Wewnętrznych .
Objaśnienie herbu.
Symbole w herbie symbolizują główne gałęzie dochodów ludności gminy: gałąź dębu symbolizuje gospodarkę leśną, ryby symbolizują rybołówstwo a kłos rolnictwo.

</doc>
<doc id="4829426" url="https://pl.wikipedia.org/wiki?curid=4829426" title="Bitwa pod Murową">
Bitwa pod Murową

Bitwa pod Murową – część wielkiej bitwy nad Berezyną. Walki polskich oddziałów z 2 Dywizji Piechoty Legionów i 4 Dywizji Piechoty z oddziałami sowieckiej 8. i 17 Dywizji Strzelców w czasie majowej ofensywy wojsk Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W maju 1920, po zajęciu Kijowa i zdobyciu przyczółków mostowych po wschodniej stronie Dniepru, wojska polskie przeszły do obrony. Wódz Naczelny Józef Piłsudski zdawał sobie sprawę z tego, że nie udało mu się rozbić większych sił nieprzyjaciela, a jedynie zmusił je do wycofania się dalej na wschód. Stąd też planował nowe uderzenie, tym razem na północnym odcinku frontu wschodniego. W tym czasie dowódca Frontu Zachodniego Michaił Tuchaczewski grupował wojska na wschodnim brzegu Berezyny i także przygotowywał je do ofensywy.
Skład wojsk.
17 maja dowodzenie nad obu armiami przejął gen. Stanisław Szeptycki.
Na wschodnim brzegu Berezyny utworzono zgrupowanie uderzeniowe:
Całością sił uderzeniowych dowodził dowódca Frontu Zachodniego Michaił Tuchaczewski.
Przebieg działań.
14 maja 1920 wojska Frontu Zachodniego Michaiła Tuchaczewskiego przeszły do ofensywy. Wykonująca uderzenie pomocnicze 16 Armia przystąpiła do forsowania Berezyny poniżej Borysowa.
Nocą z 18 na 19 maja 8. i 17 Dywizje Strzelców z rejonu Bóbr - Klewa sforsowały Berezynę. 22 i 23 Brygada Strzelców ze składu 8 Dywizji Strzelców przystąpiły do natarcia na Ihumeń, a 49 i 50 Brygada Strzelców ze składu 17 Dywizji Strzelców na Smolewicze.
Uderzenie 16 Armii trafiło w styk polskich 2 Dywizji Piechoty Legionów i 14 Dywizji Piechoty. Sowieckie brygady posuwały się na zachód bez większego oporu ze strony oddziałów polskich.
Tylko pod Murową 49 Brygada Strzelców natrafiła na opór I batalionu 2 pułku piechoty Legionów, który dozorował dwudziestokilometrowy odcinek Berezyny. W samej Murowej stała 3 kompania z 8 baterią 2 pułku artylerii polowej Legionów.
Pierwsze natarcie na Murową zostało odparte, ale przeciwnik opanował w tym czasie wieś Uszę nad rzeką Uszą, nacierał dalej wzdłuż zachodniego brzegu Berezyny i wyparł ze wsi Snuje 4 kompanię I batalionu.
Dowódca 2 pp Leg. mjr Tessaro, kontratakował na Uszę dwoma, a na Snuje trzema plutonami odwodowymi. Snuje tylko na chwilę zostały odbite. Przewaga Sowietów była znacząca, a około 800 czerwonoarmistów uderzyło na Murowę, opanowując ją po dwugodzinnej walce.
Wieczorem mjr Tessaro sformował grupę uderzeniową. Natarciem nocnym odbito Murowę i Snuje, ale 49 Brygada Strzelców utrzymała przyczółek na zachodnim brzegu Berezyny. Poniosła jednak znaczne straty i została zluzowana przez 50 Brygadę Strzelców.
Nowo wprowadzona sowiecka brygada 20 maja odbiła Murowę i Snuje, ale wyczerpana walką nie kontynuowała natarcia. Wieczorem pododdziały mjr. Tessaro wzmocnione zostały dwoma kompaniami ckm i dwoma strzeleckimi z 4 pułku piechoty Legionów, oraz III/16 pułku piechoty.
21 maja 50 Brygada Strzelców uderzyła na obsadzone przez III/16 pułku piechoty Czerniewicze, oraz na Osowę, której broniły dwie kompanie 2 pułku piechoty Legionów. Po ciężkich walkach Polacy utrzymali obie miejscowości.
Tego dnia zadanie wyrzucenia oddziałów sowieckich za Berezynę otrzymała przybywająca transportami kolejowymi z Ukrainy do rejonu Smolewicz 4 Dywizja Piechoty gen. Leonarda Skierskiego.
W rejon działań grupy mjr. Tessaro wprowadzone zostały II/16 pułku piechoty i batalion 10 pułku piechoty.
Na Murowę uderzyło pięć polskich kompanii 2. i 4 pp Leg. oraz z 10 pułku piechoty. Kilkakrotne ataki nie dawały oczekiwanego rezultatu. Kompanie poniosły wysokie straty i zostały zmuszone do odwrotu na stanowiska wyjściowe.
24 maja 50 Brygada Strzelców, wzmocniona przez pododdziały 62 Brygady Strzelców ze składu 21 Dywizji Strzelców bez powodzenia atakowała Czerniewicze i Osowę. 
25 maja kolejne natarcie kompanii z 2 pp Leg. i 16 pp dotarło pod Murowę i uchwyciło skraj miejscowości.
Kontratak odwodów 62 Brygady Strzelców zmusił Polaków do odwrotu. 
26 i 27 maja Sowieci bez powodzenia atakowali Osowę i . 
28 maja po raz kolejny uderzyły pododdziały grupy mjr. Tessaro. Po ciężkich walkach pod Murową i wsią Zamok, Polacy wyrzucili przeciwnika za Berezynę.
Bilans walk.
Grupa mjr. Tessaro, we współdziałaniu z grupą ppłk. Władysława Andersa wyparła oddziały 17. i 8 Dywizji Strzelców za Berezynę. W walkach w rejonie Murowej Polacy stracili ponad 500 poległych i rannych. Straty sowieckie są nieznane.
&lt;br&gt;28 maja – zdobycie Murowy stał się dniem święta 16 pułku piechoty Ziemi Tarnowskiej.

</doc>
<doc id="4829440" url="https://pl.wikipedia.org/wiki?curid=4829440" title="Ghuzluj-e Afszar">
Ghuzluj-e Afszar

Ghuzluj-e Afszar – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 1757 mieszkańców.

</doc>
<doc id="4829443" url="https://pl.wikipedia.org/wiki?curid=4829443" title="Guzal Bolagh">
Guzal Bolagh

Guzal Bolagh – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 667 mieszkańców.

</doc>
<doc id="4829445" url="https://pl.wikipedia.org/wiki?curid=4829445" title="Dargen (ujednoznacznienie)">
Dargen (ujednoznacznienie)

Polska.
Dawna nazwa miejscowości:
Rosja.
Dawna nazwa miejscowości:

</doc>
<doc id="4829447" url="https://pl.wikipedia.org/wiki?curid=4829447" title="Domen Škofic">
Domen Škofic

Domen Škofic (ur. 11 kwietnia 1994 w Lublanie) – słoweński wspinacz sportowy. Specjalizuje się w boulderingu, prowadzeniu oraz we wspinaczce łącznej. Wicemistrz światowych igrzysk wojskowych we wspinaczce sportowej w konkurencji prowadzenie z 2017 roku.
Kariera.
W 2019 w japońskim Hachiōji wywalczył 10. miejsce na mistrzostwach świata w prowadzeniu, a zajęcie 26. miejsca w klasyfikacji generalnej wspinaczki łącznej nie zapewniło mu bezpośrednich kwalifikacji na igrzyskaka olimpijskie w Tokio we wspinaczce sportowej.
Uczestnik World Games we Wrocławiu w 2017, gdzie zajął piąte miejsce w prowadzeniuu .
W Soczi w 2017 podczas Zimowych igrzysk wojskowych zdobył dwa medale; w boulderingu brązowy, a w prowadzeniu srebrny.
Wielokrotny uczestnik festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie był zapraszany przez organizatora zawodów.
Trzykrotny brązowy medalista tych zawodów wspinaczkowych w konkurencji prowadzenia "(2013, 2018)" oraz w duelu "(2014)".

</doc>
<doc id="4829448" url="https://pl.wikipedia.org/wiki?curid=4829448" title="Safa Chane">
Safa Chane

Safa Chane – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 1356 mieszkańców.

</doc>
<doc id="4829451" url="https://pl.wikipedia.org/wiki?curid=4829451" title="Bagh-e Olja">
Bagh-e Olja

Bagh-e Olja – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 165 mieszkańców.

</doc>
<doc id="4829452" url="https://pl.wikipedia.org/wiki?curid=4829452" title="Bagh-e Sofla">
Bagh-e Sofla

Bagh-e Sofla – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 250 mieszkańców.

</doc>
<doc id="4829453" url="https://pl.wikipedia.org/wiki?curid=4829453" title="Hosejnabad">
Hosejnabad



</doc>
<doc id="4829456" url="https://pl.wikipedia.org/wiki?curid=4829456" title="Hosejnabad (Safa Chane)">
Hosejnabad (Safa Chane)

Hosejnabad – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 61 mieszkańców.

</doc>
<doc id="4829458" url="https://pl.wikipedia.org/wiki?curid=4829458" title="Aliabad (Szahin Deż)">
Aliabad (Szahin Deż)

Aliabad – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 137 mieszkańców.

</doc>
<doc id="4829462" url="https://pl.wikipedia.org/wiki?curid=4829462" title="Golczarmu">
Golczarmu

Golczarmu – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 248 mieszkańców.

</doc>
<doc id="4829466" url="https://pl.wikipedia.org/wiki?curid=4829466" title="Bejgtuli-je Olja">
Bejgtuli-je Olja

Bejgtuli-je Olja – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 222 mieszkańców.

</doc>
<doc id="4829469" url="https://pl.wikipedia.org/wiki?curid=4829469" title="Rosalío Serrano Reyes">
Rosalío Serrano Reyes

Rosalío Serrano Reyes (ur. 1802 w Calungusaw, zm. 1867) – filipiński topograf, leksykograf i malarz.
Urodził się w Calungusaw w prowincji Bulacan w niezamożnej rodzinie. Był synem Hiszpana i tagalskiej kobiety. Wcześnie osierocony przez ojca, imał się różnych zajęć, pracował jako szewc, cieśla, kapelusznik czy kowal. Samouk, jako człowiek dojrzały ukończył Escuela Normal Superior de Maestros w Manili. Do końca życia pracował jako topograf.
Znany głównie z opracowania dwóch słowników, "Diccionario de términos comunes tagalo-castellano" (1854, 1869) oraz "Nuevo diccionario manual español tagalo" (1872). Zestawione z myślą o Tagalczykach uczących się języka hiszpańskiego, jako pierwsze zawierały terminy i wyrażenia związane z seksualnością lub zachowaniami uznawanymi za niemoralne. Wyróżniały się w ten sposób od wcześniejszych tekstów tego rodzaju, z reguły publikowanych przez duchownych. 
Przyjęte z uznaniem, na mocy dekretu hiszpańskiego rządu kolonialnego zostały wprowadzone do użytku w filipińskich szkołach.
Był ojcem leksykografa Pedra Serrano Laktawa (1853–1928).

</doc>
<doc id="4829470" url="https://pl.wikipedia.org/wiki?curid=4829470" title="Barde Naghszine">
Barde Naghszine

Barde Naghszine – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 160 mieszkańców.

</doc>
<doc id="4829476" url="https://pl.wikipedia.org/wiki?curid=4829476" title="Pavel Cvrček">
Pavel Cvrček

Pavel Cvrček (ur. 1982 w Náchodzie), znany pod pseudonimem "JasnaPaka" – czeski programista i popularyzator produktów Mozilla.org.
Ukończył studia z zakresu inżynierii oprogramowania na Uniwersytecie Zachodnioczeskim w Pilźnie. Obecnie pracuje jako deweloper w pilźnieńskiej firmie SoftEU.
Mozilla.
Przez kilka lat był ważnym członkiem projektu CZilla, w ramach którego kierował wersjami językowymi Mozilla Suite, później SeaMonkey. Brał także udział w projekcie "Technická evangelizace". Kierował pracami nad serwisem "Používejte Thunderbird".
Po opuszczeniu projektu CZilla na końcu 2005 r. kontynuował działalność popularyzatorską za pośrednictwem bloga „JasnaPaka Blog”, na którym przekazywał czeskojęzyczne wiadomości na temat stanu projektów Mozilla.org i produktów pokrewnych (Flock, Songbird, Spicebird, K-Meleon itd.). Wpisy na blogu stały się częstym źródłem wiadomości dla czeskich serwisów Root.cz i Lupa.cz.
W 2009 r. zamknął swój blog, a działalność publicystyczną kontynuował na serwerach Mozilla.cz.
MozBackup.
W 2003 r. przedstawił program Mozilla Backup, służący do tworzenia kopii zapasowych profilów Mozilla Application Suite na platformie MS Windows. W dalszych wersjach dodano obsługę profilów programów Mozilla Firefox i Thunderbird, a wraz z rozwojem programu wprowadzono obsługę wielu innych aplikacji opartych na technologiach Mozilli. Od wersji 1.3 program nosi nazwę MozBackup, a w wersji 1.4.8 stał się open-source. Aplikacja została przetłumaczona na szereg języków, zdobyła popularność, a także zebrała przychylne recenzje na portalach udostępniających oprogramowanie.
Inna działalność.
Pavel Cvrček wniósł także wkład w czeskojęzyczną edycję Wikipedii. Pisze artykuły publikowane w mediach drukowanych i elektronicznych. Jest aktywnym edytorem serwisu Mozilla Add-ons, a także autorem rozszerzeń AboutPlug i File Title, przeznaczonych dla przeglądarki Mozilla Firefox. Od dłuższego czasu angażuje się w projekt OpenStreetMap, tworzy i zarządzą internetową Cyklomapą Pilzna. Uczestniczy w projekcie "Křížky a vetřelci", który mapuje małe zabytki w Pilźnie.
Wyróżnienia.
Ze swoją pracę był wielokrotnie nagradzany w ankiecie Czech Open Source. W 2007 r. zajął 4. miejsce w głosowaniu publicznym w kategorii Osobowość. W 2008 r. w tejże kategorii wygrał nagrodę jury. Blog JasnaPaka został oceniony w kategorii Blog i zajął 2. miejsce w głosowaniu publicznym oraz 3. miejsce w głosowaniu jury. W 2009 roku blog JasnaPaka zajął 2. miejsce w kategorii Blog, zarówno w głosowaniu publicznym, jak i w głosowaniu jury, natomiast w głosowaniu jury eksperckiego Pavel Cvrček zajął 5. miejsce (w kategorii Osobowość).

</doc>
<doc id="4829477" url="https://pl.wikipedia.org/wiki?curid=4829477" title="Tazehabad">
Tazehabad

Tazehabad – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 152 mieszkańców.

</doc>
<doc id="4829479" url="https://pl.wikipedia.org/wiki?curid=4829479" title="JasnaPaka">
JasnaPaka



</doc>
<doc id="4829480" url="https://pl.wikipedia.org/wiki?curid=4829480" title="Hesar">
Hesar

Hesar – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 402 mieszkańców.

</doc>
<doc id="4829482" url="https://pl.wikipedia.org/wiki?curid=4829482" title="Baghcze Misze">
Baghcze Misze

Baghcze Misze – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 321 mieszkańców.

</doc>
<doc id="4829483" url="https://pl.wikipedia.org/wiki?curid=4829483" title="Tark Darre">
Tark Darre

Tark Darre – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 135 mieszkańców.

</doc>
<doc id="4829486" url="https://pl.wikipedia.org/wiki?curid=4829486" title="Gaczi Ghalesi">
Gaczi Ghalesi

Gaczi Ghalesi – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 170 mieszkańców.

</doc>
<doc id="4829492" url="https://pl.wikipedia.org/wiki?curid=4829492" title="Incze (Szahin Deż)">
Incze (Szahin Deż)

Incze – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 218 mieszkańców.

</doc>
<doc id="4829494" url="https://pl.wikipedia.org/wiki?curid=4829494" title="Safijar Chan">
Safijar Chan

Safijar Chan – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 176 mieszkańców.

</doc>
<doc id="4829499" url="https://pl.wikipedia.org/wiki?curid=4829499" title="Autodrom Jastrząb">
Autodrom Jastrząb

Autodrom Jastrząb to tor treningowo-szkoleniowy położony 20 km na południe od Radomia w gminie Jastrząb. Zbudowany w 2013 jest jednym z najnowszych i najnowocześniejszych Ośrodków Doskonalenia Techniki Jazdy w Polsce.
Parametry.
Główny tor posiada asfaltowo-szutrową nawierzchnię o długości 2400 metrów; całkowita długość toru to 3500 metrów, a w najwęższym miejscu na trasie tor ma szerokość 10 metrów. Łącznie, Autodrom Jastrząb zajmuje powierzchnię ponad 20 hektarów.
Tor dostępny jest zarówno dla samochodów jak i motocykli. Organizowane są na nim zarówno szkolenia jak i eventy motoryzacyjne.
Oprócz samego toru, Autodrom Jastrząb zawiera również sieć zabudowań, mieszczących centrum administracyjne, centrum rozwojowo-badawcze, salę konferencyjną, salę restauracyjną na 400 osób oraz hotel mieszczący 24 pokoje.

</doc>
<doc id="4829502" url="https://pl.wikipedia.org/wiki?curid=4829502" title="Medal Jubileuszowy Pamiątkowy Dworski">
Medal Jubileuszowy Pamiątkowy Dworski

Medal Jubileuszowy Pamiątkowy Dworski (niem. "Jubiläums-Höf-Medaille" lub "Jubiläums-Medaille des k.u.k. Hofes", węg. "Jubileumi Udvari Emlékérem") – austro-węgierskie odznaczenie ustanowione w 1898 z okazji 50. rocznicy objęcia tronu cesarza przez Franciszka Józefa I. Przeznaczone było do nagradzania pracowników dworu monarchy.
Na awersie owalnego medalu o wym. 39 × 31 mm widniał profil cesarza, a na rewersie łaciński napis w pięciu wersach „FRANCISCVS JOSEPHVS QVINQVANGENARII REGNI DIEM FESTVM CELEBRANS 11 DECEMBRIS MDCCCCXCVIII” (tłum.: "w dzień świętowania pięćdziesięciolecia panowania Franciszka Józefa 11 grudnia 1898"). Na wstążce medalu znajdowało się okucie w kształcie metalowej listewki o grubości 8 mm z datami „1848 – 1898”.
Nadawany był w trzech stopniach (kolorystycznie: złoty, srebrny lub brązowy), a w ich ramach w dwóch rodzajach: dla dworzan cywilnych ("für Zivilbedienstete") na prostokątnej wstążce, a dla dworzan wojskowych ("für Militærpersoner") na wstążce wiązanej w trójkąt. Wstążka o szer. 40 mm była czerwona z białymi krawędziami o szer. 6 mm. 
Osobna, nieco mniejsza wersja (o wym. 26 × 20 mm i wykonana z brązu), na wstążce wiązanej w kokardę (o szer. 15 mm z paskami 2 mm i okuciem 4 mm), przeznaczona była dla kobiet ("für Damen"). Odznaczono nią 62 damy dworu.
Odznaczenia nadawane z tej samej okazji, a przeznaczone dla osób wojskowych i cywilnych niepracujących na dworze to Medal Jubileuszowy Pamiątkowy dla Sił Zbrojnych i Żandarmerii oraz Medal Jubileuszowy Pamiątkowy dla Cywilnych Funkcjonariuszów Państwowych.

</doc>
<doc id="4829505" url="https://pl.wikipedia.org/wiki?curid=4829505" title="Czampan">
Czampan

Czampan – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła tylko 1 mieszkańca.

</doc>
<doc id="4829513" url="https://pl.wikipedia.org/wiki?curid=4829513" title="Ward Keeler">
Ward Keeler

Ward Keeler (ur. 1949) – amerykański antropolog. Zajmuje się kulturą ekspresywną, płcią oraz hierarchią i jej wpływem na relacje społeczne, zwłaszcza w Indonezji i Birmie. Doktoryzował się na Uniwersytecie Chicagowskim, na podstawie rozprawy pt. "Father puppeteer".

</doc>
<doc id="4829524" url="https://pl.wikipedia.org/wiki?curid=4829524" title="Kathleen M. Adams">
Kathleen M. Adams

Kathleen M. Adams (ur. 1957) – amerykańska antropolog, profesor antropologii na Uniwersytecie Loyola w Chicago.
Ogłosiła szereg książek, m.in.: "Art as Politics: Re-crafting Identities, Tourism and Power in Tana Toraja", "Indonesia" (2006), "Home and Hegemony: Domestic Work and Identity Politics in South and Southeast Asia" (współautorstwo, 2000), "Everyday Life in Southeast Asia" (współautorstwo, 2011). Publikuje na łamach czasopism „American Ethnologist”, „Museum Anthropology”, „Cultural Survival Quarterly”, „Ethnology”, „Annals of Tourism Research”.
Doktorat z antropologii uzyskała na Uniwersytecie Waszyngtońskim.

</doc>
<doc id="4829526" url="https://pl.wikipedia.org/wiki?curid=4829526" title="Fundacja Słowo i Kropka">
Fundacja Słowo i Kropka

Fundacja Słowo i Kropka – polska fundacja z siedzibą w Poznaniu, działająca od 2017 roku. Od marca 2020 roku fundacja jest instytucją szkoleniową wpisaną w Rejestrze Instytucji Szkoleniowych (RIS).
Celem Fundacji jest popularyzacja czytania książek oraz słuchania audiobooków, słuchowisk, czy audycji poświęconych literaturze pięknej i popularnej. Ponadto fundacja wspiera rozwijanie umiejętności lektorskich poprzez czytanie przed mikrofonem książek, utworów literackich i popularnych oraz tekstów informacyjno-edukacyjnych. Zajmuje się też rejestrowaniem dźwiękowym bajek i powieści. Organizuje warsztaty i ćwiczenia.
Fundacja posiada własne studio nagrań oraz współpracuje z Wydawnictwem Skrzat.
Fundacja realizuje swoje cele przy współpracy Karoliny Wyrozumskiej i Anny Witoszek.
Cele statutowe.
Cele statutowe Fundacji:
Działalność.
Nasze Czytanie – projekt non profit zapoczątkowany z inicjatywy założycieli Fundacji Słowo i Kropka, jego celem jest popularyzowanie czytelnictwa, ułatwienie osobom niewidomym oraz niedowidzącym kontakt z literaturą polską i światową. Fundacja nagrywa w swoim studiu audiobooki bajek, legend, słuchowisk, które bezpłatnie udostępnia w Internecie. Honorowymi patronami projektu są Starosta powiatu poznańskiego oraz Marszałek województwa wielkopolskiego.
Nasze Czytanie – Lektury Szkolne – projekt non profit, polegający na nagrywaniu audiobooków, obowiązujących w Polsce lektur szkolnych. W styczniu 2020 roku fundacja zorganizowała zdalne nagrywanie lektur szkolnych. W akcji udział wzięli polscy lektorzy i lektorki, m.in.: Tomasz Knapik, Joanna Kołaczkowska, Dariusz Kamys, Anita Maroszek, Aneta Mazurek, Małgorzata Kościelniak, Wojciech Masacz, Jakub Urlich, Konrad Makowski, Agata Krawczyk, Janusz Zadura, Beata Kaczmarek, Aleksander Bromberek, Paweł Kot, Damian Warwas, Aleksandra Dzierżawska, Maciej Motylski, Grzegorz Kośmider, Paweł Wódczyński, Agnieszka Fajlhauer, Paulina Raczyło, Michał Rusnarczyk, Tekla Witoszek, Dariusz Wieteska, Leszek Wojtaszak, Alan Pavletta, Jakub Rutka, Krzysztof Baranowski, Krystyna Czubówna, Krzysztof Gadacz, Maciej Jabłoński, Katarzyna i Jarosław Juszkiewicz, Julita Lachowska, Alek Pawlikowski, Przemysław Strzałkowski, Maja Strzelczyk, Anna Szymańczyk, Wioleta Zalewska, Łukasz Klinke, Aleksandra Lis, Wojciech Masiak, Paweł Bukrewicz, Jarosław Łukomski, Janusz German, Łukasz Knopek Konopka, Mirella Rogoza-Biel, Tomasz Bartos, Artur Młyński, Michał Borejko, Rafał Żygiel, Dominika Sell-Kukułka, Jacek Brzostyński, Ireneusz Załóg, Magdalena Kropidłowska, Roch Siemianowski, Marcin Sołtyk. 12 sierpnia 2019 roku Prezydent Poznania, Jacek Jaśkowiak, objął ten projekt patronatem honorowym.
Od stycznia 2020 roku fundacja w ten sposób zrealizowała:
Seniorze usłysz i nagraj swój głos – projekt Fundacji Słowo i Kropka oraz Wydziału Nauk Politycznych i Dziennikarstwa Uniwersytetu im. Adama Mickiewicza w Poznaniu zrealizowany w czerwcu 2019 roku. W przedsięwzięciu udział wzięły osoby w wieku emerytalnym, które nagrywały legendy, podania i baśnie z Wielkopolski.
Warsztaty z emisji głosu w szkołach oraz instytucjach kultury powiatu poznańskiego – bezpłatne warsztaty z emisji głosu, ćwiczeń aparatu mowy oraz nagrywania tekstów.
Szlakiem legend Powiatowej 17 – projekt polegał na przeczytaniu i nagraniu wybranych legend powiatu poznańskiego przez znane osoby z regionu.
Militarne czytanie – akcja promująca czytanie przez pilotów samolotów F-16. Zrealizowana została w 16. Bazie Lotnictwa Taktycznego w Krzesinach. Piloci nagrali audiobooki bajek w kabinie samolotu F-16.

</doc>
<doc id="4829549" url="https://pl.wikipedia.org/wiki?curid=4829549" title="Kamienica przy ul. 3 Maja 3 w Sanoku">
Kamienica przy ul. 3 Maja 3 w Sanoku

Kamienica przy ul. 3 Maja 3 w Sanoku – budynek położony w Sanoku.
Historia.
Na zdobionym balkonie została umieszczona data 1890.
Przed 1914 w lokalu pod numerem 3 mieściła się koncesjonowana szkoła muzyki Józefa Federa. W latach 30. i podczas okupacji niemieckiej do końca 1944 pod numerem 3 istniał Dom Narodny wzgl. Narodna Torhowla.
Na fasadzie kamienicy 30 maja 1979 została odsłonięta tablica upamiętniająca Marsz Głodnych w Sanoku z 6 marca 1930, której projektantem i wykonawcą był Władysław Kandefer. Od lat 90. w Święto Pracy 1 maja pod tablicą z 1979 działacze lewicowi (początkowo SdRP, następnie SLD) corocznie składają kwiaty i oddają cześć protestującym.
W drugiej połowie XX wieku w kamienicy zamieszkiwały rodziny: Mariana Kutiaka (lokal na piętrze wraz z balkonem), Franciszka Knypla (kapelmistrz kolejowy). 
Budynek został wpisany do spisu zabytków Sanoka w 1972 (wówczas pod adresem 22 lipca 2) oraz do gminnego rejestru zabytków miasta Sanoka, opublikowanego w 2015.

</doc>
<doc id="4829550" url="https://pl.wikipedia.org/wiki?curid=4829550" title="Gerard von Afen">
Gerard von Afen

Gerard von Afen, Gerard von Affen, Gerhard von Afen (zm. 1428) – kupiec szczeciński, współorganizator wraz z Hansem Kerckhoffem powstania w Szczecinie w 1428 przeciwko wprowadzeniu podatków na walkę z husytami; po opanowaniu sytuacji w mieście przez patrycjat (z pomocą księcia szczecińskiego Kazimierza V), skazany na łamanie kołem.

</doc>
<doc id="4829551" url="https://pl.wikipedia.org/wiki?curid=4829551" title="Gerard von Affen">
Gerard von Affen



</doc>
<doc id="4829552" url="https://pl.wikipedia.org/wiki?curid=4829552" title="Gerhard von Afen">
Gerhard von Afen



</doc>
<doc id="4829553" url="https://pl.wikipedia.org/wiki?curid=4829553" title="Koczkodan mnisi">
Koczkodan mnisi

Koczkodan mnisi ("Cercopithecus roloway") – gatunek ssaka naczelnego z podrodziny koczkodanów (Cercopithecinae) w obrębie rodziny koczkodanowatych (Cercopithecidae). 
Zasięg występowania.
Koczkodan mnisi występuje w południowo-wschodnim Wybrzeżu Kości Słoniowej i południowo-zachodniej Ghanie; być może również w Togo.
Taksonomia.
Gatunek po raz pierwszy naukowo opisał w 1774 roku niemiecki przyrodnik Johann Christian Daniel von Schreber nadając mu nazwę "Simia roloway". Holotyp pochodził z Gwinei (Afryka Zachodnia). 
"C. roloway" należy do grupy gatunkowej "diana". Pośrednie cechy między "C. roloway" i "C. diana" zostały zaobserwowane w pobliżu rzeki Sassandra, gdzie pomarańczowe odcienie pośladków i wewnętrznej strony ud stają się głębsze, ale nie są pośrednie na brodzie ani na brwiach. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) samic 42–45 cm, samców 50–60 cm, długość ogona samic 70 cm, samców 85 cm; masa ciała samic 3,9 kg, samców 5,2 kg. 
Ekologia.
Żywią się głównie owocami oraz owadami. Żyją około 20 lat w warunkach naturalnych. 
Status.
Gatunek ten jest krytycznie zagrożony wyginięciem. W ciągu ostatnich stu lat populacja tych małp zmalała do 20% wcześniejszej wartości.

</doc>
<doc id="4829557" url="https://pl.wikipedia.org/wiki?curid=4829557" title="Hans Kerckhoff">
Hans Kerckhoff

Hans Kerckhoff, Hans Kerkhoff (zm. 1428) – rzeźnik szczeciński, wraz z Gerardem von Afenem współorganizator powstania w Szczecinie w 1428 przeciwko wprowadzeniu podatków na walkę z husytami; po opanowaniu sytuacji w mieście przez patrycjat (z pomocą księcia szczecińskiego Kazimierza V), skazany na łamanie kołem.

</doc>
<doc id="4829558" url="https://pl.wikipedia.org/wiki?curid=4829558" title="Hans Kerkhoff">
Hans Kerkhoff



</doc>
<doc id="4829562" url="https://pl.wikipedia.org/wiki?curid=4829562" title="Piero Rebaudengo">
Piero Rebaudengo

Piero Rebaudengo (ur. 13 września 1958 w Turynie) – włoski siatkarz, medalista igrzysk olimpijskich oraz działacz sportowy.
Życiorys.
Rebaudengo wraz z reprezentacją Włoch zdobył złoty medal na igrzyskach śródziemnomorskich 1983 w Casablance. Wystąpił na igrzyskach olimpijskich 1984 odbywających się w Los Angeles. Zagrał wówczas we wszystkich meczach turnieju, w tym w zwycięskim pojedynku o brąz z Kanadą. W reprezentacji rozegrał 186 meczów.
Był zawodnikiem włoskich klubów Pallavolo Torino, podczas gdy ten występował pod nazwami Klippan, Robe di Kappa, Kappa i Bistefani Torino, w latach 1976–1984 i w sezonie 1986/1987 oraz Santal Parma w latach 1984–1986. Czterokrotnie zdobywał mistrzostwo Włoch – w 1979, 1980, 1981 i 1984. Zwyciężał w Pucharze Europy Mistrzów Klubowych w 1980 i 1985 oraz w Pucharze Europy Zdobywców Pucharów 1984.
Z wykształcenia był farmaceutą i praktykował swój zawód przez pewien czas po zakończeniu kariery sportowej. Pełnił funkcję dyrektora zimowych igrzysk paraolimpijskich 2006 odbywających się w Turynie. W latach 2006-2013 był dyrektorem ds. wydarzeń sportowych w Międzynarodowej Federacji Piłki Siatkowej. Był delegatem technicznym FIVB podczas igrzysk w Pekinie 2008 i Londynie 2012. W latach 2014-2016 pełnił funkcję dyrektora generalnego klubu Blu Volley Werona. Następnie do 2019 był dyrektorem generalnym Serie A1 kobiet. W grudniu 2019 został dyrektorem generalnym Międzynarodowej Federacji Wspinaczki Sportowej.

</doc>
<doc id="4829563" url="https://pl.wikipedia.org/wiki?curid=4829563" title="Stourton (Staffordshire)">
Stourton (Staffordshire)

Stourton – osada w Anglii, w hrabstwie Staffordshire. Leży 3 km od Kinver. W 2018 miejscowość liczyła 518 mieszkańców.

</doc>
<doc id="4829565" url="https://pl.wikipedia.org/wiki?curid=4829565" title="Laughton-en-le-Morthen">
Laughton-en-le-Morthen



</doc>
<doc id="4829567" url="https://pl.wikipedia.org/wiki?curid=4829567" title="François Berléand">
François Berléand

François Berléand (ur. 22 kwietnia 1952 w Paryżu) – francuski aktor pochodzenia ormiańskiego.
Laureat Cezara dla najlepszego aktora w roli drugoplanowej za występ jako Maxime Nassieff w komediodramacie "Rodzinny interes" (1999). Był nominowany do tej nagrody dla najlepszego aktora za rolę Jean-Louisa Broustala w komediodramacie Guillaume Caneta "Mon idole" (2002) i dla najlepszego aktora w roli drugoplanowej jako dyrektor Rachin w dramacie "Pan od muzyki" (2004).

</doc>
<doc id="4829568" url="https://pl.wikipedia.org/wiki?curid=4829568" title="Walsham-le-Willows">
Walsham-le-Willows



</doc>
<doc id="4829570" url="https://pl.wikipedia.org/wiki?curid=4829570" title="Monika Jarosińska">
Monika Jarosińska

Monika Sylwia Jarosińska-Korzeniewska (ur. 28 maja 1974 w Będzinie) – polska aktorka i piosenkarka.
Życiorys.
W 1995 ukończyła Studium Aktorskie „Lart-Studio” w Krakowie, natomiast cztery lata później ukończyła studia na Wydziale Aktorskim w Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi.
W 2003 wystąpiła w teledysku do piosenki „Uciekasz mi” Marka Trandy.
W 2005 wraz z Zenonem Boczarem zgłosiła piosenkę „First Kiss" do wewnętrznych eliminacji do 50. Konkursu Piosenki Eurowizji. Utwór zajął 2. miejsce w głosowaniu panelu jurorskiego.

</doc>
<doc id="4829581" url="https://pl.wikipedia.org/wiki?curid=4829581" title="Keszawarz">
Keszawarz

Keszawarz – miasto w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyło 3538 mieszkańców.

</doc>
<doc id="4829582" url="https://pl.wikipedia.org/wiki?curid=4829582" title="Dariusz Ilnicki">
Dariusz Ilnicki

Dariusz Piotr Ilnicki – polski geograf, dr hab. nauk o Ziemi, adiunkt Instytutu Geografii i Rozwoju Regionalnego i prodziekan Wydziału Nauk o Ziemi i Kształtowania Środowiska Uniwersytetu Wrocławskiego.
Życiorys.
24 czerwca 1999 obronił pracę doktorską "Poziom i jakość życia ludności Dolnego Śląska ze szczególnym uwzględnieniem warunków mieszkaniowych", 19 listopada 2010 habilitował się na podstawie pracy zatytułowanej "Przestrzenne zróżnicowanie poziomu rozwoju usług w Polsce. Teoretyczne i praktyczne uwarunkowania badań". Został zatrudniony na stanowisku profesora nadzwyczajnego w Instytucie Turystyki i Rekreacji na Wydziale Wychowania Fizycznego Akademii Wychowania Fizycznego we Wrocławiu.
Piastuje funkcję adiunkta w Instytucie Geografii i Rozwoju Regionalnego, oraz piastował funkcję prodziekana na Wydziale Nauk o Ziemi i Kształtowania Środowiska Uniwersytetu Wrocławskiego.

</doc>
<doc id="4829583" url="https://pl.wikipedia.org/wiki?curid=4829583" title="Kościół św. Mateusza Apostoła w Bądkowie">
Kościół św. Mateusza Apostoła w Bądkowie

Kościół świętego Mateusza Apostoła – rzymskokatolicki kościół parafialny należący do parafii pod tym samym wezwaniem (dekanat bądkowski diecezji włocławskiej).
Świątynia została wzniesiona około 1312 roku, z tego czasu pochodzi część wschodnia (dawne: zakrystia, prezbiterium i nawa główna). W latach 1913-1921 Kościół został rozbudowany w stylu neogotyckim według projektu Jarosława Wojciechowskiego - od strony zachodniej została dobudowanoa nawa i wieża, średniowieczna nawa główna została przekształcona na prezbiterium, natomiast prezbiterium i zakrystia w zakrystię. W dniu 31 lipca 1921 roku kościół został konsekrowany przez biskupa Wojciecha Owczarka.
Budowla jest orientowana, znajduje się na niewielkim wzniesieniu w północnej części wsi. Jest otoczona starymi nasadzeniami i kamiennym murem. Świątynia posiada jedną nawę dwa przęsła, wieża jest umieszczona na osi, prezbiterium jest dwuprzęsłowe (dawniej była to nawa), zakrystia jest sześciokątna (dawniej było to prezbiterium), kościół posiada także małą dobudówkę (dawniej była to zakrystia). Świątynia została zbudowana na fundamencie ceglano-kamiennym, mury zewnętrzne są ceglane w wątku wendyjskim (część w stylu gotyckim) i polskim (część w stylu neogotyckim). We wnętrzu ściany są otynkowane i pokryte polichromią. Dawna zakrystia jest nakryta sklepieniem kolebkowym, dawne prezbiterium - sklepieniem pozornym, dawna nawa - kolebkowo-krzyżowym, nawa – kolebkowo-krzyżowym opartym na przyściennych filarach. Elewacja frontowa została zbudowana w latach 1912-1920, pośrodku znajduje się portal między dwoma kolumnami z piaskowca i z trójkątnym szczytem. Nad nim jest umieszczony wielouskokowy oculus nawiązujący do tradycji rozet w architekturze gotyku. Na osi portalu znajduje się dwukondygnacyjna, ośmiokątna wieża zakończona ceglanym gzymsem arkadowym i uskokowym dachem namiotowym.

</doc>
<doc id="4829585" url="https://pl.wikipedia.org/wiki?curid=4829585" title="Leszek Krzyszowski">
Leszek Krzyszowski

Leszek Krzyszowski (ur. 23 czerwca 1935 w Samborze, zm. 13 lutego 2012 w Zielonej Górze) – polski artysta i rzeźbiarz. Ukończył studia na Wydziale Rzeźby poznańskiej Państwowej Wyższej Szkoły Sztuk Plastycznych, pod kierunkiem prof. Bazylego Wojtowicza. Związany z Zieloną Górą od początku lat 60 XX wieku. Specjalizacją artysty były monumenty wojenne oraz duże założenia monumentalno-pomnikowe. Jego najbardziej znanym dziełem jest rzeźba "Winiarki" na zielonogórskim Wzgórzu Winnym. Innym, równie ważnym dziełem, jest popiersie rzemieślnika Kazimierza Lisowskiego na dziedzińcu Elżbietanek przy ul. Wojska Polskiego. Był również znanym i jednym z najlepszych artystów w dziedzinie medalierstwa.
Twórczość i nagrody.
Krzyszowski stworzył wiele rzeźb-pomników, które znajdują się m.in. w: Zielonej Górze, Gorzowie Wlkp., Nowej Soli, Wschowie, Opalenicy.
Najważniejsze osiągnięcia artystyczne uzyskał w dziedzinie medalierstwa. W Europie i na świecie, Krzyszowski znany był głównie dzięki medalom, których wykonał ok. 200. W zbiorach Gabinetu Numizmatycznego Muzeum Ziemi Lubuskiej znajduje się ponad 100 medali tego artysty. Oprócz tego, w zielonogórskim muzeum w Galerii Autorskiej podziwiać można było prezentowane w niej prace o najmniejszych formach rzeźbiarskich w różnorodnej tematyce: medale poświęcone wybitnym osobistościom, artystom, naukowcom, upamiętniające ważne wydarzenia historyczne, związane z regionem, jubileusze, imprezy kulturalne.
Twórczość Krzyszowskiego charakteryzuje wysoki poziom artystyczny, czego dowodem były liczne nagrody i wyróżnienia, które otrzymał w konkursach międzynarodowych i krajowych.
Winiarka.
Rzeźba "Winiarka" jest jednym z najbardziej znanych dzieł rzeźbiarza. "S"tanęła w połowie lat 60 na Wzgórzu Winnym nieopodal Palmiarni. Była pierwszą plenerową rzeźbą w mieście po wojnie.
Winiarka Krzyszowskiego jest w stylu modernistycznym, w nurcie wyznaczonym przez Henry'ego Moore'a, jednego z najważniejszych rzeźbiarzy awangardowych XX w. Krzyszowski niczym sławny Brytyjczyk zastosował nowoczesną prostotę, dużo prześwitów, ulotności, grę detalem.
Żelbetonowa figura, autorstwa Leszka Krzyszowskiego, utrzymana jest w nowoczesnej (oczywiście z perspektywy lat 60.), modernistycznej stylistyce; w niczym nie przypomina rzeźb socrealistycznych, nawiązuje raczej do nowej figuracji. Postać kobiety pielęgnującej winorośle łączy w sobie nieortodoksyjny realizm i abstrakcję. Jest to także pierwsza polska rzeźba odnosząca się do winiarskich tradycji Zielonej Góry.

</doc>
<doc id="4829587" url="https://pl.wikipedia.org/wiki?curid=4829587" title="Ghare Ghojunlu">
Ghare Ghojunlu

Ghare Ghojunlu – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 791 mieszkańców.

</doc>
<doc id="4829588" url="https://pl.wikipedia.org/wiki?curid=4829588" title="Viktoria-Brześć">
Viktoria-Brześć

Viktoria-Brześć – białoruski żeński klub piłki ręcznej z Brześćia. Występuje w Superlidze-Parimatch. Sezon 2019/20 drużyna skończyła na 4 miejscu z 7 drużyn.
Historia.
Sukcesy.
Mistrzostwa Białorusi w piłce ręcznej kobiet:
Puchar Białorusi w piłce ręcznej kobiet:
EHF Challenge Cup:
Awans do Pucharów Europejskich:
Turniej Bożonarodzeniowy w Brześciu:
II Międzynarodowy Turniej Piłki Ręcznej w Warszawie:

</doc>
<doc id="4829589" url="https://pl.wikipedia.org/wiki?curid=4829589" title="Aghczelu">
Aghczelu

Aghczelu – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 437 mieszkańców.

</doc>
<doc id="4829590" url="https://pl.wikipedia.org/wiki?curid=4829590" title="Czesław Rzedzicki">
Czesław Rzedzicki

Czesław Rzedzicki (ur. 5 stycznia 1896 w Trzcińcu, zm. 6 listopada 1989) – pułkownik piechoty Wojska Polskiego, kawaler Orderu Virtuti Militari.
Życiorys.
Urodził się 5 stycznia 1896 we wsi Trzciniec, w pow. lubelskim, w rodzinie Walentego.
Do 1924 pełnił służbę w 28 Pułku Piechoty w Łodzi. W jego szeregach walczył na wojnie z bolszewikami. 3 maja 1922 został zweryfikowany w stopniu kapitana ze starszeństwem z 1 czerwca 1919 i 773. lokatą w korpusie oficerów piechoty. W 1924 został przeniesiony do 19 Pułku Piechoty we Lwowie. 12 kwietnia 1927 został mianowany majorem ze starszeństwem z 1 stycznia 1927 i 36. lokatą w korpusie oficerów piechoty. W następnym miesiącu został przeniesiony do 26 Pułku Piechoty we Lwowie na stanowisko dowódcy I batalionu. W styczniu 1931 został przeniesiony z Centralnej Szkoły Strzelniczej w Toruniu do Centrum Wyszkolenia Piechoty w Rembertowie, w którym wykładał taktykę piechoty. W kwietniu 1934 został przeniesiony do Korpusu Ochrony Pogranicza na stanowisko dowódcy Batalionu KOP „Podświle”.
27 czerwca 1935 został mianowany podpułkownikiem ze starszeństwem z 1 stycznia 1935 i 16. lokatą w korpusie oficerów piechoty. W marcu 1939 pełnił służbę w Ośrodku Wyszkolenia Rezerw Piechoty w Różanie na stanowisku zastępcy komendanta i jednocześnie dowódcy batalionu manewrowego.
W sierpniu 1939, w czasie mobilizacji, objął dowództwo rezerwowego 115 Pułku Piechoty. Na jego czele walczył w kampanii wrześniowej. Bronił przedmościa Różan. 7 września został ranny. W latach 1940–1941 był dowódcą 12 Batalionu Kadrowego Strzelców należącego do 4 Brygady Kadrowej Strzelców. W 1945, w stopniu pułkownika, był komendantem Centrum Wyszkolenia Piechoty w Perth w Szkocji. 9 grudnia 1959 otrzymał brytyjskie obywatelstwo. Był wówczas urzędnikiem zamieszkałym w Londynie.

</doc>
<doc id="4829591" url="https://pl.wikipedia.org/wiki?curid=4829591" title="Jacek Szczepański (geolog)">
Jacek Szczepański (geolog)

Jacek Szczepański – polski geolog, dr hab. nauk o Ziemi, adiunkt Instytutu Nauk Geologicznych Wydziału Nauk o Ziemi i Kształtowania Środowiska Uniwersytetu Wrocławskiego.
Życiorys.
27 maja 1999 obronił pracę doktorską "Mikrostrukturalna i petrologiczna charakterystyka warstw z Jeglowej w krystaliniku Wzgórz Strzelińskich", 21 czerwca 2011 habilitował się na podstawie pracy zatytułowanej "Proweniencja i ewolucja tektonometamorficzna serii suprakrustalnej w krystalniku Gór Bystrzyckich". Piastuje funkcję adiunkta w Instytucie Nauk Geologicznych na Wydziale Nauk o Ziemi i Kształtowania Środowiska Uniwersytetu Wrocławskiego.
Był członkiem Zespołu Nauk Przyrodniczych oraz Rolniczych, Leśnych i Weterynaryjnych Polskiej Komisji Akredytacyjnej.

</doc>
<doc id="4829593" url="https://pl.wikipedia.org/wiki?curid=4829593" title="Patryk Szysz">
Patryk Szysz

Patryk Szysz (ur. 1 kwietnia 1998 w Lublinie) – polski piłkarz występujący na pozycji napastnika w tureckim klubie İstanbul Başakşehir. 
Kariera klubowa.
Absolwent Akademickiego Liceum Mistrzostwa Sportowego WSEI w Lublinie. Jest wychowankiem Górnika Łęczna. Początkowo występował w zespołach juniorskich i drużynie rezerw Górnika. Sezon 2016/2017 Szysz spędził na wypożyczeniu w Motorze Lublin, a 10 stycznia 2019 podpisał 4-letni kontrakt z Zagłębiem Lubin, występującym w Ekstraklasie. W sezonie 2022/2023 został zawodnikiem tureckiego klubu İstanbul Başakşehir.
Kariera reprezentacyjna.
We wrześniu 2019 roku Szysz został powołany przez Czesława Michniewicza do Polski U-21 na mecze eliminacyjne do Mistrzostw Europy U-21 w Piłce Nożnej 2021 z Łotwą i Estonią. W listopadzie 2019 roku Szysz ponownie otrzymał powołanie do zespołu do lat 21 w którym 18 listopada 2019 rozegrał spotkanie towarzyskie z Czarnogórą.

</doc>
<doc id="4829595" url="https://pl.wikipedia.org/wiki?curid=4829595" title="Sri Lankabhimanya">
Sri Lankabhimanya



</doc>
<doc id="4829608" url="https://pl.wikipedia.org/wiki?curid=4829608" title="Klemen Bečan">
Klemen Bečan

Klemen Bečan (ur. 14 sierpnia 1982 w Kranju) – słoweński wspinacz sportowy. Specjalizował się w boulderingu, prowadzeniu oraz we wspinaczce na szybkość. Dwukrotny mistrz światowych igrzysk wojskowych we wspinaczce sportowej w konkurencji prowadzenie z 2010 i z 2013 roku.
Kariera.
W 2010 we włoskiej Dolinie Aosty "(Courmayeur)" podczas Zimowych igrzysk wojskowych zdobył złoty medal w prowadzeniu. Na kolejnych wojskowych igrzyskach we francuskim Courmayeur w 2013 obronił złoty medal w prowadzeniu oraz zdobył srebrny we wspinaczce na szybkość, a w boulderingu brązowy.
Wielokrotny uczestnik festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie był zapraszany przez organizatora zawodów.

</doc>
<doc id="4829609" url="https://pl.wikipedia.org/wiki?curid=4829609" title="Sa’idabad">
Sa’idabad

Sa’idabad – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 407 mieszkańców.

</doc>
<doc id="4829610" url="https://pl.wikipedia.org/wiki?curid=4829610" title="Ahmadabad (Iran)">
Ahmadabad (Iran)

Ahmadabad – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 1717 mieszkańców.

</doc>
<doc id="4829616" url="https://pl.wikipedia.org/wiki?curid=4829616" title="Aghcze Masdżed">
Aghcze Masdżed

Aghcze Masdżed – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 788 mieszkańców.

</doc>
<doc id="4829617" url="https://pl.wikipedia.org/wiki?curid=4829617" title="Randall Bartz">
Randall Bartz

Randall Earl „Randy” Bartz (ur. 7 października 1968 w Roseville) – amerykański łyżwiarz szybki specjalizujący się w short tracku, srebrny medalista igrzysk olimpijskich, brązowy medalista uniwersjady.
W lutym 1994 roku wystąpił na igrzyskach olimpijskich w Lillehammer. Zdobył srebrny medal olimpijski w biegu sztafetowym (amerykańską sztafetę stanowili poza nim John Coyle, Eric Flaim i Andrew Gabel).
W 1993 roku w Zakopanem zdobył brązowy medal zimowej uniwersjady w biegu sztafetowym. W 1990 roku zajął 37. miejsce, a w 1994 roku 19. pozycję w wieloboju podczas mistrzostw świata w short tracku. W 1994 roku uplasował się na 4. miejscu w drużynowych mistrzostwach świata.

</doc>
<doc id="4829618" url="https://pl.wikipedia.org/wiki?curid=4829618" title="Randy Bartz">
Randy Bartz



</doc>
<doc id="4829620" url="https://pl.wikipedia.org/wiki?curid=4829620" title="Kraków Prądnik Czerwony">
Kraków Prądnik Czerwony

Kraków Prądnik Czerwony – planowany przystanek osobowy zlokalizowany na granicy krakowskich dzielnic: Prądnik Czerwony i Prądnik Biały, przy wiaduktach w ciągu ulic Węgrzeckiej i Reduty oraz w pobliżu ulic Meiera i Powstańców.
Opis obiektu.
Przystanek będzie wyposażony w:
Tuż obok przystanku ma znajdować się parkingi P&amp;R i K&amp;R, zatoka autobusowa, postoje TAXI i wiaty rowerowe.

</doc>
<doc id="4829621" url="https://pl.wikipedia.org/wiki?curid=4829621" title="Hejdarabad (Szahin Deż)">
Hejdarabad (Szahin Deż)

Hejdarabad – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 41 mieszkańców.

</doc>
<doc id="4829626" url="https://pl.wikipedia.org/wiki?curid=4829626" title="Marco Negri (siatkarz)">
Marco Negri (siatkarz)

Marco Negri (ur. 24 maja 1955 w Mantui) – włoski siatkarz, medalista igrzysk olimpijskich i mistrzostw świata.
Życiorys.
Negri zadebiutował w reprezentacji Włoch 24 września 1975 w przegranym meczu towarzyskim z Polską. Wystąpił na igrzyskach olimpijskich 1976 odbywających się w Montrealu. Wystąpił wtedy we wszystkich spotkaniach. Włosi, którzy przegrali wszystkie mecze zajęli 8. miejsce w swoim pierwszym siatkarskim turnieju olimpijskim. Wywalczył srebro podczas mistrzostw świata 1978 rozgrywanych w jego ojczyźnie. Zdobył złoty medal na igrzyskach śródziemnomorskich 1983 w Casablance. Reprezentował Włochy na igrzyskach olimpijskich 1984 w Los Angeles. Zagrał w dwóch z czterech meczach fazy grupowej oraz w półfinale, który był jego ostatnim meczem w reprezentacji. W kadrze narodowej rozegrał ich 244. Jego zespół zdobył brąz po zwycięskim pojedynku z Kanadą.
Był zawodnikiem włoskich klubów Lubiam Bologna (1972–1974), Denicotin Cesenatico (1974–1976), Ipe / Santal Parma (1976–1977, 1980–1985), Edilcuoghi Sassuolo (1977–1980) i Burro Virgilio Mantova (1985–1989). W 1982 i 1983 zdobył mistrzostwo Włoch i tryumfował w pucharze Włoch. Zwyciężał w Pucharze Europy Mistrzów Klubowych w 1984 i 1985.

</doc>
<doc id="4829629" url="https://pl.wikipedia.org/wiki?curid=4829629" title="Mistrzostwa Polski w kolarstwie torowym – keirin mężczyzn">
Mistrzostwa Polski w kolarstwie torowym – keirin mężczyzn

Mistrzostwa Polski w kolarstwie torowym w konkurencji keirin mężczyzn odbywają się od 1999.

</doc>
<doc id="4829630" url="https://pl.wikipedia.org/wiki?curid=4829630" title="Marco Negri">
Marco Negri



</doc>
<doc id="4829632" url="https://pl.wikipedia.org/wiki?curid=4829632" title="Szkoła Podstawowa nr 1 z Oddziałami Integracyjnymi im. Kawalerów Orderu Uśmiechu w Przasnyszu">
Szkoła Podstawowa nr 1 z Oddziałami Integracyjnymi im. Kawalerów Orderu Uśmiechu w Przasnyszu

Szkoła Podstawowa nr 1 z Oddziałami Integracyjnymi im. Kawalerów Orderu Uśmiechu w Przasnyszu – placówka oświatowa powstała w 1918 r. jako Szkoła Powszechna w Przasnyszu. Przeobrażała się na przestrzeni ponad 100 lat, obecnie jako Szkoła Podstawowa nr 1 usytuowana jest przy ul. Żwirki i Wigury 4 i ul. Szkolnej 2.
Historia.
Geneza.
W 1918 r. po odzyskaniu niepodległości powstała Szkoła Powszechna w Przasnyszu. Nie miała własnego lokalu, izby lekcyjne znajdowały się w domach prywatnych, dlatego powstała inicjatywa wybudowania szkoły. 10 maja 1924 r. z inicjatywy burmistrza Bronisława Matuszewskiego i społeczeństwa odbyło się uroczyste otwarcie placówki, podczas którego był obecny prezydent Rzeczypospolitej Stanisław Wojciechowski. Szkoła Powszechna znajdowała się przy ulicy Błonie i była szkołą siedmioklasową, kierowana najpierw przez Henryka Kempę, a po jego odejściu przez Stanisława Deptałę. W 1930 r. odbyła się wizyta ostatniego prezydenta Rzeczypospolitej Ignacego Mościckiego, nastąpiło nadanie placówce jego imienia z nazwą Siedmioklasowa Publiczna Szkoła Powszechna im. Prezydenta Ignacego Mościckiego. 3 września 1939 r. do miasta wkroczyły wojska niemieckie 12 Dywizji Piechoty, które jako nieprzyjacielskie operowały w bitwie pod Mławą. Budynek szkoły został zajęty przez okupanta i przeznaczony na szpital dla wojska. Wiosną 1940 r. aresztowano wielu nauczycieli szkoły, wywieziono ich do obozów koncentracyjnych w Dachau, Mauthausen oraz do obozów pracy przymusowej w Prusach, gdzie zginęli w tych miejscach. Szkoła nie funkcjonowała, jednak nauczyciele zrzeszeni w Tajnej Organizacji Nauczycielskiej, narażając własne życie, uczyli na tajnych kompletach.
Szkoła w latach 1945–1974.
Po wyzwoleniu spod okupacji hitlerowskiej w styczniu 1945 r. w Przasnyszu przystąpiono do organizacji szkolnictwa w mieście. Zdewastowany budynek szkoły był remontowany i porządkowany. Pierwszym kierownikiem szkoły został Kazimierz Milewski, a po nim Jan Bukowski, Jan Mach, a po nim Józef Murawski. 1 września 1948 r. przy Szkole Powszechnej nr 1 powstała jeszcze jedna placówka oświatowa – Publiczna Średnia Szkoła Zawodowa, której dyrektorem został kierownik Szkoły nr 1 Jan Bukowski. W 1949 r. po powołaniu Komitetów Rodzicielskich i Opiekuńczych, Szkoła nr 1 przyjęła opiekę Powiatowego Przedsiębiorstwa Budowlanego w Przasnyszu. W 1951 r. powstał Centralny Ośrodek Doskonalenia Kadr Oświatowych, a szkołą bazową została Szkoła nr 1, Aleksander Drwęcki został powołany na instruktora metodycznego fizyki i chemii. W 1952 r. zarządzeniem Ministra Oświaty "Szkoła Powszechna" została zamieniona na Szkołę Podstawową nr 1. W 1959 r. Komitet Opiekuńczy Szkoły – "Przasnyskie Przedsiębiorstwo Budowlane" – ufundował szkole sztandar. W 1958 r. 64 Pułk Szkolny zadeklarował opiekę nad szkołą jako komitet opiekuńczy. W latach 1961–1963 niektóre klasy Szkoły funkcjonowały w budynku koszarowym 64 Pułku Szkolnego przy ul. Makowskiej. W 1961 r. w związku z powołaniem Powiatowych Ośrodków Metodycznych Szkoła Podstawowa nr 1 stała się placówką bazową Ośrodka Metodycznego, którego kierownikiem został Aleksander Drwęcki.
1 września 1962 r. oddano do użytku nowy budynek szkoły przy ulicy Żwirki i Wigury. W 1963 r. szkoła przyjęła nazwę: Szkoła Podstawowa nr 1 im. Władysława Broniewskiego. Dyrektorem szkoły został Stanisław Nałęcz. Szkoła otrzymała również status szkoły wiodącej, a nadzór nad działalnością wiodącą władze szkolne powierzyły Aleksandrowi Drwęckiemu, kierownikowi Ośrodka Metodycznego. Komitetem opiekuńczym szkoły został 2 Ośrodek Radioelektroniczny. Nastąpiła zmiana organizacji szkoły z siedmioklasowej na ośmioklasową. W 1969 r. szczep harcerski przy szkole liczył 128 harcerzy i 110 zuchów pod komendą szczepowego Franciszka Młodzianowskiego, SKS prowadzony był przez Andrzeja Szczepańskiego. W 1972 r. zmarł płk Lesław Klisowski, który był przewodniczącym Komitetu Opiekuńczego.
Szkoła w latach 1975–1989.
W 1975 r. odszedł dyrektor Stanisław Nałęcz, miejskim dyrektorem szkół został mianowany Jan Kaczyński. 26 maja 1977 r. w gabinecie dyrektora zdarzył się tragiczny wypadek: wybuchł granat bojowy, który miał być eksponatem. Zginął młody żołnierz z Krakowa, który odbywał zasadniczą służbę w 2 Pułku Rozpoznania Radioelektronicznego. W szpitalu, po 10 tygodniach, nie odzyskawszy przytomności, zmarł wicedyrektor Krynicki. Ranny został również drugi żołnierz oraz uczennica Małgorzata Piastun, która w wyniku doznanych urazów, porusza się przy pomocy wózka inwalidzkiego. Od roku 1978 funkcję dyrektora szkoły objęła Zofia Sękowska. 13 grudnia 1981 r. do 3 stycznia 1982 r. zawieszono działalność związków zawodowych ZNP i „Solidarność” w związku ze stanem wojennym. 4 stycznia 1982 r. wznowiono lekcje. 22 kwietnia 1985 r. w wieku 46 lat zmarła dyrektorka szkoły Zofia Sękowska. W latach 1985–1996 funkcję dyrektora szkoły pełniła Honorata Makowska. W roku 1989 nastąpiły zmiany w polskiej szkole, a tym samym i w przasnyskiej jedynce. Wprowadzono zmienione programy ze wszystkich przedmiotów nauczania, do szkół powróciła religia.
Szkoła w latach 1990–2010.
W 1990 r. powstało międzyszkolne koło NSZ „Solidarność”, którego przewodniczącym został Tomasz Osowski ("nauczyciel Szkoły Podstawowej nr 3"), zapisało się pięciu nauczycieli Szkoły nr 1 do nowego związku. 1 stycznia 1996 r. szkoły podstawowe, w tym jedynka przeszły pod opiekę samorządów terytorialnych. Nadzór pedagogiczny pozostał przy Kuratorium Oświaty i Wychowania. Od stycznia 1993 r. oddziały przedszkolne znalazły się pod zarządem Burmistrza miasta Przasnysza. W 1996 r. w związku z nie rozstrzygnięciem konkursu na dyrektora, gdyż żaden z dwóch kandydatów nie otrzymał wymaganej ilości głosów, Rada Miejska powołała na stanowisko dyrektora szkoły Arkadiusza Siejkę, nauczyciela Szkoły Podstawowej nr 2.
W końcu lat 90. XX wieku rozpoczął się okres przygotowań do gruntownej reformy oświaty, w wyniku której przez dwa lata Szkoła funkcjonowała jako Zespół Szkół obejmujący szkołę podstawową i gimnazjum. W 1998 r. Szkoła Podstawowa nr 1 w Przasnyszu obchodziła swoje 80-lecie. W latach 1999–2002 realizowano europejski program „Sokrates Comenius”, co spowodowało nawiązanie kontaktów ze szkołami z Portugalii, Czech i Austrii. W latach 2000–2001 utworzono pierwszą klasę integracyjną. Powstawały kolejne oddziały z uczniami niepełnosprawnymi. W roku szkolnym 2004/2005 Szkoła uzyskała tytuł: „Szkoła z klasą”. W latach 2007–2010 były realizowane w placówce integracyjne projekty. W 2008 r. Szkoła Podstawowa nr 1 w Przasnyszu, w 90. rocznicę istnienia, uzyskała nowego patrona: Kawalerów Orderu Uśmiechu. W tym okresie uczyło się w niej 723 dzieci, które były pod opieką 59 nauczycieli oraz 15 pracowników administracji i obsługi.
Szkoła w latach 2010–2020.
W latach 2010–2019 nastąpił okres intensywnej modernizacji, zakupu wielu pomocy dydaktycznych, które miały i mają na celu ułatwienie pracy uczniom, nauczycielom, pracownikom obsługi, rodzicom. 11 kwietnia 2014 r. odbyło się uroczyste otwarcie nowo wybudowanej hali sportowej przy Szkole Podstawowej nr 1. 29 października 2018 r. odbyły się obchody 100-lecia Szkoły Podstawowej nr 1 z Oddziałami Integracyjnymi im. Kawalerów Orderu Uśmiechu w Przasnyszu. W tym samym roku w drodze konkursu, stanowisko dyrektora na kolejnych pięć lat zostało powierzone Arkadiuszowi Siejce. W 2019 r. w szkole zatrudnionych było 65 nauczycieli, 18 pracowników administracji i obsługi. Szkoła ma 28 oddziałów szkolnych i jeden oddział przedszkolny. Placówka zajmuje dwa budynki: przy ul. Żwirki i Wigury i przy ul. Szkolnej. Dyrektorem jest mgr Arkadiusz Siejka, wicedyrektorzy: mgr Justyna Kaliszewska, mgr Katarzyna Pocztowska.
Charakterystyka Szkoły.
Infrastruktura.
Szkoła Podstawowa nr 1 z Oddziałami Integracyjnymi im. Kawalerów Orderu Uśmiechu w Przasnyszu mieści się przy dwóch obiektach: ul. Żwirki i Wigury 4 i ul. Szkolna 2.
Zabudowa Szkoły.
W skład zabudowy wchodzą:
Odznaczenia, wyróżnienia.
Na przestrzeni lat uczniowie Szkoły byli wyróżniani, odnosili i odnoszą wiele sukcesów, w tym między innymi:
Absolwenci.
Na przestrzeni ponad 100 lat Szkołę ukończyło wielu absolwentów, w tym między innymi:
Osoby związane ze Szkołą.
Ze Szkołą Powszechną z 1918 r., Siedmioklasową Publiczną Szkołą Powszechną im. Prezydenta Ignacego Mościckiego z 1930 r., Szkołą Podstawową nr 1 im. Władysława Broniewskiego z 1963 r., po Szkołę Podstawową nr 1 z Oddziałami Integracyjnymi im. Kawalerów Orderu Uśmiechu w Przasnyszu z 2020 – było i jest związanych wiele osób. Między innymi byli to i są:

</doc>
<doc id="4829635" url="https://pl.wikipedia.org/wiki?curid=4829635" title="RAF St Eval">
RAF St Eval

RAF St Eval – baza lotnicza Royal Air Force funkcjonująca w latach 1939–1959, podlegająca dowództwu RAF Coastal Command, zlokalizowaną na terenie wioski St Eval w Kornwalii.
Historia bazy.
Budowa bazy.
Plan rozwoju RAF z lat 30. przewidywał istnienie baz umożliwiających lotnicze patrole przeciw okrętom podwodnym i nawodnym u południowo-zachodnich wybrzeży Anglii. Prace nad budową bazy rozpoczęto w 1938, burząc wioskę St Eval. Przetrwał tylko kościół przejęty przez RAF jako kościół, który nadal istnieje. Baza została otwarta 2 października 1939.
Bitwa o Anglię.
W czerwcu 1940 baza stała się kwaterą główną dowództwa RAF Fighter Command podczas Bitwy o Anglię. Stacjonowały w niej myśliwce: Supermarine Spitfire, Hawker Hurricane i Bristol Blenheim biorące udział w bitwie. Lotnisko latem 1940 i z początkiem 1941 było kilkakrotnie bombardowane przez Luftwaffe w nocnych nalotach, co spowodowało znaczne szkody i straty. Podobnie naloty w maju 1942 przyniosły zniszczenia budynków i samolotów. Dla obrony baza została wyposażona w urządzenie wysyłające w powietrze stalową kurtynę opadającą na spadochronach. Miało to na celu rozbicie wrogich samolotów i spowodowanie ich awarii, ale urządzenie to zawiodło.
Aktywność operacyjna.
Od grudnia 1940 do końca wojny z bazy wykonywano loty meteorologiczne oraz fotograficzne misje rozpoznawcze. 
W dniu 6 kwietnia 1941 bombowiec torpedowy Beaufort z bazy St Eval rozpoczął atak na niemiecki pancernik Gneisenau stojący w porcie Brest. Zdołał wystrzelić torpedę z bliskiej odległości, ale został zestrzelony. Jednak pancernik został poważnie uszkodzony poniżej linii wodnej i musiał wrócić do doku w celu naprawy. 
Latem 17 lipca 1942 61 Eskadra RAF odnotowała pierwsze w grupie RAF Bomber Command niepodważalne zniszczenie U-boota w Zatoce Biskajskiej.
Od października 1942 w bazie stacjonowały eskadry amerykańskie z zadaniem patrolowania Zatoki Biskajskiej w poszukiwaniu U-bootów. Bombowce Consolidated B-24 Liberator były wyposażone w radary i inny sprzęt do wykrywania okrętów podwodnych. Najskuteczniejsze patrole przeprowadzono w dniach 18 lipca - 2 sierpnia 1943, po których Niemcy unikali wynurzania się w ciągu dnia. 
Wypadek w St Eval.
W sierpniu 1943 Whitley i Liberator zderzyli się na wybiegu. Whitley zapalił się, co po wybuchu ładunków głębinowych spowodowało ogromną eksplozję oraz utratę samolotu i załóg. Kolizja była częściowo wynikiem złego układu pasa startowego, z martwym punktem, który ukrywał jeden samolot przed drugim.
1944 - koniec wojny.
Znaczenie bazy St Eval było tak istotne, że na początku 1944 zainstalowano w celu rozpraszania mgły wokół pasa. Baza była też wykorzystywana podczas alianckiej inwazji na Europę. Wobec zmniejszenia zagrożenia ze strony U-bootów, na jesieni 1944 baza straciła na znaczeniu.
Dywizjon 304.
Dywizjon 304 przebywał w bazie w okresie 6 marca do 9 lipca 1945 patrolując obszar południowo-zachodniego podejścia do Wysp Brytyjskich i Irlandii oraz Kanału Świętego Jerzego.
Po II wojnie światowej.
Baza była nadal wykorzystywana do patroli morskich oraz do akcji poszukiwawczo-ratowniczych. Stacja została zamknięta 6 marca 1959 .
W bazie znajduje się stacja nadajnika wysokiej częstotliwości stanowiąca część usługi łączności podległej Ministerstwu Obrony.
Znaczna część podstawowej struktury lotniska nadal istnieje. Nowa wioska St Eval została zbudowana po wschodniej stronie bazy. 
Upamiętnienie.
W bazie stoi pomnik pamięci załóg startujących i poległych w latach 1939-1959 – z boku lista dywizjonów, na końcu listy 304. 

</doc>
<doc id="4829637" url="https://pl.wikipedia.org/wiki?curid=4829637" title="Kontrymowszczyzna">
Kontrymowszczyzna

Kontrymowszczyzna (; ) – wieś na Białorusi, w obwodzie grodzieńskim, w rejonie werenowskim, w sielsowiecie Konwaliszki, przy granicy z Litwą. 
W dwudziestoleciu międzywojennym leżała w Polsce, w województwie nowogródzkim, w powiecie lidzkim, w gminie Bieniakonie.

</doc>
<doc id="4829638" url="https://pl.wikipedia.org/wiki?curid=4829638" title="Mistrzostwa Polski w kolarstwie torowym – keirin kobiet">
Mistrzostwa Polski w kolarstwie torowym – keirin kobiet

Mistrzostwa Polski w kolarstwie torowym w konkurencji keirin kobiet odbywają się od 2003.

</doc>
<doc id="4829645" url="https://pl.wikipedia.org/wiki?curid=4829645" title="Jerzy Sobotka">
Jerzy Sobotka

Jerzy Sobotka – polski geofizyk, dr hab. nauk o Ziemi, profesor nadzwyczajny Instytutu Nauk Geologicznych Wydziału Nauk o Ziemi i Kształtowania Środowiska Uniwersytetu Wrocławskiego.
Życiorys.
Obronił pracę habilitacyjną 22 stycznia 2007 roku. Habilitował się na podstawie pracy zatytułowanej "Zastosowanie zjawisk interakcji pól akustycznych i elektrycznych w diagnostyce skał zbiornikowych oraz poszukiwaniu złóż węglowodorów". Piastuje funkcję profesora nadzwyczajnego w Instytucie Nauk Geologicznych na Wydziale Nauk o Ziemi i Kształtowania Środowiska Uniwersytetu Wrocławskiego.

</doc>
<doc id="4829647" url="https://pl.wikipedia.org/wiki?curid=4829647" title="Synagoga w Warszawie-Rembertowie">
Synagoga w Warszawie-Rembertowie



</doc>
<doc id="4829653" url="https://pl.wikipedia.org/wiki?curid=4829653" title="Mistrzostwa Polski w kolarstwie torowym – scratch mężczyzn">
Mistrzostwa Polski w kolarstwie torowym – scratch mężczyzn

Mistrzostwa Polski w kolarstwie torowym w konkurencji scratch mężczyzn odbywają się od 2005.

</doc>
<doc id="4829654" url="https://pl.wikipedia.org/wiki?curid=4829654" title="John Silver">
John Silver

John Silver (ur. w 1950 r.) – drugi perkusista brytyjskiego zespołu Genesis, który zastąpił Chrisa Stewarta w czerwcu 1968 roku. Uczestniczył w nagraniu pierwszego albumu grupy "From Genesis to Revelation" i był jej członkiem przez rok, do września 1969 roku, kiedy wyjechał na studia do USA i został zastąpiony przez Johna Mayhew.
Muzycy zespołu Anthony Philips i Mike Rutherford skomponowali na jego pożegnanie piosenkę "Silver Song", która jednak nigdy nie została wydana na oficjalnej płycie. Wersja demo utworu dostępna jest tylko na kompaktowej reedycji albumu Philipsa "Private Parts And Pieces".

</doc>
<doc id="4829658" url="https://pl.wikipedia.org/wiki?curid=4829658" title="Ghare Bolagh-e Olja">
Ghare Bolagh-e Olja

Ghare Bolagh-e Olja – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 200 mieszkańców.

</doc>
<doc id="4829659" url="https://pl.wikipedia.org/wiki?curid=4829659" title="Aliczin">
Aliczin

Aliczin – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 389 mieszkańców.

</doc>
<doc id="4829660" url="https://pl.wikipedia.org/wiki?curid=4829660" title="Mistrzostwa Polski w kolarstwie torowym – scratch kobiet">
Mistrzostwa Polski w kolarstwie torowym – scratch kobiet

Mistrzostwa Polski w kolarstwie torowym w konkurencji scratch kobiet odbywają się od 2005. Nie odbyły się w 2010.

</doc>
<doc id="4829662" url="https://pl.wikipedia.org/wiki?curid=4829662" title="Parwizabad">
Parwizabad

Parwizabad – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 17 mieszkańców.

</doc>
<doc id="4829665" url="https://pl.wikipedia.org/wiki?curid=4829665" title="Oube Bolaghi">
Oube Bolaghi

Oube Bolaghi – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 133 mieszkańców.

</doc>
<doc id="4829669" url="https://pl.wikipedia.org/wiki?curid=4829669" title="Kościół Matki Bożej Królowej Polski w Krakowie (Wola Justowska)">
Kościół Matki Bożej Królowej Polski w Krakowie (Wola Justowska)



</doc>
<doc id="4829672" url="https://pl.wikipedia.org/wiki?curid=4829672" title="O chłopcu, który umiał latać">
O chłopcu, który umiał latać

O chłopcu, który umiał latać () – film dramatyczny z 1986 w reżyserii Nicka Castle’a. W rolach głównych zagrali Lucy Deakins i Jay Underwood. Wydany w Stanach Zjednoczonych 15 sierpnia 1986 roku, w Argentynie 4 września 1986 roku, w Finlandii 19 grudnia 1986 roku, w Australii 26 grudnia 1986 roku, a w Japonii 21 marca 1987 roku.
Opis fabuły.
Historia toczy się w małym miasteczku, do którego przeprowadza się Charlene Michaelson (Bonnie Bedelia), samotnie wychowująca córkę Milly (Lucy Deakins) i syna Louise'a (Fred Savage). Jej mąż popełnił samobójstwo na wieść, że jest chory na raka. Po sąsiedzku mieszka autystyczny chłopak Eric Gibb (Jay Underwood), który stracił rodziców w katastrofie samolotowej. Chce zostać ptakiem, który uratuje rodziców. Milly zaciekawia dziwny sąsiad i z czasem się z nim zaprzyjaźnia.

</doc>
<doc id="4829674" url="https://pl.wikipedia.org/wiki?curid=4829674" title="Pier Paolo Lucchetta">
Pier Paolo Lucchetta

Pier Paolo Lucchetta (ur. 14 stycznia 1963 w Treviso) – włoski siatkarz, medalista igrzysk olimpijskich i uniwersjady.
Życiorys.
Lucchetta zadebiutował w reprezentacji Włoch w 1982 w wygranym meczu ze Stanami Zjednoczonymi. Zdobył złoty medal na igrzyskach śródziemnomorskich 1983 w Casablance. Wystąpił na igrzyskach olimpijskich 1984 odbywających się w Los Angeles, podczas których zagrał w jednym z czterech meczów fazy grupowej, półfinale i zwycięskim pojedynku o brąz z Kanadą. Zdobył brązowy medal na uniwersjadzie 1987 w Zagrzebiu. Podczas igrzysk 1988 w Seulu wystąpił we wszystkich meczach fazy grupowej i wygranym spotkaniu o 9. miejsce z Koreą Południową. W reprezentacji rozegrał 130 meczów.
Był zawodnikiem włoskich klubów A.P. Codognè (1978–1980), Pallavolo / Sisley Treviso (1980–1981, 1987–1991), Santal Parma (1981–1987), Centro Matic Prato (1991–1993) i Com Cavi Napoli (1993–1994). Zdobył mistrzostwo Włoch w 1982 i 1983 oraz tryumfował w pucharze Włoch w 1982, 1983 i 1987. Zwyciężał w Pucharze Europy Mistrzów Klubowych w 1984 i 1985 oraz w Pucharze CEV 1991.
W 1984 założył przedsiębiorstwo zajmujące się produkcją elektronicznych urządzeń medycznych. Jest prezesem i dyrektorem generalnym firmy.

</doc>
<doc id="4829681" url="https://pl.wikipedia.org/wiki?curid=4829681" title="Gregor Vezonik">
Gregor Vezonik

Gregor Vezonik (ur. 6 lipca 1995 w Ravne na Koroškem) – słoweński wspinacz sportowy. Specjalizuje się w boulderingu, prowadzeniu oraz we wspinaczce łącznej. Brązowy medalista mistrzostw świata we wspinaczce sportowej w boulderingu z 2018 roku.
Kariera.
W 2018 w austriackim Innsbrucku na mistrzostwach świata we wspinaczce sportowej w konkurencji boulderingu zdobył brązowy medal, w finale przegrał z Japończykiem Kaim Haradą oraz z Koreanczykiem Chon Jong-won. W 2019 w japońskim Hachiōji wywalczył dopiero 39. miejsce na mistrzostwach świata w boulderingu.
Wielokrotny uczestnik festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie był zapraszany przez organizatora zawodów.
Srebrny medalista tych zawodów wspinaczkowych w konkurencji boulderingu w 2018.

</doc>
<doc id="4829691" url="https://pl.wikipedia.org/wiki?curid=4829691" title="Kimia Alizadeh">
Kimia Alizadeh

Kimia Alizadeh Zonouzi (per. کیمیا علیزاده زنوزی, "Kimiyā Alizāde Zonuzī"; ur. 10 lipca 1998 w Karadżu) – irańska sportsmenka, zawodniczka taekwondo. Brązowa medalistka Letnich Igrzysk Olimpijskich 2016 w tej dyscyplinie sportu.
Życiorys.
Kimia urodziła się w Karadżu, w rodzinie o irańsko-azerskich korzeniach. Jej ojciec pochodzi z Zonuz niedaleko Tebrizu, a jej matka z Ardabil. Jej nazwisko było często niepoprawnie zapisywane jako Zenoorin. W wieku siedmiu lat rozpoczęła treningi. Po roku była już mistrzynią Iranu. 
Pierwsze sukcesy międzynarodowe Alizadeh osiągnęła w 2014 roku, zdobywając złote medale na zawodach w Tajpej, Gyeongju, Nankinie oraz Antalyi. Rok później zwyciężyła w zawodach krajowych Fajr Open w Teheranie oraz wygrała Grand Prix w Moskwie. W 2015 zdobyła też srebro w Eindhoven oraz brąz w Czelabińsku. 
W wieku 18 lat zdobyła brązowy medal podczas Letnich Igrzysk Olimpijskich 2016 w Rio de Janeiro, pokonując w rywalizacji kobiet do 57 kilogramów po repasażach szwedzką zawodniczkę Nikitę Glasnović 5:1. Stała się tym samym pierwszą Iranką, która zdobyła medal na letnich igrzyskach olimpijskich. W 2017 zdobyła srebrny medal na Mistrzostwach Świata w Taekwondo 2017, rozgrywanych w koreańskim Muju. Rok 2018 przyniósł jej kolejne złoto w Fajr Open (tym razem zawody rozegrano w jej rodzinnym Karadżu) oraz brąz Mistrzostw Azji w Ho Chi Minh. W 2019 znalazła się na liście 100 inspirujących i wpływowych kobiet z całego świata. W styczniu 2020 Alizadeh ogłosiła, że opuszcza swój rodzinny kraj. Wyjaśniając swoją decyzję, stwierdziła: „Jestem jedną z milionów uciśnionych kobiet w Iranie. Jesteśmy tam tylko narzędziami”. 

</doc>
<doc id="4829693" url="https://pl.wikipedia.org/wiki?curid=4829693" title="Nadżdżar">
Nadżdżar

Nadżdżar – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 801 mieszkańców.

</doc>
<doc id="4829695" url="https://pl.wikipedia.org/wiki?curid=4829695" title="Frênette">
Frênette

Frênette (cydr jesionowy) – lekki alkoholowy napój z liści jesionu tradycyjnie wytwarzany we Francji i Belgii
Jest to orzeźwiający napój o zawartości alkoholu ok. 3,5% pijany na zimno. Pierwotnie wytwarzany był wyłącznie ze sfermentowanych liści jesionu oraz manny - słodkiego soku wydzielanego przez uszkodzone drzewo jesionu mannowego. W późniejszych czasach zaczęto dodawać do produkcji cukier, chmiel, suszoną cykorię, kwas winowy i drożdże piwowarskie.
Nazwa „frênette” jest używana raczej w Belgii, na północnym wschodzie Francji, w Normadii i Pikardii, natomiast na północy Francji używa się nazwy „cydr jesionowy”.
Pija się go również do posiłków z dodatkiem wody: 50% wody dla dorosłych i około 2/3 wody dla nieletnich.

</doc>
<doc id="4829696" url="https://pl.wikipedia.org/wiki?curid=4829696" title="Aghbal">
Aghbal

Aghbal – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 713 mieszkańców.

</doc>
<doc id="4829697" url="https://pl.wikipedia.org/wiki?curid=4829697" title="Frenette">
Frenette



</doc>
<doc id="4829698" url="https://pl.wikipedia.org/wiki?curid=4829698" title="Cydr jesionowy">
Cydr jesionowy



</doc>
<doc id="4829700" url="https://pl.wikipedia.org/wiki?curid=4829700" title="Ghulandżegh">
Ghulandżegh

Ghulandżegh – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 186 mieszkańców.

</doc>
<doc id="4829702" url="https://pl.wikipedia.org/wiki?curid=4829702" title="Powiat Kimotsuki">
Powiat Kimotsuki

 – powiat w Japonii, w prefekturze Kagoshima. W 2020 roku liczył mieszkańców.

</doc>
<doc id="4829704" url="https://pl.wikipedia.org/wiki?curid=4829704" title="Chalwat">
Chalwat

Chalwat – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 703 mieszkańców.

</doc>
<doc id="4829706" url="https://pl.wikipedia.org/wiki?curid=4829706" title="Zamanabad">
Zamanabad

Zamanabad – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 134 mieszkańców.

</doc>
<doc id="4829710" url="https://pl.wikipedia.org/wiki?curid=4829710" title="Ghaban Kandi">
Ghaban Kandi

Ghaban Kandi – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 835 mieszkańców.

</doc>
<doc id="4829711" url="https://pl.wikipedia.org/wiki?curid=4829711" title="Czapludże">
Czapludże

Czapludże – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 739 mieszkańców.

</doc>
<doc id="4829712" url="https://pl.wikipedia.org/wiki?curid=4829712" title="Tez Charab">
Tez Charab

Tez Charab – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 775 mieszkańców.

</doc>
<doc id="4829715" url="https://pl.wikipedia.org/wiki?curid=4829715" title="Jusef Kandi">
Jusef Kandi

Jusef Kandi – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 381 mieszkańców.

</doc>
<doc id="4829718" url="https://pl.wikipedia.org/wiki?curid=4829718" title="Politechnika Mediolańska">
Politechnika Mediolańska

Politechnika Mediolańska () – włoska publiczna uczelnia wyższa.
Historia.
Założycielem uczelni Francesco Brioschi (1824-1897), matematyk, inżynier i polityk. 29 listopada 1863 powołał, jako sekretarz generalny Ministerstwa Edukacji, Wyższy Instytut Techniczny ("Instituto Tecnico Superiore"), który był pierwszą uczelnią techniczna we Włoszech. Brioschi został jego dyrektorem, równocześnie pełniąc funkcję rektora Uniwersytetu w Pawii. 
Na początku uczelnia oferowała trzyletnie studia inżynierii lądowej i inżynierii przemysłowej. W 1865 roku, z inicjatywy Camillo Boito, utworzono, we współpracy z Accademia di Belle Arti di Brera, Szkołę Architektury. W pierwszym roku funkcjonowania uczelni, studia podjęło na niej ok. 30 studentów. Pierwszą kobietą, która zapisała się na studia była Tatiana Wedenison w 1888 roku. Pierwszą kobietą, która ukończyła studia w dziedzinie inżynierii lądowej była Gaetanina Calvi (1913) .
W 1937 roku uczelnia zyskała status uniwersytetu i została przemianowana na Królewską Politechnikę Mediolańską ("Regio Politecnico di Milano") . Z przymiotnika "Królewska" zrezygnowano po ustanowieniu Republiki po II wojnie światowej. 
Struktura organizacyjna.
W skład uczelni wchodzą następujące jednostki organizacyjne:

</doc>
<doc id="4829720" url="https://pl.wikipedia.org/wiki?curid=4829720" title="Carrie Ann Inaba">
Carrie Ann Inaba

Carrie Ann Inaba (ur. 5 stycznia 1968 roku) – amerykańska osobowość telewizyjna, aktorka, piosenkarka, tancerka i choreograf. Największą sławę przyniosła jej praca przy programie telewizji ABC "Taniec z Gwiazdami" (ang. "Dancing with The Stars)", a także rola Fook Yu w "Austin Powers in Goldmember". Obecnie jest współprowadzącą i moderatorem talk show CBS Daytime -"The Talk." Swoją karierę rozpoczęła jako piosenkarka w Japonii, jednakże większą popularność zdobyła jako tancerka.
Wczesne życie.
Inaba urodziła się w Honolulu na Hawajach. W 1986 r. ukończyła szkołę w Punahou. Jest pochodzenia irlandzko-chińsko-japońskiego. Swoją pierwszą naukę tańca odbyła w wieku trzech lat w klasie ,Kreatywnego ruchu". Uczęszczała do Sophia University i University of California, Irvine, a następnie ukończyła University of California w Los Angeles z tytułem B.A. w dziedzinie sztuki i kultury światowej.
Kariera.
Śpiew.
W 1986 roku 18-letnia Inaba wygrała pokaz talentów na Hawajach, następnie przygotowywano ją na gwiazdę popu w Japonii. Mimo że jej pierwszy singiel znalazł się w Top 50, zdała sobie sprawę, że ,to nie ma nic wspólnego z jej artystycznością, a jej twarz stała się jedynie logo, które sprzedają.” Od 1986 do 1988 roku Inba mieszkała w Tokyo i była popularną piosenkarką. Wydała wówczas trzy single, „Party Girl” (wspierana przez „China Blue”), „Be Your Girl” (wspierana przez „6½ Capezio”) oraz „Yume no Senaka” (wspierana przez „Searching”), a także prowadziła cotygodniowe radio i serial telewizyjny.
Taniec.
Po powrocie do Ameryki Inaba pojawiła się jako jedna z „Fly Girls” w grupie zapasowych tancerzy w serialu telewizyjnym In Living Colour. Występowała także z kanadyjską piosenkarką Norman Iceberg i tancerzami Viktorem Manoelem (David Bowie „Glass Spider” Tour) i Luca Tommassini w słynnym Glam Slam Prince'a. Inaba miała pojawić się również jako tancerka solo podczas Madonna 1993 Girlie Show World Tour, pod warunkiem, że zgoli włosy. Po krótkim wahaniu zdecydowała, że warto. Jej ulubionym taniec to rumba, ponieważ (jak wspomniała w American Fitness) uważa, że jest „bardzo silny i wymagający”.
Występy filmowe i telewizyjne.
Inaba pojawiła się jako jedna z tancerek drugoplanowych w adaptacji filmu "Monster Mash" w 1995 roku. Wystąpiła również w filmie "Austin Powers w Goldmember" (2002) jako Fook Yu, wraz z Diane Mizota, grając jej bliźniaczą siostrę. Dwie kobiety nie są spokrewnione, ale kiedy Mizota została dostała swoją rolę i zapytano ją, czy zna jakieś aktorki podobne do niej zasugerowała właśnie Inabę. Wówczas Inaba, która pojawiła się na krótko w ”, dostała rolę, a obie kobiety scharakteryzowano, by wyglądały jak identyczne bliźniaczki. W 2005 r. Inaba i Mizota powtórzyły swoje role z Mikiem Myers w reklamie Motoroli.
Inaba występowała również (zwykle jako tancerka) w filmach "Monster Mash: The Movie", "Lord of Illusions, Showgirls, Boys and Girls, Flintstones II, Freak, American Virgin" oraz serialu telewizyjnym "Jack &amp; Jill i Nikki."
Pojawiła się w "The View" konkursie talentów ABC Dance War: Bruno vs. Carrie Ann, oraz w specjalnej grze FOX "Breaking the Magician's Code: Magic's Biggest Secrets."
Inaba wystąpiła również gościnnie jako Tina, choreograf Hannah w odcinku Hannah Montana "„Papa ma nowego przyjaciela”"
W październiku 2010 roku Inaba została gospodarzem odrodzenia teleturnieju 1 vs. 100 na GSN. Po pierwszym sezonie ogłosiła, że nie wróci.
Inaba pojawił się jako jeden z trzech, a później czterech sędziów w "Dancing with the Stars."
Była gościnnym współprowadzącym program telewizyjny CBS Daytime, "The Talk", przez ostatnie dwa sezony. Ostatecznie zastąpiła na stałe Julie Chen jako piątą współgospodarzkę, oficjalnie debiutując 2 stycznia 2019 r.
Choreografia.
Choreografie Inaby pojawiły się w kilku serialach telewizyjnych, w tym "American Idol, American Juniors, All American Girl, His a Lady, In Search of the Partridge Family" (w której również pojawiła się na antenie), "Poślubiona przez Amerykę, The Sexiest Bachelor w Ameryce Pageant, The Swan i Who Want to Marry a Multi-Millionaire?". Wystąpiła w pierwszym sezonie "So You Think You Can Dance" na etapach przesłuchania, gdzie zapewniła choreografię do „rundy choreograficznej”.
Inaba była także honorowym sędzią w USA Dance National DanceSport Championships.
Produkcja filmowa.
Inaba jest założycielem i prezesem EnterMediArts, Inc., firmy produkującej wideo. Reżyseruje, pisze i redaguje filmy. Jej praca obejmuje E! Za kulisami Miss America Special, 7. Festiwal Sztuki Pacyfiku, "Portret IVI i Beyond the Dancing Image", a także krótkometrażowy film fabularny "Black Water."
Teatr.
Była producentem na Broadwayu Burn the Floor w nowojorskim Longacre Theatre.
W 2008 r. Inaba otrzymała nagrodę Visionary Award od East West Players, najstarszej azjatyckiej grupy teatralnej z Ameryki Pacyfiku w Stanach Zjednoczonych, za pomoc w zwiększeniu „widoczności społeczności azjatycko-amerykańskiej poprzez teatr, film i telewizję”.

</doc>
<doc id="4829725" url="https://pl.wikipedia.org/wiki?curid=4829725" title="Goli (Iran)">
Goli (Iran)

Goli – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 239 mieszkańców.

</doc>
<doc id="4829730" url="https://pl.wikipedia.org/wiki?curid=4829730" title="Politecnico di Milano">
Politecnico di Milano



</doc>
<doc id="4829735" url="https://pl.wikipedia.org/wiki?curid=4829735" title="Czernica (Białoruś)">
Czernica (Białoruś)

Czernica (; ) – wieś na Białorusi, w obwodzie witebskim, w rejonie brasławskim, w sielsowiecie Dalekie.
Dawniej folwark.
Historia.
W dwudziestoleciu międzywojennym folwark leżał w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń .
Według Powszechnego Spisu Ludności z 1921 roku wieś zamieszkiwało 18 osób, 14 były wyznania rzymskokatolickiego a 4 prawosławnego. Jednocześnie 14 mieszkańców zadeklarowało polską przynależność narodową a 4 białoruska. Były tu 3 budynki mieszkalne.
Miejscowość należała do parafii rzymskokatolickiej w Dalekiem. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4829738" url="https://pl.wikipedia.org/wiki?curid=4829738" title="Biblioteka Narodowa Wysp Owczych">
Biblioteka Narodowa Wysp Owczych

Biblioteka Narodowa Wysp Owczych (farerski: "Føroya Landsbókasavn") – znajduje się w Tórshavn na archipelagu Wysp Owczych, duńskiego terytorium zależnego. Jest to zarówno biblioteka publiczna jak i naukowa. W bibliotece znajduje się największy zbiór dzieł napisanych w języku farerskim, przez Farerów w innych językach lub przez nie przetłumaczonych, a także dzieł o Wyspach Owczych. 
Historia.
Biblioteka powstała w 1828 roku gdy duński "Amtmaður" Christian Ludvig Tillisch (gubernator urzędujący w latach 1825-30) i jego "Amtsrevisor" Jens Davidsen rozpoczęli zbieranie książek dla "Færø Amts Bibliotek" (duńskiej Biblioteki Hrabstwa Faroe) na temat Wysp Owczych. Pomagał im w tym duński uczony Carl Christian Rafn oraz inni obywatele. 5 listopada 1828 roku uzyskali oni na od króla dotację pieniężną. W 1831 roku zbiór liczył 2 860 woluminów.
Biblioteka przeniosła się do własnego budynku w 1831 roku, a bibliotekarzem został Jens Davidsen, który pełnił tę funkcję aż do swojej śmierci w 1878 roku. W 1850 roku zbiory liczyły około 5000 książek, ale projekt uległ stagnacji w latach 1878-1905. Zaczął rozwijać się po 1905 roku gdy Løgting (parlament Wysp Owczych) przyznał bibliotece fundusze na działalność. Biblioteka rozwinęła swoją działalność początku 1921 roku pod kierunkiem lingwisty Madsa Andreasa Jacobsena (1891-1944). W okresie konfliktu językowego na Wyspach Owczych stała się punktem zbiorczym dla pisarzy i polityków narodowych. 
Po uzyskaniu autonomii w 1948 roku, Løgting znacznie zwiększył wsparcie finansowe dla biblioteki, a jej oficjalną nazwę zmieniono na farerską.
Od 24 września 1980 r. biblioteka znajduje się przy ulicy J. C. Svabos gøta 16 w specjalnie do tego celu wybudowanym budynku, który został zaprojektowany przez Jákupa Pauli Gregoriussena.
W 2011 roku Biblioteka Narodowa została administracyjnie połączona z Archiwum Narodowym Wysp Owczych, Muzeum Narodowym Wysp Owczych, Muzeum Historii Naturalnej Wysp Owczych oraz Morskim Laboratorium Biologicznym Kaldbak (farerski: "Havlívfrøðiliga Royndarstøðin") w celu utworzenia Narodowego Dziedzictwa Wysp Owczych (farerski: "Søvn Landsins"), ale w 2018 roku ponownie stała się samodzielną jednostką.
W kraju działa 15 miejskich i 11 szkolnych bibliotek, które są zarządzane przede wszystkim przez Bibliotekę Narodową (pierwsza biblioteka miejska powstała w Klaksvíku w latach 50. XX wieku). Od 2016 r. działalność Ljóðbókatænastan formalnie stanowi część Biblioteki Narodowej.
Zbiory.
16 czerwca 1952 roku została uchwalona Ustawa o egzemplarzu obowiązkowym, która nakładała na wydawców obowiązek przesyłania do biblioteki czterech egzemplarzy druków. Biblioteka może również otrzymywać od wydawców dodatkowe egzemplarze do wymiany z zagranicznymi bibliotekami. 

</doc>
<doc id="4829740" url="https://pl.wikipedia.org/wiki?curid=4829740" title="Ghazanlu">
Ghazanlu

Ghazanlu – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 848 mieszkańców.

</doc>
<doc id="4829743" url="https://pl.wikipedia.org/wiki?curid=4829743" title="No Time to Die">
No Time to Die



</doc>
<doc id="4829745" url="https://pl.wikipedia.org/wiki?curid=4829745" title="Erwin Schulhoff">
Erwin Schulhoff

Erwin Schulhoff (ur. 8 czerwca 1894 w Pradze, zm. 18 sierpnia 1942 w Wülzburgu) – czeski kompozytor i pianista pochodzenia niemieckiego.
Życiorys.
W latach 1904–1906 uczył się w konserwatorium w Pradze u Jindřicha Kaana i przez krótki czas u Josefa Jiránka. Następnie w latach 1906–1908 kontynuował naukę w Wiedniu u Williego Therna. Od 1908 do 1910 roku uczył się w konserwatorium w Lipsku u Roberta Teichmüllera (fortepian) i Maxa Regera (fortepian). Od 1911 do 1914 roku studiował w konserwatorium w Kolonii u Fritza Steinbacha (kompozycja i dyrygentura), Ewalda Sträßera i Lazzaro Uzielliego. Już podczas studiów otrzymał wyróżnienia za działalność pianistyczną.
Po wybuchu I wojny światowej zmobilizowany do wojska, służył 4 lata w armii austro-węgierskiej. Po zakończeniu wojny mieszkał w Dreźnie, Saarbrücken i Berlinie. Obracał się w kręgach artystycznych, przyjaźnił się z George’em Groszem. W 1923 roku wrócił do Pragi, gdzie prowadził działalność koncertową i uczył gry na fortepianie, w latach 1929–1931 wykładał w konserwatorium. W latach 30. zainteresował się ideologią komunistyczną, w 1933 roku odwiedził Związek Radziecki. W latach 1933–1935 pracownik radia praskiego. Po wybuchu II wojny światowej znalazł się bez środków do życia, próbował przedostać się do ZSRR lub na zachód. Po ataku Niemiec na ZSRR w 1941 roku został aresztowany i zesłany do obozu koncentracyjnego w Wülzburgu w Bawarii, gdzie zmarł na gruźlicę.
Był dalekim kuzynem Juliusa Schulhoffa.
Twórczość.
We wczesnym okresie twórczości znajdował się pod wpływem muzyki romantycznej (Robert Schumann, Johannes Brahms, Antonín Dvořák, Edvard Grieg). W okresie studiów w Niemczech poznał twórczość Regera, Straussa, Skriabina i Debussy’ego, wychodząc poza system dur-moll (modalizmy, współbrzmienia dysonansowe). Podczas pobytu w Berlinie, pod wpływem znajomości z dadaistami i ekspresjonistami, zaczął się posługiwać atonalnym językiem muzycznym. W tym czasie zainteresował się także jazzem. Po powrocie do Czech zaczął tworzyć w stylistyce neoklasycznej, podejmując się klasycznych gatunków muzycznych (symfonia, koncert) i operując klasyczną orkiestracją. Interesował się także muzyką mikrotonową, był cenionym wykonawcą na fortepianie ćwierćtonowym. W latach 30. w utworach Schulhoffa pojawiły się odniesienia do ideologii komunistycznej.

</doc>
<doc id="4829749" url="https://pl.wikipedia.org/wiki?curid=4829749" title="Dalekie (obwód witebski)">
Dalekie (obwód witebski)

Dalekie (, "Dalokija"; , "Dalokije") – agromiasteczko na Białorusi, w obwodzie witebskim, w rejonie brasławskim, w siedziba administracyjna sielsowietu.
Historia.
W czasach zaborów w granicach Imperium Rosyjskiego.
W 1865 wieś zamieszkiwały tu 53 osoby. Należała do gminy Bohiń i podlegała pod parafię Ikaźń. 
W dwudziestoleciu międzywojennym wieś leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku wieś zamieszkiwało 186 osób, 175 było wyznania rzymskokatolickiego, a 11 prawosławnego. Jednocześnie 164 mieszkańców zadeklarowało polską przynależność narodową, a 22 białoruska. Było tu 38 budynków mieszkalnych.
Miejscowość należała do miejscowej parafii rzymskokatolickiej i prawosławnej w Bohiniu. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4829752" url="https://pl.wikipedia.org/wiki?curid=4829752" title="Bitwa pod Murowaną">
Bitwa pod Murowaną



</doc>
<doc id="4829756" url="https://pl.wikipedia.org/wiki?curid=4829756" title="Parafia św. Patryka w Utqiaġviku">
Parafia św. Patryka w Utqiaġviku

Parafia św. Patryka w Utqiaġviku – rzymskokatolicka parafia znajdująca się w diecezji Fairbanks, w regionie północnym, na Alasce, w Stanach Zjednoczonych.
Kościół św. Patryka w Utqiaġviku jest najdalej na północ wysuniętym kościołem katolickim na świecie.
Historia.
Kościół św. Patryka w Utqiaġviku powstał w 1954. Był to prowizoryczny budynek, przy którego urządzaniu wykorzystano opuszczone budynki wojskowe z czasów II wojny światowej. Służył tutejszym katolikom przez 38 lat. Ostatnią mszę świętą sprawowano w nim na Wielkanoc 1992. Następnie świątynia została zburzona, a na jej miejscu zbudowano nowy kościół. Pierwszą mszą świętą w nowej świątyni była pasterka 1992. 28 marca 1993 kościół konsekrował biskup Fairbanks Michael Kaniecki SI.
Dawniej parafię prowadzili jezuici. Od 2000 obsługiwana jest przez księży z Fairbanks. Obecnie przy parafii nie mieszka na stałe żaden kapłan.

</doc>
<doc id="4829760" url="https://pl.wikipedia.org/wiki?curid=4829760" title="Lashana Lynch">
Lashana Lynch

Lashana Lynch (ur. 27 listopada 1987 w Londynie) – angielska aktorka jamajskiego pochodzenia, która wystąpiła m.in. w filmach "Nie czas umierać", "Kapitan Marvel" i "Pokój zwierzeń".

</doc>
<doc id="4829761" url="https://pl.wikipedia.org/wiki?curid=4829761" title="São Luís Gonzaga do Maranhão">
São Luís Gonzaga do Maranhão

São Luís Gonzaga do Maranhão – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 968,57 km2. Według danych ze spisu ludności w 2010 roku gmina liczyła 20 153 mieszkańców, a gęstość zaludnienia wynosiła 20,81 osób/km2. Dane szacunkowe z 2019 roku podają liczbę 18 856 mieszkańców. 
W 2017 roku produkt krajowy brutto per capita wyniósł 6977,18 reali brazylijskich.
Miasto zostało założone w 1854 roku.

</doc>
<doc id="4829764" url="https://pl.wikipedia.org/wiki?curid=4829764" title="Sao Luis Gonzaga do Maranhao">
Sao Luis Gonzaga do Maranhao



</doc>
<doc id="4829768" url="https://pl.wikipedia.org/wiki?curid=4829768" title="Dalekie (rejon brasławski)">
Dalekie (rejon brasławski)



</doc>
<doc id="4829778" url="https://pl.wikipedia.org/wiki?curid=4829778" title="Neisseria macacae">
Neisseria macacae

Neisseria macacae – gatunek gram-ujemnej bakterii zasiedlający nosogardziel makaków królewskich. Tworzy nieruchliwe dwoinki o średnicy 0,6-1,0 mikrometrów. Jej żółtawe kolonie osiągają średnicę 1,0-1,5 mm po 17 godzinach hodowli w temperaturze 37 °C i wykazują aktywność hemolityczną na agarze z krwią. Bakteria ta wytwarza katalazę, redukuje azotyny, ale nie azotany. Zdolna jest do fermentacji glukozy, fruktozy, maltozy, ale nie sacharozy. "N. macacae" jest blisko spokrewniona z komensalnymi "Neisseria sicca" i "Neisseria mucosa""." Ponadto, analizy filogenetyczne sugerują, że "N. macacae" i "N. sicca" powinny zostać zaliczone do tego samego gatunku co "N. mucosa". Genom "N. macacae" posiada znaczącą liczbę ortologów antygenów i czynników wirulencji obecnych w genomach chorobotwórczych "N. meningitidis" oraz "N. gonorrhoeae". "Neisseria macacae" może przenosić się z makaków na ludzi, oraz może prowadzić do rozwoju sepsy. Opisany został jeden przypadek infekcyjnego zapalenia wsierdzia spowodowanego przez "N. macacae" u mężczyzny, który nie miał styczności z makakami królewskimi.

</doc>
<doc id="4829779" url="https://pl.wikipedia.org/wiki?curid=4829779" title="Człowiek mafii">
Człowiek mafii

Człowiek mafii (ang. "Heist") – amerykański thriller z 2015 roku w reżyserii Scotta Manna, wyprodukowany przez wytwórnię Lionsgate Premiere.
Fabuła.
Pracownik kasyna Luke Vaughn (Jeffrey Dean Morgan) dowiaduje się, że życie jego ciężko chorej córce może uratować jedynie droga terapia. Próbuje wszelkimi sposobami zdobyć potrzebne pieniądze. Kiedy szef Francis "The Pope" (Robert De Niro) odmawia mu pożyczki, decyduje się obrabować kasyno, w którym jest zatrudniony. Po dokładnym zaplanowaniu akcji wraz z kolegą zdobywa trzy miliony dolarów. Niestety, zaraz potem sprawy się komplikują. Uciekający mężczyźni porywają miejski autobus, a jadących nim pasażerów biorą na zakładników. Za przestępcami rusza policja, a także najlepszy człowiek Francisa. Jednocześnie kochający rodzic musi pamiętać o tym, że ma bardzo mało czasu, aby zapłacić za operację dziecka.
Odbiór.
Krytyka.
Film "Człowiek mafii" spotkał się z negatywną reakcją krytyków. W serwisie Rotten Tomatoes 29% z dwudziestu ośmiu recenzji filmu jest pozytywne (średnia ocen wyniosła 4,53 na 10). Na portalu Metacritic średnia ocen z 11 recenzji wyniosła 37 punktów na 100.

</doc>
<doc id="4829792" url="https://pl.wikipedia.org/wiki?curid=4829792" title="John Coyle (łyżwiarz)">
John Coyle (łyżwiarz)

John K. Coyle (ur. 18 sierpnia 1968 w West Bloomfield Township) – amerykański łyżwiarz szybki specjalizujący się w short tracku, srebrny medalista igrzysk olimpijskich, brązowy medalista drużynowych mistrzostw świata i zimowej uniwersjady.
W lutym 1994 roku wystąpił na igrzyskach olimpijskich w Lillehammer. Zdobył srebrny medal olimpijski w biegu sztafetowym (amerykańską sztafetę stanowili poza nim Randall Bartz, Eric Flaim i Andrew Gabel). Ponadto dwukrotnie zajął 19. pozycję w biegach indywidualnych – na 500 i 1000 m.
W 1995 roku zdobył brązowy medal drużynowych mistrzostw świata. W 1993 roku w Zakopanem wywalczył brązowy medal zimowej uniwersjady w biegu sztafetowym. 

</doc>
<doc id="4829794" url="https://pl.wikipedia.org/wiki?curid=4829794" title="Państwowy Akademicki Teatr im. Jewgienija Wachtangowa">
Państwowy Akademicki Teatr im. Jewgienija Wachtangowa

Teatr im. Jewgienija Wachtangowa () – akademicki teatr dramatyczny w Moskwie, działający od 1913 roku. Został założony jako Studenckie Studio Dramatyczne () pod kierownictwem Jewgienija Wachtangowa. W 1926 roku zmieniono nazwę na "Teatr im. Wachtangowa". W 1956 roku do nazwy teatru dodano tytuł "akademicki". Od 2007 roku kierownikiem artystycznym Teatru jest Rimas Tuminas. 

</doc>
<doc id="4829800" url="https://pl.wikipedia.org/wiki?curid=4829800" title="Alfredo Cappellini (okręt)">
Alfredo Cappellini (okręt)

„Alfredo Cappellini” („Comandante Cappellini”) – nazwa noszona na przestrzeni dziejów przez kilka okrętów Regia Marina i Marina Militare:

</doc>
<doc id="4829805" url="https://pl.wikipedia.org/wiki?curid=4829805" title="Derek Bickerton">
Derek Bickerton

Derek Bickerton (ur. 25 marca 1926 w Cheshire, zm. 5 marca 2018) – językoznawca, specjalista w zakresie języków kreolskich. Opracował hipotezę "language bioprogram hypothesis".
Kształcił się na University of Cambridge.
Publikacje.
Źródło:

</doc>
<doc id="4829815" url="https://pl.wikipedia.org/wiki?curid=4829815" title="Krzysztof Kubiak">
Krzysztof Kubiak



</doc>
<doc id="4829817" url="https://pl.wikipedia.org/wiki?curid=4829817" title="Aliseo">
Aliseo

„Aliseo” – nazwa noszona na przestrzeni dziejów przez okręty Regia Marina i Marina Militare:

</doc>
<doc id="4829818" url="https://pl.wikipedia.org/wiki?curid=4829818" title="James Hurford">
James Hurford

James Hurford (ur. 16 lipca 1941) – brytyjski językoznawca.
Jest redaktorem naczelnym serii wydawniczej „Oxford Studies in the Evolution of Language”, jak też członkiem Centrum ds. Ewolucji Języka na Uniwersytecie Edynburskim, gdzie pracuje jako profesor emeritus.
W 2015 r. został wybrany członkiem British Academy.

</doc>
<doc id="4829821" url="https://pl.wikipedia.org/wiki?curid=4829821" title="Daraban">
Daraban

Daraban – dawna leśniczówka. Tereny, na których była położona, leżą obecnie na Białorusi, w obwodzie witebskim, w rejonie brasławskim, w sielsowiecie Dalekie.
Historia.
W czasach zaborów w granicach Imperium Rosyjskiego.
W latach 1921–1939 leśniczówka leżała w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń.
Według Powszechnego Spisu Ludności z 1921 roku zamieszkiwało tu 12 osób, 10 było wyznania rzymskokatolickiego, 1 prawosławnego a 1 mojżeszowego. Jednocześnie 9 mieszkańców zadeklarowało polską przynależność narodową, 2 białoruską a 1 żydowską. Były tu 2 budynki mieszkalne.
Leśniczówka należała do parafii rzymskokatolickiej w Dalekiem. W 1933 podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w m. Bohiń.

</doc>
<doc id="4829822" url="https://pl.wikipedia.org/wiki?curid=4829822" title="Giganci historii">
Giganci historii

Giganci historii – polski teleturniej emitowany od 15 sierpnia 2020 r. na antenie TVP Historia, szczegółowo sprawdzający wiedzę uczestników z poszczególnych dziedzin historii. Jest to pierwszy teleturniej tej stacji. Jego prowadzącymi zostali Przemysław Babiarz i Maciej Kurzajewski (pojawiają się w nim na zmianę).
Zasady gry.
Do gry przestępuje pięciu uczestników, mierzą się oni ze sobą w czterech rundach.
W sytuacjach spornych lub niejasnych decyzję o uznaniu odpowiedzi podejmują eksperci – zaproszeni do studia profesorowie oraz doktorowie. Pieczę nad prawidłowym przebiegiem gry we wszystkich odcinkach sprawował prof. dr hab. Janusz Odziemkowski.
Runda 1. – "Kto pierwszy, ten lepszy".
Prowadzący zadaje wszystkim graczom osiem pytań (w drugiej serii osiem lub dziesięć, w pierwszej zaś siedem pytań) z czterema wariantami odpowiedzi. Udzielać odpowiedzi – poprzez wciśnięcie odpowiedniego przycisku – można od chwili pojawienia się pytania z podpowiedziami do momentu, w którym upływa pięć sekund po zakończeniu czytania treści przez prowadzącego. Poprawna odpowiedź nagradzana jest dziesięcioma punktami, błędna zaś nie przynosi zysku. Wszyscy gracze przechodzą dalej.
Znaczenie ma nie tylko liczba poprawnych odpowiedzi, ale również szybkość ich udzielania – rozstrzyga ona bowiem kolejność w rankingu, która może okazać się istotna w następnej rundzie (stąd nazwa rundy). Jeśli kolejności nie da się ustalić ze względu na taki sam czas udzielania odpowiedzi, wówczas rzuca się monetą.
Runda 2. – "Bitwa o punkty".
Każdy gracz odpowiada na trzy pytania. Uczestnik może wybrać stawkę, o którą będzie walczyć: dziesięć punktów lub dwadzieścia punktów (wtedy pytanie jest nieco trudniejsze) oraz numer pytania. Po przeczytaniu przez prowadzącego pytania zawodnik ma pięć sekund na udzielenie odpowiedzi. Za dobrą odpowiedź wzbogaci się o dziesięć lub dwadzieścia punktów (w zależności od wyboru), a za złą – nie otrzyma nic.
Po tym etapie odpada zawodnik z najmniejszą liczbą punktów, a w przypadku remisu decyduje rezultat rundy pierwszej.
Runda 3. – "Szach-mat".
Nietypową cechą trzeciej rundy jest fakt, że pytania do niej układają przed nagraniem zawodnicy. Każdy z nich w porozumieniu z jury konkursu wybiera trzy pytania i umieszcza je w kopertach z numerami 1, 2 i 3.
W czasie gry autor pytań (uczestnik) ma prawo do rozdzielenia ich pomiędzy swoich rywali, tzn. wskazania, który uczestnik odpowie na pytanie z koperty nr 1, który odpowie na pytanie z koperty nr 2, i który z koperty nr 3. Tym sposobem każdy zostanie wyznaczony do odpowiedzi trzykrotnie. Po przeczytaniu pytania wyznaczony uczestnik ma piętnaście sekund na podanie odpowiedzi. Jeśli odpowiadający udzieli poprawnej odpowiedzi, to otrzyma dziesięć punktów, ale jeśli się pomyli lub nie odpowie w ogóle – dziesięć punktów trafi do autora pytania, chyba że ten nie będzie w stanie przywołać poprawnej odpowiedzi na ułożone przez siebie pytanie, wtedy dziesięć punktów przepada (tę zasadę wprowadzono w siódmej serii).
Po tej rundzie ponownie odpada uczestnik, który ma najmniej punktów, a w przypadku remisu pod uwagę bierze się wynik rundy drugiej.
Runda 4. – "Finał – walka o tron".
W grze pozostają trzy osoby.
Zasady obowiązujące w seriach 1–10: Każdy finalista usłyszy pytanie ułożone przez eksperta. Gracz wybiera, czy chce dostać pytanie za trzydzieści, za sześćdziesiąt, czy za sto punktów. Na odpowiedź ma piętnaście sekund. Błędna odpowiedź lub jej brak nie są karane (uczestnik pozostaje z tym, co miał).
Po dziesięciu seriach wprowadzono zmiany w regułach etapu finałowego, upodabniając je do obowiązujących w siostrzanym programie „Giganci nauki”. Po odpowiedzi na wybrane pytanie – z puli trzech za trzydzieści, sześćdziesiąt i sto punktów – uczestnik wciska przycisk, zatrzymując tym samym czas, a w przypadku udzielenia prawidłowej odpowiedzi wybiera kolejne (spośród pozostałych). Gra każdego z finalistów trwa: do pierwszej pomyłki, do wyczerpania puli trzech pytań lub do chwili przekroczenia 15 sekund.
Osoba, która uzbiera najwięcej punktów w całej grze, zdobywa tytuł Giganta Historii oraz 20 000 złotych.
Dogrywka.
Rozgrywana wtedy, gdy remis uniemożliwia wyłonienie jednego zwycięzcy. Może do niej trafić dwoje lub troje graczy. Odbywa się metodą „nagłej śmierci”: prowadzący zadaje pytanie, a uczestnicy zgłaszają się do odpowiedzi, wciskając przycisk; poprawna odpowiedź oznacza zwycięstwo, a błędna – eliminację z gry i zwycięstwo rywala (w przypadku gry dwóch zawodników; jeśli jednak gra troje, to po błędzie pojawia się kolejne pytanie).
Emisja w telewizji.
25 czerwca 2022 przerwano emisję ósmej serii teleturnieju (nadawszy pięć odcinków tej serii) i dokończoną ją po przerwie wakacyjnej.
Kolejne odcinki teleturnieju nadawca udostępnia ponadto za pośrednictwem Internetu – w serwisie TVP VOD (po ich pierwszej emisji telewizyjnej, w trakcie ich pierwszej emisji telewizyjnej lub w momencie planowego rozpoczęcia ich pierwszej emisji telewizyjnej) oraz na kanale TVP Historia 2.
Tematy odcinków.
Na podstawie bieżącego programu dla prasy Telewizji Polskiej oraz informacji o castingach.
Planowane tematy:
Nagrody.
Latem 2021 roku ogłoszono, że format znalazł się w finale konkursu EBU Creative Forum organizowanego przez Europejską Unię Nadawców. Do konkursu kwalifikują się audycje uznane przez organizatorów za kreatywne i odnoszące się do spraw, których stacje komercyjne nie pokazują lub zajmują się nimi w niewielkim stopniu.
„Giganci nauki”.
W oparciu o formułę „Gigantów historii” w 2022 roku powstał siostrzany teleturniej o nazwie „Giganci nauki”. Jego zasady są podobne do pierwowzoru (choć nie identyczne), a tematyka odcinków skupia się głównie wokół takich zagadnień, jak biologia, chemia, fizyka, geografia czy astronomia. Teleturniej trafił na antenę nowo powstałego kanału TVP Nauka, a jego prowadzącym został Łukasz Nowicki.

</doc>
<doc id="4829825" url="https://pl.wikipedia.org/wiki?curid=4829825" title="Wyrzutek">
Wyrzutek

Wyrzutek () – druga powieść Josepha Conrada, wydana w 1896 w Londynie w wydawnictwie „T. Fisher Unwin”. Utwór ma wiele wspólnego z pierwszą powieścią Conrada, "Szaleństwo Almayera", opisuje niektóre znane z poprzedniego utworu postaci i wydarzenia, choć akcja rozgrywa się kilkanaście lat wcześniej.
Pierwsze polskie wydanie książkowe, pod tytułem "Banita" ukazało się w 1913 we Lwowie nakładem Kuriera Lwowskiego w przekładzie Wilhelminy Zyndram-Kościałkowskiej. Przed wojną wyszło jeszcze tłumaczenie Anieli Zagórskiej "Wykolejeniec" (Dom Książki Polskiej 1936). Powojenną edycję przekładu Zagórskiej wydał w 1972 Państwowy Instytut Wydawniczy pod tytułem "Wyrzutek".
Powieść w tłumaczeniu Marii Gąsiorowskiej, publikowana w odcinkach w warszawskim „Tygodniku Romansów i Powieści” w 1897, czyli ledwie rok po ukazaniu się oryginału, była pierwszym tłumaczeniem utworu Conrada na język obcy.
Cytat z utworu („Life is very long”) umieścił w swoim wierszu "Próżni ludzie" T.S. Eliot.
Fabuła.
Bogaty kupiec, kapitan Lingard, kolejny raz ratuje z opresji oszusta i byłego pirata, Willemsa. Gdy Willems był nastolatkiem właśnie Lingard ocalił go od śmierci głodowej. Mimo długów wdzięczności Willem zdradza swego dobroczyńcę.
Ekranizacja.
Powieść została zekranizowana w 1951 przez Carol Reeda pod oryginalnym tytułem "An Outcast of the Islands" (w Polsce jako "Wykolejeniec"), w rolach głównych wystąpili: Trevor Howard, Ralph Richardson, Robert Morley i Wendy Hiller.

</doc>
<doc id="4829828" url="https://pl.wikipedia.org/wiki?curid=4829828" title="Spółdzielczy Dom Handlowy „Feniks” w Warszawie">
Spółdzielczy Dom Handlowy „Feniks” w Warszawie

Spółdzielczy Dom Handlowy „Feniks“ – dom towarowy, który funkcjonował w latach 1972–2009 przy ul. Żelaznej 32 w Warszawie.
Historia.
Budynek Spółdzielczego Domu Towarowego „Feniks“ został wzniesiony w latach 1971–1972. Został zaprojektowany przez Jana Zdanowicza. Powstał na działce na rogu ulic Żelaznej i Siennej jako część zbudowanego w latach 1965–1969 osiedla Pańska. Budynek miał dwie kondygnacje, a na fasadzie umieszczono panele z aluminium. Był własnością Warszawskiej Spółdzielni Spożywców „Społem“.
„Feniks“ został oddany do użytku w marcu 1972. Został wtedy wyróżniony w konkursie „Mister Warszawy“ na najlepszy budynek oddany do użytku w stolicy w tym roku.
W „Feniksie” sprzedawano artykuły spożywcze i przemysłowe. Funkcjonowały w nim również punkty usługowe.
W latach 90. XX wieku budynek został zmodernizowany, m.in. elewację obłożono zielonymi i szarymi panelami.
„Feniks“ został zburzony w 2009. Na jego miejscu i pod tym samym adresem w 2012 oddano do użytku ośmiokondygnacyjny biurowiec, nawiązujący do niego nazwą.

</doc>
<doc id="4829829" url="https://pl.wikipedia.org/wiki?curid=4829829" title="William A. Stewart">
William A. Stewart

William Alexander Stewart (ur. 12 września 1930, zm. 25 marca 2002) – amerykański językoznawca, specjalista w zakresie języków kreolskich. Wprowadził na grunt lingwistyki terminy „akrolekt” i „basilekt”, określające dialekty o różnym poziomie prestiżu w kontinuum socjolingwistycznym. Przyczynił się do rozwoju nowoczesnej kreolistyki.
Kształcił się na Uniwersytecie Kalifornijskim w Los Angeles, gdzie uzyskał bakalureat (1955) i magisterium (1958).

</doc>
<doc id="4829830" url="https://pl.wikipedia.org/wiki?curid=4829830" title="William Alexander Stewart">
William Alexander Stewart



</doc>
<doc id="4829837" url="https://pl.wikipedia.org/wiki?curid=4829837" title="Darżele">
Darżele

Darżele (; ) – chutor na Białorusi, w obwodzie witebskim, w rejonie brasławskim, w sielsowiecie Dalekie.
Dawniej zaścianek.
W Skorowidzach z 1924 i 1933 występuje pod nazwą Darcele.
Historia.
W dwudziestoleciu międzywojennym zaścianek leżał w Polsce, w województwie nowogródzkim (od 1926 w województwie wileńskim), w powiecie dziśnieńskim (od 1926 w powiecie brasławskim), w gminie Bohiń .
Według Powszechnego Spisu Ludności z 1921 roku wieś zamieszkiwało 31 osób, wszystkie były wyznania rzymskokatolickiego. Jednocześnie 16 mieszkańców zadeklarowało polską przynależność narodową a 15 białoruską. Było tu 6 budynków mieszkalnych.
Miejscowość należała do parafii rzymskokatolickiej w Dalekiem. Podlegała pod Sąd Grodzki w Opsie i Okręgowy w Wilnie; właściwy urząd pocztowy mieścił się w Bohiniu.

</doc>
<doc id="4829842" url="https://pl.wikipedia.org/wiki?curid=4829842" title="Guido De Luigi">
Guido De Luigi

Guido De Luigi (ur. 17 lutego 1963 w Turynie) – włoski siatkarz, medalista igrzysk olimpijskich.
Życiorys.
De Luigi zadebiutował w reprezentacji Włoch w 1983 w wygranym meczu z Niemcami Zachodnimi. Wystąpił na igrzyskach olimpijskich 1984 odbywających się w Los Angeles. Zagrał wówczas w dwóch z czterech meczów fazy grupowej, półfinale i zwycięskim pojedynku o brąz z Kanadą. W reprezentacji rozegrał 92 mecze.
W latach 1980–1988 był zawodnikiem klubu Pallavolo Torino, podczas gdy ten występował pod nazwami Robe di Kappa, Kappa, Cus i Bistefani Torino. Z tym zespołem w sezonie 1983/1984 zdobył mistrzostwo Włoch i tryumfował w Pucharze Europy Zdobywców Pucharów. Grał także w Sisley Treviso (1988–1990) i Alpitour Cuneo (1990–1994).

</doc>
<doc id="4829846" url="https://pl.wikipedia.org/wiki?curid=4829846" title="Uniwersytet w Bergen">
Uniwersytet w Bergen

Uniwersytet w Bergen () – norweska uczelnia publiczna z siedzibą w Bergen. Uniwersytet został założony w 1946 roku. Jest jednym z dziesięciu uniwersytetów w Norwegii. Zaraz po uniwersytecie w Oslo i w Trondheim jest trzecim co do wielkości uniwersytetem w Norwegii. Kształci się na nim około 18 500 studentów, z czego 2000 to zagraniczni studenci, a zatrudnionych jest blisko 4000 pracowników. Do kampusu należy też Uniwersyteckie Muzeum Bergen. Miasto Bergen jest otoczone siedmioma górami, co jest też odzwierciedlone w godle uniwersyteckim.
Historia.
Uniwersytet powstał dopiero 30 sierpnia 1946 po wejściu w życie ustawy o utworzeniu uniwersytetu w Bergen z 9 kwietnia 1946. Po uniwersytecie w Oslo jest obecnie najstarszym uniwersytetem w Norwegii. Aktywność naukowa istniała w Bergen natomiast już od powstania Szkoły Katedralnej w roku 1153. Aktywność naukową i badawczą w mieście zintensyfikowało założone w roku 1825 muzeum Bergen, dzisiaj znane pod nazwą Uniwersyteckie Muzeum Bergen. Od roku 2013 rektorem uniwersytetu jest Dag Rune Olsen, który w 2017 roku został ponownie wybrany na czteroletnią kadencję.
Ranking.
W 2020 roku uniwersytet znalazł się na 98 miejscu w Europie i 201 miejscu na świecie w rankingu Times Higher Education World University Rankings, a według QS World University Rankings na 67 miejscu w Europie i na 163 miejscu na świecie.
Organizacja akademicka.
W skład Uniwersytetu w Bergen wchodzi 7 wydziałów, muzeum i biblioteka uniwersytecka.
Wydziały:

</doc>
<doc id="4829848" url="https://pl.wikipedia.org/wiki?curid=4829848" title="Giovanni Errichiello">
Giovanni Errichiello

Giovanni Errichiello (ur. 12 czerwca 1960 w Neapolu) – włoski siatkarz, medalista igrzysk olimpijskich.
Życiorys.
Errichiello zadebiutował w reprezentacji Włoch w 1980 w przegranym meczu ze Związkiem Radzieckim. Zdobył złoty medal na igrzyskach śródziemnomorskich 1983 w Casablance. Wystąpił na igrzyskach olimpijskich 1984 odbywających się w Los Angeles. Zagrał wówczas we wszystkich meczach turnieju, w tym w zwycięskim pojedynku o brąz z Kanadą. W reprezentacji rozegrał 149 meczów.
Był zawodnikiem klubów Niccolai Napoli (1977–1979), Amaro Più Loreto (1979–1981), Santal / Maxicono Parma (1981–1988), J.S.A. Bordeaux (Francja, 1988–1989), Sernagiotto Padova (1989–1990), Messaggero Ravenna (1990–1992), Latte Giglio Reggio Emilia (1992–1993) i Pallavolo Mantova (1993–1996). Trzykrotnie zdobywał mistrzostwo Włoch – w 1982, 1983 i 1991. W krajowym pucharze tryumfował w 1982, 1983, 1987 i 1991. Zwyciężał w Pucharze Europy Mistrzów Klubowych w 1984, 1985 i 1992 oraz w Pucharze Europy Zdobywców Pucharów 1988 i Klubowych Mistrzostwach Świata 1991.
W 2007 zwyciężył w pierwszych mistrzostwach Europy weteranów powyżej 40 lat.

</doc>
<doc id="4829855" url="https://pl.wikipedia.org/wiki?curid=4829855" title="Idris Koszkunow">
Idris Koszkunow

Idris Koszkunow (ros. Идрис Кошкунов, ur. 1897 w miasteczku Uzun-Bułak w obwodzie siemirieczeńskim, zm. 1943 w obwodzie archangielskim) – radziecki polityk, działacz partyjny.
Życiorys.
Urodził się w rodzinie kazachskich robotników rolnych. W 1917 skończył szkołę gospodarstwa wiejskiego w Żarkencie, 1917-1919 wchodził w skład prezydiów kolejno trzech wiejskich komitetów rewolucyjnych, 1919-1920 służył w Armii Czerwonej. Od 1920 należał do RKP(b), 1920-1921 był sekretarzem trzech komitetów rewolucyjnych, w 1921 został zastępcą przewodniczącego i potem przewodniczącym powiatowo-miejskiego komitetu rewolucyjnego w Żarkencie, po czym pełnił funkcję przewodniczącego Komitetu Wykonawczego Rady Powiatowo-Miejskiej w Żarkencie. W 1924 został przewodniczącym Komitetu Wykonawczego Dżetysujskiej Rady Gubernialnej, 1926-1938 był przewodniczącym Komitetu Wykonawczego Aktiubińskiej Rady Gubernialnej, 1928-1930 przewodniczącym Komitetu Wykonawczego Akmolińskiej Rady Okręgowej, a 1930-1932 zastępcą przewodniczącego Kazachskiej Krajowej Komisji Kontrolnej WKP(b) i jednocześnie zastępcą ludowego komisarza inspekcji robotniczo-chłopskiej Kazachskiej ASRR. W 1932 był przewodniczącym Biura Organizacyjnego Prezydium CIK Kazachskiej ASRR na obwód karagandyjski, od 1932 do lipca 1933 przewodniczącym Komitetu Wykonawczego Karagandyjskiej Rady Obwodowej, a od lipca 1933 do 1934 przewodniczącym Komitetu Wykonawczego Zachodniokazachstańskiej Rady Obwodowej. W 1934 został zastępcą ludowego komisarza rolnictwa Kazachskiej ASRR, 1935-1937 był zastępcą pełnomocnika Komisji Kontroli Partyjnej przy KC WKP(b) na Kazachską ASRR/Kazachską SRR, a 1937-1938 głównym arbitrem przy Radzie Komisarzy Ludowych Kazachskiej SRR. Był członkiem Centralnego Komitetu Wykonawczego (CIK) ZSRR 2 kadencji i zastępcą członka CIK ZSRR 3 i 4 kadencji.
27 marca 1938 został aresztowany podczas wielkiego terroru, a 26 października 1940 skazany na 8 lat pozbawienia wolności. Umarł w łagrze w obwodzie archangielskim.

</doc>
<doc id="4829862" url="https://pl.wikipedia.org/wiki?curid=4829862" title="Krzysztof Kubiak (lekarz weterynarii)">
Krzysztof Kubiak (lekarz weterynarii)

Krzysztof Józef Kubiak (ur. 31 marca 1965 w Kuźnicy Grabowskiej) – polski lekarz weterynarii, specjalizujący się w chorobach psów i kotów, profesor nauk weterynaryjnych, profesor Uniwersytetu Przyrodniczego we Wrocławiu.
Życiorys.
Absolwent Technikum Weterynaryjnego we Wrześni (1985). W 1991 ukończył studia z zakresu weterynarii na Akademii Rolniczej we Wrocławiu. Doktoryzował się w 1998 na uczelni macierzystej na podstawie rozprawy: "Ocena przydatności fiberoskopii w diagnostyce schorzeń przewodu pokarmowego psów", której promotorem był profesor Józef Nicpoń. Stopień naukowy doktora habilitowanego uzyskał w 2007 na Uniwersytecie Przyrodniczym we Wrocławiu w oparciu o pracę: "Kolonizacja błony śluzowej żołądka psów i kotów drobnoustrojami z rodzaju Helicobacter – aspekt kliniczny". Tytuł profesora nauk weterynaryjnych otrzymał 9 maja 2018.
Zawodowo związany z Akademią Rolniczą we Wrocławiu, przekształconą w Uniwersytet Przyrodniczy, na którym objął stanowisko profesora. W latach 2008–2012 był prodziekanem Wydziału Medycyny Weterynaryjnej, w kadencjach 2012–2016 i 2016–2020 zajmował stanowisko dziekana tego wydziału. W czerwcu 2020 bez powodzenia ubiegał się o stanowisko rektora UPWr, przegrywając w drugiej turze głosowania z profesorem Jarosławem Bosym (otrzymał 49% głosów).
Specjalizuje się w chorobach psów i kotów, przede wszystkim w gastroenterologii i diagnostyce endoskopowej chorób przewodu pokarmowego, układu oddechowego i układu moczowego tych zwierząt. Autor lub współautor ponad 360 publikacji, w tym ponad 50 w czasopismach z listy JCR. Członek Polskiego Towarzystwa Nauk Weterynaryjnych oraz Komitetu Nauk Weterynaryjnych i Biologii Rozrodu PAN.
W 2002 został odznaczony Brązowym Krzyżem Zasługi. Wyróżniony też Srebrnym Medalem za Długoletnią Służbę. W 2019 otrzymał tytuł doktora honoris causa Lwowskiego Narodowego Uniwersytetu Medycyny Weterynaryjnej i Biotechnologii im. Stefana Grzyckiego.

</doc>
<doc id="4829863" url="https://pl.wikipedia.org/wiki?curid=4829863" title="Region północny (diecezja Fairbanks)">
Region północny (diecezja Fairbanks)

Region północny () – rzymskokatolicki region (dekanat) diecezji Fairbanks, w Stanach Zjednoczonych. Obejmuje północną Alaskę. W jego skład wchodzi 5 parafii.

</doc>
<doc id="4829867" url="https://pl.wikipedia.org/wiki?curid=4829867" title="320 mm moździerz Typ 98">
320 mm moździerz Typ 98

320 mm moździerz Typ 98 (jap. 九八式臼砲) – japoński moździerz trzonowy kalibru 320 milimetrów z okresu II wojny światowej, zaprojektowany do zwalczania sił i środków przeciwnika.
Opis.
Moździerz Typ 98 produkowany w latach 1938–1945 miał nietypową konstrukcję. Rura moździerza, która miała mały otwór przy wylocie lufy, spoczywała na stalowej płycie podstawy, która z kolei była podtrzymywana przez drewnianą platformę. W przeciwieństwie do konwencjonalnej broni tego typu półtorametrowy pocisk okalał lufę. Pancerz moździerza miał średnicę około 330 milimetrów, zaś rura miała niewiele więcej niż 254 milimetry szerokości. Broń mogła wystrzeliwać pocisk o wadze 300 kilogramów maksymalnie na 1100 metrów. Zasięg dostosowywano zmieniając ładunek miotający, a zmianę położenia moździerza wykonywano za pomocą przepychania drewnianej platformy bazowej. Lufa i pocisk składały się z kilku części, które można było przenosić ręcznie. 
Moździerz Typ 98 wykorzystano bojowo w Singapurze i na Filipinach (1942), a także na Iwo Jimie i na Okinawie (1945). Mimo potężnej głowicy bojowej pocisku broń okazała się mało efektywna i niecelna. Wadą było także to że rura wytrzymywała tylko pięć lub sześć wystrzałów. Paradoksalnie niedokładność spadającego pocisku czyniła go jeszcze bardziej niebezpiecznym. Generał Robert E. Cushman Jr., który jako podpułkownik dowodził batalionem Marines na Iwo Jimie wspominał: Moździerz Typ 98 pojawia się w filmie "Listy z Iwo Jimy" (2006) w reżyserii Clinta Eastwooda.

</doc>
<doc id="4829885" url="https://pl.wikipedia.org/wiki?curid=4829885" title="Rekruci">
Rekruci



</doc>
<doc id="4829892" url="https://pl.wikipedia.org/wiki?curid=4829892" title="Altair (okręt)">
Altair (okręt)

„Altair” – nazwa noszona na przestrzeni dziejów przez okręty różnych państw:

</doc>
<doc id="4829899" url="https://pl.wikipedia.org/wiki?curid=4829899" title="Patrisse Cullors">
Patrisse Cullors

Patrisse Cullors (ur. 20 czerwca 1983) – amerykańska artystka i aktywistka praw człowieka, współzałożycielka Black Lives Matter, identyfikuje się jako aktywistka queer.
Biografia.
Patrisse Cullors urodziła się w 1983 roku w Los Angeles, w stanie Kalifornia. Dorastała w Pacoima, jednej z uboższych dzielnic w San Fernando Valley. Ma dziewiątkę rodzeństwa, była wychowywana przez samotną matkę – Cherisse Foley. Ukończyła Grover Cleveland High School. W wieku 16 lat miała swój coming out przed rodziną, której to powiedziała, że identyfikuje się jako osoba queer, następnie wyprowadziła się do Los Angeles. Jako młoda osoba dołączyła do Bus Riders Union.
Otrzymała "Fulbright Scholarship –" stypendium, które umożliwiło jej dostanie się na Uniwersytet Kalifornijski. W 2012 roku ukończyła studia na kierunku religia i filozofia. Tego samego roku Cullors stworzyła swój pierwszy performance, w którym poruszyła kwestię przemocy w więzieniu. Ten występ zmotywował ją do stworzenia "Coalition to End Sheriff Violence," które to przerodziło się następnie w organizację non-profit – "Dignity and Power Now".
W 2016 roku wygłosiła serię przemówień na kilkunastu uniwersytetach, m.i.: American University, University of Notre Dame, University of Pennsylvania i University of Cornel.
Cullors jest obecnie wykładowczynią "Social Justice And Community Organizing" na Prescott College. Określa się jako marksistka.
Black Lives Matter.
Wraz z Alicia Garza i Opal Tometi, w 2013 roku, ruch Black Lives Matter. Cała trójka rozpoczęła ruch z powodu frustracji związanej z uniewinnieniem George’a Zimmermana, zabójcy Trayvona Martina. Cullors była de facto twórczynią hasztagu #BlackLivesMatter, który to napisała zainspirowana postem Garzy, który ta zamieściła na swoim profilu na Facebooku. Sama Cullors twierdzi, że impuls, który spowodował, że zaangażowała się w sprawy osób czarnoskórych, wynikał z brutalności jakiej doznał jej 19-letni brat podczas jego uwięzienia w hrabstwie Los Angeles.
Pozostała aktywność.
Cullors jest członkinią zarządu Ella Baker Center for Human Rights, w ramach organizacji poprowadziła w 2014 roku think tank na temat przemocy stanowej – Without Borders Conference.
Polityka.
Cullors poparła Elizabeth Warren i Berniego Sandersa w prawyborach w Partii Demokratycznej w 2020 roku.
Osiągnięcia i wyróżnienia.
W 2007 roku otrzymała nagrodę "Mario Savio Young Activist of the Year". W 2008 roku otrzymała "Sydney Goldfarb Outstanding Student Award""."
W 2014 roku otrzymała "Contribution to Oversight Award" od "National Association for Civilian Oversight of Law Enforcement (NACOLE)""."
W 2015 roku otrzymała tytuł "History Maker" od Krajowego Stowarzyszenia na Rzecz Popierania Ludności Kolorowej. Również w 2015 roku Cullors, Opal Tometi i Alicia Garza (jako „Women of #BlackLivesMatter”) znalazły się w gronie dziewięciu finalistek "The Advocate’s Person of the Year""." W 2016 roku otrzymała tytuł kobiety roku magazynu Glamour. Również w 2016 roku została uznana za "Fortune’s World’s Greatest Leaders", otrzymała także doktorat honoris causa Clarkson University. W 2018 została nagrodzona "José Muñoz Award" nadawanym przez "CLAGS: The Center for LGBTQ Studies" odbywającego się na "CUNY Graduate Center".
W 2016 roku otrzymała "Justice Award", nagrodę przyznawaną przez "National Center for Lesbian Rights." W 2017 roku otrzymała "Sydney Peace Prize."
Publikacje.
W 2014 roku Cullors wystawiła swoją sztukę teatralną zatytułowaną "POWER: From the Mouths of the Occupied," premiera odbyła się w Highways Performance Space.
Swoje artykuły pisała m.in. do "LA Progressive" oraz The Guardian.
W styczniu 2018 roku wydała swoją książkę zatytułowaną "When They Call You a Terrorist: A Black Lives Matter Memoir". Również w 2018 została wybrana autorką bestsellerów magazynu Times"".
Życie prywatne.
Cullors identyfikuje się jako osoba queer. W 2016 roku poślubiła Janaya Khan.
Kontrowersje.
W kwietniu 2021 roku „New York Post” ujawnił, że Patrisse Cullors jest właścicielką kilku nieruchomości, w tym m.in. domu w Los Angeles o wartości ok. 1,4 mln dolarów. 13 kwietnia Fundacja The Black Lives Matter Global Network wydała oświadczenie, że nie finansowała zakupu jej nieruchomości, od 2013 roku wypłaciła jej tylko 120 000 dolarów wynagrodzenia za pracę w tej organizacji, a od 2019 roku nie wypłacała jej już żadnych pieniędzy, co zadało kłam oskarżeniom, że Cullors zakupiła prywatne nieruchomości z pieniędzy Fundacji BLM.

</doc>
<doc id="4829916" url="https://pl.wikipedia.org/wiki?curid=4829916" title="Franciszek Uhrynowicz">
Franciszek Uhrynowicz

Franciszek Uhrynowicz (ur. 11 października 1892 w Drohobyczu, zm. ?) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się w Drohobyczu, ówczesnym mieście powiatowym Królestwa Galicji i Lodomerii, w rodzinie Bartłomieja i Marii z Daszkiewiczów. Miał brata Michała i siostrę Bronisławę po mężu Paździocha (1894–1961). Uczył się w c. k. Gimnazjum im. Franciszka Józefa w rodzinnym mieście. W 1913 otrzymał w nim świadectwo maturalne. Jako abiturient deklarował wybranie zawodu żołnierza zawodowego. W czasie I wojny światowej walczył w szeregach cesarsko-królewskiej Obrony Krajowej. Na stopień podporucznika rezerwy został mianowany ze starszeństwem z 1 grudnia 1917. Jego oddziałem macierzystym był Pułk Strzelców Nr 5.
3 maja 1922 został zweryfikowany w stopniu kapitana ze starszeństwem z 1 czerwca 1919 i 612. lokatą w korpusie oficerów piechoty, a jego oddziałem macierzystym był 80 Pułk Piechoty. W 1923 był przydzielony do 19 Dywizji Piechoty w Wilnie na stanowisko II oficera sztabu, pozostając oficerem nadetatowym 85 Pułku Piechoty w Nowej Wilejce. W następnym roku służył w macierzystym 85 pp. 1 grudnia 1924 został mianowany majorem ze starszeństwem z 15 sierpnia 1924 i 196. lokatą w korpusie oficerów piechoty. W 1925 dowodził II batalionem 85 pp. W 1928 ponownie służył w 19 Dywizji Piechoty. W lipcu 1929 został przeniesiony do 85 pp na stanowisko kwatermistrza. W marcu 1930 został przeniesiony do Korpusu Ochrony Pogranicza na stanowisko dowódcy Batalionu KOP „Dawidgródek”. W grudniu 1932 został przeniesiony z KOP do 37 Pułku Piechoty w Kutnie na stanowisko kwatermistrza. Na stopień podpułkownika został mianowany ze starszeństwem z 1 stycznia 1936 i 8. lokatą w korpusie oficerów piechoty. W marcu 1939 pełnił służbę w 20 Pułku Piechoty w Krakowie na stanowisku I zastępcy dowódcy pułku. W sierpniu 1939, w czasie mobilizacji, został dowódcą Ośrodka Zapasowego 6 Dywizji Piechoty. W czasie kampanii wrześniowej dostał się do niemieckiej niewoli. Przebywał w Oflagu VI E Dorsten.

</doc>
<doc id="4829918" url="https://pl.wikipedia.org/wiki?curid=4829918" title="Giovanni Lanfranco (siatkarz)">
Giovanni Lanfranco (siatkarz)

Giovanni Battista Lanfranco (ur. 9 maja 1956 w Turynie) – włoski siatkarz, medalista igrzysk olimpijskich i mistrzostw świata.
Życiorys.
Lanfranco zadebiutował w reprezentacji Włoch 8 kwietnia 1974 w wygranym meczu z Finlandią stając się najmłodszym debiutantem w zespole Azzurri mając 17 lat i 11 miesięcy. Wystąpił na igrzyskach olimpijskich 1976 odbywających się w Montrealu, podczas których zagrał we wszystkich spotkaniach. Włosi, którzy przegrali wszystkie mecze zajęli 8. miejsce w swoim pierwszym siatkarskim turnieju olimpijskim. Wywalczył srebro podczas mistrzostw świata 1978 rozgrywanych w jego ojczyźnie. Zdobył złoty medal na igrzyskach śródziemnomorskich 1983 w Casablance. Podczas igrzysk 1980 w Moskwie wystąpił we wszystkich meczach turnieju, w tym wygranym spotkaniu o 9. miejsce Libią. Reprezentował Włochy na igrzyskach olimpijskich 1984 w Los Angeles. Zagrał we wszystkich meczach fazy grupowej, półfinale i zwycięskim pojedynku o brąz z Kanadą. W reprezentacji rozegrał 245 lub 246 meczów.
W wieku 15 lat (w 1971) został zawodnikiem pierwszego składu Pallavolo Torino. Występował w nim do 1980 podczas gdy ten rywalizował pod nazwami Cus i Klippan oraz ponownie w sezonie 1987/1988, gdy klub nazywał się Bistefani Torino. Grał także w Santal Parma w latach 1980–1986. Czterokrotnie zdobywał mistrzostwo Włoch między 1979 i 1983. Tryumfował w pucharze Włoch w 1982 i 1983 oraz zwyciężał w Pucharze Europy Mistrzów Klubowych w 1980, 1984 i 1985.
Po zakończeniu kariery sportowej był przedsiębiorcą w dziedzinie sprzętu i odzieży sportowej.

</doc>
<doc id="4829928" url="https://pl.wikipedia.org/wiki?curid=4829928" title="Wasilij Gruzincew">
Wasilij Gruzincew

Wasilij Iwanowicz Gruzincew (ros. Василий Иванович Грузинцев, ur. 24 lutego 1899 we wsi Prieobrażenka w guberni samarskiej, zm. we wrześniu 1971 w Uralsku) – radziecki polityk, działacz partyjny.
Życiorys.
Pracował jako robotnik rolny, później robotnik remontowy i ślusarz w Czebarkule i Złatouście, od maja 1918 do czerwca 1920 i ponownie od lutego 1922 do września 1923 służył w Armii Czerwonej, brał udział w wojnie domowej na Froncie Wschodnim. W 1920 wstąpił do Komsomołu, we wrześniu 1920 przyjęto go do RKP(b). Po zwolnieniu z armii został przewodniczącym rady wiejskiej, w 1929 był sekretarzem komórki WKP(b) w Czebarkule, 1929-1930 przewodniczącym rejonowego związku kołchozów w Miassie, a 1930-1932 przewodniczącym Komitetu Wykonawczego Miasskiej Rady Rejonowej (obwód uralski). W 1932 był zastępcą przewodniczącego Rady Miejskiej Bieriezników, później pełnomocnikiem Komitetu Zapasów Produktów Rolnych przy Radzie Komisarzy Ludowych ZSRR kolejno na dwa rejony w obwodzie karagandyjskim, w 1933 uczył się na kursach radzieckiego budownictwa przy WCIK, od 1937 do sierpnia 1938 był I sekretarzem Komitetu Rejonowego Komunistycznej Partii (bolszewików) Kazachstanu w Mamlucie w obwodzie północnokazachstańskim. Od sierpnia 1938 do stycznia 1944 był przewodniczącym Komitetu Wykonawczego Północnokazachstańskiej Rady Obwodowej, potem szefem Kazachskiego Terytorialnego Zarządu Głównego Zarządu Państwowych Rezerw Materiałowych przy Radzie Komisarzy Ludowych ZSRR, a 1946-1948 szefem Kazachskiego Terytorialnego Zarządu Ministerstwa Rezerw Produkcyjnych ZSRR. W latach 1948-1952 zarządzał trustem w obwodzie zachodniokazachstańskim, 1952-1953 stał na czele zarządu Sojuzsowchozsnab w obwodzie zachodniokazachstańskim, następnie kierował wydziałem zakładów im. Woroszyłowa w Uralsku, po czym przeszedł na emeryturę. Był deputowanym do Rady Najwyższej Kazachskiej SRR. Miał stopień kapitana rezerwy Armii Czerwonej.

</doc>
<doc id="4829929" url="https://pl.wikipedia.org/wiki?curid=4829929" title="Dżanarbek Akajew">
Dżanarbek Akajew

Dżanarbek Kubanyczowicz Akajew, ; (ur. 13 grudnia 1986 w siele Kabylan-Köl w rejonie Ałaj) – kirgiski polityk.
Życiorys.
Wykształcenie.
Ukończył w 2009 dziennikarstwo na Oszyńskim Uniwersytecie Państwowym. Od 2008 do 2014 pracował w kirgiskiej redakcji Radia Wolna Europa. Od 2012 do 2013 pełnił rolę korespondenta tej stacji w Pradze. 
Kariera polityczna.
W lutym 2015 objął funkcję rzecznika prasowego prezydenta Ałmazbeka Atambajewa obejmując to stanowisko po ponad miesięcznym wakacie, kiedy 31 grudnia Kadyr Toktogulow został mianowany ambasadorem Kirgistanu w Stanach Zjednoczonych. Z funkcji tej zrezygnował w sierpniu tego samego roku, aby móc wystartować w wyborach parlamentarnych. Startując z siódmej pozycji został wybrany deputowanym z ramienia SDPK. W marcu 2017 z powodu prezentowania poglądów rozbieżnych z linią partii został z niej wykluczony zostając parlamentarzystą niezależnym. 
W lutym 2020 wraz z politologiem Sejtiekiem Kaczkynbajem oraz byłym wiceministrem ekonomii Eldarem Abakirowem założył Kirgiską Liberalno-Demokratyczną Parię. Przed wyborami parlamentarnymi w 2020 roku został liderem koalicji Dżangy djem w skład której weszło m.in.: Ata Meken oraz Ak-Szumkar. 20 maja 2020 ujawnił na forum Parlamentu nieprawidłowości w sprzedaży częstotliwości radiowych co przyczyniło się do dymisji ówczesnego premiera Abyłgazijewa. Na zjeździe partii Ata Meken odbywającym się 17 sierpnia 2020 zostało podane do publicznej wiadomości, że będzie kandydować z pierwszego miejsca koalicyjnej listy.

</doc>
<doc id="4829941" url="https://pl.wikipedia.org/wiki?curid=4829941" title="Ajtmuchamed Musin">
Ajtmuchamed Musin

Ajtmuchamed Musin (ros. Айтмухамед Мусин, ur. 1899 w obwodzie semipałatyńskim, zm. w lutym 1938) – radziecki kazachski polityk, działacz partyjny.
Życiorys.
W 1920 uczył się na kursach pedagogicznych w Semipałatyńsku, następnie na rocznych kursach ogólnokształcących w tym mieście, 1921-1924 pracował jako nauczyciel i kierownik szkoły. W 1925 został przyjęty do partii komunistycznej, pracował jako instruktor partyjnego Komitetu Powiatowego w Ust-Kamienogorsku, 1927-1930 studiował w Moskwie na Komunistycznym Uniwersytecie im. Swierdłowa, po czym został sekretarzem odpowiedzialnym Komitetu Rejonowego WKP(b) w Żarkencie. W 1932 objął funkcję I sekretarza Komitetu Rejonowego WKP(b) w Kyzyłordzie, 1933-1934 był redaktorem gazety "Socijałły Kazakstan", a 1934-1936 II sekretarzem Komitetu Obwodowego WKP(b) w Karagandzie. Od kwietnia do sierpnia 1936 był przewodniczącym Komitetu Wykonawczego Karagandyjskiej Rady Obwodowej, a od sierpnia 1936 do października 1937 I sekretarzem Komitetu Obwodowego WKP(b)/Komunistycznej Partii (bolszewików) Kazachstanu w Aktiubińsku. 24 października 1937 został aresztowany w Ałma-Acie, następnie skazany na śmierć przez Wojskowe Kolegium Sądu Najwyższego ZSRR na sesji wyjazdowej w Ałma-Acie i rozstrzelany. W 1960 pośmiertnie zrehabilitowany.

</doc>
<doc id="4829944" url="https://pl.wikipedia.org/wiki?curid=4829944" title="Spadkobiercy (powieść)">
Spadkobiercy (powieść)

Spadkobiercy () – powieść brytyjskiego pisarza Forda Madoksa Forda napisana wspólnie z Josephem Conradem, wydana w 1901 w wydawnictwie „William Heinemann”.
Pierwsze polskie wydanie ukazało się w 1959 nakładem Państwowego Instytutu Wydawniczego w przekładzie i z posłowiem Henryka Krzeczkowskiego.
Powieść pseudo-fantastyczna zawiera prorocze wizje dotyczące korupcji i wpływu XX wieku na brytyjską arystokrację. Zdzisław Najder nazywa ją „satyryczną fantazją «z kluczem»”.
Fabuła.
Arthur, niezbyt zdolny pisarz spotyka pewną fascynującą kobietę, która twierdzi, że pochodzi z „Czwartego Wymiaru”. Potem kobieta przedstawia Arthurowi innych Czwartowymiarowców, intrygantów zajmujących wysokie stanowiska, którzy zamierzają zapanować nad Ziemią. Skomplikowana fabuła ujawnia polityczną i finansową korupcję w najwyższych kręgach władzy. Pod postaciami bohaterów ukryte są prawdziwe osoby: Joseph Chamberlain, Arthur Balfour, Alfred Harmsworth i Leopold II Koburg.

</doc>
<doc id="4829948" url="https://pl.wikipedia.org/wiki?curid=4829948" title="Józef Przeuski">
Józef Przeuski

Józef Przeuski herbu Sulima – miecznik kaliski w latach 1785-1793, konsyliarz konfederacji targowickiej z województwa kaliskiego w 1792 roku.

</doc>
<doc id="4829959" url="https://pl.wikipedia.org/wiki?curid=4829959" title="Sulejmen Eskerajew">
Sulejmen Eskerajew

Sulejmen Eskerajew (kaz. Сүлеймен Есқараев, ur. 17 sierpnia 1897 w obwodzie syrdaryjskim, zm. 25 lutego 1938) – radziecki polityk, działacz partyjny.
Życiorys.
W 1918 wstąpił do Armii Czerwonej, 1919-1920 uczył się w szkole budownictwa radzieckiego i partyjnego w Taszkencie, po czym został instruktorem Syrdaryjskiego Komitetu Obwodowego RKP(b) i Komitetu Wykonawczego Syrdarskiej Rady Obwodowej. W 1921 kierował Wydziałem ds. Pracy na Wsi Komitetu Powiatowego RKP(b) w Ak-Meczecie (obecnie Kyzyłorda), 1921-1922 był zastępcą przewodniczącego Syrdaryjskiej Obwodowej Czeki, 1922-1923 przewodniczącym Komitetu Wykonawczego Powiatowo-Miejskiej Rady Ak-Meczetu, a 1923-1924 zastępcą przewodniczącego Kolegium Partyjnego Centralnej Komisji Kontrolnej Komunistycznej Partii (bolszewików) Turkiestanu. Od marca do grudnia 1924 był przewodniczącym Komitetu Wykonawczego Syrdaryjskiej Rady Obwodowej, 1924-1925 kierownikiem Wydziału Organizacyjnego Syrdaryjskiego Komitetu Gubernialnego RKP(b), od kwietnia 1925 do stycznia 1928 ludowym komisarzem spraw wewnętrznych Kirgiskiej ASRR/Kazachskiej ASRR, a od stycznia do grudnia 1929 naczelnikiem Kazachskiej Krajowej Szkoły Milicji Robotniczo-Chłopskiej. Od 1930 do 1933 studiował we Wszechzwiązkowej Akademii Planowej, od lipca 1933 do marca 1936 był przewodniczącym Komitetu Wykonawczego Karagandyjskiej Rady Obwodowej, od marca 1936 do maja 1937 prokuratorem Kazachskiej ASRR/Kazachskiej SRR, a w 1937 zastępcą przewodniczącego Rady Komisarzy Ludowych Kazachskiej SRR. 8 sierpnia 1937 podczas wielkiego terroru został aresztowany, następnie skazany na śmierć i rozstrzelany.

</doc>
<doc id="4829962" url="https://pl.wikipedia.org/wiki?curid=4829962" title="Wyścig Tatrzański 1927">
Wyścig Tatrzański 1927

Wyścig Tatrzański – samochodowo-motocyklowy wyścig górski zorganizowany w Polsce 14 sierpnia 1927 roku na trasie długości 7,5 km między Łysą Polaną a Morskim Okiem; pierwszy z serii Wyścigów Tatrzańskich i pierwszy polski wyścig górski. Sklasyfikowano 19 samochodów i 11 motocykli, w klasyfikacji ogólnej zwyciężył Henryk Liefeldt na samochodzie wyścigowym Austro-Daimler.
Organizacja.
Wyścig Tatrzański w 1927 roku był pierwszym w Polsce wyścigiem górskim. Pomysłodawcą i organizatorem wyścigu oraz twórcą regulaminu był Krakowski Klub Automobilowy (K.K.A). Rozegrano go na fragmencie szosy Zakopane – Morskie Oko (drogi Oswalda Balzera) o długości 7,5 km, ze startem przy 21 km i metą przy 28,5 km od Zakopanego. Do udziału dopuszczono samochody turystyczne, wyścigowe i motocykle (solo i z wózkami), podzielone na kategorie pod względem pojemności silnika. Samochody turystyczne musiały być „normalnego typu katalogowego” i być wyposażone m.in. w sztywne błotniki, dach – „budę z materiału nieprzemakalnego” i szybę przednią. Obsada musiała odpowiadać liczbie miejsc w samochodzie, względnie nieobsadzone miejsca miały być wypełnione balastem. W przypadku samochodów określony był minimalny czas jazdy (samochody turystyczne: od 11 do 19 minut, zależnie od kategorii, samochody wyścigowe: od 9 do 13 minut).
Zgłosiło się około 50 zawodników, lecz nie wszyscy wzięli udział w wyścigu. Zgłosiło się także kilku zawodników zagranicznych, jak Niemiec Ernst von Wentzel-Mosau i Szwajcar (mieszkający w Polsce) dr Robert Vetterli. Najliczniejszym modelem samochodu był turystyczny Austro-Daimler ADM o pojemności silnika 2994 cm³ i mocy 100 KM, na których jechali zawodnicy Adam Potocki, Bitschan, Szwarcsztajn i Albinowski. Do przyznania było 8 nagród dla motocykli i 24 dla samochodów. 
Przebieg.
Wyścig rozegrano 14 sierpnia 1927 roku. Same zawody rozpoczęły się z opóźnieniem z uwagi na złą organizację dowozu widzów autobusami Zakopiańskiej Spółki Samochodo­wej. Zawodnicy startowali pojedynczo, od motocykli przez samochody turystyczne do samochodów wyścigowych. Warunki były utrudnione przez deszcz padający tego dnia, który powodował, że trasa była śliska. Sklasyfikowano 11 motocykli i 19 samochodów, w tym tylko dwa wyścigowe. Siódmy startujący zawodnik Gabryś na motocyklu Harley-Davidson przewrócił się na przedostatnim wirażu, lecz ukończył wyścig. Pasażer Tadeusza Rudawskiego, startującego jako czternasty motocyklem Indian z wózkiem bocznym, wychylił się i wypadł na zakręcie, raniąc się w twarz, przez co nie ukończyli oni wyścigu. Zawodnik Krauze rozbił natomiast swój samochód Rolland-Pilain na barierce. Wśród sklasyfikowanych zawodników były dwie kobiety: Hanka Schielowa na Tatrze i Janina Wrońska na motocyklu BSA z wózkiem.
Najlepszy czas ogółem (6 min 48,6 s) uzyskał Henryk Liefeldt na wyścigowym samochodzie Austro-Daimler, zdobywając między innymi trzy nagrody przechodnie: Automobilklubu Polskiego za najlepszy czas dnia, Miasta Krakowa za najlepszy czas samochodu wyścigowego, oraz firmy Bosch za najlepszy czas dnia osiągnięty na świecach tej firmy. Drugi wynik – i zarazem najlepszy dla samochodów turystycznych, uzyskał niemiecki zawodnik von Wentzel-Mosau na Mercedesie z silnikiem 7 l, zdobywając m.in. nagrodę przechodnią K.K.A. za najlepszy czas samochodu turystycznego (7 min 2 s). Kolejne czasy osiągnęli: Stanisław Szwarcsztajn (Austro-Daimler, 7 min 40 s), Szwajcar Robert Vetterli (Bugatti 1,4 l z kompresorem, 7 min 44,4 s) i Jan Ripper (Lancia, 7 min 45,2 s) – wszyscy na samochodach turystycznych. Z uwagi na dużą liczbę nagród, oprócz zwycięzców poszczególnych kategorii otrzymywali je też zawodnicy z niektórych dalszych miejsc. Hanka Schielowa zwyciężyła w swojej kategorii i zdobyła też nagrodę fundowaną przez Jerzego Judkiewicza, jako jedyna kobieta w kategorii samochodowej.
Odbiór.
Pierwszy Wyścig Tatrzański był imprezą pionierską i borykał się z niedociągnięciami, jak zła organizacja dowozu widzów z Zakopanego i wadliwe działanie służby mierzącej czas, która zmieniała podawane wyniki aż do ich ostatecznego ustalenia w Warszawie, niemniej zawody zostały entuzjastycznie ocenione w ówczesnej prasie. Krakowski Klub Automobilowy zyskał pochwały za wzorową organizację leżącą po jego stronie. „Przegląd Samochodowy i Motocyklowy” określił go wręcz jako pierwszą w Polsce prawdziwą imprezę sportową z zakresu automobilizmu na skalę europejską. Z uwagi na powodzenie imprezy, zdecydowano przeprowadzić ją też w roku kolejnym, już jako wyścig międzynarodowy.
Zawody częściowo transmitowało Polskie Radio, co stanowiło pionierskie przedsięwzięcie polskiej radiofonii, aczkolwiek transmisja trwała jedynie w godzinach od 13.30 do 15.30, nie obejmując całych przedłużających się zawodów – wynik został oceniony jako „średnio udany”, lecz prowadził do uzyskania doświadczeń na przyszłość. Na skutek niegroźnego wypadku samochodu ze sprzętem, nie doszło natomiast do zapowiadanej transmisji wieczornicy góralskiej z Zakopanego.

</doc>
<doc id="4829964" url="https://pl.wikipedia.org/wiki?curid=4829964" title="Janky Promoters">
Janky Promoters



</doc>
<doc id="4829969" url="https://pl.wikipedia.org/wiki?curid=4829969" title="Antoni Szałowski">
Antoni Szałowski

Antoni Szałowski (ur. 21 kwietnia 1907 w Warszawie, zm. 21 marca 1973 w Paryżu) – polski kompozytor, jeden z głównych przedstawicieli polskiego neoklasycyzmu, przebywający i tworzący na emigracji od 1931 roku. Specjalizował się w utworach orkiestrowych, jak również scenicznych.
Życiorys.
Pochodził z rodziny muzycznej, od 1912 pod kierunkiem ojca uczył się gry na skrzypcach. Studiował w Konserwatorium Warszawskim: kompozycję u Kazimierza Sikorskiego, dyrygenturę u Grzegorza Fitelberga, a grę na fortepianie u Pawła Lewieckiego. Konserwatorium ukończył w 1930, uzyskując dyplom z wyróżnieniem.
W latach 1931–1936 studiował u Nadii Boulanger w Paryżu i tam zamieszkał na stałe. W 1936 odmówił, gdy Sikorski zaproponował mu stanowisko profesora w Konserwatorium, uznając, że pobyt we Francji daje mu większe możliwości i zainteresowanie jego muzyką. Od roku 1931 był członkiem Stowarzyszenia Młodych Muzyków Polaków (SMMP) w Paryżu, w 1933 został skarbnikiem, w 1936 wiceprezesem, a pod koniec 1938 prezesem. Funkcję tę pełnił, z przerwą w okresie II wojny światowej, do rozwiązania SMMP w 1950. 
Podczas studiów u Boulanger napisał "Uwerturę na orkiestrę", która stała się na krótko przed II wojną światową najpopularniejszym polskim utworem za granicą. Na Wystawie Światowej w Paryżu w 1937 "Uwertura" zdobyła złoty medal. Florent Schmitt uznał ją za najciekawszy utwór sezonu obok "Muzyki na instrumenty strunowe, perkusję i czelestę" Béli Bartóka, a Szałowskiego określił jako „jednego z najbardziej utalentowanych muzyków naszej generacji”. Sukces "Uwertury" sprawił, że w 1938 Szałowski odbył tournée koncertowe w Polsce. 
Po wybuchu II wojny światowej zgłosił się jako ochotnik do Armii Polskiej. W związku z zawieszeniem broni w 1940 nie został zmobilizowany. Przeniósł się na południe Francji, a pod koniec 1945 wrócił do Paryża. Zaraz po wojnie muzyka Szałowskiego cieszyła się popularnością, jego utwory były prezentowane na festiwalach muzyki współczesnej, m.in. w Amsterdamie (1948) i Frankfurcie nad Menem (1951). Po 1949, w okresie stalinizmu w Polsce, twórczość emigracyjna została objęta cenzurą, wliczając utwory Szałowskiego, on sam w 1952 został usunięty ze Związku Kompozytorów Polskich (ZKP). Po odwilży roku 1956, już podczas pierwszej Warszawskiej Jesieni, wykonano "Uwerturę" Szałowskiego. W kolejnych latach kompozycje Szałowskiego bywały wykonywane w Polsce, w przeciwieństwie do innych kompozytorów emigracyjnych, takich jak Roman Palester czy Andrzej Panufnik. W 1988 ZKP zorganizował w Warszawie konferencję "Muzyka źle obecna", poświęconą twórczości polskich kompozytorów emigracyjnych, podczas której odczytano list Palestra do organizatorów konferencji, w którym kompozytor określił „swoistym skandalem” brak referatu poświęconego twórczości Antoniego Szałowskiego, jednego z głównych przedstawicieli polskiego neoklasycyzmu. 
W 1959 Szałowski ożenił się z Teresą Bończą-Uzdowską, absolwentką Wydziału Historii UW i studentką Aleksandra Gieysztora. Dzięki żonie zainteresował się sztuką średniowieczną, którą zainspirowany stworzył m.in. utwory "Wskrzeszenie Łazarza" oraz "Kantata""."
Współpracował z francuskim radiem, które to głównie zamawiało jego utwory. Jego balet radiowy "La femme têtue" otrzymał I nagrodę Radia i Telewizji Francuskiej w 1960. Był to pierwszy przypadek, gdy instytucja ta uhonorowała artystę niebędącego francuskim obywatelem. 
Mimo licznych zamówień Szałowski przez lata pobytu we Francji żył w trudnych warunkach materialnych, nie utrzymywał też kontaktów z artystycznym światem Paryża. Jego sytuację pogarszał fakt, że nie miał francuskiego obywatelstwa, które uzyskał dopiero w 1970 przy pomocy Nadii Boulanger. 
Zmarł w 1973 na atak serca, próbując podnieść żonę, która upadła na podłogę.
Twórczość.
Antoni Szałowski komponował w duchu neoklasycyzmu, a we wczesnych utworach zauważalne były też wpływy twórczości Karola Szymanowskiego. Jego dokonania obejmują utwory orkiestrowe, kameralne, sceniczne (balety), a także miniatury (skrzypcowe i fortepianowe) oraz pieśni. Twórczość Szałowskiego charakteryzowana jest jako „sérénité”, pojęcie reprezentujące pogodę ducha i harmonię w muzyce. W kompozycjach widoczne jest połączenie emocji - również humoru - ale także logicznej konstrukcji.
Za jego najwybitniejsze dzieło uznawana jest "Uwertura" z 1936. Bogusław Schaeffer określał ją jako "najdoskonalszą uwerturę z polskiego repertuaru współczesnego". Również "Uwerturę" wybrano w roku 2018 jako jeden ze stu polskich utworów do projektu 100 na 100. Muzyczne dekady wolności. Według twórców projektu: „"Uwertura" była sensacją, potem legendą, aż stała się w końcu zabytkiem”.
Po wojnie Szałowski nie zmienił znacząco swojej stylistyki, mimo tego, że w muzyce poważnej tego okresu dominowały nowe prądy. Przez to jego twórczość zaczęła być uznawana za niemodną, aczkolwiek doceniano jego kompozytorskie rzemiosło. Dopiero pod koniec życia kompozytor zaczął przełamywać neoklasyczną formę, co było zauważalne np. w "Muzyce na smyczki" – gdzie reinterpretował tradycyjny model formy sonatowej. Już po jego śmierci w Polsce w 1976 wykonano jego ostatni utwór "Sześć szkiców na orkiestrę kameralną". W opinii Zygmunta Mycielskiego oraz Władysława Malinowskiego, którzy oceniali ten koncert, późna twórczość Szałowskiego zdecydowanie wykroczyła poza neoklasycyzm. 
Według Elżbiety Szczurko, autorki monografii nt. Szałowskiego, muzyka kompozytora mimo sporadycznych wykonań, wciąż wymaga głębszego utrwalenia.
Najważniejsze utwory.
Chronologiczna lista utworów przygotowana na podstawie materiału źródłowego, pogrubione zostały najważniejsze wg „Przewodnika koncertowego”.
Nagrody i wyróżnienia.
Lista nagród i wyróżnień:

</doc>
<doc id="4829974" url="https://pl.wikipedia.org/wiki?curid=4829974" title="Łunin (jezioro)">
Łunin (jezioro)

Łunin (Unin) – jezioro w Polsce, położone w województwie kujawsko-pomorskim, w powiecie inowrocławskim, w gminie Kruszwica, niedaleko wsi Gocanowo.
Opis.
Zbiornik o równym, mulistym dnie. Miejsce to jest dobrym siedliskiem dla ptaków, a także objęte ścisłym rezerwatem. Jezioro to połączone jest z Gopłem poprzez niewielki kanał. Uważane jest za jedno z najbardziej niedostępnych miejsc na Kujawach. 

</doc>
<doc id="4829979" url="https://pl.wikipedia.org/wiki?curid=4829979" title="Krystyn (wojewoda)">
Krystyn (wojewoda)

Krystyn (zm. 1217) – wojewoda płocki w służbie księcia Konrada Mazowieckiego. Był faktycznym dowódcą rycerstwa polskiego w zwycięskiej bitwie pod Zawichostem (1205). Na terenie Mazowsza skutecznie walczył z najeżdżającymi region Prusami i Jaćwingami, zyskując popularność wśród rycerstwa i ludności. Zginął zamordowany z rozkazu księcia Konrada, który obawiał się jego rosnącego znaczenia.
Życiorys.
Według późnośredniowiecznego (XV-wiecznego) przekazu Jana Długosza, będącego prawdopodobnie odbiciem ówczesnej ustnej tradycji rodowej, związany był z podsierpeckim Gozdowem. Prawdopodobnie pochodził z rodu Gozdawów.
W zwycięskiej bitwie pod Zawichostem 19 czerwca 1205 roku miał według Długosza dowodzić wojskami Kazimierzowiców – Leszka Białego i Konrada I.
Po tym sukcesie, Krystyn został decyzją Konrada posłany na północne kresy księstwa mazowieckiego. Obszar ten był regularnie najeżdżany przez wojownicze plemiona pogańskich Jaćwingów i Prusów. Ich ataki, choć nie zagrażały bezpośrednio istnieniu dzielnicy Konrada, były kłopotliwe z punktu widzenia rozwoju gospodarczego księstwa. Próby chrystianizacji oraz odwetowe wyprawy nie przynosiły zamierzonego skutku.
Głównym celem Krystyna z Gozdawy stało się zabezpieczenie granic. Osiągał to poprzez budowę niewielkich gródków obronnych na pograniczu i osiedlanie tam rycerzy. Regularnie wizytował podległe sobie tereny, a w razie zagrożenia obejmował dowództwo. Stworzony przez Krystyna system obronny okazał się skuteczny. W ciągu dziesięcioletniej działalności zyskał poważanie i przydomek Tarczy Mazowsza. Chociaż Krystyn nazywany był wojewodą płockim, to zakres jego władzy obejmował obszar całego Mazowsza.
Śmierć Krystyna nastąpiła w 1217 roku, najpierw został on oślepiony (według Jana Długosza we wsi Kowale), a następnie uduszony w następstwie rozkazu Konrada I. Wydarzenie to pozostawało w ścisłym związku z wydarzeniami politycznymi (zmianami w zakresie sojuszy) książąt piastowskich z tego okresu.

</doc>
<doc id="4829982" url="https://pl.wikipedia.org/wiki?curid=4829982" title="Korty tenisowe Klubu Sportowego &quot;Start - Wisła&quot; w Toruniu">
Korty tenisowe Klubu Sportowego &quot;Start - Wisła&quot; w Toruniu

Korty tenisowe Klubu Sportowego "Start - Wisła" w Toruniu – kompleks kortów tenisowych istniejący w latach 1956-2010 w Toruniu.
Lokalizacja.
Korty tenisowe znajdowały się w centrum miasta, we wschodniej części Jordanek, przy Alei Solidarności, w sąsiedztwie budynku Urzędu Marszałkowskiego.
Historia.
Kompleks czterech kortów tenisowych wraz z zapleczem dla Klubu Sportowego "Start - Wisła" otwarto w 1956 roku. W późniejszym czasie został on powiększony o dwa kolejne korty. Wraz z powstałym tu w 1966 roku basenem i Międzyszkolnym Ośrodkiem Sportu tworzyły one centrum rekreacyjno-sportowe, tzw. Ogród Jordanowski. Warto dodać, że ich atutem była lokalizacja w samym centrum miasta, nieopodal Zespołu Staromiejskiego. W 2003 roku, kiedy to Skarb Państwa przekazał ten teren miastu, ówczesne władze przeznaczyły go na cele kulturalne i zaplanowały tu budowę m.in. nowej siedziby dla Toruńskiej Orkiestry Symfonicznej.
Korty tenisowe przeniesiono w 2010 roku do nowo wybudowanego kompleksu tenisowego przy ul. Przy Skarpie 4, a w ich miejscu 12 grudnia 2015 roku otwarto wcześniej zaplanowane Centrum Kulturalno-Kongresowe Jordanki.
Zawody.
Od 1995 roku na kortach odbywał się m.in. Międzynarodowy Turniej Tenisowy Kobiet Bella Cup w ramach cyklu zawodowych turniejów Międzynarodowej Federacji Tenisowej – ITF Women’s World Tennis Tour.

</doc>
<doc id="4829991" url="https://pl.wikipedia.org/wiki?curid=4829991" title="David di Donatello za najlepszą reżyserię">
David di Donatello za najlepszą reżyserię

David di Donatello dla najlepszego reżysera (wł. "David di Donatello per il miglior regista") – nagroda filmowa przyznawana corocznie jako jedna z głównych kategorii w ramach włoskich nagród filmowych David di Donatello. Wręczana jest już od pierwszej edycji ich przyznawania, a nie przyznano jej jedynie raz – w roku 1958. Praktykę ogłaszania również twórców nominowanych do tego wyróżnienia wprowadzono od 1981.
Największą liczbę nagród (sześć) zdobył reżyser Francesco Rosi. Po cztery nagrody otrzymali Mario Monicelli i Giuseppe Tornatore. Natomiast największą liczbę nominacji do tej nagrody (osiem) zdobył Marco Bellocchio. Siedem razy nominowano takich twórców, jak Federico Fellini i Nanni Moretti.
Laureaci i nominowani.
Laureaci nagrody zostali zaznaczeni poprzez wytłuszczenie.

</doc>
<doc id="4829995" url="https://pl.wikipedia.org/wiki?curid=4829995" title="Piotr Chodakowski">
Piotr Chodakowski

Piotr Chodakowski herbu Dołęga – podstarości ostrzeszowski, komornik ziemski wieluński, skarbnik ostrzeszowski w latach 1787-1793, konsyliarz konfederacji targowickiej z ziemi wieluńskiej w 1792 roku.
Poseł na sejm 1784 roku z ziemi wieluńskiej.
Bibliografia.
 

</doc>
<doc id="4830003" url="https://pl.wikipedia.org/wiki?curid=4830003" title="Zygmunt Rybicki (1902–1989)">
Zygmunt Rybicki (1902–1989)

Zygmunt Rybicki (ur. 10 maja 1902 w Dłutowie, zm. 26 stycznia 1989 w Warszawie) – polski inżynier elektryk, profesor nadzwyczajny Politechniki Warszawskiej. 
Życiorys.
Ukończył studia na Wydziale Elektrycznym Politechniki Gdańskiej, również tam obronił doktorat i habilitował się. Od 1927 pracował jako konstruktor w fabrykach maszyn i aparatów elektrycznych w kraju i w Czechosłowacji. W 1935 został odznaczony Srebrnym Krzyżem Zasługi za wynalezienie i wdrożenie do produkcji rozwiązań konstrukcyjnych maszyn stosowanych w przemyśle zbrojeniowym. W styczniu 1945 był członkiem grupy operacyjnej Ministerstwa Przemysłu, która został skierowana do Poznania w celu uruchomienia elektrowni i sieci tramwajów miejskich. W maju tego samego roku został dyrektorem Towarzystwa Elektryfikacji Okręgu Poznańskiego, od 1 października 1945 był starszym asystentem w Katedrze Maszyn Elektrycznych Politechniki Warszawskiej. W 1946 został adiunktem, a w 1950 jako zastępca profesora kierował Katedrą Elektryfikacji Rolnictwa na Wydziale Agromechanicznym PW. Od 1946 był członkiem korespondentem Towarzystwa Naukowego Warszawskiego, od 1953 przez rok był dziekanem Wydziału Mechanizacji Rolnictwa. Następnie został kierownikiem Katedry Napędów Elektrycznych i Sterowania na Wydziale Samochodów i Maszyn Roboczych, w 1956 został docentem, a rok później otrzymał tytuł profesora nadzwyczajnego. W 1968 został profesorem zwyczajnym, od 1970 kierował Zakładem Napędów Elektrycznych i Sterowania w Instytucie Maszyn Roboczych Ciężkich. 
Zygmunt Rybicki był autorem prac naukowych i książek, a także podręcznika akademickiego, którego wydanie było osiem razy wznawiane. 
Zmarł w 1989, został pochowany na cmentarzu Powązkowskim w Warszawie (kwatera 21-1-28,29).

</doc>
<doc id="4830018" url="https://pl.wikipedia.org/wiki?curid=4830018" title="Roussanka Nowakowska">
Roussanka Nowakowska

Roussanka Alexandrova-Nowakowska (ur. 1959) – polska malarka, rzeźbiarka, projektantka monet, pisarka i poetka pochodzenia bułgarskiego, mieszkająca w Polsce.
Najpiękniejsza moneta świata.
W 2011 roku zaprojektowana przez Roussankę Nowakowską kolekcjonerska moneta „Krzysztof Komeda” z serii "Historia polskiej muzyki rozrywkowej" Narodowego Banku Polskiego została nagrodzona w konkursie Vicenza Numismatica w kategorii „Najpiękniejsza moneta świata”. Wyróżnienie uzasadniono „romantyczną siłą przedstawienia pianisty na monecie”.

</doc>
<doc id="4830032" url="https://pl.wikipedia.org/wiki?curid=4830032" title="Jezioro Łunin">
Jezioro Łunin



</doc>
<doc id="4830050" url="https://pl.wikipedia.org/wiki?curid=4830050" title="Igła Lentulo">
Igła Lentulo

Igła Lentulo – endodontyczne narzędzie stomatologiczne, instrument przeznaczony do obróbki dentystycznej, wypełniania kanału pastami i cementami. Igła jest spiralno-stożkowa, ze sprężynką bezpieczeństwa lub bez niej. Wykonywana ze stali nierdzewnej.
Spiralna sprężyna absorbuje drgania uchwytu podczas umieszczania materiału w kanale. W przypadku igły ze sprężynką bezpieczeństwa spirala igły jest przy nasadce zakończona sprężyną dającą elastyczność i zwiększającą bezpieczeństwo pracy.
Rozmiary.
Długość i grubość igły musi być dopasowana do długości wypełnianego kanału. Dlatego trzon każdej igły oznaczony jest oddzielnym kolorem w standardzie ISO:
Oznaczenia kolorystyczne ułatwiają również rozróżnienie igieł.

</doc>
<doc id="4830079" url="https://pl.wikipedia.org/wiki?curid=4830079" title="Marajá do Sena">
Marajá do Sena

Marajá do Sena – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 1447,67 km2. Według danych ze spisu ludności w 2010 roku gmina liczyła 8051 mieszkańców, a gęstość zaludnienia wynosiła 5,56 osób/km2. Dane szacunkowe z 2019 roku podają liczbę 7792 mieszkańców. 
Marajá do Sena graniczy od północy z gminą Paulo Ramos, od wschodu z Lagoa Grande do Maranhão, od zachodu z Santa Luzia, a od południa z Grajaú.
W 2017 roku produkt krajowy brutto per capita wyniósł 6655,56 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Paulo Ramos.

</doc>
<doc id="4830080" url="https://pl.wikipedia.org/wiki?curid=4830080" title="Maraja do Sena">
Maraja do Sena



</doc>
<doc id="4830085" url="https://pl.wikipedia.org/wiki?curid=4830085" title="Paulo Ramos (Maranhão)">
Paulo Ramos (Maranhão)

Paulo Ramos – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 1053,41 km2. Według danych ze spisu ludności w 2010 roku gmina liczyła 20 079 mieszkańców, a gęstość zaludnienia wynosiła 19,06 osób/km2. Dane szacunkowe z 2019 roku podają liczbę 21 040 mieszkańców. 
W 2017 roku produkt krajowy brutto per capita wyniósł 7075,18 reali brazylijskich.
Gminę utworzono w 1970 roku na podstawie uchwały z 1968 roku, wcześniej tereny te administracyjnie były przynależne do gminy Lago da Pedra.

</doc>
<doc id="4830101" url="https://pl.wikipedia.org/wiki?curid=4830101" title="Araguanã">
Araguanã



</doc>
<doc id="4830103" url="https://pl.wikipedia.org/wiki?curid=4830103" title="Araguanã (Maranhão)">
Araguanã (Maranhão)

Araguanã – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 805,19 km2. Według danych ze spisu ludności w 2010 roku gmina liczyła 13 973 mieszkańców, a gęstość zaludnienia wynosiła 17,35 osób/km2. Dane szacunkowe z 2019 roku podają liczbę 15 426 mieszkańców. 
Araguanã od północy graniczy z gminami Santa Luzia do Paruá i Nova Olinda do Maranhão, od wschodu z Pinheiro, a od zachodu i południa z Zé Doca.
W 2017 roku produkt krajowy brutto per capita wyniósł 5084,77 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Zé Doca.

</doc>
<doc id="4830106" url="https://pl.wikipedia.org/wiki?curid=4830106" title="I Międzynarodowy Wyścig Tatrzański 1928">
I Międzynarodowy Wyścig Tatrzański 1928

I Międzynarodowy Wyścig Tatrzański – samochodowy wyścig górski zorganizowany w Polsce 19 sierpnia 1928 roku jako drugi z serii Wyścigów Tatrzańskich, a pierwszy jako impreza międzynarodowa.
Organizacja i przebieg.
Po pierwszym Wyścigu Tatrzańskim, który okazał się sukcesem organizacyjnym i frekwencyjnym, Krakowski Klub Automobilowy zorganizował w kolejnym roku następną edycję już jako wyłącznie samochodowy międzynarodowy wyścig otwarty. Zawody rozgrywano na tym samym fragmencie szosy Zakopane – Morskie Oko (drogi Oswalda Balzera) o długości 7,5 km, ze startem na Łysej Polanie w okolicy mostu na Białce; samochody startowały ze startu zatrzymanego pojedynczo w ustalonej kolejności. Przygotowania do wyścigu objęły m.in. wygładzenie nawierzchni, poszerzenie i wyprofilowanie zakrętów oraz budowę dwóch trybun, na mecie i tzw. Wancie. Polskie Radio zamontowało w strefach widzów głośniki nadające informacje i muzykę z płyt. Komandorem wyścigu był Wilhelm Ripper. Po raz pierwszy nagrodą za najlepszy czas była przechodnia Wielka Nagroda Tatr.
Samochody były podzielone tym razem na dwie kategorie: samochodów sportowych (w miejsce turystycznych) i wyścigowych, dzielące się na klasy oraz grupy w zależności od pojemności silnika. Samochody sportowe musiały odpowiadać przepisom międzynarodowym, osiągać odpowiednią wagę minimalną i być wyposażone m.in. w błotniki i zakrywany dach („budę”) oraz obsadzone przez odpowiednią dla klasy liczbę pasażerów, względnie zabierać balast po 60 kg. Określono też czasy maksymalne przejazdu dla poszczególnych klas. W dniach 15–18 sierpnia można było odbywać treningi.
Zgłoszonych było 26 samochodów, wystartowały 22, w tym 5 wyścigowych. Dwa samochody zderzyły się podczas treningu rano i nie wystartowały (m.in. Węgier Wolfner na samochodzie Steyr), wycofał się też kierowca Kirszen na Fiacie. Zawody rozpoczęto 19 sierpnia 1928 roku o godzinie 14, przy dobrej pogodzie. Jan Meyer dwukrotnie startował, prowadząc Fiata sportowego, a następnie wyścigowego. Publiczność szacowano na ponad 6 tysięcy i prawie tysiąc samochodów, które parkowano między metą a Morskim Okiem oraz na Łysej Polanie. Na zawody przybyli m.in. prezes Automobilklubu Polski Karol Raczyński, prezydent American Automobile Association Bishop, wojewoda krakowski Ludwik Darowski i wicewojewoda Kazimierz Duch.
Najlepszy czas uzyskał polski kierowca Jan Ripper na wyścigowym Bugatti (silnik 1500 cm³ z kompresorem) – 5 min 47,41 s. Drugi w klasyfikacji ogólnej był mistrz Polski Henryk Liefeldt na wyścigowym Austro-Daimlerze (3000 cm³) – 6 min 02,33 s, a trzeci Szwajcar Robert Vetterli na wyścigowym Bugatti (6 min 17,37 s). Najlepszy z samochodów sportowych uzyskał piąty czas: Szwarcsztajn na Bugatti (3000 cm³ z kompresorem) – 6 min 28,18 s. Ripper otrzymał za zwycięstwo m.in. przechodnią Wielką Nagrodę Tatr (srebrną wazę), pierwszą nagrodę w ogólnej klasyfikacji, nagrodę w swojej kategorii i kilka innych nagród.

</doc>
<doc id="4830107" url="https://pl.wikipedia.org/wiki?curid=4830107" title="Nova Olinda do Maranhão">
Nova Olinda do Maranhão

Nova Olinda do Maranhão – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 2452,6 km2. Według danych ze spisu ludności w 2010 roku gmina liczyła 19 134 mieszkańców, a gęstość zaludnienia wynosiła 7,8 os./km2. Dane szacunkowe z 2019 roku podają liczbę 20 928 mieszkańców. 
W 2017 roku produkt krajowy brutto per capita wyniósł 6391,82 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Santa Luzia do Paruá.

</doc>
<doc id="4830109" url="https://pl.wikipedia.org/wiki?curid=4830109" title="Nova Olinda do Maranhao">
Nova Olinda do Maranhao



</doc>
<doc id="4830120" url="https://pl.wikipedia.org/wiki?curid=4830120" title="Santa Luzia do Paruá">
Santa Luzia do Paruá

Santa Luzia do Paruá – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 897,14 km2. Według danych ze spisu ludności w 2010 roku gmina liczyła 22 644 mieszkańców, a gęstość zaludnienia wynosiła 25,24 osób/km2. Dane szacunkowe z 2019 roku podają liczbę 25 254 mieszkańców. 
W 2017 roku produkt krajowy brutto per capita wyniósł 8105,74 reali brazylijskich.
Gminę utworzono w 1987 roku, wcześniej tereny te administracyjnie były przynależne do gminy Turiaçu.

</doc>
<doc id="4830121" url="https://pl.wikipedia.org/wiki?curid=4830121" title="Santa Luzia do Parua">
Santa Luzia do Parua



</doc>
<doc id="4830125" url="https://pl.wikipedia.org/wiki?curid=4830125" title="São João do Carú">
São João do Carú

São João do Carú – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 615,69 km2. Według danych ze spisu ludności w 2010 roku gmina liczyła 12 309 mieszkańców, a gęstość zaludnienia wynosiła 19,99 osób/km2. Dane szacunkowe z 2019 roku podają liczbę 15 808 mieszkańców. 
W 2017 roku produkt krajowy brutto per capita wyniósł 5544,47 reali brazylijskich.
Gminę utworzono w 1994 roku, wcześniej tereny te administracyjnie były przynależne do gminy Bom Jardim.

</doc>
<doc id="4830127" url="https://pl.wikipedia.org/wiki?curid=4830127" title="Sao Joao do Caru">
Sao Joao do Caru



</doc>
<doc id="4830135" url="https://pl.wikipedia.org/wiki?curid=4830135" title="Zé Doca">
Zé Doca

Zé Doca – miasto i gmina w Brazylii, w Regionie Północno-Wschodnim, w stanie Maranhão. 
Ma powierzchnię 2416,05 km2. Według danych ze spisu ludności w 2010 roku gmina liczyła 50 173 mieszkańców, a gęstość zaludnienia wynosiła 20,77 osób/km2. Dane szacunkowe z 2019 roku podają liczbę 51 714 mieszkańców. 
W 2017 roku produkt krajowy brutto per capita wyniósł 7584,32 reali brazylijskich.
Gminę utworzono w 1988 roku, wcześniej tereny te administracyjnie były przynależne do gminy Monção.
Miasto jest siedzibą diecezji rzymskokatolickiej Zé-Doca.

</doc>
<doc id="4830138" url="https://pl.wikipedia.org/wiki?curid=4830138" title="Ze Doca">
Ze Doca



</doc>
<doc id="4830175" url="https://pl.wikipedia.org/wiki?curid=4830175" title="Andrew Gabel">
Andrew Gabel

Andrew Alexander „Andy” Gabel (ur. 23 grudnia 1964 w Chicago) – amerykański łyżwiarz szybki specjalizujący się w short tracku, srebrny medalista igrzysk olimpijskich, medalista mistrzostw świata i zimowej uniwersjady.
W 1988 roku wziął udział w konkurencjach pokazowych w short tracku podczas igrzysk olimpijskich w Calgary. W zawodach tych zajął 4. miejsce w sztafecie, 23. miejsce w biegu na 500 m, 24. na 1000 m, 23. na 1500 m i 14. na 3000 m.
Trzykrotnie wystąpił w zimowych igrzyskach olimpijskich. W 1992 roku podczas igrzysk w Albertville wziął udział w biegu na 1000 m, jednak został zdyskwalifikowany w rundzie kwalifikacyjnej. W lutym 1994 roku wystąpił na igrzyskach olimpijskich w Lillehammer. Zdobył srebrny medal olimpijski w biegu sztafetowym (amerykańską sztafetę stanowili poza nim Randall Bartz, Eric Flaim i John Coyle). Ponadto zajął czternaste miejsce w biegu na 500 m i dziewiątą na 1000 m. Podczas kolejnych zimowych igrzysk, w 1998 roku w Nagano, zaprezentował się w tych samych trzech konkurencjach co w Lillehammer – zajął czwarte miejsce w biegu na 1000 m, szóste w sztafecie i siódme w biegu na 500 m.
W 1987 i 1993 roku zdobył brązowe medale mistrzostw świata, w 1995 roku brązowy medal drużynowych mistrzostw świata, a w latach 1989–1991 cztery medale zimowej uniwersjady (dwa srebrne i dwa brązowe). 

</doc>
<doc id="4830177" url="https://pl.wikipedia.org/wiki?curid=4830177" title="Andy Gabel">
Andy Gabel



</doc>
<doc id="4830218" url="https://pl.wikipedia.org/wiki?curid=4830218" title="Truszki (województwo mazowieckie)">
Truszki (województwo mazowieckie)



</doc>
<doc id="4830230" url="https://pl.wikipedia.org/wiki?curid=4830230" title="Mistrzostwa Europy w Judo 1983">
Mistrzostwa Europy w Judo 1983

31. Mistrzostwa Europy w Judo w 1983. Turniej mężczyzn odbył się w dniach 12 – 15 maja w Paryżu. Kobiety rywalizowały w Genui między 5 i 6 marca. Nie rozgrywano turnieju drużynowego. 

</doc>
<doc id="4830231" url="https://pl.wikipedia.org/wiki?curid=4830231" title="Mistrzostwa Europy w Judo 1980">
Mistrzostwa Europy w Judo 1980

28. Mistrzostwa Europy w Judo w 1980. Turniej mężczyzn odbył się w dniach 15 – 18 maja w Wiedniu. Kobiety rywalizowały w Udine między 15 i 16 marca. Turniej drużynowy rozegrano w Hadze. 

</doc>
<doc id="4830232" url="https://pl.wikipedia.org/wiki?curid=4830232" title="Mistrzostwa Europy w Judo 1967">
Mistrzostwa Europy w Judo 1967

16. Mistrzostwa Europy w Judo odbyły się w dniach 11 – 13 maja 1967 roku w Rzymie. Zawody odbyły się na terenie hali Palazzetto dello Sport.

</doc>
<doc id="4830233" url="https://pl.wikipedia.org/wiki?curid=4830233" title="Mistrzostwa Europy w Judo 1961">
Mistrzostwa Europy w Judo 1961

10. Mistrzostwa Europy w Judo odbyły się w dniach 13 – 14 maja 1961 roku w Mediolanie. 

</doc>
<doc id="4830245" url="https://pl.wikipedia.org/wiki?curid=4830245" title="Judo na Igrzyskach Śródziemnomorskich 1997">
Judo na Igrzyskach Śródziemnomorskich 1997

Turniej judo w ramach igrzysk śródziemnomorskich w 1997 roku, odbył się w dniach 21-24 czerwca.

</doc>
<doc id="4830277" url="https://pl.wikipedia.org/wiki?curid=4830277" title="Lekkoatletyka na Igrzyskach Śródziemnomorskich 1963">
Lekkoatletyka na Igrzyskach Śródziemnomorskich 1963

Zawody lekkoatletyczne na Igrzyskach Śródziemnomorskich 1963 odbyły się we wrześniu w Neapolu. Startowali tylko mężczyźni. Nie rozegrano biegu na 3000 metrów z przeszkodami, chodu na 20 kilometrów i dziesięcioboju.

</doc>
<doc id="4830281" url="https://pl.wikipedia.org/wiki?curid=4830281" title="Pływanie na Igrzyskach Śródziemnomorskich 1963">
Pływanie na Igrzyskach Śródziemnomorskich 1963

Zawody pływackie na Igrzyskach Śródziemnomorskich 1963 odbyły się we wrześniu w Neapolu.

</doc>
<doc id="4830298" url="https://pl.wikipedia.org/wiki?curid=4830298" title="Pływanie na Igrzyskach Śródziemnomorskich 1997">
Pływanie na Igrzyskach Śródziemnomorskich 1997

Zawody pływackie na Igrzyskach Śródziemnomorskich 1997 odbyły się we w dnaich 13–25 czerwca w Bari.

</doc>
<doc id="4830299" url="https://pl.wikipedia.org/wiki?curid=4830299" title="Lekkoatletyka na Igrzyskach Śródziemnomorskich 1997">
Lekkoatletyka na Igrzyskach Śródziemnomorskich 1997

Zawody lekkoatletyczne na Igrzyskach Śródziemnomorskich 1997 odbyły się w dniach 15-19 czerwca w Bari na stadionie San Nicola.

</doc>
<doc id="4830334" url="https://pl.wikipedia.org/wiki?curid=4830334" title="The Condor">
The Condor



</doc>
<doc id="4830337" url="https://pl.wikipedia.org/wiki?curid=4830337" title="Jaskinia w Trzech Turniach">
Jaskinia w Trzech Turniach

Jaskinia w Trzech Turniach, Schronisko w Trzech Turniach w Nielepicach – jaskinia w Kubińcowych Skałach we wsi Nielepice w województwie małopolskim, w powiecie krakowskim, w gminie Zabierzów. Znajduje się w orograficznie prawych zboczach wąwozu Pierunkowy Dół na Garbie Tenczyńskim będącym częścią Wyżyny Krakowsko-Częstochowskiej. 
Opis obiektu.
Jaskinia znajduje się w grupie największych skał. Powstała na dwóch szczelinach ciosowych. Za wąskim otworem ciągnie się również wąski korytarzyk rozszerzający się w miejscu połączenia szczelin. W korytarzyku znajduje się ciasny przełaz z progiem o wysokości 0,5 m. Dalej jest niewielka, ale wysoka komora.
Jaskinia powstała w wapieniach z jury późnej. Jej namulisko jest płytkie, złożone z próchnicy i wapiennego gruzu.
Historia badań i dokumentacji.
Jaskinia znana jest od dawna, odwiedzana jest rzadko. Zinwentaryzował ją Kazimierz Kowalski w 1954 roku. Dokumentację opracowali M. Szelerewicz i J. Baryła w kwietniu 1999 r. Plan jaskini sporządził M. Szelerewicz.

</doc>
<doc id="4830343" url="https://pl.wikipedia.org/wiki?curid=4830343" title="Władysław Turyczyn">
Władysław Turyczyn

Władysław Paweł Turyczyn (18 stycznia 1894 w Makowie Podhalańskim, zm. 17 grudnia 1959 w Kętach) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się 18 stycznia 1894 w Makowie Podhalańskim, w ówczesnym powiecie myślenickim Królestwa Galicji i Lodomerii, w rodzinie Romualda i Zofii z Puchalskich. Ukończył szkołę powszechną w Kętach oraz c. k. Gimnazjum w Wadowicach, w którym w 1913 zdał egzamin dojrzałości. Tam też należał do Strzelectwa. Przez rok odbywał studia na Uniwersytecie Jagiellońskim, które przerwał aby w 1914 wstąpić do Legionów. W czasie służby w Legionach Polskich awansował na stopień chorążego (1 kwietnia 1916) i podporucznika piechoty (1 kwietnia 1917). Od 1 lutego 1919 służył w baonie zapasowym 34.pp w Białej Podlaskiej. 25 czerwca 1920 został dowódcą baonu zapasowego 15 Pułku Piechoty w Brześciu Litewskim. Uczestniczył w wojnie polsko-bolszewickiej. Od 1922 służył w 72 Pułku Piechoty w Radomiu, w marcu 1926 został zatwierdzony na stanowisku oficera Przysposobienia Wojskowego. 3 maja 1926 został mianowany majorem ze starszeństwem z 1 lipca 1925 i 42. lokatą w korpusie oficerów piechoty. 23 grudnia 1929 został przeniesiony na stanowisko rejonowego komendanta stołecznego Przysposobienia Wojskowego przy 28 Dywizji Piechoty w Warszawie. W marcu 1932 został przeniesiony z Dowództwa Okręgu Korpusu Nr I do 30 Pułku Strzelców Kaniowskich w Warszawie na stanowisko dowódcy batalionu. Na stopień podpułkownika został mianowany ze starszeństwem z 1 stycznia 1936 i 11. lokatą w korpusie oficerów piechoty. W marcu 1939 pełnił służbę w Państwowym Urzędzie Wychowania Fizycznego i Przysposobienia Wojskowego w Warszawie na stanowisku szefa Wydziału Przysposobienia Wojskowego. 7 listopada 1939 znalazł się w niewoli niemieckiej, przebywał w obozach jenieckich Rotenburg, Braunschweig i Oflag II C Woldenberg.
Po zakończeniu II wojny światowej osiadł wraz z żoną Izabelą w Kętach, gdzie zmarł 17 grudnia 1959. Został pochowany na cmentarzu komunalnym w Kętach (sektor 3_1-1-32).

</doc>
<doc id="4830347" url="https://pl.wikipedia.org/wiki?curid=4830347" title="Powiat Satsuma">
Powiat Satsuma

 – powiat w Japonii, w prefekturze Kagoshima. W 2020 roku liczył mieszkańców.

</doc>
<doc id="4830360" url="https://pl.wikipedia.org/wiki?curid=4830360" title="Kurman Dijarow">
Kurman Dijarow

Kurman Dijarow (kaz. Құрман Дияров, ur. 10 listopada 1910 w aule Enbek w obwodzie uralskim, zm. 8 lipca 1970 w Ałma-Acie) – radziecki polityk, działacz partyjny i państwowy Kazachskiej SRR.
Życiorys.
W 1930 ukończył technikum rolnicze w Uralsku, pracował jako starszy zootechnik sowchozu i później trustu sowchozów należącego do Ludowego Komisariatu Sowchozów Kazachskiej ASRR, następnie referent Komitetu Wykonawczego Zachodniokazachstańskiej Rady Obwodowej. W 1938 został szefem Wydziału Planowo-Finansowego i później zastępcą dyrektora trustu sowchozów Ludowego Komisariatu Sowchozów Kazachskiej SRR, 1939-1942 był zastępcą przewodniczącego Komitetu Wykonawczego Zachodniokazachstańskiej Rady Obwodowej, 1942-1943 zastępcą ludowego komisarza sowchozów zbożowych i hodowlanych Kazachskiej SRR, a 1943-1944 przewodniczącym Komitetu Wykonawczego Ałmaackiej Rady Obwodowej. Od 1944 do 1946 był zastępcą przewodniczącego Rady Ministrów Kazachskiej SRR, od 1946 do marca 1947 ministrem hodowli Kazachskiej SRR, od marca 1947 do 1952 przewodniczącym Komitetu Wykonawczego Pawłodarskiej Rady Obwodowej, a 1952-1953 ministrem gospodarki rolnej Kazachskiej SRR. W 1953 pełnił funkcję ministra gospodarki rolnej i zapasów Kazachskiej SRR, 1953-1955 ponownie ministra gospodarki rolnej Kazachskiej SRR, a 1955-1957 zastępcy przewodniczącego Komitetu Wykonawczego Ałmaackiej Rady Obwodowej. W 1957 był I wiceministrem sowchozów Kazachskiej SRR, 1957-1960 wiceministrem gospodarki rolnej Kazachskiej SRR, 1960-1961 I wiceministra sowchozów Kazachskiej SRR, a 1961-1965 I zastępcy szefa Celingradzkiego Krajowego Zarządu Sowchozów. Od 1965 do końca życia pełnił funkcję zastępcy przewodniczącego Państwowego Komitetu Planowania Rady Ministrów Kazachskiej SRR. Był odznaczony czterema Orderami Czerwonego Sztandaru Pracy i Orderem Znak Honoru.

</doc>
<doc id="4830362" url="https://pl.wikipedia.org/wiki?curid=4830362" title="Zalew Leźnicki">
Zalew Leźnicki

Zalew Leźnicki – sztuczny zbiornik wodny zlokalizowany w Leźnicy Wielkiej (powiat zgierski, województwo łódzkie).
Położenie i parametry.
Akwen położony jest w dolinie Gnidy (prawobrzeżnego dopływu Neru) na osi północny zachód–wschód i ma powierzchnię około 15 hektarów. Pozostałe jego parametry to: długość – niecałe 1100 metrów, maksymalna szerokość – 140 metrów, pojemność – 130.000 m³, położenie – 113,10 m n.p.m. W centrum wschodniej części zalewu położona jest podłużna, w dużej mierze zadrzewiona wyspa o długości 280 metrów i szerokości 40-45 metrów. 
Historia.
Zalew został zbudowany przez żołnierzy wojsk lotniczych związanych z lotniskiem w Leźnicy Wielkiej przy współudziale władz lokalnych na podstawie uproszczonej dokumentacji. Oddano go do użytku 27 czerwca 1976. Powstał w wyniku przegrodzenia doliny Gnidy w kilometrze 3+100. Do zapory czołowej przylega grobla o długości 250 metrów. W korpusie zapory czołowej umieszczono żelbetowy mnich piętrzący, dwa przelewy awaryjne z bystrzami, a także rurociągi odprowadzające wodę pod lokalną drogą z wylotem do rzeki w dolnej części. Niska jakość wykonania budowli hydrotechnicznych i długoletnia eksploatacja doprowadziła do ich zaniedbania i dekapitalizacji, co było przyczyną podtopień okolicznych obszarów. Ze względu na swój stan zbiornik nie budził też zainteresowania rekreacyjnego lokalnej ludności. W maju 2010, po intensywnych opadach, wody z Gnidy i okolicznych pól przepełniły zbiornik i doszło do ich przelania przez koronę budowli piętrzącej. Doszło wówczas do uszkodzenia konstrukcji grobli przy mnichu, a także przelewów awaryjnych i częściowego rozmycia wałów. Zalew przestał pełnić funkcję przeciwpowodziową. 
Katastrofa doprowadziła do podjęcia decyzji o remoncie obiektu przez gminę Parzęczew. Mocno wyeksploatowany mnich oraz przelewy awaryjne z bystrzami zostały zastąpione przez zmodernizowaną budowlę upustową z pionowym szybem żelbetowym o wysokości 3,20 metra. Udrożniono też koryto Gnidy poniżej upustu (wcześniej było nadmiernie zarośnięte roślinnością trawiastą). Wyremontowano też część zapory czołowej i boczną groblę. Prace zakończono w październiku 2011. 
Turystyka.
Od strony Leźnicy Wielkiej-Osiedla funkcjonuje plaża. Po wschodniej stronie zbiornika stoi głaz z tablicą upamiętniającą budowniczych zalewu. Po zaporze przebiegają szlaki rowerowe: Ziemi Parzęczewskiej i Ziemi Poddębickiej. W Leźnicy Wielkiej znajduje się zabytkowy kościół św. Jakuba Apostoła.

</doc>
<doc id="4830385" url="https://pl.wikipedia.org/wiki?curid=4830385" title="Karim Mustafin">
Karim Mustafin

Karim Zakirowicz Mustafin (ros. Карим Закирович Мустафин, ur. w lipcu 1896 w Wierchnieuralsku, zm. 1953) – radziecki polityk, działacz partyjny i państwowy Kazachskiej SRR.
Życiorys.
W 1918 został członkiem partii komunistycznej, 1918-1921 służył w Armii Czerwonej, po zwolnieniu z armii został instruktorem Komitetu Powiatowego RKP(b) w Wierchnieuralsku, od 1922 do października 1924 był sekretarzem i przewodniczącym związkowego komitetu kopalni Bałkansk w powiecie wierchnieuralskim. Następnie pracował jako instruktor Komitetu Rejonowego RKP(b) w Wierchnieuralsku i Komitetu Okręgowego RKP(b) w Troicku oraz sekretarz komórki partyjnej we wsi Kasielsk w okręgu troickim, 1926-1927 uczył się na kursie powiatowych funkcjonariuszy partyjnych przy KC WKP(b), od 1927 do lutego 1930 był sekretarzem odpowiedzialnym Nagajbakskiego Komitetu Rejonowego WKP(b) (okręg troicki). Od lutego do sierpnia 1930 był przewodniczącym Komitetu Wykonawczego Wierchnieuralskiej Rady Rejonowej, od sierpnia 1930 do sierpnia 1931 przewodniczącym Komitetu Wykonawczego Bierdinskiej Rady Rejonowej, od sierpnia 1931 do grudnia 1932 sekretarzem odpowiedzialnym/I sekretarzem Janało-Kagajskiego Komitetu Rejonowego RKP(b) (obwód uralski), a od stycznia 1933 do września 1934 zastępcą dyrektora kopalni im. Lenina w obwodzie uralskim. W 1934 kierował Miejskim Oddziałem Rolnictwa w Kizielu, a od 1935 do stycznia 1936 rejonowym oddziałem rolniczym w Kungurze, od lutego do kwietnia 1936 był przewodniczącym Komitetu Wykonawczego Kungurskiej Rady Rejonowej, a od kwietnia 1936 do czerwca 1938 ponownie kierownikiem rejonowego oddziału rolniczego w Kungurze. Od czerwca 1938 do stycznia 1939 był instruktorem Komitetu Rejonowego WKP(b) w Kungurze, od stycznia do listopada 1939 ponownie kierownikiem rejonowego oddziału rolniczego w Kungurze, od listopada 1939 do marca 1941 ponownie przewodniczącym Komitetu Wykonawczego Kungurskiej Rady Obwodowej, a od marca 1941 do stycznia 1943 ponownie I sekretarzem Komitetu Rejonowego WKP(b) w Kungurze. Od stycznia 1943 do czerwca 1944 był I zastępcą przewodniczącego Komitetu Wykonawczego Mołotowskiej Rady Obwodowej, od lipca 1944 do grudnia 1946 przewodniczącym Komitetu Wykonawczego Północnokazachstańskiej Rady Obwodowej, w 1947 państwowym inspektorem ds. określania plonów na obwód aktiubiński, a od marca 1947 do marca 1950 I sekretarzem Bolszeusinskiego Komitetu Rejonowego WKP(b) (w obwodzie mołotowskim; obecnie Kraj Permski). W 1945 został odznaczony Orderem Czerwonego Sztandaru Pracy.

</doc>
<doc id="4830403" url="https://pl.wikipedia.org/wiki?curid=4830403" title="Iwan Tiulkow">
Iwan Tiulkow

Iwan Michajłowicz Tiulkow (ros. Иван Михайлович Тюльков, ur. 14 września 1899 we wsi Niedielkino w guberni witebskiej (obecnie w obwodzie pskowskim), zm. w kwietniu 1976 w Wilnie) – radziecki polityk i funkcjonariusz wymiaru sprawiedliwości.
Życiorys.
Od stycznia 1915 pracował w różnych zakładach przemysłowych w Piotrogrodzie, później jako szofer, od listopada 1918 do lutego 1919 służył w Armii Czerwonej, następnie pracował na roli. W 1919 został członkiem RKP(b). Od października 1919 pracował w milicji w Newlu, 1925-1929 był sędzią ludowym w rejonie newelskim, 1929-1930 członkiem Sądu Okręgowego w Wielkich Łukach, a 1930-1932 członkiem Zachodniego Sądu Obwodowego. Od 1932 do 1934 był przewodniczącym Komitetu Wykonawczego Łokniańskiej Rady Obwodowej (obwód zachodni), 1934-1936 członkiem Sądu Obwodowego w Karagandzie, 1936-1937 członkiem Północnokazachstańskiego Sądu Obwodowego, a 1937-1938 przewodniczącym Specjalnego Kolegium tego sądu. Od 1938 do 1941 był przewodniczącym Północnokazachstańskiego Sądu Obwodowego, od 1941 do stycznia 1944 zastępcą przewodniczącego Sądu Najwyższego Kazachskiej SRR, od stycznia do lipca 1944 przewodniczącym Komitetu Wykonawczego Północnokazachstańskiej Rady Obwodowej, a od lipca 1944 do marca 1951 zastępcą przewodniczącego Sądu Najwyższego Litewskiej SRR. W latach 1951-1952 był przewodniczącym obwodowego kolegium adwokatów w Szawlach, od października 1952 do października 1957 pracował jako adwokat w Wilnie, następnie przeszedł na emeryturę. Był odznaczony Orderem Znak Honoru.

</doc>
<doc id="4830412" url="https://pl.wikipedia.org/wiki?curid=4830412" title="Święta Święta!">
Święta Święta!

 
Święta Święta! (ang. "Let's Celebrate!") – brytyjski serial popularnonaukowy, w Polsce emitowany był na kanale CBeebies w latach 2011–2013.
Fabuła.
Od petard i smoczych tańców chińskiego Nowego Roku po kolędy i kartki świąteczne - "Święta Święta!" zabiera widzów w głośną, kolorową i pełną życia trasę po Wielkiej Brytanii, pokazując, jak dzieci obchodzą różne festiwale religijne i kulturalne w całym kraju. Fan takich właśnie świąt, Thomas Ticker (grany przez Patricka Lyncha), przedstawia festiwale ze swojego „domu imprezowego”.

</doc>
<doc id="4830413" url="https://pl.wikipedia.org/wiki?curid=4830413" title="Hiolski">
Hiolski



</doc>
<doc id="4830424" url="https://pl.wikipedia.org/wiki?curid=4830424" title="Wektor osiowy">
Wektor osiowy



</doc>
<doc id="4830432" url="https://pl.wikipedia.org/wiki?curid=4830432" title="Anže Peharc">
Anže Peharc

Anže Peharc (ur. 29 lipca 1997 w Kranju) – słoweński wspinacz sportowy. Specjalizuje się w boulderingu, prowadzeniu oraz we wspinaczce łącznej. Brązowy medalista mistrzostw Europy we wspinaczce sportowej w boulderingu z 2017 roku.
Kariera sportowa.
W zawodach wspinaczkowych, które odbyły się na mistrzostwach Europy w 2017 w Monachium wywalczył brązowy medal w konkurencji boulderingu.W 2019 w japońskim Hachiōji wywalczył 21. miejsce na mistrzostwach świata w boulderingu, a zajęcie 44. miejsca w klasyfikacji generalnej wspinaczki łącznej nie zapewniło mu bezpośrednich kwalifikacji na igrzyskaka olimpijskie w Tokio we wspinaczce sportowej.
W Tuluzie na światowych kwalifikacjach do igrzysk olimpijskich zajął dwudzieste pierwsze miejsce, które również nie zapewniało mu awansu na IO 2020.

</doc>
<doc id="4830433" url="https://pl.wikipedia.org/wiki?curid=4830433" title="HackYeah!">
HackYeah!

HackYeah! – największy, stacjonarny hackathon w Europie. 
Wydarzenie zrzesza około 2500 osób z wielu branż: programistów, UX designerów, grafików i menedżerów produktu. Uczestnicy stają przed zadaniem rozwiązania określonego problemu o skali globalnej. W tym celu łączą się w 6-osobowe grupy i wspólnie pracują nad rozwiązaniem wybranego zadania, walcząc tym samym o wysokie nagrody pieniężne. Pierwsza edycja HackYeah! odbyła się w 2017 r. Wśród partnerów wydarzenia pojawiło się m.in. Ministerstwo Obrony Narodowej i Komisja nadzoru Finansowego. Na edycji z 2019 r. pojawił się premier Mateusz Morawiecki.

</doc>
<doc id="4830459" url="https://pl.wikipedia.org/wiki?curid=4830459" title="Chwosty (rejon brasławski)">
Chwosty (rejon brasławski)



</doc>
<doc id="4830469" url="https://pl.wikipedia.org/wiki?curid=4830469" title="Bitwa pod Osjami">
Bitwa pod Osjami

Bitwa pod Osjami – część wielkiej bitwy nad Berezyną. Walki polskich pododdziałów Mińskiego pułku strzelców z oddziałami sowieckiej 56 Dywizji Strzelców w czasie majowej ofensywy wojsk Michaiła Tuchaczewskiego w okresie wojny polsko-bolszewickiej.
Położenie wojsk przed bitwą.
W maju 1920, po zajęciu Kijowa i zdobyciu przyczółków mostowych po wschodniej stronie Dniepru, wojska polskie przeszły do obrony. Wódz Naczelny Józef Piłsudski zdawał sobie sprawę z tego, że nie udało mu się rozbić większych sił nieprzyjaciela, a jedynie zmusił je do wycofania się dalej na wschód. Stąd też planował nowe uderzenie, tym razem na północnym odcinku frontu wschodniego. W tym czasie dowódca Frontu Zachodniego Michaił Tuchaczewski grupował wojska na wschodnim brzegu Berezyny i także przygotowywał je do ofensywy.
Skład wojsk.
17 maja dowodzenie nad obu armiami przejął gen. Stanisław Szeptycki.
Na wschodnim brzegu Berezyny utworzono zgrupowanie uderzeniowe:
Całością sił uderzeniowych dowodził dowódca Frontu Zachodniego Michaił Tuchaczewski.
Przebieg działań.
14 maja 1920 wojska Frontu Zachodniego Michaiła Tuchaczewskiego przeszły do ofensywy. 
Sowieckie 5. i 56 Dywizje Strzelców z 15 Armii Augusta Korka uderzyły 1 na pozycje 1 Dywizji Litewsko-Białoruskiej gen. Jana Rządkowskiego pod Leplem. 
&lt;br&gt;Wieczorem oddziały polskie wycofały się na drugą linię obrony Dzwony – Pyszno – Osieczyszcze. Miński pułk strzelców zajął stanowiska na lewym skrzydle dywizji. Jego I batalion osłaniał odcinek Ostrów – Porówno, a II batalion odcinek Babijbór – Rożki. Odwód pułku stanowił III batalion rozlokowany w Pysznie.
Rano 15 maja oddziały 56 Dywizji Strzelców uderzyły na Ostrów. Odparte, odeszły w kierunku Osji bronionych przez 6 kompanię mińskiego pułku strzelców.
Powiadomiony o nadciąganiu nieprzyjaciela dowódca III batalionu kpt. Niedźwiedzki, wysłał na zagrożony kierunek 5 i 7 kompanię z zadaniem wciągnięcia przeciwnika w zasadzkę ogniową.
Maszerujący bez ubezpieczeń Sowieci weszli w przygotowaną zasadzkę. Na dany sygnał żołnierze 5. i 7 kompanii ukazali się na skrzydłach nieprzyjaciela, a dowódca 6 kompanii zażądał od przeciwnika złożenia broni. Czoło kolumny zaczęło rzucać karabiny, ale dalsze grupy, widząc, że Polacy są znacznie słabsi liczebnie, otworzyły ogień.
Wówczas 5 i 7 kompania przeszły do ataku spychając zdezorientowanych czerwonoarmistów w stronę Osji pod ogień 6 kompanii. Część Sowietów poddała się, a część rozbiegła po lesie.
Bilans walk.
Zwycięstwo pod Osjami tylko na krótko powstrzymała natarcie 56 Dywizji Strzelców. Wieczorem 1 Dywizja Litewsko-Białoruska przystąpiła do odwrotu na linię Berezyny.
Po bitwie wzięto do niewoli około dwustu jeńców i zdobyto cztery ckm, a na pobojowisku znaleziono ponad stu poległych i rannych czerwonoarmistów.
Straty polskie to kilku lekko rannych.

</doc>
<doc id="4830472" url="https://pl.wikipedia.org/wiki?curid=4830472" title="Władysław Dec (podpułkownik)">
Władysław Dec (podpułkownik)

Władysław Michał Dec (ur. 4 września 1894 w Kolbuszowej, zm. 9 listopada 1946 w Wałbrzychu) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się 4 września 1894 w Kolbuszowej, w rodzinie Stanisława i Karoliny z Osiniaków. Ukończył gimnazjum w Dębicy.
W czasie I wojny światowej służył w 3 kompanii 3 Pułku Piechoty Legionów. Jako plutonowy odbył kampanię karpacką, podczas której został ranny. Od kwietnia 1915 w 4 Pułku Piechoty Legionów. W sierpniu 1916 mianowany chorążym. Po kryzysie przysięgowym w 1917 – do października 1918 służył w 40 Pułku Piechoty. 
W listopadzie 1918 w Wojsku Polskim mianowany podporucznikiem, w marcu 1920 został porucznikiem. Brał udział w wojnie polsko-bolszewickiej. Od września 1920 służył w stopniu kapitana w 4 Pułku Piechoty Legionów w Kielcach. 12 kwietnia 1927 mianowany majorem ze starszeństwem z 1 stycznia 1927 i 13. lokatą w korpusie oficerów piechoty. W maju tego roku został wyznaczony na stanowisko dowódcy batalionu w macierzystym 4 pp Legionów. W październiku 1932 został przesunięty na stanowisko kwatermistrza. Na stopień podpułkownika mianowany ze starszeństwem z 1 stycznia 1936 i 13. lokatą w korpusie oficerów piechoty. W marcu 1939 pełnił służbę w Komendzie Rejonu Uzupełnień Ciechanów na stanowisku komendanta rejonu uzupełnień.
Podczas kampanii wrześniowej (od 1 października 1939) dowodził 178 Pułkiem Piechoty (rezerwowym), z którym wziął udział w bitwie pod Kockiem. Po kapitulacji dostał się do niemieckiej niewoli. Uwięziony w Oflagu VII A Murnau (numer jeńca: 16017). Po powrocie z niewoli, w 1945 wyjechał z żoną do Jeleniej Góry, a następnie do Walimia k. Wałbrzycha.
Zmarł 9 listopada 1946 w Wałbrzychu. Został pochowany na cmentarzu w Kolbuszowej.
Od 1924 był mężem Jadwigi Magdaleny z d. Durniatt (1902–1981).

</doc>
<doc id="4830482" url="https://pl.wikipedia.org/wiki?curid=4830482" title="Georges Viennot-Bourgin">
Georges Viennot-Bourgin

Georges Viennot-Bourgin (ur. 17 kwietnia 1906 w Fontaine-Française, zm. 8 lutego 1986 w Wersalu) – francuski fitopatolog.
Życiorys.
Był synem Emile'a Viennota i Hélène Darcy, ale został adoptowany w 1931 r. przez Huberta Bourgina i Marguerite Darcy. Ci dwaj naukowcy zachęcili go do nauki i studiów. Już w wieku 15 lat stworzył kolekcję owadów. W 1927 r. po ukończeniu National School of Agriculture w Thiverval-Grignon uzyskał tytuł inżyniera rolnictwa i jako stażysta rozpoczął pracę w laboratorium instytutu agronomicznego. Zajmował się badaniem rdzy zbożowej, zwalczaniem chorób zbóż i ziemniaków, lnu i innych roślin. W 1929 r. został kierownikiem katedry botaniki i patologii roślin w l'École nationale d'agriculture de Grignon (Krajowej Szkole Rolnictwa w Grignon), a w 1930 uzyskał tytuł profesora. Aż do emerytury (z kilkuletnią przerwą na pracę w prywatnym laboratorium) pracował jako wykładowca l'Académie d'agriculture de France. W 1956 roku był kierownikiem projektu na Kongresie Edukacji Rolniczej w Rzymie. W latach 1960–1976 co roku uczestniczył w kursie mykologii medycznej prowadzonym przez Instytut Pasteura. Zrobi to również w latach 1962–1975 w Instytucie Agronomicznym w Tunisie, a od 1969 do 1979 r. w Instytucie Agronomiczno-Weterynaryjnym Hassana II w Rabacie. Wykładał w Iranie (lipiec 1957 r., marzec-kwiecień 1968 r., lipiec 1974 r., maj 1977 r.), w Izraelu (maj 1961 r., maj 1965 r.), na wydziałach nauk w Algierze (1962, 1970) i New Delhi. W 1929 r. poślubił Madeleine Lefeuvre. Mieli dwoje dzieci.
Był aktywnym członkiem la Société de pathologie végétale et d'entomologie agricole, Société botanique de France, Société mycologique de France. W latach 1971–1976 jest przewodniczącym Śródziemnomorskiej Unii Fitopatologicznej, w latach 1971-74 prezesem Société française de phytopathologie. Za osiągnięcia naukowe otrzymał wiele nagród.
Praca naukowa.
W 1931 roku we Francji pojawia się mączniak rzekomy chmielu – groźna choroba dewastująca plantacje chmielu w Burgundii i Alzacji, a także w Anglii i Bawarii. Georges'owi Viennot-Bourginovi polecono opracowanie metod jej zwalczania. Później zajmuje się badaniem choroby żyta wywołanej przez patogena "Tilletia". Publikuje wiele prac naukowych z zakresu fitopatologii, dla studentów skrypty o grzybach, bakteriach i wirusach wywołujących choroby drzew owocowych, winorośli i ziemniaków. Pisze także artykuły naukowe dla specjalistycznych czasopism rolniczych. Publikuje liczne prace badawcze o wywoływanych przez grzyby wirusy i bakterie chorobach drzew owocowych, zbóż, cebuli, piwonii, begonii, bratków, mieczyków, różaneczników i innych roślin ozdobnych, fasoli, lnu, cyprysów, palm, a nawet o florze gleby. W 1956 publikuje książkę o grzybowych chorobach roślin. Razem z Eugène'em Mayor piszą artykuły o mykobiocie regionu Neuchâtel (1948), Langwedocji i Prowansji (1949), Korsyki (1950) i Valais (1960) i innych.
W 1949 r. Roger Heim i Eugène Mayor zlecają mu zajęcie się chorobami roślin tropikalnych. Po osobistych terenowych badaniach przeprowadzonych na Wybrzeżu Kości Słoniowej, w Gwinei, Iranie, oraz przeprowadzeniu analizy prac innych naukowców, Georges Viennot-Bourgin publikuje serię prac o patogenach z grupy "Ustilaginales", "Uredinales" i innych patologicznych grzybach mikroskopijnych krajów tropikalnych.
Opisał nowe taksony grzybów. W ich naukowych nazwach dodawany jest skrót jego nazwiska Vienn.-Bourg.

</doc>
<doc id="4830484" url="https://pl.wikipedia.org/wiki?curid=4830484" title="Smart (motoryzacja)">
Smart (motoryzacja)



</doc>
<doc id="4830504" url="https://pl.wikipedia.org/wiki?curid=4830504" title="Andrea Doria (okręt)">
Andrea Doria (okręt)

„Andrea Doria” – nazwa noszona na przestrzeni dziejów przez kilka okrętów Regia Marina i Marina Militare:

</doc>
<doc id="4830506" url="https://pl.wikipedia.org/wiki?curid=4830506" title="Pedały basowe">
Pedały basowe

Pedały basowe – elektroniczny instrument muzyczny z klawiaturą obsługiwaną stopami, generujący niskie dźwięki basowe, pełniący podobną funkcję jak klawiatura nożna w organach piszczałkowych.
Typowy zestaw pedałów basowych ma zakres jednej oktawy (13 dźwięków z półtonami od C do C) odpowiadającej głosom 8' (8-stopowym) w organach piszczałkowych. Instrument nie jest używany samodzielnie, lecz jako przystawka do organów elektrycznych lub do gitary elektrycznej (zwykle basowej). Jak każdy instrument elektroniczny – wymagał podłączenia do specjalnego wzmacniacza, który wytwarzał dźwięk za pomocą  głośnika, od lat 90. XX wieku stosuje się komputerowe moduły brzmieniowe do generowania dźwięku przy pomocy systemów MIDI.
Elektroniczne pedały basowe pojawiły się na większą skalę na początku lat 70. XX wieku. Jednym z pierwszych był stosunkowo prosty sprzęt marki "Dewtron", krótko potem pojawił się na rynku najbardziej znany model: "Moog" "Taurus". Jego pierwsza wersja oferowała trzy rodzaje dźwięków: bas, tuba i syntezator Taurus w zakresie aż pięciu oktaw. Dodatkowo można było zaprogramować swój własny dźwięk. Za pomocą stóp można było również regulować dużymi suwakami głośność i ton dźwięku. Używane były głównie przez grupy z gatunku rocka progresywnego i hard rocka (np. Genesis, Yes, Pink Floyd, Marillion, Asia, Led Zeppelin) a także rocka alternatywnego (U2, Police) w celu wzmocnienia brzmienia sekcji rytmicznej, zwłaszcza na koncertach i uzyskania efektu tzw. "ściany dźwięku".
Współcześnie, instrumenty te są produkowane przez firmy takie jak: Hammond czy Roland.

</doc>
<doc id="4830526" url="https://pl.wikipedia.org/wiki?curid=4830526" title="Döner kebab">
Döner kebab

Döner kebab, döner kebap (skrótowo również döner) – odmiana kebabu, turecka potrawa z mięsa opiekanego na pionowym rożnie. Przyprawione mięso ułożone w kształcie odwróconego stożka jest powoli obracane na rożnie. Podczas gotowania zewnętrzną warstwę kroi się w małe, cienkie kawałki. Pionowy rożen został wynaleziony w XIX-wiecznym Imperium Osmańskim i zainspirował podobne potrawy, takie jak arabska szawarma, grecki gyros, kanadyjski donair lub meksykański al pastor.
W Polsce "döner kebab" najczęściej można znaleźć pod ogólnikową nazwą "kebab", lecz w krajach arabskich, Izraelu i Armenii słowo "kebab" oznacza najczęściej "şiş kebab" (w języku tureckim „pieczone mięso na szpikulcu”), czyli szaszłyk z pieczonego, często mielonego mięsa. Takie nazewnictwo stosuje się czasem także w Polsce, w barach szybkiej obsługi i restauracjach prowadzonych przez Arabów, Turków lub Persów.
Historia.
W XVII-wiecznym Imperium Osmańskim stosy przyprawionego krojonego mięsa pieczono na poziomym rożnie, podobnym do cağ kebab. Rożen pionowy został wprowadzony nie później niż w połowie XIX wieku. Miasto Bursa we współczesnej Turcji jest często uważane za miejsce narodzin pionowo pieczonego dönera.
Podawanie döner kebaba jako „fast food” zyskało światową popularność w latach 50. XX wieku. Pierwszy sklep z dönerem w Londynie został otwarty w 1966 i był znanym widokiem w prowincjonalnych miastach pod koniec lat 70. XX wieku. Odmiana kanadyjska, "donair", powstała w 1972 roku, stała się oficjalną potrawą miasta Halifax.
W Niemczech döner kebab spopularyzowany został przez tureckich imigrantów w Berlinie na początku lat 70. XX wieku. To tam danie rozwinęło się ze swojej pierwotnej formy w charakterystyczną kanapkę z obfitą sałatką, warzywami i sosami, sprzedawanymi w dużych porcjach po przystępnych cenach. Niemiecka wersja dönera wkrótce stała się jedną z najlepiej sprzedających się dań typu fast food i street food w całej Europie.
Charakterystyka.
Krojone mięso döner kebaba można podawać na talerzu z różnymi dodatkami, nadziewane w picie lub w innym rodzaju chleba lub zawinięte w cienkie płaskie ciasto, takie jak "lawasz" lub "jufka", znane jako dürüm (dosłownie "rolka" lub "zawiń" po turecku). Danie na ogół zawiera sałatę oraz inne warzywa, np. pomidor, kapusta, cebula, świeży lub kiszony ogórek, chili i różne rodzaje sosów. W Polsce najczęściej spotykane są trzy odmiany sosów: łagodny (czosnkowy), ostry (chili) oraz mieszany.

</doc>
<doc id="4830534" url="https://pl.wikipedia.org/wiki?curid=4830534" title="Monomer winylowy">
Monomer winylowy

Monomery winylowe – związki, które otrzymuje się poprzez zastąpienie jednej lub więcej atomów wodoru w cząsteczce etylenu innym pierwiastkiem. Kąty między wiązaniami w tym układzie wynoszą 120°.

</doc>
<doc id="4830539" url="https://pl.wikipedia.org/wiki?curid=4830539" title="Parafia św. Feliksa de Valois w Guzowie">
Parafia św. Feliksa de Valois w Guzowie

Parafia świętego Feliksa de Valois w Guzowie – parafia rzymskokatolicka, znajdująca się w diecezji łowickiej, w dekanacie Wiskitki.

</doc>
<doc id="4830542" url="https://pl.wikipedia.org/wiki?curid=4830542" title="Parafia Chrystusa Dobrego Pasterza w Jesionce">
Parafia Chrystusa Dobrego Pasterza w Jesionce

Parafia Chrystusa Dobrego Pasterza w Jesionce – parafia rzymskokatolicka, znajdująca się w diecezji łowickiej, w dekanacie Wiskitki. 

</doc>
<doc id="4830543" url="https://pl.wikipedia.org/wiki?curid=4830543" title="Córki Wawelu. Opowieść o jagiellońskich królewnach">
Córki Wawelu. Opowieść o jagiellońskich królewnach

Córki Wawelu. Opowieść o jagiellońskich królewnach – polska powieść historyczna Anny Brzezińskiej wydana w 2017 roku przez Wydawnictwo Literackie.
Opis.
Opowiada ona o życiu codziennym jagiellońskich królewien, córek króla Zygmunta Starego: Jadwigi, Izabeli, Zofii, Anny i Katarzyny. Wydarzenia te czytelnik poznaje z perspektywy karlicy Dosi – nieślubnej córki służącej i słodownika. To jej oczami poznajemy królewski dwór oraz wydarzenia z przełomowego momentu w historii Polski.

</doc>
<doc id="4830554" url="https://pl.wikipedia.org/wiki?curid=4830554" title="Andraž Šporar">
Andraž Šporar

Andraž Šporar (ur. 27 lutego 1994 w Lublanie) – słoweński piłkarz grający w greckim klubie Panathinaikos AO oraz w reprezentacji Słowenii.
Kariera klubowa.
Šporar swoją karierę zaczął w MNK Lublanie. W 2011 roku przeniósł się do NK Interblocku, a rok później został zawodnikiem Olimpiji Ljubljany. W sezonie 2015/2016 został jej kapitanem.
1 stycznia 2016 roku Šporar podpisał umowę z FC Basel,który miał obowiązywać do czerwca 2020 roku. 18 lutego 2016 r. podczas rozgrzewki doznał poważnej kontuzji przez którą nie grał do końca sezonu. Na sezon 2017/2018, w ramach wypożyczenia, trafił do Arminii Bielefeld. W styczniu 2018 r. odszedł do Slovan Bratysława. W maju 2018 r. zdobył Puchar Słowacji ze swoją drużyną. W sezonie 2018/2019 sięgnął po tytuł króla strzelców, zdobywając 29 bramek. 
23 stycznia 2020 r. zawodnik dołączył do portugalskiego Sporting CP, wiążąc się z pięcioletnim kontraktem. 1 lutego 2021 r. SC Braga wypożyczyła na pół roku piłkarza. W sierpniu 2021 roku ponownie został wypożyczony, tym razem na rok do Middlesbrough F.C. 
Kariera reprezentacyjna.
W 2011 roku zadebiutował w reprezentacji do 19 lat, w której wziął udział w 17 meczach i strzelił 3 bramki. W latach 2013-2016 prezentował swój kraj do 21 lat, rozgrywając 20 meczy i strzelając 8 bramek.
W listopadzie 2016 roku został powołany na mecze z Reprezentacją Polski i Malty. Debiut swój zaliczył dla Reprezentacji Słowenii 11 listopada 2016 roku w meczu Eliminacyjnym do Mistrzostw Świata w Rosji przeciwko Malcie, zastępując Milivoje Novakovič. Pierwsze trafienie dla reprezentacji zaliczył 21 marca 2019 roku przeciwko Reprezentacji Izraela na 1-0.

</doc>
<doc id="4830558" url="https://pl.wikipedia.org/wiki?curid=4830558" title="Hannover CL.III">
Hannover CL.III



</doc>
<doc id="4830560" url="https://pl.wikipedia.org/wiki?curid=4830560" title="Pomnik św. Jana Nepomucena w Zielonej Górze">
Pomnik św. Jana Nepomucena w Zielonej Górze

Pomnik świętego Jana Nepomucena w Zielonej Górze – nepomuk stojący na placu ks. biskupa Wilhelma Pluty przy konkatedrze św. Jadwigi Śląskiej w Zielonej Górze. Najstarszy z pomników Zielonej Góry.
Historia.
Pomnik został ufundowany w 1740 przez burmistrza Leopolda von Breitfelda za rządów Habsburgów. Figura Świętego została umieszczona na ozdobnym cokole, na którym wyryto inskrypcję w języku łacińskim “SANCTO IOANNI NEPOMVCEN EX DEBITO VENERATIONS FERVORE EREXEBAT L: D.B (“Św. Janowi Nepomucenowi z czcią najgłębszą poświęca L:D.B.”), gdzie L.D.B są inicjałami fundatora. Zielonogórska figura stanęła początkowo nad Stawem Pańskim (zwanym także Stawem Czarownic, nieistniejącym już zbiornikiem wodnym w okolicach dzisiejszej ul Drzewnej i Licealnej). W 1816 przeniesiona w pobliże kościoła św. Jadwigi, gdzie płynęła Złota Łącza, od początku XX wieku płynąca w podziemnych kanałach. Ze starego XVIII w. pomnika zachował się tylko cokół, na którym stoi figura. Stara kamienna rzeźba świętego została wymieniona w 1900 na obecną figurę ceramiczną.

</doc>
<doc id="4830561" url="https://pl.wikipedia.org/wiki?curid=4830561" title="Zbigniew Czaja">
Zbigniew Czaja

Zbigniew Czaja (ur. 26 stycznia 1958) – polski kajakarz górski, mistrz świata (1979).
Kariera sportowa.
Był zawodnikiem klubu Pieniny Szczawnica. 
Dwukrotnie zdobywał medal mistrzostw świata w slalomie w konkurencji C-2 drużynowo. W 1979 wywalczył złoty medal w parze z Jackiem Kasprzyckim (pozostałymi zawodnikami zespołu byli Wojciech Kudlik i Jerzy Jeż oraz Jan Frączek i Ryszard Seruga). W 1981 zdobył srebrny medal w parze z Jackiem Kasprzyckim (pozostałymi zawodnikami zespołu byli Wojciech Kudlik i Jerzy Jeż oraz Marek Maślanka i Ryszard Seruga).
Starty w mistrzostwach świata w slalomie:
Był mistrzem Polski seniorów w slalomie w konkurencji C-1 (1977), C-1 drużynowo (1978), C-2 (1981, 1982), C-2 drużynowo (1979, 1982).

</doc>
<doc id="4830566" url="https://pl.wikipedia.org/wiki?curid=4830566" title="Kamenná Poruba (powiat Vranov nad Topľou)">
Kamenná Poruba (powiat Vranov nad Topľou)



</doc>
<doc id="4830569" url="https://pl.wikipedia.org/wiki?curid=4830569" title="Kamenná Poruba">
Kamenná Poruba



</doc>
<doc id="4830575" url="https://pl.wikipedia.org/wiki?curid=4830575" title="Jacek Kasprzycki (kajakarz)">
Jacek Kasprzycki (kajakarz)

Jacek Kasprzycki (ur. 11 kwietnia 1957, zm. 8 października 2021 w Hamilton) – polski kajakarz górski, mistrz świata (1979).
Kariera sportowa.
Był zawodnikiem klubu Start Nowy Sącz. 
Dwukrotnie zdobywał medal mistrzostw świata w slalomie w konkurencji C-2 drużynowo. W 1979 wywalczył złoty medal w parze ze Zbigniewem Czają (pozostałymi zawodnikami zespołu byli Wojciech Kudlik i Jerzy Jeż oraz Jan Frączek i Ryszard Seruga). W 1981 zdobył srebrny medal w parze ze Zbigniewem Czają (pozostałymi zawodnikami zespołu byli Wojciech Kudlik i Jerzy Jeż oraz Marek Maślanka i Ryszard Seruga).
Starty w mistrzostwach świata w slalomie:
Był mistrzem Polski seniorów w slalomie w konkurencji C-1 (1978), C-1 drużynowo (1977), C-2 (1981, 1982), C-2 drużynowo (1979, 1982).

</doc>
<doc id="4830579" url="https://pl.wikipedia.org/wiki?curid=4830579" title="Seward Community Cafe">
Seward Community Cafe

Seward Community Cafe – restauracja spółdzielcza prowadzona zbiorowo w dzielnicy Seward w Minneapolis w stanie Minnesota, która wyróżnia się tym, że jest najstarszą restauracją prowadzoną przez pracowników w Stanach Zjednoczonych. Od momentu powstania kawiarnia jest własnością i jest zarządzana przez grupę pracowników-właścicieli liczącą około 10-16 osób, z których wszyscy rozpoczynają pracę za tę samą płacę i mają możliwość zostania współwłaścicielami w ciągu sześciu miesięcy od rozpoczęcia pracy. Zarządzanie jest zorganizowane w sposób niehierarchiczny, a decyzje są podejmowane w drodze konsensusu.  Kawiarnia oparta jest w porze śniadania i lunchu.
Historia.
The Seward Cafe została założona w 1974 jako inicjatywa dobrowolna. Aby pokryć koszty, właściciele-pracownicy otrzymywali kupony na darmowe jedzenie (tzw. Burger Bucks), a niektórzy z pierwotnych członków kolektywu kupowali dom, w którym mogli tanio mieszkać. Ostatecznie kawiarnia zaczęła zarabiać tyle pieniędzy, że pracownicy mogli otrzymać minimalną płacę.
Kawiarnia była uwikłana w „wojny kooperacyjne” lat 70., gdzie walczące frakcje w ramach spółdzielczej społeczności biznesowej Twin Cities ścierały się, niekiedy w brutalny sposób. Grupa radykalnych marksistowsko-leninowskich członków/pracowników spółdzielni, znana jako Organizacja Spółdzielcza, lub C.O., oskarżyła inne spółdzielnie o przestrzeganie burżuazyjnych i hippisowskich ideałów oraz ignorowanie interesu klasy robotniczej. Po nieudanej próbie przejęcia People’s Warehouse (dystrybutora obsługującego wiele przedsiębiorstw spółdzielczych w Twin Cities, prowadzonego przez przedstawicieli różnych spółdzielni) w drodze negocjacji na posiedzeniu zarządu, członkowie C.O. weszli do biur Warehouse i zabrali książkę czekową oraz dokumentację finansową.
Następnie dyrektor operacyjny skonfrontował się z rywalami w Seward Cafe, ogłaszając, że „People’s Warehouse należy teraz do ludu!”. Próby odebrania magazynu doprowadziły do fizycznej konfrontacji, a przedsiębiorstwa spółdzielcze w całym mieście, w tym Seward Cafe, zorganizowały akcję bojkotu obecnego magazynu kontrolowanego przez C.O. Ostatecznie magazyn został odebrany środkami legalnymi, a C.O. pozornie zniknęło, choć nadal krążyły pogłoski o ich obecności w politycznym podziemiu.
Ruch spółdzielczy zmniejszył się w latach 80. i do 1993 Seward Cafe była jednym z zaledwie pięciu przedsiębiorstw spółdzielczych prowadzonych przez pracowników w Twin Cities (Łączna liczba przedsiębiorstw spółdzielczych była większa, około 20, ale większość miała bardziej zhierarchizowane struktury zarządzania i nie były prowadzone przez pracowników). Kawiarnia pozostała jednak wierna swojemu modelowi biznesowemu i w 2004 członek kolektywu - Tom Pierson pomógł w zorganizowaniu krajowej konferencji przedsiębiorstw prowadzonych przez pracowników.
Obecnie Seward Cafe jest jedną z wielu spółdzielni prowadzonych przez pracowników w Twin Cities, inee to m.in. Hub Bicycle Co-op shops, Hard Times Café i Matchbox coffee shop. Seward udzieliła pomocy finansowej przedsiębiorstwu Hard Times w 2007 r., gdy pojawiły się okoliczności sprzyjające zamknięciu jadłodajni Riverside.

</doc>
<doc id="4830580" url="https://pl.wikipedia.org/wiki?curid=4830580" title="Lieskovec (powiat Zwoleń)">
Lieskovec (powiat Zwoleń)



</doc>
<doc id="4830581" url="https://pl.wikipedia.org/wiki?curid=4830581" title="Lieskovec">
Lieskovec



</doc>
<doc id="4830588" url="https://pl.wikipedia.org/wiki?curid=4830588" title="Neisseria mucosa">
Neisseria mucosa

Neisseria mucosa – gatunek gram ujemnej bakterii zasiedlający ludzką nosogardziel a także tkanki innych zwierząt takich jak wiewióreczniki, uszanka kalifornijska, delfin czy stonoga murowa. Gatunek ten został opisany po raz pierwszy w 1906 roku jako "Diplococcus mucosus" i - po ponownym zbadaniu - został przemianowany na "N. mucosa" 1959 roku. Bakteria ta przystosowana jest do fermentacji węglowodanów takich jak glukoza, maltoza, sacharoza czy fruktoza, nie fermentuje natomiast laktozy. Ponadto, zdolna jest do redukcji azotanów oraz wytwarza katalazę. Opisane zostały przypadki wolno żyjących izolatów "N. mucosa", których obecność została wykryta w kurzu oraz w wolno płynącej wodzie. Niektóre analizy filogenetyczne wskazują, że gatunek "Neisseria mucosa" powinien zostać rozszerzony o dwa kolejne gatunki "Neisseria" - "N. macacae" oraz "N. sicca". Ponadto, zasugerowane zostało, że biotyp "heidelbergensis" gatunku "N. mucosa" powinien otrzymać rangę oddzielnego gatunku - "Neisseria heidelbergensis""." Odnotowano kilka przypadków stanów patologicznych wywoływanych przez "N. mucosa," takich jak zapalenie opon mózgowo-rdzeniowych, czy zapalenie wsierdzia. 

</doc>
<doc id="4830591" url="https://pl.wikipedia.org/wiki?curid=4830591" title="Krzyż Armatni">
Krzyż Armatni

Krzyż Armatni (niem. "Kanonenkreuz") lub Krzyż Armii ("Armeekreuz") – odznaczenie wojskowe Cesarstwa Austrii za zasługi podczas wojen napoleońskich w latach 1813–1814, ustanowione 19 października 1814 przez cesarza Franciszka I.
Odznakę odznaczenia stanowi krzyż kawalerski z poczernionego brązu o wym. 27 × 27 mm, pomiędzy którego ramionami umieszczono wieniec dębowy (symbol męstwa wojskowego). Na awersie umieszczono napis „GRATI PRINCEPS ET PATRIA FRANC · IMP · AUG” ("cesarz Franciszek w dowód wdzięczności księcia i ojczyzny"). Na rewersie napis „EUROPAE LIBERTATE ASSERTA MDCCCXIII/MDCCCXIV” ("niosącym wolność Europie 1813–1814"). Brąz, z którego wykonano krzyże, pochodził z przetopienia zdobytych na Francuzach armat – stąd nazwa odznaczenia. Wstążka krzyża miała 38 mm szerokości, była żółta z szerokimi, czarnymi krawędziami o szer. 13 mm każdy.
Wyjątkową, pozłacaną wersję krzyża otrzymał marszałek Karl Philipp Schwarzenberg.
Ogółem nadano około 90-100 tys. krzyży. Jego cywilnym odpowiednikiem był ustanowiony rok później Krzyż Honorowy Cywilny. Jego kształt posłużył za wzór przy tworzeniu Krzyża Wojskowego Karola w 1916.

</doc>
<doc id="4830602" url="https://pl.wikipedia.org/wiki?curid=4830602" title="František Bubák">
František Bubák

František Bubák (ur. 22 lipca 1866 w Rovensku pod Troskami, zm. 19 września 1925 w Pradze) – czeski mykolog i fitopatolog.
Życiorys.
Ukończył gimnazjum w Příbram, a potem Uniwersytet Karola w Pradze. W 1900 r. uzyskał doktorat, rok później habilitację. W 1900 r. ożenił się Bertą Teller. Mieli jedną córkę. W ramach uzyskanego stypendium kontynuował naukę na Uniwersytecie w Halle i Uniwersytecie Humboldtów w Berlinie. Odbył naukowe wyjazdy mykologiczne do Czarnogóry, Bułgarii, Węgier oraz wycieczki informacyjne po ogrodach botanicznych w Austrii, Niemczech, Danii, Szwecji i we Włoszech, pracował w laboratorium bakteriologicznym w Holandii.
Praca naukowa.
Jest uważany za pioniera fitopatologii w Czechach. W 1900 roku zaczął publikować artykuły o chorobach roślin uprawnych w Czechach. Opublikował wiele profesjonalnych artykułów w różnych czasopismach, nie tylko w Republice Czechosłowackiej.
Zebrał licząca 33 800 okazów kolekcję grzybów, która później stała się własnością Muzeum Ogrodu Botanicznego na Brooklynie. Przy Politechnice Czeskiej w Pradze założył duży ogród botaniczny i stację fitopatologiczną chorób roślin. Według własnej koncepcji odbudował ogród botaniczny w Tábor. Cały czas zajmował się badaniem grzybów i patogenów roślin.
Opisał nowe taksony grzybów. W ich naukowych nazwach dodawane jest jego nazwisko Bubák.

</doc>
<doc id="4830603" url="https://pl.wikipedia.org/wiki?curid=4830603" title="Krzyż Honorowy Cywilny">
Krzyż Honorowy Cywilny

Krzyż Honorowy Cywilny (niem. "Zivil-Ehrenkreuz") – odznaczenie cywilne Cesarstwa Austrii za zasługi podczas wojen napoleońskich w latach 1813–1814, ustanowione 26 maja 1815 przez cesarza Franciszka I. Nadawany był w trzech stopniach: wielki złoty, złoty i srebrny.
Odznakę odznaczenia stanowił krzyż kawalerski, w zależności od stopnia ze srebra lub złota, o wym. 30 × 30 mm (stopień wielki złoty miał 45 × 45 mm). Na awersie umieszczono napis „GRATI PRINCEPS ET PATRIA FRANC · IMP · AUG” ("cesarz Franciszek w dowód wdzięczności księcia i ojczyzny"). Na rewersie napis „EUROPAE LIBERTATE ASSERTA MDCCCXIII/MDCCCXIV” ("niosącym wolność Europie 1813–1814"). Wstążka krzyża miała 38 mm szer., była czarna z szerokimi, żółtymi krawędziami o szer. 13 mm każdy (stopień wielki złoty miał wstęgę o szer. 43 mm z paskami po 15 mm).
Ogółem nadano 1 wielki złoty (tylko dla Klemensa von Metternicha), 38 złotych i 154 srebrne. Jego wojskowym odpowiednikiem był ustanowiony rok wcześniej Krzyż Armatni, którego kształt posłużył za wzór przy tworzeniu Krzyża Wojskowego Karola w 1916.

</doc>
<doc id="4830608" url="https://pl.wikipedia.org/wiki?curid=4830608" title="Magnus Midtbø">
Magnus Midtbø

Magnus Midtbø (ur. 18 września 1988 w Bergen) – norweski wspinacz sportowy. Specjalizuje się boulderingu, prowadzeniu oraz we wspinaczce łącznej i klasycznej. Brązowy medalista World Games w 2013 we wspinaczce sportowej w konkurencji w prowadzenie.
Kariera.
W zawodach wspinaczkowych, które były rozgrywane na mistrzostwach świata w 2014 w Monachium "(rozegrano tylko bouldering)", a pozostałe konkurencje przeprowadzone zostały w hiszpańskim Gijón zajął szóste miejsce w wspinaczki łącznej.
Uczestnik World Games w 2013 w kolumbijskim Cali, gdzie zdobył brązowy medal we wspinaczce sportowej w konkurencji prowadzenie.
Wielokrotny uczestnik festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie był zapraszany przez organizatora zawodów. Brązowy medalista tych zawodów wspinaczkowych w 2013 w konkurencji duel.

</doc>
<doc id="4830614" url="https://pl.wikipedia.org/wiki?curid=4830614" title="Artur Rogowski (strzelec)">
Artur Rogowski (strzelec)



</doc>
<doc id="4830616" url="https://pl.wikipedia.org/wiki?curid=4830616" title="Zalew w Strykowie">
Zalew w Strykowie

Zalew w Strykowie – sztuczny zbiornik wodny zlokalizowany w Strykowie (województwo łódzkie) w obrębie Wzniesień Łódzkich.
Charakterystyka.
Akwen powstał w drodze spiętrzenia Moszczenicy (dopływu Bzury) i ma powierzchnię 12,6 hektara. Zbudowano go z inicjatywy władz gminnych w latach 1987–1990. Wkrótce po napełnieniu został wydzierżawiony przez gminę Stryków do użytkowania wędkarskiego strykowskiemu kołu Ligi Ochrony Przyrody. 
Bezpośrednio nad wodami zalewu lub w jego sąsiedztwie znajdują się: strykowskie jednostki straży pożarnej (PSP i OSP), Zespół Szkół nr 1, cmentarz mariawicki oraz kościół św. Anny i św. Marcina (mariawitów).
Turystyka i wędkarstwo.
Nad jeziorem znajduje się strzeżona sezonowo, piaszczysta plaża, taras widokowy, boisko typu Orlik, skatepark, wypożyczalnia sprzętu wodnego, gastronomia, place zabaw i parkingi, a także ścieżki rowerowe. Zbiornik jest popularnym miejscem wypoczynku mieszkańców Łodzi.
Zalew jest regularnie zarybiany przez wędkarzy. Występują tu: karp, szczupak, karaś, płoć, okoń i pstrąg.

</doc>
<doc id="4830620" url="https://pl.wikipedia.org/wiki?curid=4830620" title="Corbin (muzyk)">
Corbin (muzyk)

Corbin Smidzik (ur. 20 lutego 1998) lepiej znany jako Corbin (również Spooky Black i Lil Spook) – amerykański muzyk, raper i autor tekstów pochodzący z Saint Paul, Minnesota. Jest członkiem kolektywu Thestand4rd.
Kariera.
Smidzik zyskał popularność w internecie dzięki serii solowych wydawnictw na platformie SoundCloud. Jego pierwsza płyta "Forest" została wydana pod koniec 2013 roku w formie EP’ki, o charakterze hip-hop’owym, w przeciwieństwie do późniejszej twórczości artysty i jego bardziej rozpoznawalnego śpiewu stylizowanego na R&amp;B.
Do 2014 roku Smidzik zyskiwał ogromną popularność dzięki SoundCloud i YouTube. Teledysk do piosenki "„Without You”", z minialbumu "Black Silk" (wydanej w lutym 2014 r.), osiągnął ponad milion wyświetleń w serwisach YouTube i WorldStarHipHop (do 2020 było to już 10 milionów wyświetleń). Magazyn Vice uznał wideo za "„natychmiastowy klasyk”" i opublikował artykuł zatytułowany "„Is Spooky Black Going to Take Over the R&amp;B Game?”", natomiast magazyny Consequence of Sound i Complex nazwały "„Without You”" jedną z najlepszych piosenek 2014 roku.
Smidzik jest znany z publikowania swoich materiałów bez jakiejkolwiek wcześniejszych promocji i często odrzucał prośby o wywiady. W sierpniu 2014 roku wydał EP "Leaving" i teledysk do utworu "„DJ Khaled Is My Father”". W październiku menadżerem Smidzika był kanadyjski producent muzyczny Doc McKinney. W grudniu wydał nową piosenkę pt. "„Worn”" pod nowym pseudonimem – Corbin. Na Twitterze opublikował post dotyczący zmiany swojej nazwy artystycznej, tłumacząc, że "„Spooky Black to głupi pseudonim”".
Również w 2014 roku Smidzik i jego koledzy z Minnesoty związani z muzyką, Allan Kingdom, Bobby Raps i Psymun utworzyli hip-hop/R&amp;B grupę o nazwie Thestand4rd. Wydali swój debiutancki album pt. "Thestand4rd" w listopadzie 2014 roku, wyprodukowany w całości przez samą grupę i Doc McKinney. W listopadzie 2014 roku Corbin i reszta grupy Stand4rd wyruszyli w trasę po Stanach Zjednoczonych, która obejmowała koncert w SOB's w Nowym Jorku, gdzie zostali przedstawieni przez DJ Khaleda. Grupa wyprzedała wszystkie siedem koncertów podczas ich debiutanckiej trasy koncertowej.
Po wydaniu EP’ki "Couch Potato" z Bobby Rapsem w 2015 roku, Smidzik praktycznie milczał i rzadko występował przez następne 2 lata.
16 stycznia 2017 roku Smidzik niespodziewanie umieścił piosenkę "„Destrooy”" na swoim SoundCloud. 25 czerwca 2017 r. Ogłosił na Twitterze, że on sam, Shlohmo i D33J wyruszą w trasę po Ameryce Północnej pod koniec roku. Później, 24 sierpnia, Smidzik zapowiedział swój debiutancki album "Mourn", który ukazał się 5 września 2017 roku nakładem wytwórni Shlohmo – Wedidit.
W State of the World Tour, amerykańska artystka nagraniowa Janet Jackson wykorzystuje piosenkę "„Idle”" (pochodzącą z EP’ki Corbina zatytułowanej "Leaving") jako przerywnik wideo przed odtworzeniem swojego utworu "„What About”"
1 stycznia 2019 roku Corbin zaczął wydawać single na swojej stronie SoundCloud. Jako pierwszy został wydany "„Wretch”", będąc prezentem noworocznym dla fanów. W ciągu roku po "„Wretch”" pojawiło się kilka innych singli, zarówno nowych, jak i wcześniej niepublikowanych. Później, w sierpniu tego samego roku, Corbin stracił dostęp do swojego konta Spotify.
W 2020 roku, w odpowiedzi na utratę dostępu do swojego konta Spotify, Corbin zaczął przesyłać poprzednie przesłane pliki Soundcloud na nową stronę Spotify pod swoim nazwiskiem, "Corbin Smidzik". Zawarta w tych przesłanych jest poprzednia wersja jego albumu "Mourn", zatytułowany po prostu: "Mourn 2016".
24 lipca 2020 roku Corbin pojawił się w piosence The Kid Laroi "„Not Fair”" ze jego debiutanckiego mixtape’a, "F * ck Love". Corbin pojawił się również w towarzyszącym mu teledysku wydanym tego samego dnia.
Corbin napisał piosenki dla takich artystów jak Future, NAV, i Dua Saleh.

</doc>
<doc id="4830627" url="https://pl.wikipedia.org/wiki?curid=4830627" title="Marcin Celiński">
Marcin Celiński

Marcin Celiński (ur. 1970) – polski publicysta i wydawca. Założyciel i pierwszy przewodniczący Forum Liberalnego. Zastępca redaktora naczelnego miesięcznika Liberte! (do 2019). Od 2020 redaktor naczelny Resetu Obywatelskiego 
Życiorys.
W latach 1994-98 radny miasta Lublina. Zaangażowany w ruch na rzecz świeckości państwa, w 2016 roku był sprawozdawcą obywatelskiego projektu ustawy Świecka szkoła.
Współpracował z TVP Info, był jednym z prowadzących program „4 strony”, zwolniony w czerwcu 2016 za „złe emocje towarzyszące prowadzonym przez niego odcinkom”, faktycznym powodem był spór pomiędzy prowadzącym a szefami TVP w sprawie programu na temat związków Antoniego Macierewicza ze współpracownikiem Służby Bezpieczeństwa Robertem Luśnią (do emisji programu nie doszło).
W 2017 założył specjalizujące się w literaturze faktu Wydawnictwo Arbitror, którego jest prezesem.
Od 1 października 2019 do 18 października 2020 był dziennikarzem internetowej rozgłośni Halo.Radio, gdzie prowadził swoją cotygodniową audycję. Od 2020 jest dziennikarzem RadioSpacji.
Jest współzałożycielem (wraz z grupą dziennikarzy, którzy odeszli z Halo.Radio) kanału Reset Obywatelski, który rozpoczął działalność 1 listopada 2020.
Współautor (z Tomaszem Piątkiem) książki „Duda i jego tajemnice” (Arbitror 2020).

</doc>
<doc id="4830637" url="https://pl.wikipedia.org/wiki?curid=4830637" title="Pomnik św. Urbana I w Zielonej Górze">
Pomnik św. Urbana I w Zielonej Górze

Pomnik św. Urbana I w Zielonej Górze – pomnik Patrona Zielonej Góry dłuta Artura Wochniaka odsłonięty w Zielonej Górze w 2018 r.
Budowa pomnika.
Idea budowy pomnika św. Urbana I zrodziła się w związku z ustanowieniem św. Urbana I w 2010 Patronem Zielonej Góry. Grupa mieszkańców, której przewodził dr Zbyszko Stojanowski-Han, wzorem innych europejskich i polskich miast chciała, aby miasto miało swojego patrona. Zarówno patronat św. Urbana I jak i budowa pomnika Patrona Miasta to inicjatywa oddolna. W 2011 Społeczny Komitet Ogłoszenia Św. Urbana I Patronem Miasta Zielona Góra przekształcił się w Społeczny Komitet Powstania Pomnika św. Urbana I Patrona Miasta. Komitet zebrał blisko 2,5 tysiąca podpisów poparcia pod ideą budowy pomnika. Pomysł zyskał akceptację władz samorządowych Zielonej Góry. 7 kwietnia 2014 Rada ds. Realizacji Form Przestrzennych działająca przy Prezydencie Miasta Zielona Góra jednogłośnie zatwierdziła potrzebę powstania pomnika św. Urbana I na Pl. Powstańców Wielkopolskich. 26 lutego 2016 Rada Miasta przyjęła uchwałę w sprawie wzniesienia pomnika Świętego Urbana I – patrona Zielonej Góry. W wyniku konkursu wybrany został projekt zielonogórskiego artysty Artura Wochniaka.
Lokalizacja.
Pomnik został wzniesiony w centrum miasta na Placu Powstańców Wielkopolskich, w pobliżu kościoła Matki Bożej Częstochowskiej. Jego uroczyste poświęcenie i odsłonięcie nastąpiło 30 sierpnia 2018.
Opis pomnika.
Pomnik św. Urbana I Patrona Miasta jest wykonany z brązu, a jego wysokość (bez cokołu) wynosi 2,20 m. Pomnik przedstawia papieża św. Urbana I o dobrotliwej twarzy w sztach pontyfikalnych i w tiarze. W prawej dłoni trzyma krzyż papieski a lewą częstuje przechodniów kiścią winogron. Na granitowym cokole pomnika umieszczony został napis:
ŚWIĘTY URBAN I 
PATRON ZIELONEJ GÓRY 
ZIELONA GÓRA ANNO DOMINI 2018 

</doc>
<doc id="4830644" url="https://pl.wikipedia.org/wiki?curid=4830644" title="Orsodacne cerasi">
Orsodacne cerasi



</doc>
<doc id="4830682" url="https://pl.wikipedia.org/wiki?curid=4830682" title="My Summer Car">
My Summer Car

My Summer Car – gra komputerowa stworzona i wydana 24 października 2016 roku na platformę PC przez fińskie jednoosobowe studio Amistech Games.
Opis.
Akcja gry toczy się w miasteczku położonym gdzieś w Finlandii, nad fikcyjnym jeziorem Peräjärvi w roku 1995.
Rozgrywka skupia się na odbudowie samochodu ojca (w grze nazwanym Satsumą - w rzeczywistości Nissan Cherry) i jednoczesnym przetrwaniu poprzez zapewnienie sobie żywności, napoju itp. Samo budowanie pojazdu wymaga od gracza wiedzy z zakresu mechaniki, gdyż w tym aspekcie twórca postawił na maksymalny realizm. Aby przeżyć należy zarabiać pieniądze. Można pompować szambo, dostarczyć drewno opałowe a nawet brać udział w loterii pieniężnej.
Gra została również stworzona w taki sposób, by całość rozgrywki była jak najbardziej zbliżona do realizmu, przez to gracz może pokazywać wulgarne gesty postaciom sterowanym przez komputer, a także wykonywać czynności uznawane za nieetyczne i niekiedy niezgodne z prawem.
W grze możliwe są do prowadzenia następujące pojazdy:
Rozwój.
Gra w dalszym ciągu znajduje się w fazie wczesnego dostępu, a twórca często dodaje nowe aktualizacje naprawiające błędy i wprowadzające nowe elementy urozmaicające rozgrywkę. 

</doc>
<doc id="4830683" url="https://pl.wikipedia.org/wiki?curid=4830683" title="Means TV">
Means TV

Means TV – amerykański antykapitalistyczny serwis streamingowy VOD z siedzibą w Detroit, Michigan. Means zostało założone w 2019 przez filmowców Naomi Burton i Nicka Hayesa jako następca firmy produkującej wideo, Means of Production. W serwisie znajdują się filmy, seriale telewizyjne, podcasty i reportaże. Means TV jest zorganizowane jako spółdzielnia pracownicza.
Serwis oficjalnie uruchomiono 26 lutego 2020.
Historia.
Przed założeniem Means TV, Naomi Burton i Nick Hayes pracowali w produkcji medialnej dla producentów samochodów w Detroit i uczestniczyli w spotkaniach Demokratycznych Socjalistów Ameryki. Po tym, jak uznali swoją pracę za moralnie niestosowną, porzucili ją i założyli firmę produkującą filmy wideo – Means of Production. Means of Production po raz pierwszy pojawiło się na rynku po tym, jak wyprodukowali spot wyborczy dla Alexandrii Ocasio-Cortez w 2018.
Pełna usługa transmisji strumieniowej została uruchomiona dopiero w lutym 2020, natomiast w 2019 i na początku 2020 firma tworzyła treści dla swojego kanału na YouTube. Kanał wzięto od komika Sary June, twórczynię Nyan Cata, a tym samym miał ponad 125 tys. subskrybentów, kiedy Means zaczął umieszczać na kanale swoje własne treści 21 marca 2019.
Hayes podał anarchistyczny podcast Street Fight jako inspirację dla swojej decyzji o stworzeniu Means TV. Współpracował ze Street Fight przy nagrywaniu występów na żywo w 2017 i 2019.

</doc>
<doc id="4830684" url="https://pl.wikipedia.org/wiki?curid=4830684" title="Neisseria oralis">
Neisseria oralis

Neisseria oralis – gatunek gram-ujemnej bakterii występujący w ludzkiej płytce poddziąsłowej. Bakteria ta tworzy nieruchliwe dwoinki o średnicy 0,5 mikrometra. Jej żółte okrągłe kolonie osiągają 1-1,5 mm średnicy po 48 godzinach hodowli w 37 °C. "N. oralis" wytwarza katalazę, jest także zdolna do redukcji azotanów do azotynów. Bakteria ta przystosowana jest również do fermentacji glukozy, maltozy i sacharozy, niektóre szczepy fermentują również laktozę. Gatunek ten jest blisko spokrewniony z "Neisseria lactamica""." Dokładna pozycja taksonomiczna "N. oralis" jest jednakowoż kwestionowana. Analiza filogenetyczna z użyciem genomu rdzeniowego rodzaju "Neisseria" a także 53 rybosomalnych genów wykonana przez "Bennet et al., (2013") pokazała, że "Neisseria oralis" może należeć do tego samego gatunku co biotyp "heidelbergensis" gatunku "Neisseria mucosa", również mający niepewną pozycję taksonomiczną. 

</doc>
<doc id="4830686" url="https://pl.wikipedia.org/wiki?curid=4830686" title="Jacek Puziewicz">
Jacek Puziewicz

Jacek Puziewicz – polski geolog, dr hab. nauk o Ziemi, profesor zwyczajny Instytutu Nauk Geologicznych Wydziału Nauk o Ziemi i Kształtowania Środowiska Uniwersytetu Wrocławskiego.
Życiorys.
Obronił pracę doktorską, 26 czerwca 1995 habilitował się na podstawie pracy zatytułowanej "Minerały żelaza i magnezu jako źródło informacji o warunkach powstawania granitoidów". 18 października 2004 nadano mu tytuł profesora w zakresie nauk o Ziemi. Piastuje stanowisko profesora zwyczajnego w Instytucie Nauk Geologicznych na Wydziale Nauk o Ziemi i Kształtowania Środowiska Uniwersytetu Wrocławskiego.
Jest członkiem rady wydziału Instytutu Nauk Geologicznych Wydziału Nauk o Ziemi i Kształtowania Środowiska Uniwersytetu Wrocławskiego.
Był dyrektorem Instytutu Nauk Geologicznych Wydziału Nauk o Ziemi i Kształtowania Środowiska Uniwersytetu Wrocławskiego.

</doc>
<doc id="4830687" url="https://pl.wikipedia.org/wiki?curid=4830687" title="Marco Antonio Mandruzzato">
Marco Antonio Mandruzzato

Marco Antonio Mandruzzato (ur. 16 maja 1923, zm. 31 października 1969) – włoski szermierz, szpadzista. Srebrny medalista olimpijski z Londynu.
Zawody w 1948 były jego jedynymi igrzyskami olimpijskimi. Po medal sięgnął w rywalizacji drużynowej. W 1949 stawał na najwyższym stopniu podium mistrzostw świata w rywalizacji drużynowej. 

</doc>
<doc id="4830692" url="https://pl.wikipedia.org/wiki?curid=4830692" title="Wojna polsko-bolszewicka na terenie Włocławka">
Wojna polsko-bolszewicka na terenie Włocławka



</doc>
<doc id="4830699" url="https://pl.wikipedia.org/wiki?curid=4830699" title="Irena Jarosińska">
Irena Jarosińska



</doc>
<doc id="4830701" url="https://pl.wikipedia.org/wiki?curid=4830701" title="Valli (ujednoznacznienie)">
Valli (ujednoznacznienie)



</doc>
<doc id="4830714" url="https://pl.wikipedia.org/wiki?curid=4830714" title="Stanley John Hughes">
Stanley John Hughes

Stanley John Hughes (ur. 17 września 1918 w Llanelly, zm. 2019) – naturalizowany Kanadyjczyk, mykolog.
Życiorys.
Urodził się w południowej Walii. Ukończył studia na Uniwersytecie w Aberystwyth w 1941 r. i zaczął pracować w Commonwealth Mycological Institute w Kew Gardens w Anglii. W 1952 roku został zaproszony do Ottawy, aby podjąć pracę w Agriculture Canada jako naukowiec. Tu w 1958 r. ożenił się. W Agricultural Canada pracował aż do emerytury w 1983 r. Zdobył międzynarodowe uznanie. W 1969 roku został przez Królewską Szwedzką Akademię Nauk odznaczony Złotym Medalem Jakoba Erikssona. W 1975 r. był prezesem Mycological Society of America, a w latach 1971–1983 wiceprezesem Międzynarodowego Towarzystwa Mykologicznego. W 1981 roku otrzymał medal George'a Lawsona od Canadian Botanical Association. Był też członkiem zagranicznym Society Linnean. Zmarł w wieku 102 lat.
Praca naukowa.
Hughes zapoczątkował nową erę w systematyce grzybów, skupiając uwagę na mechanizmach ontogenezy zarodników. Jest autorem systematyki grzybów "Capnodiales" i licznych publikacji naukowych.
Opisał nowe taksony grzybów. W ich naukowych nazwach dodawane jest jego nazwisko S. Hughes. Jego nazwiskiem lub imionami nazwano niektóre rodzaje i gatunki grzybów, m.in.: "Hughesinia", "Hughesiella", "Stanjehughesia", "Stanjemonium".

</doc>
<doc id="4830715" url="https://pl.wikipedia.org/wiki?curid=4830715" title="Swiatosław Miedwiediew">
Swiatosław Miedwiediew

Swiatosław Aleksandrowicz Miedwiediew (ros. Святослав Александрович Медведев, ur. 29 marca 1941 w Kustanaju) – radziecki i kazachski polityk.
Życiorys.
Urodził się w rodzinie rosyjskiego księgowego i nauczycielki. Dzieciństwo spędził w Dzierżyńsku, Sarkanie i Panfiłowie (obecnie Żarkent), po ukończeniu szkoły średniej bezskutecznie próbował zostać lotnikiem. Odbył służbę w wojskach rakietowych na Dalekim Wschodzie ZSRR. Od 27 kwietnia 1988 do 7 września 1991 był I sekretarzem Północnokazachstańskiego Komitetu Obwodowego KPK, po rozpadzie ZSRR i uzyskaniu niepodległości przez Kazachstan został pierwszym akimem obwodu północnokazachstańskiego. Później pełnił funkcję ministra ekologii Kazachstanu, następnie państwowego inspektora administracji prezydenta Kazachstanu.

</doc>
<doc id="4830716" url="https://pl.wikipedia.org/wiki?curid=4830716" title="Kuse">
Kuse

Kuse – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 116 mieszkańców.

</doc>
<doc id="4830717" url="https://pl.wikipedia.org/wiki?curid=4830717" title="Aszti Bolagh">
Aszti Bolagh

Aszti Bolagh – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 81 mieszkańców.

</doc>
<doc id="4830719" url="https://pl.wikipedia.org/wiki?curid=4830719" title="Maghbul">
Maghbul

Maghbul – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 40 mieszkańców.

</doc>
<doc id="4830720" url="https://pl.wikipedia.org/wiki?curid=4830720" title="Chaladż">
Chaladż

Chaladż – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 58 mieszkańców.

</doc>
<doc id="4830721" url="https://pl.wikipedia.org/wiki?curid=4830721" title="Kahel-e Sofla">
Kahel-e Sofla

Kahel-e Sofla () – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 96 mieszkańców.

</doc>
<doc id="4830723" url="https://pl.wikipedia.org/wiki?curid=4830723" title="Cosimo Ferro">
Cosimo Ferro

Cosimo Antonio Fabrizio Ferro (ur. 8 czerwca 1962) – włoski szermierz, szpadzista. Brązowy medalista olimpijski z Los Angeles.
Zawody w 1984 były jego jedynymi igrzyskami olimpijskimi. Po medal sięgnął - pod nieobecność sportowców z części krajów tzw. bloku wschodniego - w konkursie drużynowym. Reprezentację Włoch tworzyli ponadto Stefano Bellone, Sandro Cuomo, Roberto Manzi i Angelo Mazzoni.

</doc>
<doc id="4830724" url="https://pl.wikipedia.org/wiki?curid=4830724" title="Kahel-e Olja">
Kahel-e Olja

Kahel-e Olja – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 314 mieszkańców.

</doc>
<doc id="4830726" url="https://pl.wikipedia.org/wiki?curid=4830726" title="Karol Raczyński">
Karol Raczyński



</doc>
<doc id="4830727" url="https://pl.wikipedia.org/wiki?curid=4830727" title="Ghara Ghaje">
Ghara Ghaje

Ghara Ghaje – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 465 mieszkańców.

</doc>
<doc id="4830728" url="https://pl.wikipedia.org/wiki?curid=4830728" title="Qairat Nükenow">
Qairat Nükenow

Qairat Nükenow, "Kajrat Nukenow" (kaz. Қайрат Теміршотұлы Нүкенов, ur. 15 września 1970 we wsi Zacharowka w rejonie żelezinskim w obwodzie pawłodarskim) – kazachski polityk.
Życiorys.
Od 1987 pracował w sowchozie, 1988-1990 odbywał służbę w Armii Radzieckiej, później pracował jako ekspedytor trustu w Pawłodarze. Po rozpadzie ZSRR pracował jako zastępca dyrektora i później dyrektor małego przedsiębiorstwa budowlanego, w 2002 ukończył Syberyjską Państwową Akademię Samochodowo-Drogową w Omsku ze specjalnością ekonomika i zarządzanie przedsiębiorstwami. W 2012 został akimem rejonu żelezinskiego w obwodzie pawłodarskim, od 2013 do czerwca 2014 był kierownikiem zarządu przedsiębiorczości i handlu obwodu pawłodarskiego, od czerwca 2014 do 29 kwietnia 2016 akimem miasta Aksu, a od 29 kwietnia 2016 do sierpnia 2018 akimem miasta Jekybastuz i jednocześnie od czerwca 2016 przewodniczącym miejskiej filii partii Nur Otan w tym mieście. 16 lutego 2019 został zastępcą akima, a 10 lipca 2019 akimem Pawłodaru.

</doc>
<doc id="4830729" url="https://pl.wikipedia.org/wiki?curid=4830729" title="Ahmad Bejg">
Ahmad Bejg

Ahmad Bejg – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 107 mieszkańców.

</doc>
<doc id="4830730" url="https://pl.wikipedia.org/wiki?curid=4830730" title="Zejnalu">
Zejnalu

Zejnalu (pers. زينالو) – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 142 mieszkańców.

</doc>
<doc id="4830731" url="https://pl.wikipedia.org/wiki?curid=4830731" title="Bakajata">
Bakajata



</doc>
<doc id="4830733" url="https://pl.wikipedia.org/wiki?curid=4830733" title="Damirczi">
Damirczi

Damirczi – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 82 mieszkańców.

</doc>
<doc id="4830736" url="https://pl.wikipedia.org/wiki?curid=4830736" title="Stade Leuven">
Stade Leuven

Stade Leuven – belgijski klub piłkarski, mający siedzibę w mieście Leuven, w środkowej części kraju, działający w latach 1903–2002.
Historia.
Chronologia nazw:
Klub sportowy Stade Louvaniste został założony w miejscowości Leuven 12 listopada 1903 roku. W 1903 roku dołączył do UBSSA. Początkowo zespół grał w rozgrywkach lokalnych. W 1909 po zajęciu trzeciego miejsca w Eerste Afdeling Brabant otrzymał promocję do drugiej dywizji. W sezonie 1909/10 startował w Promotion. Do 1914 roku grał na drugim poziomie krajowym, jednak wybuch I wojny światowej przeszkodził w organizacji mistrzostw. W 1919 po wznowieniu rozgrywek klub kontynuował występy na drugim poziomie. W 1926 roku po utworzeniu trzeciego poziomu krajowego o nazwie "Promotion" klub został obniżony w klasie, pomimo zajętego 8 miejsca w série A (ogółem 14 drużyn). W grudniu 1926 roku w belgijskiej piłce nożnej powstał rejestr matriculaire, czyli rejestr klubów zgodnie ich dat założenia. Klub otrzymał nr rejestracyjny matricule 18. W sezonie 1930/31 zajął czwarte miejsce w "Promotion série C" i otrzymał promocję do Division 1. W 1931 roku klub został uznany przez "Société Royale" w związku z czym przemianowany na Royal Stade Louvaniste. W 1934 zespół spadł do "Promotion", ale po dwóch latach wrócił do "Division 1", w której grał do 1949 oprócz trzech sezonów, które zostały zawieszone z powodu II wojny światowej. 
W sezonie 1948/49 drużynie udało się wygrać rozgrywki w "Division 1 série A" i awansować do Division d'Honneur. Debiutowy sezon w Division d'Honneur zakończył na ostatnim 16.miejscu i spadł z powrotem do drugiej dywizji. W 1952 roku po reformie systemu lig druga dywizja zmieniła nazwę na Division 2/Tweede klasse. W następnym 1953 roku klub został zdegradowany do Division 3/Derde klasse, a w 1958 spadł do Promotion/Vierde klasse (D4). W 1967 klub przyjął holenderską nazwę Koninklijke Stade Leuven. W 1972 nawet spadł do rozgrywek na poziomie prowincjalnym. Po dwóch latach jako wicemistrz 1e Provinciale Brabant zdobył promocję do czwartej klasy. W 1974 roku zwyciężył w "Vierde klasse série A" i wrócił do trzeciej dywizji. W 1976 ponownie spadł na trzy lata do czwartej dywizji. W 1981 po zajęciu pierwszej pozycji w "Derde klasse série A" awansował do drugiej dywizji, ale po dwóch sezonach opuścił "Tweede klasse". Pięć lat później w 1988 wrócił do drugiej dywizji. W sezonie 1990/91 po raz ostatni zagrał w drugiej dywizji, spadając do "Derde klasse". W 1993 został zdegradowany na trzy lata do "Vierde klasse". W sezonie 1996/97 zagrał w trzeciej dywizji, ale następnie ponownie spadł na trzy lata do "Vierde klasse". W 2000 po raz kolejny wrócił do trzeciej dywizji. W sezonie 2001/02 zespół uplasował się na 13.pozycji w "Derde klasse B".
2 sierpnia 2002 roku z powodów problemów finansowych klub połączył się z lokalnym rywalem K. Daring Club Leuven (matricule 223) oraz sąsiadem "FC Zwarte Duivels Oud-Heverlee" (matricule 6142). Tak więc numer 18 został skreślony z listy URBSFA, po czym klub został rozwiązany. Powstał nowy klub, który został nazwany Oud-Heverlee Leuven i otrzymał numer najwyżej sklasyfikowanego klubu z fuzji, czyli nr klubu z Oud-Heverlee (6142). Po wzmocnieniu klub trzy lata później awansował do drugiej dywizji, a w 2011 do pierwszej klasy. W 2018 roku OHL odkupił numer rejestracyjny "Stade Leuven" i od tego czasu gra pod starym numerem 18.
Barwy klubowe, strój.
Klub ma barwy zielono-białe. Zawodnicy swoje domowe spotkania zazwyczaj grają w zielonych koszulkach, białych spodenkach oraz zielonych getrach.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2020).
Poszczególne sezony.
Rozgrywki międzynarodowe.
Europejskie puchary.
Nie uczestniczył w rozgrywkach europejskich.
Struktura klubu.
Stadion.
Klub piłkarski rozgrywał swoje mecze domowe na Leuvens Sportcentrum w Leuven o pojemności 10000 widzów.

</doc>
<doc id="4830737" url="https://pl.wikipedia.org/wiki?curid=4830737" title="Ghuzluj-e Sofla">
Ghuzluj-e Sofla

Ghuzluj-e Sofla – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 171 mieszkańców.

</doc>
<doc id="4830738" url="https://pl.wikipedia.org/wiki?curid=4830738" title="Anuar Kumpekejew">
Anuar Kumpekejew

Anuar Kajyirzełduły Kumpekejew (kaz. Әнуар Қайыргелдіұлы Күмпекеев, ur. 16 czerwca 1984 w Pawłodarze) – kazachski polityk.
Życiorys.
W 2005 ukończył studia na uniwersytecie moskiewskim jako bakałarz ekonomii, w 2007 został magistrem polityki ekonomicznej na Uniwersytecie w Bradford (Wielka Brytania), w 2016 ukończył studia na Uniwersytecie w Kokczetawie im. Czokana Walichanowa. We wrześniu 2005 został specjalistą Departamentu Ekonomii i Finansów Ministerstwa Ochrony Zdrowia Kazachstanu, od października 2007 do września 2008 był dyrektorem Departamentu Marketingu i Komercjalizacji oraz dyrektorem Departamentu Rozwoju Strategicznego w Narodowym Centrum Biotechnologii Kazachstanu. Później pracował na kierowniczych stanowiskach w Kazachstańskim Centrum Modyfikacji i Rozwoju Gospodarki Komunalnej, od lipca 2012 do maja 2015 był zastępcą akima, następnie do sierpnia 2018 akimem Stiepnogorska. Od 22 sierpnia 2018 do czerwca 2019 zajmował stanowisko akima Pawłodaru.

</doc>
<doc id="4830739" url="https://pl.wikipedia.org/wiki?curid=4830739" title="K. Stade Leuven">
K. Stade Leuven



</doc>
<doc id="4830740" url="https://pl.wikipedia.org/wiki?curid=4830740" title="Ghuzluj-e Olja">
Ghuzluj-e Olja

Ghuzluj-e Olja – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 236 mieszkańców.

</doc>
<doc id="4830741" url="https://pl.wikipedia.org/wiki?curid=4830741" title="Bitwa pod Worcester">
Bitwa pod Worcester



</doc>
<doc id="4830745" url="https://pl.wikipedia.org/wiki?curid=4830745" title="Czapu">
Czapu

Czapu – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 87 mieszkańców.

</doc>
<doc id="4830746" url="https://pl.wikipedia.org/wiki?curid=4830746" title="Metoda Charpy’ego">
Metoda Charpy’ego



</doc>
<doc id="4830747" url="https://pl.wikipedia.org/wiki?curid=4830747" title="Achi Dżan">
Achi Dżan

Achi Dżan )pers. اخي جان) – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 159 mieszkańców.

</doc>
<doc id="4830750" url="https://pl.wikipedia.org/wiki?curid=4830750" title="Reza Gheszlagh">
Reza Gheszlagh

Reza Gheszlagh – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 162 mieszkańców.

</doc>
<doc id="4830754" url="https://pl.wikipedia.org/wiki?curid=4830754" title="Sewarin">
Sewarin

Sewarin – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 657 mieszkańców.

</doc>
<doc id="4830755" url="https://pl.wikipedia.org/wiki?curid=4830755" title="Incze">
Incze



</doc>
<doc id="4830757" url="https://pl.wikipedia.org/wiki?curid=4830757" title="Incze (Keszawarz)">
Incze (Keszawarz)

Incze – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 85 mieszkańców.

</doc>
<doc id="4830758" url="https://pl.wikipedia.org/wiki?curid=4830758" title="Alaguz">
Alaguz

Alaguz – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 276 mieszkańców.

</doc>
<doc id="4830760" url="https://pl.wikipedia.org/wiki?curid=4830760" title="Paul Konrad">
Paul Konrad

Paul Konrad (ur. 1 kwietnia 1877 w Le Locle, zm. 19 grudnia 1948 w Neuchâtel) – szwajcarski amator mykolog.
Życiorys.
Otrzymał wykształcenie podstawowe w Le Locle, a następnie wstąpił na wydział matematyki Uniwersytetu w Bazylei, gdzie studiował geometrię. Nie ukończył go jednak. W 1894 roku dostał pracę w fabryce czekolady w Neuchâtel, gdzie pracował przez siedem lat. Następnie przez ponad 40 lat był pracownikiem Compagnie des Tramways de Neuchâtel. Od 1914 r. pełnił funkcję jej zastępcy, od 1938 r. – dyrektora.
Praca naukowa.
W wolnym czasie Conrad zajmował się mykologią i zyskał sławę w tej dziedzinie. W 1918 r. został członkiem Francuskiego Towarzystwa Mykologicznego, w 1927 r. Society Linnean. We współpracy z Andre Moblanem, profesorem w National Agricultural Institute w Paryżu, stworzył atlas grzybów "Icones Selectae Fungorum", znany w świecie naukowym jako szczegółowy, ilustrowany przewodnik grzybów w Europie Środkowej. 
Opisał nowe taksony grzybów. W ich naukowych nazwach dodawane jest jego nazwisko Konrad.

</doc>
<doc id="4830761" url="https://pl.wikipedia.org/wiki?curid=4830761" title="Ghare Ughlan">
Ghare Ughlan

Ghare Ughlan – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 181 mieszkańców.

</doc>
<doc id="4830763" url="https://pl.wikipedia.org/wiki?curid=4830763" title="Lejlakabad">
Lejlakabad

Lejlakabad – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 106 mieszkańców.

</doc>
<doc id="4830764" url="https://pl.wikipedia.org/wiki?curid=4830764" title="Kościół św. Józefa w Zakrzewie">
Kościół św. Józefa w Zakrzewie

Kościół świętego Józefa – rzymskokatolicki kościół parafialny należący do parafii pod tym samym wezwaniem (dekanat aleksandrowski diecezji włocławskiej).
Jest to świątynia wzniesiona w 1745 roku. Wybudowali ją karmelici bosi, a ufundowali ją Anna i Stanisław Sokołowski, kasztelan brzeskokujawski. Wnętrze zostało odnowione w latach 1927 –30. Natomiast, w latach 1966–77 wnętrze zostało odrestaurowane przez Józefa Flika. W 1981 roku świątynia została oszalowana i dach został pokryty blachą miedzianą.
Budowla jest drewniana, trzynawowa, posiada konstrukcję zrębową. Świątynia jest nieorientowana, reprezentuje styl barokowy. Posiada prezbiterium zamknięte trójbocznie z nie wyodrębnionymi z bryły dwoma bocznymi zakrystiami z lożami kolatorskimi, umieszczonymi na piętrze. Z boku nawy znajduje się kruchta. Od frontu jest umieszczona fasada dwuwieżowa ujmująca korpus z trójkątnym szczytem, poprzedza ją kruchta. Wieże są zwieńczone blaszanymi cebulastymi dachami hełmowymi z latarniami. Świątynię nakrywa dach jednokalenicowy, pokryty blachą miedzianą. Wnętrze dzielą na trzy części dwa rzędy słupów z arkadami. Prezbiterium i nawa główna nakryte są wspólnym sklepieniem kolebkowym. nawy boczne nakryte są stropem płaskim. Chór muzyczny jest podparty słupami. Podłoga została wykonana z drewna. Polichromia znajdująca się na sklepieniu przedstawia niebo z gwiazdami, na ścianach prezbiterium są przedstawione postacie Świętych. Uzupełniają ją girlandy i ornament. Ołtarz główny w stylu późnobarokowym, powstał w 1745 roku. Ołtarz boczny, umieszczony w prezbiterium, reprezentuje styl barokowy i powstał w 2 połowie XVII wieku. Dwa ołtarze, znajdujące się w nawach bocznych, powstały w stylu rokokowym w XVIII wieku. Ambona ozdobiona malowanymi postaciami Ewangelistów i figurą Świętego Michała Archanioła oraz dwa konfesjonały, pochodzą z XVIII wieku. Stacje Drogi Krzyżowej w stylu późnobarokowym, powstały w XVIII wieku. Kościół posiada również portrety trumienne fundatorów.

</doc>
<doc id="4830765" url="https://pl.wikipedia.org/wiki?curid=4830765" title="Karol Edward Raczyński">
Karol Edward Raczyński

Karol Edward Raczyński (ur. 1817, zm. 1899) – członek pruskiej Izby Panów, ordynat obrzycki, szambelan pruskiego dworu, kawaler maltański (w zakonie od 1870 roku), kawaler Honoru i Dewocji w Związku Śląskim.
Syn Atanazego, mąż Wilhelminy Oettingen-Wallerstein; umarł bezpotomnie.

</doc>
<doc id="4830766" url="https://pl.wikipedia.org/wiki?curid=4830766" title="Andrzej Solecki">
Andrzej Solecki

Andrzej Tomasz Solecki – polski geolog, dr hab. nauk o Ziemi, profesor nadzwyczajny Instytutu Nauk Geologicznych Wydziału Nauk o Ziemi i Kształtowania Środowiska Uniwersytetu Wrocławskiego.
Życiorys.
W 1978 ukończył studia geologii na Uniwersytecie Wrocławskim, 25 czerwca 1987 obronił pracę doktorską "Tektonika dysjunktywna i jej wpływ na warunki występowania kopalin w synklinorium północno-sudeckim", 8 marca 2001 habilitował się na podstawie pracy zatytułowanej "Anomalie radiometryczne środkowej części obszaru przedsudeckiego i ich związek ze środowiskiem geologicznym". 2 kwietnia 2015 nadano mu tytuł profesora w zakresie nauk o Ziemi. Objął stanowisko profesora w Instytucie Nauk Geologicznych na Wydziale Nauk Przyrodniczych Uniwersytetu Wrocławskiego.
Został zatrudniony na stanowisku profesora nadzwyczajnego w Instytucie Nauk Geologicznych na Wydziale Nauk o Ziemi i Kształtowania Środowiska Uniwersytetu Wrocławskiego, oraz w Instytucie Turystyki i Rekreacji Państwowej Wyższej Szkole Zawodowej im. Angelusa Silesiusa w Wałbrzychu.
Był członkiem Komitetu Zrównoważonej Gospodarki Surowcami Mineralnymi Polskiej Akademii Nauk.

</doc>
<doc id="4830767" url="https://pl.wikipedia.org/wiki?curid=4830767" title="Taze Kand (Szahin Deż)">
Taze Kand (Szahin Deż)

Taze Kand – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 25 mieszkańców.

</doc>
<doc id="4830769" url="https://pl.wikipedia.org/wiki?curid=4830769" title="Aline Réveillaud de Lens">
Aline Réveillaud de Lens

Aline Réveillaud de Lens, z domu de Lens (ur. 2 marca 1881 r. w Paryżu, zm. 10 lutego 1925 r. w Fezie) – francuska powieściopisarka i malarka, która od 1911 roku żyła i tworzyła w Tunezji i Maroku. Swoje prace podpisywała: A. R. de Lens, A.-R. de Lens, Aline de Lens.
Życiorys.
Aline de Lens była pierwszym z pięciorga dzieci Emile’a Delens (pisownia rodowego nazwiska została oficjalnie zmieniona w 1921 r.). Jej ojciec był znanym paryskim chirurgiem. Dobrze sytuowana rodzina zapewniała dzieciom typową w tamtych czasach edukację artystyczną: Aline gra na skrzypcach i rysuje. W swoim dzienniku wyznaje, że chciała pójść śladami ojca i studiować biologię lub chemię, lecz nie pozwoliło jej na to wątłe zdrowie i neurastenia.
Aline postanawia poświęcić swoje życie malarstwu. Zapisuje się do słynnej Académie Julian. W 1904 r, jest jedną z pierwszych kobiet przyjętych do paryskiej Akademii Sztuk Pięknych (atelier Humberta). Osiąga kilka niewielkich sukcesów malarskich. W 1908 r. dla podratowania zdrowia wyjeżdża do Hiszpanii. W tym samym roku poznaje młodszego o sześć lat André Réveillauda. Para postanawia się pobrać, lecz nie konsumować związku, by nie zbrukać wyjątkowego uczucia, które ich połączyło.
To małżeństwo nie jest dobrze widziane przez obie rodziny i jest to jeden z powodów decyzji młodej pary o wyjeździe z Francji. W 1911 r. dzień po ślubie udają się do Tunisu, gdzie André zostaje urzędnikiem kolonialnym. Pod koniec 1913 r. André Réveillaud zostaje przeniesiony do Maroka – nowo utworzonego protektoratu Francji i małżeństwo przeprowadza się do Rabatu. W 1915 r. na łamach „Revue de Paris” Aline Réveillaud de Lens publikuje swój pierwszy artykuł: "Au Maroc pendant la guerre" (W Maroku podczas wojny). To pochwała polityki kolonialnej Francji i generała Lyautey, francuskiego Rezydenta Generalnego i Komisarza Naczelnego w Maroku, który jest tym artykułem zachwycony. Autorka zadedykuje mu później drugą część swoich nowel "Le harem entr’ouvert. Mœurs marocaines" (Zza wpółotwartych drzwi haremu. Obyczaje marokańskie).
W listopadzie 1915 r. wraz z mężem przeprowadza się do Meknes. Angażuje się w prace Service des Arts Indigènes, urzędu zajmującego się ochroną dziedzictwa kulturowego Maroka oraz pisze artykuły przybliżające francuskim czytelnikom kulturę i sztukę tego kraju. W latach 1917–1919 publikuje cykl nowel "Le harem entr’ouvert," wielokrotnie potem wznawiany, a w 1922 r. ukazuje się jej powieść "Derrière les vieux murs en ruines" (Stare zrujnowane ściany).
24 maja 1921 r. wyznaje w swoim dzienniku, że od dwóch lat jest poważnie chora i że amputowano jej lewą pierś. Operacja niewiele pomaga. Bracia Tharaud, którzy odwiedzają ją niedługo przed śmiercią opisują wycieńczone chorobą ciało, niezdolne praktycznie do ruchu i żywe oczy zdradzające niezwykła aktywność umysłu. We wpisie w dzienniku poczynionym już ręką męża można przeczytać, że ostatnie dziesięć miesięcy życia Aline Réveillaud de Lens przeżyła w cierpieniu, leżąc praktycznie bez ruchu. Zmarła 10 lutego 1925 r. w Fezie, w wieku niespełna 44 lat.
Twórczość.
Twórczość malarska Aline Réveillaud de Lens jest dziś praktycznie nieznana. W 1947 r. jej siostra Marie-Thérèse przekazała kolekcję ponad stu jej obrazów do ratusza w Meknes, gdzie miały się odtąd znajdować na wystawie stałej. Obecnie w jednym z budynków władz miejskich Meknes można zobaczyć sześć jej płócien. W prywatnym archiwum rodziny de Lens znajduje się spis przekazanych tam obrazów, w tym fotografie sześciu; w posiadaniu rodziny jest również 20 oryginalnych gwaszy, z których jeden zdobi okładkę pierwszego wydania jej dziennika. Dziś Aline Réveillaud de Lens znana jest głównie jako pisarka.
W latach 1917–1919 na łamach „Revue de Paris” ukazują się jej 23 nowele wydane w 1919 r. razem pod tytułem "Le harem entr’ouvert" ("Zza wpółotwartych drzwi haremu"). Cykl składa się z części tunezyjskiej i marokańskiej i opowiadają o problemach miejscowych kobiet takich, jak izolacja od świata i zależność od mężczyzny, ale też o codziennych kobiecych przyjemnościach. W pierwszej części europejska narratorka jest łatwo identyfikowalna z autorką, natomiast w drugiej, inspirowanej pobytem autorki w Maroku używane słownictwo i zwroty często wskazują, że narrator /-ka należy do świata Maghrebu. W niektórych nowelach widać również inspiracje klasyczną poezją arabską i wschodnią tradycją opowieści publicznych.
W 1922 r. ukazuje się najciekawsza książka pisarki: "Derrière les vieux murs en ruines". Nosi ona podtytuł „powieść marokańska” i jest napisana w formie pamiętnika Francuzki, która przeprowadza się do Meknes. Akcja powieści skupia się na planowanym małżeństwie miejscowego bogacza z nastoletnią córką dawnego wroga, który nadał jej rzadki w krajach islamu przywilej polegający na tym, że nie można wydać jej za mąż wbrew jej woli. Dziewczyna nie chce poślubić dużo starszego mężczyzny, ale ten przekupuje jej najbliższych, którzy przekonują ją do małżeństwa. Ta historia służy jedynie za pretekst do opisania życia marokańskich kobiet oraz ich relacji z europejską narratorką, a z powieści wyłania się rzadki w tamtych czasach szacunek dla obcej kultury, a czasem wręcz fascynacja tą kulturą.
Jeszcze przed śmiercią w 1925 r. Aline Réveillaud de Lens zdążyła opublikować "L’étrange aventure d’Aguida", (Dziwna przygoda Aguidy). Jest to zbiór trzech nowel o podobnym schemacie: marokański bohater popada w tarapaty przez własnych rodaków i z trudnej sytuacji pomaga mu wyjść francuskie małżeństwo, w którym łatwo można dostrzec cechy państwa Réveillaud. Nowele są o tyle interesujące, że narracja prowadzona jest z punktu widzenia marokańskich bohaterów, a obecność Francuzów w Maroku nie jest oceniana jednoznacznie pozytywnie.
"Pratiques de harems marocains. Sorcellerie, médecine, beauté" (Praktyki marokańskich haremów. Czary, medycyna, uroda) to z kolei wydany w 1925 r. już pośmiertnie zbiór recept magicznych i popularnych w Maroku praktyk leczniczych poprzedzony wstępem Aline Réveillaud de Lens. Autorka nie komentuje przytaczanych recept, które już wcześniej publikowała w czasopiśmie „Maroc Médical” natomiast jej stosunek do opisywanych praktyk, czasem dość absurdalnych z punktu widzenia medycyny można określić jako chęć ich zrozumienia.
Dopiero w 1932 r., siedem lat po śmierci, w "La Revue de Paris" ukazuje się cykl jej nowel "Jardins maures" (Mauryjskie ogrody). Ich bohaterem jest niejako przestrzeń, tytułowe ogrody, będące dla marokańskich kobiet żyjących w zamknięciu namiastką żywej natury i miejscem, gdzie znajdują pocieszenie.
Aline Réveillaud de Lens była też autorką wielu artykułów. Często są to artykuły etnograficzne, tak jak "La Fête des Aïssaouas à Meknès" (Święto "Aissawa" w Meknes), ale zdarzało się jej również pisać teksty propagandowe takie, jak wspomniany już "Au Maroc pendant la guerre," czy późniejszy "La Main-d’œuvre féminine au Maroc" (Kobieca siła robocza w Maroku), w którym autorka sugeruje, że Marokanki żyjące w haremach powinny zacząć w nich pracować i byłoby to z korzyścią dla społeczeństwa. Takie elementy propagandowe nieobecne są praktycznie w jej nowelach i powieściach.
W 2007 r. w wydawnictwie La Cause des Livres ukazał się dziennik Aline Réveillaud de Lens. Miał on zostać wydany jeszcze w latach 20. ubiegłego wieku. Planom tym położyła kres przedwczesna śmierć jej męża, który zmarł w 1926 r. na skutek obrażeń odniesionych w wypadku samochodowym. Obszerne fragmenty dziennika zostały wykorzystane przez braci Taraud w powieści "Les Bien aimées," wydanej w 1932 r. To właśnie w ich teczce przechowywanej w dziale rękopisów francuskiej Biblioteki Narodowej odnalazł go Philippe Lejeune, który pracował wtedy nad swoją książką "Le moi des demoiselles: enquête sur le journal de jeune fille" (Panieńskie ja: śledztwo w sprawie dzienników młodych dziewcząt). Opisał w niej losy Aline Réveillaud de Lens i jej dziennik, inspirując zapewne również jego pierwsze wydanie.

</doc>
<doc id="4830770" url="https://pl.wikipedia.org/wiki?curid=4830770" title="Andrei Feldorean">
Andrei Feldorean

Andrei Feldorean, w niektórych źródłach również jako Andrei Feldoreanu (ur. 13 kwietnia 2000 w Braszowie) – rumuński skoczek narciarski. Olimpijczyk (2022), uczestnik mistrzostw świata seniorów (2021) oraz juniorów (2020). Rekordzista Rumunii w długości skoku narciarskiego mężczyzn oraz medalista mistrzostw kraju.
Przebieg kariery.
W zawodach krajowych zadebiutował w 2007. Wielokrotnie brał udział w zawodach międzynarodowych dzieci i młodzieży. Kilkukrotnie stawał na podium konkursów Turnieju Czterech Skoczni dzieci, plasując się również na podium klasyfikacji generalnej tych zmagań. Dwa razy (2011 i 2012) startował w nieoficjalnych letnich mistrzostwach świata dzieci w Garmisch-Partenkirchen, w 2012 zajmując 5. lokatę w kategorii dla zawodników urodzonych w 2000. Trzykrotnie (2012–2014) brał udział w konkursach FIS Youth Cup w Hinterzarten, plasując się w trzeciej dziesiątce.
We wrześniu 2013 w Szczyrku zadebiutował w Pucharze Karpat, zajmując 22. lokatę. W lutym 2014 w Râșnovie po raz pierwszy wystąpił w FIS Cupie, w swoim pierwszym starcie, w wieku niespełna 14 lata, zdobywając punkty za zajęcie 27. miejsca. We wrześniu 2016 w tej samej miejscowości zajął 4. pozycję w konkursie Pucharu Karpat. W sierpniu 2018, w ramach letniej edycji cyklu, zadebiutował w Pucharze Kontynentalnym, plasując się w szóstej dziesiątce wszystkich trzech konkursów Pucharu Beskidów.
W marcu 2020 w Oberwiesenthal wystartował na mistrzostwach świata juniorów – indywidualnie był 50., a w rywalizacji drużyn mieszanych zajął z rumuńskim zespołem 13. lokatę. 3 października 2020, w słabo obsadzonym konkursie FIS Cupu w Râșnovie (w zawodach wzięło udział niespełna 30 skoczków), po raz pierwszy stanął na podium zawodów tej rangi, zajmując 3. pozycję.
W styczniu 2021 w Zakopanem podczas serii próbnej przed konkursem FIS Cupu skokiem na odległość 133 metrów ustanowił nowy rekord Rumunii w długości skoku narciarskiego mężczyzn, poprawiając o 5 metrów rezultat Eduarda Toroka osiągnięty w 2013. Na przełomie lutego i marca 2021 wziął udział w mistrzostwach świata seniorów – indywidualnie odpadł w kwalifikacjach na skoczni normalnej, na skoczni dużej w głównej części zmagań był 45., a w konkursie drużynowym zajął z Rumunami 12. lokatę. Pod koniec marca 2021 w Czajkowskim po raz pierwszy punktował w Pucharze Kontynentalnym, plasując się na 19. i 21. pozycji.
W lipcu 2021 w Wiśle zadebiutował w Letnim Grand Prix – w pierwszym konkursie nie przebrnął kwalifikacji, a w drugim zajął 45. lokatę. We wrześniu 2021 w Czajkowskim zdobył pierwsze w karierze punkty tego cyklu, plasując się na 23. pozycji. 20 listopada 2021 zadebiutował w Pucharze Świata, zajmując 49. miejsce w zawodach w Niżnym Tagile. Mimo że w sezonie 2021/2022 regularnie przystępował do rywalizacji w tym cyklu był to jedyny przypadek, gdy przebrnął kwalifikacje (w konkursie głównym wystąpił jeszcze w Lahti, gdzie odwołano kwalifikacje, a Feldorean był 67.), odpadając w tej części zmagań 16 razy. W lutym 2022 po raz pierwszy w karierze wystartował na zimowych igrzyskach olimpijskich – indywidualnie zajął 50. miejsce na skoczni normalnej, a na obiekcie dużym nie przebrnął kwalifikacji.
Feldorean wielokrotnie zdobywał medale mistrzostw Rumunii – indywidualnie triumfował na skoczni normalnej w 2016, zdobywał srebrne medale na skoczni średniej w 2016, na skoczni normalnej w 2018 i 2020 oraz na skoczniach średniej i normalnej w 2021, a także zajmował 3. lokaty na skoczni średniej i normalnej latem 2020. Stawał też na podium w rywalizacji drużynowej.

</doc>
<doc id="4830771" url="https://pl.wikipedia.org/wiki?curid=4830771" title="Andrei Feldoreanu">
Andrei Feldoreanu



</doc>
<doc id="4830772" url="https://pl.wikipedia.org/wiki?curid=4830772" title="Ghatur (wieś)">
Ghatur (wieś)

Ghatur – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 642 mieszkańców.

</doc>
<doc id="4830773" url="https://pl.wikipedia.org/wiki?curid=4830773" title="Czołponata">
Czołponata



</doc>
<doc id="4830776" url="https://pl.wikipedia.org/wiki?curid=4830776" title="Jan Kalivoda">
Jan Kalivoda

Jan Křtitel Václav Kalivoda, (ur. 21 lutego 1801 w Pradze, zm. 3 grudnia 1866 w Karlsruhe) – czeski kompozytor i skrzypek.
Życiorys.
W latach 1811–1816 uczył się w konserwatorium w Pradze u Friedricha Wilhelma Pixisa (skrzypce) i Bedřicha Diviša Webera (kompozycja). Studia ukończył z wyróżnieniem. Od 1816 do 1821 roku grał jako skrzypek w Stavovskim divadle. W 1821 roku po raz pierwszy wystąpił jako solista grając własne kompozycje, następnie odbył tournée po Niemczech, Szwajcarii i Holandii. W 1822 roku został dyrygentem orkiestry na dworze księcia Karla Egona Fürstenberga w Donaueschingen, na którym to stanowisku pozostał z przerwami do 1866 roku. Wystawił opery Mozarta ("Don Giovanni", "Łaskawość Tytusa"), Gioacchina Rossiniego ("Cyrulik sewilski", "Sroka złodziejka") i Cherubiniego ("Les deux journées"). Utworzył w Donaueschingen centrum życia muzycznego, koncertowali tam m.in. Ferenc Liszt, Robert Schumann, Clara Schumann, Sigismund Thalberg i Alexander Dreyschock. Po wybuchu Wiosny Ludów w 1848 roku orkiestra została rozwiązana, w 1857 roku została jednak reaktywowana. Na krótko przed śmiercią Kalivoda wyjechał do Karlsruhe.
Jego żoną była śpiewaczka Teresa z d. Brunetti (1803–1892). Syn, Wilhelm Kalivoda (1827–1893), był kompozytorem i pianistą.
Twórczość.
Muzyka Kalivody odznacza się bogatą inwencją melodyczną, żywą rytmiką i efektowną instrumentacją. Cieszyła się dużą popularnością w środowiskach mieszczańskich. Pozostawił po sobie około 300 utworów, w tym 243 opusowanych. Większość pozostała w rękopisach.
Skomponował m.in. dwie opery ("Blande, die silberbe Birke", wyst. Praga 1827 i "Prinzessin Christine von Wolfenburg", wyst. Donaueschingen 1828), 7 symfonii, 18 uwertur, 10 mszy, utwory kameralne i fortepianowe, pieśni. Dla towarzystwa śpiewaczego w Děčínie napisał utwór chóralny "Das deutsche Lied".

</doc>
<doc id="4830779" url="https://pl.wikipedia.org/wiki?curid=4830779" title="Kahriz">
Kahriz

Kahriz () – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 147 mieszkańców.

</doc>
<doc id="4830780" url="https://pl.wikipedia.org/wiki?curid=4830780" title="Johann Wenzel Kalliwoda">
Johann Wenzel Kalliwoda



</doc>
<doc id="4830781" url="https://pl.wikipedia.org/wiki?curid=4830781" title="Zbigniew Szlezer">
Zbigniew Szlezer

Zbigniew Szlezer (ur. 12 maja 1922, zm. 16 kwietnia 2011) – polski skrzypek, profesor Akademii Muzycznej w Krakowie.
Życiorys.
W latach 1978–1981 był dziekanem Wydziału Instrumentalnego Akademii Muzycznej w Krakowie. Piastował też funkcję prorektora tej uczelni, kierownika Katedry Skrzypiec i Altówki oraz kierownika Katedry Kameralistyki (1975–1981). Od 1955 uczył również w Państwowym Liceum Muzycznym im. Fryderyka Chopina w Krakowie (obecnie Państwowa Ogólnokształcąca Szkoła Muzyczna II st. im. F. Chopina).
Jego studentami byli m.in. Daniel Stabrawa, Krzysztof Śmietana, Zbigniew Paleta, Zbigniew Pilch, Barbara Stuhr (z domu Kóska) i Mieczysław Szlezer. 
Jako juror brał udział w pracach konkursów skrzypcowych, m.in. Międzynarodowego Konkursu Skrzypcowego im. Henryka Wieniawskiego w Poznaniu i Międzynarodowego Konkursu Młodych Skrzypków w Lublinie.
Był żonaty z pianistką, profesor Akademii Muzycznej w Krakowie, Zofią Zagajewską-Szlezer (1926–2017). Ich syn Mieczysław Szlezer jest skrzypkiem, a wnuk Marek Szlezer pianistą. 
Zmarł w wieku 89 lat. Został pochowany na Cmentarzu Rakowickim w Krakowie.

</doc>
<doc id="4830793" url="https://pl.wikipedia.org/wiki?curid=4830793" title="Witold Płotnicki">
Witold Płotnicki

Witold Płotnicki (ur. 18 listopada 1897 w Żytomierzu, zm. ?) – major artylerii Wojska Polskiego, kawaler Orderu Virtuti Militari.
Życiorys.
Urodził się 18 listopada 1897 w Żytomierzu jako syn Stanisława. We wrześniu 1930 został przeniesiony z 5 dywizjonu artylerii konnej do Szkoły Podchorążych Rezerwy Artylerii we Włodzimierzu Wołyńskim (w roku szkolnym 1932/1933 był dowódcą I plutonu 6. baterii, a w roku szkolnym 1933/1934 – dowódcą 1. baterii).
Na stopień majora został awansowany ze starszeństwem z dniem 1 stycznia 1936 i 13. lokatą w korpusie oficerów artylerii. W marcu 1939 pełnił służbę w 3 dywizjonie artylerii konnej w Podbrodziu na stanowisku I zastępcy dowódcy dywizjonu.

</doc>
<doc id="4830802" url="https://pl.wikipedia.org/wiki?curid=4830802" title="Ghinardże (Szahin Deż)">
Ghinardże (Szahin Deż)

Ghinardże – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 201 mieszkańców.

</doc>
<doc id="4830805" url="https://pl.wikipedia.org/wiki?curid=4830805" title="Boogaloo">
Boogaloo

Boogaloo, określani czasami też jako Boogaloo boys lub Boogaloo Bois – luźno zorganizowany ruch amerykańskich skrajnie prawicowych ekstremistów. Przedstawiciele ruchu na ogół określają się jako „libertariańska milicja obywatelska”, oraz uważają, że przygotowują się do drugiej wojny secesyjnej w Ameryce, którą nazywają „boogaloo”. Powszechne stosowanie tego terminu pochodzi z końca 2019, a zwolennicy stosują go (w tym jego odmian, aby uniknąć blokowania w mediach społecznościowych) w odniesieniu do gwałtownych powstań przeciwko rządowi federalnemu lub lewicowym oponentom politycznym.
Ruch składa się ze zwolenników prawa do posiadania broni oraz różnych skrajnie prawicowych przeciwników rządu. Ideologia każdej grupy jest różna, a poglądy na niektóre tematy, takie jak rasa, nie są jednorodne. Niektóre z nich prezentują poglądy białej supermacji i neonazizmu. Wierzą, że zbliżające się niepokoje będą wojną rasową; inne potępiają rasizm i białą supremację. Ruch Boogaloo organizuje się przede wszystkim w internecie (szczególnie na Facebooku). Uczestnicy pojawili się podczas protestów przeciwko kwarantannie w Stanach Zjednoczonych w 2020, oraz protestach po śmierci George'a Floyda w maju 2020. Są często charakterystycznie ubrani w hawajskie koszule oraz mundury wojskowe z silnym uzbrojeniem. W okresie od maja do czerwca 2020 Facebook ograniczał działanie i widoczność ruchu na swoich platformach społecznościowych.

</doc>
<doc id="4830813" url="https://pl.wikipedia.org/wiki?curid=4830813" title="RAF Swanton Morley">
RAF Swanton Morley

RAF Swanton Morley – była baza Royal Air Force, położona w pobliżu wioski Swanton Morley w hr. Norfolk. 
Historia bazy.
Baza była planowana w ramach programu rozbudowy infrastruktury RAF, ale nie ukończono jej w przewidywanym standardzie przed rozpoczęciem wojny. Wchodziła w skład grupy RAF Bomber Command. 
W dniu 4 lipca 1942 z bazy wystartowała brytyjska eskadra i amerykańska eskadra bombowców do wspólnego nalotu bombowego, w którym bardziej doświadczeni lotnicy angielscy przekazywali kolegom swoje doświadczenia. Start do tej misji obserwowali Winston Churchill i generał Dwight Eisenhower.
Baza w czerwcu 1943 została podporządkowana formowanej , której zadaniem było skoncentrowanie ataków na kontynencie na cele strategiczne nieprzyjaciel. Przeniesiony do bazy Swanton Morley polski bombowy Dywizjon 305 otrzymał 5 września 1943 bombowce North American B-25 Mitchell. Dywizjon 8 października był wizytowany przez Naczelnego Wodza gen. dyw. K. Sosnkowskiego w towarzystwie inspektora PSP gen.bryg. pil. M.Iżyckiego. W stan gotowości bojowej dywizjon został postawiony 3 listopada. W bazie dywizjon stacjonował do 17 listopada 1943 szkoląc się na nowym sprzęcie.
Od grudnia 1944 baza została przekazana jednostce RAF odpowiedzialnej za przeciwdziałanie niemieckiej obronie przed brytyjskim bombardowaniem strategicznym.
Po wojnie baza była używana przez szkołę sygnalistów lotniczych oraz ochotniczą szkołę szybowcową. W latach 80. organizowano w bazie popularne pokazy lotnicze. 
W 1995 baza przeszła w zarząd armii brytyjskiej i jest obecnie znana jako . 

</doc>
<doc id="4830814" url="https://pl.wikipedia.org/wiki?curid=4830814" title="76 pułk artylerii polowej">
76 pułk artylerii polowej

76 pułk artylerii polowej () – pułk artylerii polowej armii Stanów Zjednoczonych, utworzony 1 lipca 1916 jako 18 pułk kawalerii, przekształcony w 76 pułk artylerii polowej 1 listopada 1917 roku, a 12 listopada tego samego roku przydzielony do 3 Dywizji. W 2015 pułk został dezaktywowany.
Historia.
1 batalion 76 pułku artylerii polowej został utworzony w regularnej armii 1 lipca 1916. Główną bronią batalionu były francuskie działka 75 mm ciągnięte przez zaprzęgi konne. Batalion zorganizowany został w Fort Ethan Allen w stanie Vermont 13 czerwca 1917.
1 listopada 1917 jednostka została skonsolidowana, przekształcona i przeprojektowana w "Baterię A" 76 pułku artylerii polowej. 12 listopada 1917 76 pułk został przydzielony do 3 Dywizji i wziął udział w walkach we Francji podczas I wojny światowej, za które został wyróżniony francuskim Krzyżem Wojennym ze złotą gwiazdą.
Jednostka została dezaktywowana 28 kwietnia 1930 w Fort Francis E. Warren w Wyoming, tam też 1 grudnia 1938 została ponownie reaktywowana. 16 października 1939 została zwolniona z przydziału do 3 Dywizji i przeniesiona do 7 Dywizji. 22 stycznia 1941 batalion został zreorganizowany i przeprojektowany w "Baterię A" 76 batalionu artylerii polowej, następnie 76 batalion 1 czerwca 1941 został zwolniony z przydziału do 7 Dywizji.
11 sierpnia 1944 po wylądowaniu na plaży Utah, 76 batalion został przyłączony do 1 Armii i brał udział w czterech kampaniach w północnej Francji, Nadrenii, Ardenach i Alzacji oraz w Europie Środkowej. W kwietniu 1945 batalion został przyłączony do 1 Dywizji Piechoty i wkroczył do Czechosłowacji prowadząc ciągły, niszczycielski ostrzał wroga przez 189 dni. 20 listopada 1945 został wyróżniony pochwałą w rozkazie dziennym armii belgijskiej za akcję w Ardenach przeciwko niemieckiej 30 Dywizji Piechoty. Po powrocie do Stanów batalion został inaktywowany 27 listopada 1945 w Camp Kilmer w New Jersey.
Jednostka wielokrotnie była przekształcana, dezaktywowana i ponownie aktywowana. 1 sierpnia 1946 została przeprojektowana w "Baterię A" 76 batalionu artylerii pancernej i aktywowana w Fort Knox w Kentucky. 28 sierpnia 1953 przekształcona w 576 baterię pancerną artylerii polowej. Dezaktywowana 4 października 1954 w Fort Knox w Kentucky. 8 października 1954 przeprojektowana w 1 batalion haubic 76 pułku artylerii, aktywowany i przydzielony do 2 Brygady Piechoty w Fort Devens w stanie Massachusetts. Batalion brał udział w licznych ćwiczeniach terenowych i testach wspierających jednostki grup brygadowych, Korpusu Szkolenia Oficerów Rezerwy (ROTC – ) i jednostek Gwardii Narodowej. 15 lutego 1958 jednostka została zreorganizowana i przeprojektowana w dowództwo i baterię dowodzenia 1 batalionu haubic 76 pułku artylerii i przydzielona do 2 Brygady Piechoty jako jej element organiczny. Batalion został dezaktywowany 25 marca 1962 w Fort Devens w stanie Massachusetts, a 20 kwietnia 1962 zwolniony z przydziału do 2 Brygady Piechoty.
1 września 1971 jednostka została przeprojektowana w 1 batalion haubic 76 pułku artylerii, a 13 września 1971 w 1 batalion 76 pułku artylerii polowej. 13 września następnego roku przydzielony do 3 Dywizji Piechoty i aktywowany w Niemczech, gdzie stanowił integralną część sił NATO podczas zimnej wojny. Dowództwo i bateria dowodzenia 1 batalionu zostały zreorganizowane i przeprojektowane 16 lutego 1987 w "Baterię A" 76 pułku artylerii polowej, która przydzielona została do 3 Dywizji Piechoty, a pozostała część batalionu pozostała nieaktywna. Bateria A również została dezaktywowana 15 stycznia 1992 w Niemczech. Tam ponownie reaktywowana 16 sierpnia 1995 i znowu dezaktywowana 15 lutego 1996 oraz zwolniona została z przydziału do 3 Dywizji Piechoty.
16 marca 2004 jednostka została przeprojektowana w dowództwo i baterię dowodzenia 1 batalionu 76 pułku artylerii polowej i przydzielona do 4 Pancernej Brygadowej Grupy Bojowej 3 Dywizji Piechoty. Reszta batalionu została równocześnie aktywowana w Fort Stewart w Georgii, a formalna ceremonia aktywacji odbyła się 24 czerwca 2004. Zmiana ta była częścią przekształcenia 3 Dywizji Piechoty (Zmechanizowanej) w nową modułową strukturę sił armii amerykańskiej.
W 2005 roku batalion został rozmieszczony w Bagdadzie w Iraku w celu wsparcia operacji Iraqi Freedom III.
1 października 2005 jednostka została ponownie przeprojektowana, ostatecznie w 1 batalion 76 pułku artylerii polowej (). W połowie 2007 roku 4 Brygada 3 Dywizji Piechoty została rozmieszczona w Iraku w ramach operacji Iraqi Freedom i służyła w tym kraju do 2008.

</doc>
<doc id="4830821" url="https://pl.wikipedia.org/wiki?curid=4830821" title="Uzan-e Sofla">
Uzan-e Sofla

Uzan-e Sofla – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 139 mieszkańców.

</doc>
<doc id="4830825" url="https://pl.wikipedia.org/wiki?curid=4830825" title="Uzan-e Olja">
Uzan-e Olja

Uzan-e Olja – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 48 mieszkańców.

</doc>
<doc id="4830828" url="https://pl.wikipedia.org/wiki?curid=4830828" title="Ghalghanlu">
Ghalghanlu

Ghalghanlu – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 139 mieszkańców.

</doc>
<doc id="4830831" url="https://pl.wikipedia.org/wiki?curid=4830831" title="Guli">
Guli

Guli – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 34 mieszkańców.

</doc>
<doc id="4830834" url="https://pl.wikipedia.org/wiki?curid=4830834" title="Panek Rent a Car">
Panek Rent a Car



</doc>
<doc id="4830839" url="https://pl.wikipedia.org/wiki?curid=4830839" title="Bedong">
Bedong

Bedong – miasto w Malezji w stanie Kedah. W 2000 roku liczyło 29 661 mieszkańców.

</doc>
<doc id="4830841" url="https://pl.wikipedia.org/wiki?curid=4830841" title="Osman Oulan">
Osman Oulan

Osman Oulan – wieś w Iranie, w ostanie Azerbejdżan Zachodni, w szahrestanie Szahin Deż. W 2006 roku liczyła 93 mieszkańców.

</doc>
<doc id="4830850" url="https://pl.wikipedia.org/wiki?curid=4830850" title="Kuala Krai">
Kuala Krai

Kuala Krai – miasto we Malezji w stanie Kelantan. W 2000 roku liczyło 19 573 mieszkańców.

</doc>
<doc id="4830852" url="https://pl.wikipedia.org/wiki?curid=4830852" title="Karabałta">
Karabałta



</doc>
<doc id="4830853" url="https://pl.wikipedia.org/wiki?curid=4830853" title="Wilhelm Józef Raczyński">
Wilhelm Józef Raczyński



</doc>
<doc id="4830856" url="https://pl.wikipedia.org/wiki?curid=4830856" title="Karaköl">
Karaköl



</doc>
<doc id="4830858" url="https://pl.wikipedia.org/wiki?curid=4830858" title="Karasuu">
Karasuu



</doc>
<doc id="4830859" url="https://pl.wikipedia.org/wiki?curid=4830859" title="Monika Prokopiuk">
Monika Prokopiuk

Monika Magdalena Prokopiuk (ur. 22 lipca 1987 w Lublinie) – polska wspinaczka sportowa, specjalizowała się we wspinaczce na szybkość oraz we wspinaczce łącznej.
Kariera sportowa.
Uczestniczka World Games w 2013 w kolumbijskim Cali, gdzie zajęła dziewiąte miejsce we wspinaczce sportowej w konkurencji na szybkość.
W 2015 roku na akademickich mistrzostwa Europy we wspinaczce sportowej w Katowicach w konkurencji boulderingu oraz we wspinaczce na szybkość zajęła ósme miejsca.
Wielokrotna uczestniczka festiwalu wspinaczkowego Rock Master, który corocznie odbywa się na słynnych ścianach wspinaczkowych w Arco, gdzie był zapraszany przez organizatora zawodów. W 2012 na tych zawodów wspinaczkowych zajęła piąte w konkurencji na szybkość.

</doc>
<doc id="4830860" url="https://pl.wikipedia.org/wiki?curid=4830860" title="Koczkorata">
Koczkorata



</doc>
<doc id="4830861" url="https://pl.wikipedia.org/wiki?curid=4830861" title="Kökdżanggak">
Kökdżanggak



</doc>
<doc id="4830862" url="https://pl.wikipedia.org/wiki?curid=4830862" title="Robert Louis Whelan">
Robert Louis Whelan

Robert Louis Whelan SI (ur. 16 kwietnia 1912 w Wallace w stanie Idaho, zm. 15 września 2001) – amerykański duchowny rzymskokatolicki, jezuita, biskup Fairbanks.
Biografia.
17 czerwca 1944 otrzymał święcenia prezbiteriatu z rąk arcybiskupa San Francisco Johna Josepha Mitty'ego i został kapłanem Towarzystwa Jezusowego.
6 grudnia 1967 papież Paweł VI mianował go koadiutorem biskupa Fairbanks na Alasce oraz biskupem tytularnym sicilibbijskim. 22 lutego 1968 w katedrze w Fairbanks przyjął sakrę biskupią z rąk delegata apostolskiego w Stanach Zjednoczonych abpa Luigiego Raimondiego. Współkonsekratorami byli arcybiskup Anchorage John Joseph Thomas Ryan oraz biskup Fairbanks Francis Doyle Gleeson SI.
15 listopada 1968, po przejściu bpa Francisa Gleesona SI na emeryturę, bp Whelan został ordynariuszem diecezji Fairbanks. 13 lutego 1969 odbył ingres. Rządy w diecezji sprawował do 1 czerwca 1985, gdy przeszedł na emeryturę.

</doc>
<doc id="4830863" url="https://pl.wikipedia.org/wiki?curid=4830863" title="Ayer Keroh">
Ayer Keroh

Ayer Keroh – miasto w Malezji w stanie Malakka. W 2000 roku liczyło 27 746 mieszkańców.

</doc>
<doc id="4830864" url="https://pl.wikipedia.org/wiki?curid=4830864" title="Kyzyłkyja">
Kyzyłkyja



</doc>
<doc id="4830866" url="https://pl.wikipedia.org/wiki?curid=4830866" title="Ernst Schirlitz">
Ernst Schirlitz

Ernst Schirlitz (ur. 7 września 1893 w Dzierzgoniu, zm. 27 listopada 1978 w Glücksburgu) – niemiecki wojskowy, wiceadmirał Kriegsmarine. Podczas II wojny światowej był dowódcą fortecy i portu w La Rochelle, tam dostał się również do niewoli alianckiej.
Podczas I wojny światowej był oficerem wachtowym na sterowcach Kaiserliche Marine. 24 września 1916 sterowiec na którym służył (L 33) rozbił się we wsi Little Wigborough. Schirlitz został wzięty do niewoli, którą opuścił w listopadzie 1919 roku.

</doc>
<doc id="4830868" url="https://pl.wikipedia.org/wiki?curid=4830868" title="Jan Chrzciciel Dubois">
Jan Chrzciciel Dubois



</doc>
<doc id="4830870" url="https://pl.wikipedia.org/wiki?curid=4830870" title="Pentekostalizm we Włoszech">
Pentekostalizm we Włoszech

Pentekostalizm we Włoszech – ruch religijny tworzony przez społeczność zielonoświątkowców we Włoszech. Włochy po Wielkiej Brytanii mają największą liczbę zielonoświątkowców, wśród krajów Europy Zachodniej. Liczbę zielonoświątkowców w tym kraju szacuje się na ponad 500 tysięcy. Podobnie jak w innych krajach, we Włoszech zielonoświątkowcy są podzieleni na różne denominacje, a największą są Zbory Boże. 
Historia.
Za początkową datę włoskiego ruchu zielonoświątkowego przyjmuje się 15 września 1907, kiedy prezbiteriańskie zgromadzenie w Chicago stało się pierwszym włoskim kościołem zielonoświątkowym. Niektórzy nawróceni włoscy emigranci wrócili już w następnym roku i rozpoczęli misję we Włoszech. Do 1910 r. we Włoszech istniało cztery wspólnoty zielonoświątkowe. W 1920 r. pomimo I wojny światowej liczba ta wzrosła do czternastu. 
Pentekostalizm kwitł we Włoszech do 1934 roku, kiedy rozpoczęły się prześladowania faszystowskie. Zabroniono wtedy spotkań, a nabożeństwa zostały uznane za nielegalne. Pastorzy byli wysyłani do więzień lub obozów koncentracyjnych. Mimo to, pewne grupy uciekały się do tajnych spotkań odbywających się „w jaskiniach, piwnicach lub w prywatnych domach za zakratowanymi drzwiami”. Widząc rozprzestrzenianie się mniejszościowych kościołów protestanckich we Włoszech, prześladowania wspierał Kościół katolicki. 
Rządy terroru Mussoliniego zakończyły się w roku 1944. Jednak okres swobody pod okupacją aliancką nie trwał długo. W latach 1949–59 nadszedł kolejny okres ucisku. W tym czasie zgromadzenia walczyły o uznanie prawne. W 1959 dzięki interwencji Federalnej Rady Kościołów, Zbory Boże we Włoszech uzyskały wymagany status prawny.
W połowie XX wieku było już 60 tys. członków w 350 zgromadzeniach. Zielonoświątkowcy stali się największą protestancką wspólnotą we Włoszech. W 1970 roku Zbory Boże osiągnęły 700 kościołów i ponad 100 tysięcy członków. 
Najbardziej znaną postacią włoskiego pentekostalizmu jest Luigi Francescon (1866–1964) z Udine, który nawrócił się w Chicago. W 1910 r. Franceson wyjechał z Chicago do pracy ewangelizacyjnej wśród Włochów w Brazylii. Jego praca misyjna zaowocowała powstaniem Kongregacji Chrześcijan, która urosła do ponad 3 milionów wyznawców. 
XXI wiek.
Największą zielonoświątkową denominacją z ponad 1100 kościołów są Zbory Boże. Różne kościoły połączyły się w 2000 r., tworząc drugą pod względem wielkości grupę zielonoświątkową w kraju, o nazwie Federacja Kościołów Zielonoświątkowych.
Jednym z największych nowych kościołów jest Międzynarodowy Kościół Ewangeliczny, założony przez Johna McTernana z USA, a który w 1972 r. został członkiem Światowej Rady Kościołów.
Zielonoświątkowe Kongregacje Chrześcijańskie i Włoski Kościół Chrześcijańsko-Zielonoświątkowy wywodzą się z Lombardii i praktykują surowy kongregacjonalizm bez hierarchii kościelnej.
W ostatnich latach ruch zielonoświątkowy zasila afrykańska migracja do Włoch. Obecność afrykańskich kościołów jest skutkiem masowego przemieszczania się ludzi z krajów Afryki Zachodniej i Środkowej, gdzie pentekostalizm gwałtownie rośnie. Do głównych krajów pochodzenia zielonoświątkowych migrantów należą: Nigeria, Ghana, Wybrzeże Kości Słoniowej i Kongo.

</doc>
<doc id="4830871" url="https://pl.wikipedia.org/wiki?curid=4830871" title="Majłuusuu">
Majłuusuu



</doc>
<doc id="4830876" url="https://pl.wikipedia.org/wiki?curid=4830876" title="Tampin">
Tampin

Tampin – miasto we Malezji w stanie Negeri Sembilan. W 2000 roku liczyło 22 329 mieszkańców.

</doc>
<doc id="4830878" url="https://pl.wikipedia.org/wiki?curid=4830878" title="Azoty Chorzów">
Azoty Chorzów

Azoty Chorzów (pierwotnie Odra Chorzów, następnie Klub Sportowy Chorzów, Robotniczy Klub Sportowy Azoty) – polski klub sportowy założony w 1924 roku w Chorzowie, w 2002 roku przekształcony w Starochorzowskie Centrum Sportu Sokół.
Dwukrotny mistrz Polski w piłce ręcznej (1931, 1936), siedmiokrotny mistrz Śląska w piłce ręcznej, a także członek Górnośląskiego Związku Okręgowego Piłki Nożnej. Na przestrzeni lat działało w jego obrębie wiele sekcji, m.in. piłki nożnej, ręcznej, siatkowej, boksu. 
Historia.
Klub został założony przez mechanika Zakładów Azotowych, Wiktora Setnika (ur. ok. 1900, zm. 1930), w 1924 roku w gminie Chorzów. Wiktor Setnik był jego pierwszym prezesem w latach 1924–1929. Klub nosił pierwotnie nazwę Klub Sportowy Odra bądź Odra Chorzów na cześć powstańców śląskich, który walczyli nad Odrą; rok później nazwę zmieniono na Klub Sportowy Chorzów bądź KS Chorzów III. Jako pierwsza powstała sekcja piłki nożnej. W 1929 roku klub został objęty patronatem Państwowej Fabryki Związków Azotowych w Chorzowie. Klub należał do Górnośląskiego Związku Okręgowego Piłki Nożnej z siedzibą w Bytomiu, był przypisany do obwodu Królewska Huta i brał udział w rozgrywkach ligi śląskiej, nie zagrał nigdy w I lidze. W 1929 roku Paweł Wocławek i Roman Lindner założyli sekcję piłki ręcznej. W czasie II wojny światowej majątek klubu został zlikwidowany przez niemieckich okupantów; osoby związane z klubem: Rajmunda „Langego” Gładkiego i Antoniego „Rolanda” Kawkę zamordowano w Auschwitz-Birkenau, natomiast Jan Macha został ścięty w Katowicach, a Ksawery Lazar został ścięty w Mysłowicach.
Klub został reaktywowany w połowie lutego 1945 roku, nadano mu nazwę Robotniczy Klub Sportowy Azoty, jako pierwsza została wznowiona sekcja piłki nożnej. Stadion klubu mieścił się przy ul. Harcerskiej w Chorzowie; w latach 70. XX wieku klub nazywał się KS Azoty przy Zakładach Azotowych im. Pawła Findera. Po II wojnie światowej klub działał w obrębie sekcji: bokserskiej, gimnastycznej i piłki ręcznej. Od 1956 roku poszerzono działalność, poza wymienionymi wcześniej działały od tego czasu sekcje: brydża sportowego, piłki nożnej, piłki ręcznej kobiet, siatkówki, szachowa, tenisa stołowego, żeglarska. Powołano także sekcję kajakarską. Z uwagi na trudną sytuację ekonomiczną sponsora klubu – Zakładów Azotowych w latach 80. XX wieku stopniowo zamykano poszczególne sekcje. Ostatecznie Zakłady Azotowe zaprzestały finansowania klubu, dlatego w 2002 roku na bazie majątku klubu Azoty Chorzów utworzono Starochorzowskie Centrum Sportu Sokół, które „nawiązuje do bogatej tradycji chorzowskiego sportu”, prowadziło ono sekcje siatkarską, szachową oraz żeglarską oraz zajmuje się tenisem ziemnym.
Osoby związane z klubem.
Wychowankowie:
Inni zawodnicy, którzy grali w klubie:
Ponadto jednym z klubowych trenerów kobiet był olimpijczyk Zbigniew Zarzycki, trenerem Azotów był także Czesław Tobolski.

</doc>
<doc id="4830883" url="https://pl.wikipedia.org/wiki?curid=4830883" title="Felice Fanetti">
Felice Fanetti

Felice Fanetti (ur. 20 lutego 1914, zm. 1 września 1965) – włoski wioślarz. Brązowy medalista olimpijski z Londynu.
Zawody w 1948 były jego jedynymi igrzyskami olimpijskimi. Brązowy medal zdobył w dwójce bez sternika, partnerował mu Bruno Boni. Na mistrzostwach Europy wywalczył brąz w 1949.

</doc>
<doc id="4830887" url="https://pl.wikipedia.org/wiki?curid=4830887" title="Taszkömür">
Taszkömür



</doc>
<doc id="4830892" url="https://pl.wikipedia.org/wiki?curid=4830892" title="Bruno Boni">
Bruno Boni

Bruno Boni (ur. 13 maja 1915, zm. 30 marca 2003) – włoski wioślarz. Brązowy medalista olimpijski z Londynu.
Zawody w 1948 były jego jedynymi igrzyskami olimpijskimi. Brązowy medal zdobył w dwójce bez sternika, partnerował mu Felice Fanetti. Na mistrzostwach Europy wywalczył brąz w 1949.

</doc>
<doc id="4830897" url="https://pl.wikipedia.org/wiki?curid=4830897" title="Akterek (Dżałpaktasz)">
Akterek (Dżałpaktasz)



</doc>
<doc id="4830908" url="https://pl.wikipedia.org/wiki?curid=4830908" title="Joseph Raphael John Crimont">
Joseph Raphael John Crimont

Joseph Raphael John Crimont SI (ur. 2 lutego 1858 w Ferrières, zm. 20 maja 1945) – francuski duchowny rzymskokatolicki, jezuita, prefekt i wikariusz apostolski Alaski, pierwszy biskup katolicki służący na Alasce.
Życiorys.
Urodził się w Ferrières, we Francji. 15 sierpnia 1875 wstąpił do jezuitów. 26 sierpnia 1888 otrzymał święcenia prezbiteriatu z rąk arcybiskupa Baltimore kard. Jamesa Gibbonsa i został kapłanem Towarzystwa Jezusowego. 2 lutego 1894 złożył w tym zakonie śluby wieczyste.
28 marca 1904 papież Pius X mianował go prefektem apostolskim Alaski. Po podniesieniu prefektury apostolskiej Alaski do rangi wikariatu apostolskiego, 15 lutego 1917 o. Crimont otrzymał od papieża Benedykta XV nominację na wikariusza apostolskiego Alaski oraz 22 marca 1917 został biskupem tytularnym ammaedaryjskim. 25 lipca 1917 w katedrze w Seattle przyjął sakrę biskupią z rąk arcybiskupa oregońskiego Alexandra Christiego. Współkonsekratorami byli biskup Seattle Edward John O’Dea oraz biskup Spokane Augustine Francis Schinner.
W 1938, wieku 80 lat, otrzymał koadiutora – Waltera Jamesa Fitzgeralda SI. Bp Crimont rządy w diecezji sprawował do śmierci 20 maja 1945.

</doc>
<doc id="4830909" url="https://pl.wikipedia.org/wiki?curid=4830909" title="Pekan (Malezja)">
Pekan (Malezja)

Pekan – miasto we Malezji w stanie Pahang. W 2000 roku liczyło 27 667 mieszkańców.

</doc>
<doc id="4830913" url="https://pl.wikipedia.org/wiki?curid=4830913" title="Paka (Malezja)">
Paka (Malezja)

Pekan – miasto we Malezji w stanie Terengganu. W 2000 roku liczyło 27 667 mieszkańców.

</doc>
<doc id="4830918" url="https://pl.wikipedia.org/wiki?curid=4830918" title="Piranie (film 2019)">
Piranie (film 2019)



</doc>
<doc id="4830920" url="https://pl.wikipedia.org/wiki?curid=4830920" title="Non-credible threat">
Non-credible threat

Non-credbile threat (dosł. w j. ang. "niewiarygodne zagrożenie") – termin używany w teorii gier i ekonomii, służący do opisania zagrożenia w grze sekwencyjnej, którego racjonalny gracz w rzeczywistości nie wykonałby, ponieważ nie leżałoby to w jego najlepszym interesie.
"Załóżmy, że osoba A podchodzi, niosąc bombę, do innej osoby B. A mówi B, że odpali bombę, zabijając ich obu, chyba że B da mu wszystkie swoje pieniądze."
"Jeśli A jest racjonalny i nie jest samobójcą, nie ma nic do zyskania z odpalenia bomby, więc jego groźba nie może być uznana za wiarygodną. Z drugiej strony, osoba w sytuacji B może dać A swoje pieniądze, obawiając się, że A nie jest racjonalny, a nawet może być samobójcą."
Niewiarygodna groźba pojawia się w nadziei, że się w nią uwierzy, a zatem nie trzeba będzie przeprowadzać grożących działań niepożądanych. Aby zagrożenie było wiarygodne w ramach równowagi, zawsze, gdy zostanie osiągnięty węzeł, w którym zagrożenie powinno zostać spełnione, stanie się ono prawdziwe. Równowaga Nasha, która opiera się na niewiarygodnych zagrożeniach, może być wyeliminowana poprzez wsteczną indukcję. Pozostała równowaga nazywana jest „doskonałą równowagą Nasha w podgrach”.

</doc>
<doc id="4830921" url="https://pl.wikipedia.org/wiki?curid=4830921" title="Sarikei">
Sarikei

Sarikei – miasto we Malezji w stanie Sarawak. W 2000 roku liczyło 25 053 mieszkańców.

</doc>
<doc id="4830934" url="https://pl.wikipedia.org/wiki?curid=4830934" title="Masjid Tanah">
Masjid Tanah

Masjid Tanah – miasto we Malezji w stanie Malakka. W 2000 roku liczyło 25 728 mieszkańców.

</doc>
<doc id="4830935" url="https://pl.wikipedia.org/wiki?curid=4830935" title="Sungai Udang">
Sungai Udang

Sungai Udang – miasto we Malezji w stanie Malakka. W 2000 roku liczyło 22 610 mieszkańców.

</doc>
<doc id="4830941" url="https://pl.wikipedia.org/wiki?curid=4830941" title="Batu Berendam">
Batu Berendam

Batu Berendam – miasto we Malezji w stanie Malakka. W 2000 roku liczyło 22 197 mieszkańców.

</doc>
<doc id="4830943" url="https://pl.wikipedia.org/wiki?curid=4830943" title="Abui (lud)">
Abui (lud)

Abui, także: Barawahing, Barue, Namatalaki – indonezyjska grupa etniczna z wyspy Alor w prowincji Małe Wyspy Sundajskie Wschodnie. Należą do grupy ludów aloro-pantarskich (odrębnych od ludów austronezyjskich).
Posługują się własnym językiem abui z rodziny transnowogwinejskiej. Ich tradycyjne wierzenia miały charakter animistyczny i politeistyczny, współcześnie w przeważającej mierze wyznają chrześcijaństwo, zwłaszcza protestantyzm.
Sami określają się jako "Abui loku" („ludność górska”). Nazwa "Barawahing" ma charakter pejoratywny.
Mieszkańcy wsi Takpala zachowują tradycyjny sposób życia.

</doc>
<doc id="4830944" url="https://pl.wikipedia.org/wiki?curid=4830944" title="Okręgowe rozgrywki w piłce nożnej woj. warszawskiego (1921)">
Okręgowe rozgrywki w piłce nożnej woj. warszawskiego (1921)

1. Edycja okręgowych rozgrywek w piłce nożnej województwa warszawskiego

</doc>
<doc id="4830948" url="https://pl.wikipedia.org/wiki?curid=4830948" title="Abui">
Abui



</doc>
<doc id="4830950" url="https://pl.wikipedia.org/wiki?curid=4830950" title="Kökdżar">
Kökdżar



</doc>
<doc id="4830953" url="https://pl.wikipedia.org/wiki?curid=4830953" title="Bazarkorgon">
Bazarkorgon



</doc>
<doc id="4830954" url="https://pl.wikipedia.org/wiki?curid=4830954" title="Kudat">
Kudat

Kudat – miasto we Malezji w stanie Sabah. W 2000 roku liczyło 27 370 mieszkańców. W mieście znajduje się port lotniczy Kudat.

</doc>
<doc id="4830959" url="https://pl.wikipedia.org/wiki?curid=4830959" title="Big Band Katowice">
Big Band Katowice

Big Band Katowice – polski big-band. Była to pierwsza w Polsce orkiestra jazzowa, która powstała w 1972 roku przy Akademii Muzycznej im. Karola Szymanowskiego w Katowicach w ramach ówczesnego Wydziału Muzyki Rozrywkowej.
Historia.
Big-band powstał w 1972 roku na ówczesnym Wydziale Muzyki Rozrywkowej Akademii Muzycznej im. Karola Szymanowskiego w Katowicach, założony i prowadzony przez Andrzeja Zubka, który kierował nim do 1976 roku. W latach 1976–1982 prowadzenie zespołu przejął prof. Zbigniew Kalemba, a w latach 1982–2012 roku ponownie prof. Andrzej Zubek. Obecnie liderem i dyrygentem orkiestry jest adt. dr. Grzegorz Nagórski. Big-Band od początku swego istnienia jest wizytówką wydziału, jak i uczelni. Stanowi doskonały warsztat dla przyszłych solistów, muzyków orkiestrowych i aranżerów. Wysokie walory zespołu potwierdzają zaproszenia na liczne koncerty zagraniczne, m.in. do Niemiec, Francji, Stanów Zjednoczonych i dawnej Czechosłowacji. Big Band Katowice ma w swojej historii występy i nagrania z krajowymi i zagranicznymi solistami - takimi, jak m.in.: Urszula Dudziak, Stanisław Sojka ("Don't Get Around Much Anymore", "Love You Madly", 1979; "Księżycowe sny", 1980; pierwszy i trzeci utwór ukazał się na singlu Tonpressu w 1980), Krystyna Prońko, Lora Szafran, Renata Danel ("Swingujące barwy lata", 1978), Anna Serafińska, Ewa Uryga, Beata Przybytek, Justyna Gwardecka, Janusz Szrom, Iga Lewandowska, Piotr Wojtasik, Jan Ptaszyn Wróblewski, Gary Guthman, zaś 15 maja 1980 roku po koncercie w Zabrzu duet Chick Corea i Gary Burton gościł w katowickiej Akademii Muzycznej i spontanicznie zagrał z uczelnianym big bandem. Również w 1980 r. powstał film dokumentalny w reż. Andrzeja Wasylewskiego pt. "Duet Chick Corea - Gary Burton" obrazujący fragmenty obydwu wydarzeń. Big Band Katowice kilkukrotnie dokonywał nagrań archiwalnych dla Polskiego Radia Katowice i Telewizji Katowice (1976, 1984, 1986, 1993) oraz nagrań płytowych – przede wszystkim wydany w serii "Polish Jazz" album pt. "Music For My Friends" (vol. 52) z 1977. Ma na koncie również występy z okazji jubileuszów Wydziału: 20-lecie (1989), 25-lecie (1994), 30-lecie (1999) – uroczyste koncerty odbyły się wówczas w sali Filharmonii Śląskiej w Katowicach; natomiast jubileuszowy koncert z okazji 35-lecia Wydziału odbył się w Górnośląskim Centrum Kultury w Katowicach – Sali NOSPR (2004). W roku 2006 Big Band Katowice dokonał nagrań, które opublikowano na płycie w jubileuszowym dla Instytutu Jazzu roku 2009 (z okazji 40-lecia powstania Wydziału).
Nagrody.
W swej ponad trzydziestoletniej historii Big Band Katowice uzyskał wiele nagród i wyróżnień, z których na szczególną uwagę zasługują: 
Festiwale.
Działalność koncertowa Big Bandu Katowice na wielkich i mniejszych scenach obejmuje udział w takich imprezach, jak m.in.: 

</doc>
<doc id="4830978" url="https://pl.wikipedia.org/wiki?curid=4830978" title="Sri Aman">
Sri Aman

Sri Aman – miasto we Malezji w stanie Sarawak. W 2000 roku liczyło 21 243 mieszkańców.

</doc>
<doc id="4830981" url="https://pl.wikipedia.org/wiki?curid=4830981" title="WZ-XII „Kogutek” II">
WZ-XII „Kogutek” II

 Zalewski W.Z.XII Kogutek II – polski jednopłatowy jednomiejscowy słabosilnikowy samolot samolot szkolny konstrukcji drewnianej, ze stałym podwoziem zaprojektowany w 1932 roku w Milanówku.
Historia.
W 1932 r. inż. Władysław Zalewski rozpoczął projektowanie samolotu sportowego WZ-XII „Kogutek II”, który był rezultatem wieloletnich studiów konstruktora nad samolotem sportowym napędzanym silnikiem małej mocy z dobrymi parametrami aerodynamicznymi i użytkowymi a jednocześnie mający małe wymiary ułatwiające hangarowanie. W zamiarze konstruktora miał się przyczynić do popularyzacji prywatnego lotnictwa, koszt jego zakupu szacowano na 6-7 tysięcy złotych. „Kogutek II” został zbudowany w przydomowym warsztacie Zalewskiego w Milanówku niedaleko Warszawy. Pieniądze na materiały były pozyskane z LOPP, a sam gotowy samolot stał się własnością tej organizacji i został zarejestrowany jako motoszybowiec. Silnik zbudował sam konstruktor w przydomowym warsztacie. W 1937 r. prototyp z silnikiem WZ-18 został oblatany. Silnik ten, został zbudowany przez inż. Zalewskiego w 1924 r. i służył do napędu samolotu WZ-XI Kogutek I. W dniu 26.09.1937 r. WZ-XII „Kogutek II” był prezentowany publicznie podczas uroczystości przekazania na lotnisku mokotowskim 127 samolotów ufundowanych przez społeczeństwo. Po pierwszych lotach samolot został poddany wg zaleceń KCSP modyfikacji i wykonano próby fabryczne. Niestety jesienią 1938 r. prototyp został rozbity przez kpt. Stanisława Brejnaka, na początku prób w I.T.L. w Warszawie. Ostatecznie na samolocie tym wykonano 56 lotów w czasie 26 godzin. Inż. Władysław Zalewski opracował także wersje rozwojowe tego samolotu:
Konstrukcja.
Jednomiejscowy zastrzałowy grzbietopłat o konstrukcji drewnianej ze stałym podwoziem. Płat trapezowy z zaokrąglonymi końcami o lekkim wzniosie, zastrzałowy dwudzielny jednodźwigarowy z tylnym dźwigarem pomocniczym i grubą listwą na krawędzi natarcia, kryty sklejką. Lotki kryte płótnem.
Kadłub o przekroju prostokątnym, konstrukcji półskorupowej kryty sklejką. Przednia część kadłuba w pobliżu silnika kryta blachą aluminiową. W kadłubie były umieszczone dwa zbiorniki paliwa o łącznej pojemności 40 litrów. Kabina odkryta, przed nią znajdował się kozioł przeciwkapotażowy wykonany z rur stalowych. Kadłub, skrzydła i usterzenie wodoszczelne, umożliwiające utrzymanie się na wodzie w razie konieczności wodowania. Statecznik pionowy integralny z kadłubem, kryty sklejką. Kształt usterzenia pionowego jak u „Kogutka I”. Statecznik poziomy dzielony, składany, usztywniony linkami, kryty płótnem. Stery wysokości kryte płótnem. Podwozie klasyczne stałe z rur stalowych, dwukołowe. Płoza ogonowa drewniana.
Napęd stanowił Silnik gwiazdowy}gwiazdowy, pięciocylindrowy, silnik chłodzony powietrzem WZ-18, o mocy 17-18 KM. Napędzał stałe śmigło drewniane o średnicy 1,4 m.
Malowanie.
Cały samolot był pomalowany na kolor kremowy z wiśniowymi elementami na przodzie kadłuba i na stateczniku pionowym.

</doc>
<doc id="4830990" url="https://pl.wikipedia.org/wiki?curid=4830990" title="Alexander Dreyschock">
Alexander Dreyschock

Alexander Dreyschock, Dreyšok (ur. 15 września 1818 w Žákach, zm. 1 kwietnia 1869 w Wenecji) – czeski kompozytor i pianista.
Życiorys.
Brat Raimunda Dreyschocka. Studiował w Pradze u Václava Tomáška. Mając osiem lat, po raz pierwszy wystąpił publicznie jako pianista. Koncertował w północnych Niemczech (1838) i Rosji (1840–1842), później grał m.in. w Brukseli, Paryżu i Londynie. W 1846 roku odwiedził Holandię, Austrię i Węgry, w 1849 roku Danię i Szwecję, w 1858 roku ponownie Niemcy. Dwukrotnie, w 1841 i 1860 roku, grał w Warszawie. W latach 1862–1868 na zaproszenie Antona Rubinsteina przebywał w Petersburgu, prowadząc klasę fortepianu w tamtejszym konserwatorium, od 1865 roku był także dyrektorem szkoły teatralnej i nadwornym pianistą. Zimą 1868 roku wyjechał do Włoch, gdzie niedługo potem zmarł.
Twórczość.
Za życia wysoko ceniony jako pianista. Skomponował m.in. operę "Floretta", "Uwerturę orkiestrową", "Rondo" na orkiestrę, "Koncert fortepianowy d-moll", kwartet smyczkowy, ponad 140 utworów na fortepian. Jego twórczość utrzymana była w stylu brillant.

</doc>
<doc id="4830993" url="https://pl.wikipedia.org/wiki?curid=4830993" title="Václav Tomášek">
Václav Tomášek



</doc>
<doc id="4830996" url="https://pl.wikipedia.org/wiki?curid=4830996" title="Kampung Koh">
Kampung Koh

Kampung Koh – miasto we Malezji w stanie Perak. W 2000 roku liczyło 27 329 mieszkańców.

</doc>
<doc id="4830997" url="https://pl.wikipedia.org/wiki?curid=4830997" title="Janusz Michał Różański">
Janusz Michał Różański

Janusz Michał Różański (ur. 8 września 1959 w Nowym Targu) – polski architekt wnętrz, pisarz, prozaik, filozof i działacz społeczny.
Życiorys.
W 1986 roku ukończył studia na Wydziale Architektury Wnętrz Akademii Sztuk Pięknych w Krakowie. W 2018 roku ukończył studia filozoficzne na Uniwersytecie Pedagogicznym w Krakowie, uzyskując stopień magistra na podstawie pracy "Etyka cnót w poemacie Pan Tadeusz", napisanej pod kierunkiem Jana Wawrzyniaka.
W latach 1979–1989 organizował pomoc dla szkół polskich, litewskich i białoruskich w ZSRR oraz dla polskich zespołów folklorystycznych Wilia, Wilenka i Mała Wilenka, we współpracy z Tadeuszem Goniewiczem.
W latach 80. wraz z Leszkiem Bednarczukiem redagował i wydawał w Polsce czasopismo "Lithuania", które zawierało informacje o historii Litwy i bieżących wydarzeniach w tym kraju. Był ilustratorem i kolporterem wydawnictw podziemnych.
W latach 1985–1986 prowadził wykłady monograficzne o Litwie na Chrześcijańskim Uniwersytecie Robotniczym im. ks. kardynała Stefana Wyszyńskiego, założonym przez księdza Kazimierza Jancarza w Nowej Hucie. Wykładał także w ramach Towarzystwa Kursów Naukowych.
Wraz z Leszkiem Bednarczukiem, Andrzejem Drawiczem i Marianem Zaczyńskim był współautorem "Listu do „Braci Litwinów”", który podpisało ponad pięćdziesięciu przedstawicieli kultury i nauki. List ten został przedrukowany w szeregu czasopism podziemnych. Będąc manifestem ideowym "Lithuanii", stał się u progu lat 90. wykładnią ideologiczną dla demokratycznej opozycji litewskiej i polskiej w budowaniu przyjaznych stosunków.
Janusz Różański publikował m.in. w "Kulturze" (pod pseudonimem "Jan Michał Olita") oraz "W drodze". Był współautorem książki "Hieroglifem pisane dzieje... Starożytny wschód w wyobraźni romantyków" (2007) pod redakcją Włodzimierza Szturca i Magdaleny Bizior-Dombrowskiej, w której opublikował rozdział "Antyk w architekturze i sztuce XIX wieku. Wybrane zagadnienia". W 2011 roku ukazała się jego książka "Pan Tadeusz Adama Mickiewicza. Refleksja nad tekstem", wydana przez Mariusza Janika. W 2014 roku opublikował opowiadanie w zbiorze "Opowiadania dla Alberta".
Po 1989 roku zajął się głównie działalnością artystyczną i projektowaniem wnętrz. Wraz ze Zbigniewem Jasakiem był w 1996 roku współautorem przebudowy budynku Poczty Głównej w Krakowie, a konkretnie zwieńczenia ryzalitu narożnego postmodernistyczną kopułą, nawiązującą do dawnej architektury budynku.
Od lat 2000. stale współpracuje z Galerią Olympia w Krakowie jako kurator techniczny oraz okazjonalnie jako prowadzący paneli dyskusyjnych. W 2013 roku pokazał w Galerii Olympia swoje prace podczas indywidualnej wystawy pod tytułem "Piękny mebel". Kurator Michał Krnąbrny napisał o nim: „Urodzony w 1959 w drodze na Gorc, a więc góral, ale poza tym architekt wnętrz, efemeryda, endemit, literaturoznawca, purysta językowy, stolarz-cieśla, hydraulik i skandalista towarzyski. Jego hobby to fizyka kwantowa, spektrum światła, filumenistyka, komparatystyka sztuk i łyżwo-rolki (...)”. W czerwcu 2015 roku Janusz Różański wziął udział w zbiorowej wystawie z okazji szesnastolecia Galerii Olympia.
Był autorem projektu wnętrza Cafe Caroline przy ul. Głowackiego 4 w Bronowicach w Krakowie. Lokal był opisywany jako „miejsce o wyjątkowym klimacie” z „pięknym wystrojem”, i został nagrodzony w czterech edycjach plebiscytu "Miejsce przyjazne seniorom", a magazyn "Publiczne Wnętrza" w 2010 roku sklasyfikował go pośród pięciu najlepszych lokali w Polsce w kategorii "kawiarnie i restauracje".

</doc>
<doc id="4830998" url="https://pl.wikipedia.org/wiki?curid=4830998" title="Aleksander Dreyschock">
Aleksander Dreyschock



</doc>
<doc id="4830999" url="https://pl.wikipedia.org/wiki?curid=4830999" title="Janusz Różański">
Janusz Różański



</doc>
<doc id="4831006" url="https://pl.wikipedia.org/wiki?curid=4831006" title="Jerantut">
Jerantut

Jerantut – miasto w Malezji w stanie Pahang. W 2000 roku liczyło 24 677 mieszkańców.

</doc>
<doc id="4831008" url="https://pl.wikipedia.org/wiki?curid=4831008" title="Snooker na Igrzyskach Afrykańskich 2019">
Snooker na Igrzyskach Afrykańskich 2019

Snooker na Igrzyskach Afrykańskich 2019 odbywał się w dniach 20–24 sierpnia 2019 roku w "Hôtel Rabat" położonym w Rabacie.
Była to pierwsza edycja zawodów snookerowych w historii tych igrzysk.

</doc>
<doc id="4831013" url="https://pl.wikipedia.org/wiki?curid=4831013" title="Kemak (lud)">
Kemak (lud)

Kemak, także Ema – grupa etniczna z wyspy Timor, podzielonej na Timor Wschodni i indonezyjski Timor Zachodni. Lud Kemak zamieszkuje kecamatany Tasifeto Barat i Tasifeto Timur w kabupatenie Belu (Timor Zachodni) oraz tereny przygraniczne w Timorze Wschodnim. Ich populacja wynosi 110 tys. osób. Wyznają katolicyzm, zachowują także wierzenia tradycyjne.
Posługują się własnym językiem kemak z wielkiej rodziny austronezyjskiej, a także językiem tetum. Zajmują się rolnictwem ręcznym (m.in. kukurydza, ryż, ignam, taro, palma kokosowa, areka), hodowlą zwierząt oraz tkactwem.
Małżeństwo ma charakter neolokalny.

</doc>
<doc id="4831018" url="https://pl.wikipedia.org/wiki?curid=4831018" title="Kemak">
Kemak



</doc>
<doc id="4831019" url="https://pl.wikipedia.org/wiki?curid=4831019" title="The Mysterians">
The Mysterians



</doc>
<doc id="4831024" url="https://pl.wikipedia.org/wiki?curid=4831024" title="Szkoła Podstawowa im. Kazimierza Sucheckiego w Wylewie">
Szkoła Podstawowa im. Kazimierza Sucheckiego w Wylewie

Szkoła Podstawowa im. Kazimierza Sucheckiego w Wylewie – szkoła podstawowa w Wylewie.
Historia.
Szkoła 1-klasowa w Wylewie została utworzona 1 sierpnia 1894 roku reskryptem Rady Szkolnej Krajowej. W 1894 roku zbudowano drewniany budynek szkolny. W 1902 roku w szkole było 121 dzieci. 
Pierwszym nauczycielem została Bronisława Kiernicka, a od 1910 roku szkoła posiadała nauczycieli pomocniczych, którym była Maria Mikulska (1910–1914?).
W 1947 roku kierownikiem szkoły była Maria Mężyńska, a nauczycielką pomocniczą była Kornelia Łańcucka.
14 czerwca 1987 roku szkole nadano imię prof. dra Kazimierza Sucheckiego.

</doc>
<doc id="4831033" url="https://pl.wikipedia.org/wiki?curid=4831033" title="Bollinger">
Bollinger



</doc>
<doc id="4831058" url="https://pl.wikipedia.org/wiki?curid=4831058" title="XXXVIII Puchar Gordona Bennetta (balonowy)">
XXXVIII Puchar Gordona Bennetta (balonowy)

38 Puchar Gordona Bennetta – zawody balonów wolnych o Puchar Gordona Bennetta zorganizowane w gminie Lech w Austrii. Start nastąpił 18 września 1994 roku.
Uczestnicy.
Wyniki zawodów.

</doc>
<doc id="4831060" url="https://pl.wikipedia.org/wiki?curid=4831060" title="Alas (lud)">
Alas (lud)

Alas – indonezyjska grupa etniczna z północnej części wyspy Sumatra. Ich populacja wynosi 50 tys. osób. Posługują się własnym językiem alas z wielkiej rodziny austronezyjskiej, a także narodowym językiem indonezyjskim. Wyznają islam w odmianie sunnickiej, utrzymują także wierzenia tradycyjne. Uważają się za krewnych Bataków Karo i Gayo, jednakże często odrzucają nazwę "Batak".
Zajmuje się uprawą roli (ryż, kukurydza, trzcina cukrowa, bawełna) oraz hodowlą zwierząt. Łowiectwo i rybołówstwo odgrywają rolę pomocniczą. Ich kultura materialna jest zbliżona do kultury Bataków i Gayo.

</doc>
<doc id="4831062" url="https://pl.wikipedia.org/wiki?curid=4831062" title="Milcząca Gwiazda">
Milcząca Gwiazda



</doc>
<doc id="4831069" url="https://pl.wikipedia.org/wiki?curid=4831069" title="Paolo Orsi">
Paolo Orsi

Paolo Orsi (ur. 17 października 1859 r. w Rovereto, zm. 8 listopada 1935 r. tamże) – archeolog włoski.
Studiował historię starożytną i archeologię w Wiedniu i Padwie. Doktorat uzyskał w Rzymie. Nie kontynuował jednak kariery uniwersyteckiej, ale poświęcił się pracy w terenie podczas wykopalisk. Koncentrował się przede wszystkim na stanowiskach prehistorycznych, zwłaszcza na Sycylii i odegrał kluczową rolę w badaniu kultury Stentinello.
W latach 1895–1934 Orsi był dyrektorem Muzeum Archeologicznego w Syrakuzach, które dziś nosi jego imię ("Museo Archeologico Regionale „Paolo Orsi”"). W 1909 r. był współzałożycielem Società Italiana di Archeologia. Był członkiem Accademia dei Lincei od 1896 r. W 1904 r. został wybrany członkiem korespondentem Akademii Nauk w Getyndze. W 1908 r. został członkiem korespondentem Accademia delle Scienze di Torino. Był także członkiem Accademia degli Agiati w Rovereto. W 1924 r. został mianowany senatorem Królestwa Włoch.

</doc>
<doc id="4831072" url="https://pl.wikipedia.org/wiki?curid=4831072" title="Andrea Provana">
Andrea Provana

„Andrea Provana” („Provana”) – nazwa noszona na przestrzeni dziejów przez okręty Regia Marina:

</doc>
<doc id="4831073" url="https://pl.wikipedia.org/wiki?curid=4831073" title="Santa María (1482)">
Santa María (1482)



</doc>
<doc id="4831085" url="https://pl.wikipedia.org/wiki?curid=4831085" title="Grzegorz Pfeifer">
Grzegorz Pfeifer

Grzegorz Pfeifer (ur. 2 lutego 1961) – polski grafik i projektant monet okolicznościowych. W latach 1985–1991 studiował na Akademii Sztuk Pięknych w Warszawie na wydziale Wzornictwa, dyplom w katedrze komunikacji wizualnej. Zajmuje się szeroko rozumianym projektowaniem grafiki użytkowej. Swoją karierę rozwijał w agencjach reklamowych (DDB Needham Worldwide Warszawa, Hager Polska – obecnie TBWA i Papagayo) realizując kampanie dla międzynarodowych koncernów. Wprowadzał na rynek McDonald’s i Henkel Cosmetics, projektując pierwsze materiały ATL i BTL. Znalazł się w gronie pionierów i tytanów polskiej reklamy. Zaprojektował wiele opakowań dla firm: Hortex, Beiersdorf, Henkel, Ambra czy Biogened. Był współtwórcą otwartego w 2004 roku muzeum ks. Jerzego Popiełuszki w Warszawie. Od 2009 roku pracuje również jako freelancer projektując monety okolicznościowe dla NBP. Ma na swoim koncie zrealizowany banknot 20 zł upamiętniający 200. rocznicę urodzin Fryderyka Chopina. Jest autorem ponad 100 okładek do książek dla wydawnictw Wiedza Powszechna i PWE. Był także autorem koncepcji plastycznej kilkunastu albumów i książek historycznych wydanych przez Wydawnictwo Instytutu Pamięci Narodowej w Warszawie, m.in.: ,Brygady 'Łupaszki' 1943-1952” (2010), "Białe Legiony 1914-1918 (2017)”, "Życie i śmierć dla Polski. Partyzancka epopeja Uderzeniowych Batalionów Kadrowych" (2018), "Białe Legiony przeciwko bolszewikom 1918-1920" (2019), "Przez Morze Czerwone. Rzeczpospolita Polska na Wychodźstwie 1945-1990" (2019), "Nowogródzki Okręg AK "Nów" w fotografii" (2021). Twórca oprawy plastycznej Izby Pamięci Strzelecka 8 w Warszawie.

</doc>
<doc id="4831087" url="https://pl.wikipedia.org/wiki?curid=4831087" title="Ludy ambońsko-timorskie">
Ludy ambońsko-timorskie

Ludy ambońsko-timorskie – grupa ludów zamieszkujących wyspy Ambon, Timor, wschodnią część Flores i pobliskie wyspy w Indonezji. Należą do nich m.in.: Alorczycy, Rote, Atoni, Ambończycy, Lamaholot. Posługują się rozmaitymi językami z wielkiej rodziny austronezyjskiej, wykazującymi ślady substratu papuaskiego. 
Ich populacja wynosi 2 mln osób. W większości wyznają islam w odmianie sunnickiej lub chrześcijaństwo (katolicyzm, protestantyzm), choć utrzymują się także wierzenia tradycyjne (np. w Timorze Wschodnim lub u ludności górskiej wyspy Seram w archipelagu Moluków). W XIII–XIV w. niektóre obszary wschodniej Indonezji znalazły się w strefie wpływów jawajsko-hinduskich. W XV w. rozprzestrzenił się islam. W Molukach ukształtowały się ośrodki produkcji przypraw, zdobyte w XVI w. przez kolonizatorów portugalskich, a w XVII w. – przez Holendrów. W okresie kolonialnym ludy ambońsko-timorskie podlegały również indonezyjskim podmiotom politycznym ( – Alor, wyspy Solor, wschodnia część Flores, fragmenty Timoru; Sułtanat Ternate – Ambon, Seram, Buru; Sułtanat Tidore – wschodnia część Seram).
Ich gospodarka opiera się na rybołówstwie, produkcji przypraw i hodowli zwierząt. 

</doc>
<doc id="4831092" url="https://pl.wikipedia.org/wiki?curid=4831092" title="Varan the Unbelievable">
Varan the Unbelievable



</doc>
<doc id="4831098" url="https://pl.wikipedia.org/wiki?curid=4831098" title="Walter James Fitzgerald">
Walter James Fitzgerald

Walter James Fitzgerald SI (ur. 17 listopada 1883 w Peoli w stanie Waszyngton, zm. 19 lipca 1947) – amerykański duchowny rzymskokatolicki, jezuita, wikariusz apostolski Alaski. Pierwszy Amerykanin będący ordynariuszem katolickim na Alasce.
Biografia.
31 lipca 1904 złożył pierwsze śluby w zakonie jezuitów. 16 maja 1918 otrzymał święcenia prezbiteriatu z rąk biskupa Joliette Josepha-Guillauma-Laurenta Forbsa i został kapłanem Towarzystwa Jezusowego. 2 lutego 1922 złożył w tym zakonie śluby wieczyste.
14 grudnia 1938 papież Pius XI mianował go koadiutorem wikariusza apostolskiego Alaski oraz biskupem tytularnym tymbryjskim. 24 lutego 1939 przyjął sakrę biskupią z rąk wikariusza apostolskiego Alaski Josepha Raphaela Johna Crimonta SI. Współkonsekratorami byli biskup Spokane Charles Daniel White oraz biskup Sacramento Robert John Armstrong.
20 maja 1945, gdy zmarł bp Crimont, bp Fitzgerald został wikariuszem apostolskim Alaski. Rządy w diecezji sprawował do śmierci 19 lipca 1947.

</doc>
<doc id="4831100" url="https://pl.wikipedia.org/wiki?curid=4831100" title="Stanisław Engel">
Stanisław Engel

Stanisław Antoni Engel (ur. 17 marca 1893 w Stryju, zm. 23 stycznia 1962 w Opolu) – pułkownik piechoty Wojska Polskiego, kawaler Orderu Virtuti Militari.
Życiorys.
Urodził się 17 marca 1893 w Stryju w rodzinie Mieczysława i Stefanii z Gatnikiewiczów. W roku 1912 zdał egzamin dojrzałości w IV Gimnazjum we Lwowie i rozpoczął studia na wydziale prawa Uniwersytetu Lwowskiego. W latach 1912–1913 pod ps. „Manru” należał do Związku Strzeleckiego. W sierpniu 1914 wstąpił do Legionu Wschodniego. 21 maja 1915 został wcielony do wojska austriackiego, w którym pozostał do 1 listopada 1918. W międzyczasie zdał II egzamin prawniczy i uzyskał absolutorium na Uniwersytecie Lwowskim. W szeregach cesarskiej i królewskiej Armii walczył na frontach: rosyjskim, niemieckim i włoskim. Jego oddziałem macierzystym był Pułk Piechoty Nr 9. W kwietniu 1916 otrzymał stopień chorążego. Na stopień podporucznika został mianowany ze starszeństwem z 1 stycznia 1917 w korpusie oficerów rezerwy piechoty.
12 listopada 1918 został wcielony ochotniczo do Wojska Polskiego, Legii Oficerskiej w Przemyślu, z którą wyruszył na odsiecz Lwowa. W styczniu 1919 został przeniesiony do baonu radomskiego jako dowódca kompanii ckm. Awansował kolejno we wrześniu 1919 na porucznika, w listopadzie 1920 na kapitana, w sierpniu 1924 na majora. W listopadzie 1928 został przeniesiony z 1 Dywizji Piechoty Legionów w Wilnie do 6 Pułku Piechoty Legionów na stanowisko dowódcy batalionu. 2 grudnia 1930 został mianowany podpułkownikiem ze starszeństwem z 1 stycznia 1931 i 26. lokatą w korpusie oficerów piechoty. W październiku 1931 został przeniesiony do Państwowego Urzędu Wychowania Fizycznego i Przysposobienia Wojskowego w Warszawie na stanowisko szefa wydziału, a następnie zastępcę dyrektora. W czerwcu 1934 został wyznaczony na stanowisko zastępcy dyrektora PUWFiPW. W listopadzie 1935 został przeniesiony do 42 Pułku Piechoty w Białymstoku na stanowisko dowódcy pułku, a w kwietniu 1937 do 6 Pułku Piechoty Legionów w Wilnie na stanowisko dowódcy pułku. Na stopień pułkownika został mianowany ze starszeństwem z 19 marca 1939 i 9. lokatą w korpusie oficerów piechoty. Na czele 6 Pułku Piechoty Legionów walczył w kampanii wrześniowej. 12 września w czasie bitwy pod Kałuszynem został ranny i dostał się do niemieckiej niewoli. Przebywał w Oflagu II C Woldenberg.
Po wojnie powrócił do rodziny do Siedlec. W maju 1945 został aresztowany przez UB. Po ucieczce przeniósł się z rodziną do Warszawy, a następnie do Opola, gdzie do kwietniowej amnestii w 1956 posługiwał się zmienionymi danymi osobowymi. Wykorzystując wykształcenie prawnicze, pracował w instytucjach cywilnych.
Zmarł 23 stycznia 1962. Początkowo pochowany na cmentarzu przy ul. Wrocławskiej w Opolu, a następnie przeniesiony przez Rodzinę na Cmentarz Komunalny w Opolu-Półwsi (sektor 9L-35-1_2).
Był mężem Haliny (1895–1976), z którą miał syna Lecha, inż. architekta.

</doc>
<doc id="4831111" url="https://pl.wikipedia.org/wiki?curid=4831111" title="Przygoda (powieść)">
Przygoda (powieść)

Przygoda () – powieść Josepha Conrada napisana wspólnie z brytyjskim pisarzem Fordem Madoksem Fordem, wydana w 1903 w wydawnictwie „Smith, Elder &amp; Co.”.
Pierwsze polskie wydanie ukazało się w 1960 nakładem Państwowego Instytutu Wydawniczego w przekładzie Agnieszki Glinczanki.
Historia wydania.
Powieść miała nosić tytuł "Seraphina", dopiero niedługo przed publikacją autorzy go zmienili. Praca nad tekstem odbywała się w latach 1900–1902, powieść miała być początkowo opublikowana w odcinkach, ale żadne czasopismo nie przyjęło testu mimo poczynienia znacznych skrótów.
Sam Conrad tak pisał o utworze: „Uważam "Przygodę" za rzecz absolutnie błahą; współpracowałem nad tym w czasie, kiedy nie mogłem robić nic innego”.
Fabuła.
Młody Anglik John Kemp, który nie wytknął nosa poza swoją okolicę, marzy o egzotycznych podróżach. Po dostaniu się na Karaiby poznaje miejscowego właściciela ziemskiego i wikła się w niebezpieczne awantury lokalnych piratów.
Ekranizacja.
Na podstawie powieści zrealizowano w 1927 film niemy pod tytułem "The Road to Romance" w reż. Johna S. Robertsona z Ramónem Novarro w roli głównej.

</doc>
<doc id="4831112" url="https://pl.wikipedia.org/wiki?curid=4831112" title="Ismail Marzuki">
Ismail Marzuki

Ismail Marzuki (ur. 11 maja 1914 w Batavii, zm. 25 maja 1958 w Dżakarcie) – indonezyjski muzyk, kompozytor i poeta.
W 1931 r. napisał swój pierwszy utwór muzyczny: "O Sarinah". Wśród jego twórczości można wymienić: "Rayuan Pulau Kelapa" (1944), "Gugur Bunga" (1945), "Halo-Halo Bandung" (1946), "Sepasang Mata Bole" (1946), "Melati di Tapal Batas" (1947).
Pośmiertnie, w 2004 r., został uhonorowany tytułem Bohatera Narodowego Indonezji.

</doc>
<doc id="4831113" url="https://pl.wikipedia.org/wiki?curid=4831113" title="Ralph (New Horizons)">
Ralph (New Horizons)

Ralph – instrument naukowy na pokładzie sondy kosmicznej "New Horizons" , która została wystrzelona w 2006 roku. Jest to rejestrator obrazu w świetle widzialnym i podczerwieni oraz spektrometr do dostarczania map poszczególnych obiektów astronomicznych na podstawie danych, gromadzonych przez ten sprzęt. Ralph ma dwa główne narzędzia: LEISA i MVIC. Akronim MVIC oznacza "Multispectral Visible Imaging Camera" i jest kamerą multispektralną pracującą w świetle widzialnym i bliskiej podczerwieni, podczas gdy LEISA pierwotnie oznaczał "Linear Etalon Imaging Spectral Array" i jest to spektrometr mapujący w bliskiej podczerwieni dla lotów kosmicznych. LEISA obserwuje 250 dyskretnych długości fal światła podczerwonego od 1,25 do 2,5 mikrometra. MVIC to skaner typu "pushbroom" pracujący na siedmiu kanałach (m.in. barwa czerwona, niebieska, bliska podczerwień (NIR) oraz metan).
opis.
Ralph jest jednym z siedmiu głównych instrumentów na pokładzie sondy New Horizons, która została wystrzelona w 2006 roku i przeleciała obok Plutona w 2015 roku.
Podczas przelotu, przyrząd ten rozpoczął obserwację wielu aspektów Plutona takich, jak:
Przyrządy Ralph oraz Alice zostały wykorzystane do scharakteryzowania atmosfery Plutona w 2015 roku. Wcześniej przyrząd ten był używany do obserwacji Jowisza i jego księżyców w latach 2006 oraz 2007, kiedy leciał w stronę Plutona.
Obserwacje Jowisza zostały przeprowadzone z Ralphem w lutym 2007 roku, kiedy sonda znajdowała się około 6 milionów kilometrów od gazowego olbrzyma.
Ralph wykonał zdjęcia planetoidy Arrokoth podczas przelotu sondy "New Horizons" 1 stycznia 2019. Ralph, w połączeniu z teleskopem LORRI, zostanie wykorzystany do stworzenia cyfrowej mapy wysokości tego obiektu.
NASA planuje umieścić jedną z wersji przyrządu w projektowanej sondzie "Lucy", której celem jest kilka trojańczyków Jowisza. Sonda ta ma zostać wystrzelona na przełomie października i listopada 2021 roku.). 
Konstruktorzy sondy zauważyli szczególną zdolność Ralpha do prowadzenia obserwacji w świetle widzialnym i w podczerwieni poprzez podział strumienia światła, a tym samym analizę dwóch widm światła w tym samym czasie.
Nazwa.
Przyrząd otrzymał swoją nazwę od jednej z postaci z amerykańskiego sitcomu "The Honeymooners", podobnie jak inny przyrząd na pokładzie sondy "New Horizons" - "Alice".
Pierwotna nazwa spektrometru - LEISA ("Linear Etalon Imaging Spectral Array") - została zmieniona przez NASA w czerwcu 2017 r. na "Lisa Hardaway Infrared Mapping Spectrometer". Zmiana ta została wprowadzona na cześć Lisy Hardaway, która zmarła w styczniu 2017 r. w wieku 50 lat. Hardaway była inżynierem lotnictwa oraz kierowniczką programu zajmnującego się rozwojem Ralph'a. Ponadto została ona uhonorowana tytułem inżyniera Roku 2015-2016 przez Amerykański Instytut Aeronautyki i Astronautyki (sekcja Rocky Mountain), a organizacja "Women In Aerospace" przyznała jej nagrodę lidera w 2015 r.
Obserwacje metanu.
Przykładowe możliwości Ralpha ukazano na zdjęciu przedstawiającym wykrycie metanu na powierzchni Plutona (po lewej), które nałożono na zdjęcie z aparatu rozpoznawczego (po prawej): 
W 2018 r. Ogłoszono, na podstawie danych wysokiej rozdzielczości z sondy New Horizons, że niektóre równiny Plutona mają wydmy wykonane z granulek lodu metanowego. Wydmy zostały prawdopodobnie utworzone przez wiatry wiejące na powierzchni Plutona. Wydmy te nie są tak gęste jak na Ziemi - podobne formacje występują na innych obiektach Układu Słonecznego, takich jak np. Tytan.
Dane techniczne.
Dane:
Jeden teleskop podaje światło zarówno do kanałów LEISA, jak i MVIC, przy czym światło jest dzielone przez dichroiczny dzielnik wiązki.
MVIC posiada siedem matryc CCD pracujących w tzw. trybie opóźnienia czasowego i integracji (ang. "Time-delay integration" - TDI). Podobnie jak w przypadku skanera, linia pikseli CCD przechodzi przez obiekt i stopniowo buduje obraz z informacji zebranych w czasie skanowania. Kanały te mają rozdzielczość 5024 x 32 pikseli. Istnieje siedem kanałów, z których 6 jest wykorzystywanych do wykonywania zdjęć w trybie TDI, a siódmy z matrycą 5024 x 128 do kadrowania nawigacji MVIC ma pole widzenia o szerokości 5,8 stopnia. Kanał kadrowania o rozmiarze 5024 x 128 pikseli jest panchromatyczny i ma pole widzenia 5,7 x 0,15 stopnia. W przeciwieństwie do pozostałych sześciu kanałów, może on skoncentrować się na jednym celu i zrobić zdjęcie.Celem tego kanału jest obsługa nawigacji optycznej. Kanał nawigacyjny to tablica ramek, która działa jako pojedyncza ramka (w przeciwieństwie do innych kanałów które generują obraz z użyciem trybu TDI).
Pasma kamery MVIC: Istnieje sześć kanałów, które korzystają z trybu TDI, natomiast siódmy zajmuje ramkę i służy do nawigacji.
LEISA wykonała zdjęcia Plutona w najwyższej rozdzielczości (rzędu 3 km/piksel) podczas największego zbliżenia sondy New Horizons do Plutona, w dniu 14 lipca 2015r. (sonda przeleciała wtedy w odległości 47000 km.)
Zdjęcia.
Podczas przelotu obok Plutona 14 lipca 2015 r. Ralph był w stanie zebrać dane o tej planecie karłowatej i jej księżycach, uzyskując różne zdjęcia. Ponadto kanały kolorów MVIC są często źródłem kolorów na panchromatycznych obrazach LORRI

</doc>
<doc id="4831116" url="https://pl.wikipedia.org/wiki?curid=4831116" title="Bollinger Motors">
Bollinger Motors

Bollinger Motors – amerykański producent elektrycznych samochodów terenowych z siedzibą w Oak Park działający od 2014 roku. 
Historia.
Przedsiębiorstwo motoryzacyjne Bollinger Motors zostało założone jako startup w 2014 roku w Nowym Jorku przez amerykańskiego przedsiębiorcę Roberta Bollingera, czerpiąc od jego nazwiska swoją nazwę. Celem, jaki obrano, było opracowanie pełnowymiarowego samochodu terenowego o napędzie elektrycznym.
Pierwszym wynikiem prac konstruktorów Bollingera był prototyp trzydzwiowego samochodu o nazwie B1, który przedstawiony został w czerwcu 2017 roku. Samochód utrzymany został w charakterystycznym, surowym wzornictwie wyróżniającym się kanciastym nadwoziem pokrytym matowym lakierem i możliwością demontażu tylnej części dachu. Rynkowy debiut modelu zaplanowano wówczas na 2019 rok. Do sierpnia 2017 roku udało się zebrać producentowi 6000 zamówień na Bollingera B1.
W marcu 2018 roku prezes startupu podjął decyzję o przeniesieniu siedziby z Nowego Jorku do Ferndale w stanie Michigan. Dwa lata po prezentacji prototypowego B1, we wrześniu Bollinger przedstawił swoje dwa pierwsze samochody w postaci gotowej do produkcji - seryjny wariant modelu B1 przeszedł kosmetyczne zmiany w wyglądzie zewnętrznym i stał się dłuższy za pomocą dodatkowej, tylnej pari drzwi oraz dużego, 4-drzwiowego pickup B2.
Rozwój.
W kwietniu 2020 roku Bollinger ogłosił, że seryjna produkcja i sprzedaż obu przedstawionych jesienią poprzedzającego roku modeli B1 i B1 rozpocznie się w 2021 roku. W sierpniu siedziba przedsiębiorstwa została przeniesiona z Ferndale do Oak Park w Michigan. W tym samym miesiącu Bollinger zapowiedział poszerzenie swojego portfolio także o w pełni elektryczny samochód dostawczy stanowiący odpowiedź na podobne rozwiązania konkurencyjnego BrightDrop czy Riviana w postaci prototypu Bollinger Deliver-E, który ma trafić do seryjnej produkcji w 2022 roku. W styczniu 2022 przedsiębiorstwo ogłisiło zawieszenie rozwoju modelu B1 i B2 na rzecz seryjngo wariantu dostawczego Deliver-E. Jednakże, we wrześniu 2022 większościowy pakiet akcji nabyło przedsiębiorstwo Mullen Technologies wyrażające intencję przywrócenia do rozwoju projektu elektrycznego SUV-a i pickupa. W tym samym miesiącu Bollinger przedstawił prototyp elektrycznej ciężarówki średnich rozmiarów o nazwie Bollinger B4.

</doc>
<doc id="4831120" url="https://pl.wikipedia.org/wiki?curid=4831120" title="Ganelius madagascariensis">
Ganelius madagascariensis

Ganelius madagascariensis – gatunek chrząszcza z rodziny jelonkowatych i plemienia Nigidiini.
Występowanie.
Gatunek ten jest endemitem Madagaskaru.

</doc>
<doc id="4831128" url="https://pl.wikipedia.org/wiki?curid=4831128" title="Kalabahi">
Kalabahi

Kalabahi – miasto w Indonezji na wyspie Alor w prowincji Małe Wyspy Sundajskie Wschodnie. Według danych z 2016 r. liczy blisko 19 tys. mieszkańców. Jest ośrodkiem administracyjnym kabupatenu Alor.

</doc>
<doc id="4831132" url="https://pl.wikipedia.org/wiki?curid=4831132" title="Titiek Puspa">
Titiek Puspa

Titiek Puspa, właśc. Sumarti (ur. 1 listopada 1937 w Tanjung) – indonezyjska piosenkarka i aktorka.
Lokalne wydanie magazynu „Rolling Stone” umieściło dwa spośród jej utworów w zestawieniu 150 indonezyjskich utworów wszech czasów („Kupu-Kupu Malam” na pozycji 32. oraz „Bing” na pozycji 41.).

</doc>
<doc id="4831143" url="https://pl.wikipedia.org/wiki?curid=4831143" title="Fulko (biskup krakowski)">
Fulko (biskup krakowski)



</doc>
<doc id="4831148" url="https://pl.wikipedia.org/wiki?curid=4831148" title="Gita Gutawa">
Gita Gutawa

Gita Gutawa, właśc. Aluna Sagita Gutawa (ur. 11 sierpnia 1993 w Dżakarcie) – indonezyjska sopranistka, aktorka, autorka tekstów.

</doc>
<doc id="4831153" url="https://pl.wikipedia.org/wiki?curid=4831153" title="Demokratyczni Socjaliści Ameryki">
Demokratyczni Socjaliści Ameryki

Demokratyczni Socjaliści Ameryki (ang. "Democratic Socialists of America", DSA) – amerykańskie stowarzyszenie o profilu socjalistyczno-demokratycznym, socjaldemokratycznym oraz propracowniczym.
Historia.
DSA ma swoje korzenie w Socjalistycznej Partii Ameryki (SPA), której najważniejszymi liderami byli Eugene V. Debs, Norman Thomas i Michael Harrington. W 1973 Harrington, przywódca mniejszościowej frakcji, która sprzeciwiła się prawicowej zmianie i przekształceniu się SPA w stowarzyszenie Socjaldemokratów (SDUSA) podczas krajowej konwencji partii w 1972. W związku z tym utworzył organizację Demokratyczny Socjalistyczny Komitet Organizacyjny (DSOC). Inną frakcją, która podzieliła się po konwencji, była Socjalistyczna Partia USA (SPUSA), która pozostaje niezależną demokratyczną socjalistyczną partią polityczną. DSOC, słowami Harringtona „resztka resztki”, wkrótce stała się największą demokratyczną grupą socjalistyczną w Stanach Zjednoczonych. W 1982 połączyła się z New American Movement (NAM), koalicją intelektualistów wywodzących się z ruchów Nowej Lewicy w latach 60. i byłych członków partii socjalistycznych oraz komunistycznych Starej Lewicy.
Początkowo organizacja składała się z około 5000 byłych członków DSOC i 1000 byłych członków NAM. Po założeniu DSA, Harrington i socjalistyczno-feministyczna autorka Barbara Ehrenreich zostali wybrani współprzewodniczącymi organizacji. DSA nie wystawia swoich kandydatów w wyborach, ale zamiast tego „walczy dziś o reformy, które osłabią siłę korporacji i zwiększą siłę ludzi pracujących”. Organizacja czasami wyrażała poparcie dla kandydatów Partii Demokratycznej czy Partii Zielonych podczas wyborów – zwłaszcza Waltera Mondale’a, Jesse’a Jacksona, Johna Kerry’ego, Baracka Obamę, Berniego Sandersa czy Ralpha Nadera.
DSA jest największą organizacją socjalistyczną w Stanach Zjednoczonych od ponad wieku. We wrześniu 2018 liczba członków wynosiła 50 000, a liczba lokalnych oddziałów 181. W grudniu 2017 mediana wieku członkostwa wynosiła 33 lata, w porównaniu z 68 w 2013. W wyborach w 2017 piętnastu kandydatów, którzy byli członkami DSA, zostało wybranych na urząd w trzynastu stanach, w szczególności Lee J. Carter w Izbie Delegatów Wirginii, dołączając do dwudziestu członków, którzy już zostali wcześniej wybrani na stanowisko w całym kraju. W listopadzie 2018 dwie członkinie DSA, Alexandria Ocasio-Cortez oraz Rashida Tlaib zostały wybrane do Izby Reprezentantów. Jedenaście innych osób zostało wybranych do stanowych ustawodawców.
Publikacje.
DSA publikuje Democratic Left, kwartalnik z wiadomościami i analizami. Publikacja kontynuowana jest nieprzerwanie od oryginalnego Newsletter of the Democratic Left publikowanego przez DSOC (prekursor DSA) od czasu jej powstania w 1973. W 2008 członkowie DSA działający w amerykańskim ruchu robotniczym założyli Talking Union, blog, który koncentruje się na polityce pracy, walki i strategie klasy pracującej.
Lewicowy kwartalnik Jacobin jest również uważany za bardzo bliski organizacji, ponieważ jego redaktor – Bhaskar Sunkara jest członkiem DSA; jednak nie ma oficjalnych powiązań między magazynem a DSA.
Ideologia.
Członkowie DSA mają poglądy od ekosocjalizmu, socjalizmu demokratycznego, socjalizmu wolnościowego po komunizm.
Organizacja uważa zniesienie kapitalizmu i urzeczywistnienie socjalizmu za stopniowy długoterminowy cel, dlatego koncentruje swoją bezpośrednią energię polityczną na reformach wewnątrz kapitalizmu, które wzmacniają ludzi pracy, jednocześnie zmniejszając siłę korporacji. DSA prezentuje również poglądy antyrasistowskie, antyfaszystowskie, feministyczne oraz wspierające prawa osób LGBT.
DSA jest członkiem, od momentu założenia w 1982, Międzynarodówki Socjalistycznej (SI). Jednak w 2017 DSA zagłosowało za opuszczeniem SI w sierpniu 2017, w związku z przyjęciem tego, co DSA postrzegało jako neoliberalną politykę gospodarczą.

</doc>
<doc id="4831154" url="https://pl.wikipedia.org/wiki?curid=4831154" title="Bolesław Wodecki">
Bolesław Wodecki

Bolesław Wojciech Wodecki (ur. 25 kwietnia 1897 w Iłży, zm. 3 stycznia 1940 w Łodzi lub w Warszawie) – major piechoty Wojska Polskiego.
Życiorys.
Urodził się w Iłży w rodzinie Marcelego i Marianny, z domu Jakubowskiej. Ukończył Szkołę powszechną w Iłży oraz gimnazjum w Radomiu. W 1914 r. W wieku 17 lat rozpoczął naukę w 1. Rosyjskim Korpusie Kadetów Księcia Konstantina Konstantynowicza w Kijowie, którą ukończył w stopniu chorążego (praporszczyk) w 1917 r. W 1918 r., awansowany do stopnia podporucznika, rozpoczął służbę w 3 pułku ułanów wchodzącym w skład Dywizji Ułanów I Korpusu Polskiego w Rosji gen. Józefa Dowbora-Muśnickiego.
Od roku 1919 związany z 29. pułkiem Strzelców Kaniowskich w Kaliszu, początkowo jako dowódca pułkowego plutonu pionierów a następnie, od 1923 r. pułkowego plutonu łączności. Walczył w wojnie polsko – bolszewickiej w szeregach 29 pSK, podczas której został ranny. W latach 1928 – 1934 był wykładowcą w Szkole Podchorążych Piechoty w Komorowie – Ostrowi Mazowieckiej. W 1935 r. ukończył kurs dowódcy batalionu w Centrum Wyszkolenia Piechoty Rembertowie. W latach 1936 – 1937 dowodził Dywizyjnym Kursem Podchorążych Rezerwy 25 Dywizji Piechoty przy 29 pułku Strzelców Kaniowskich w Szczypiornie pod Kaliszem. W okresie od 20.11.1937 r. do 02.05.1938 r. pełnił obowiązki dowódcy III batalionu 29 pSK. Na stopień majora został mianowany ze starszeństwem z 19 marca 1939 i 38. lokatą w korpusie oficerów piechoty. W samym czasie objął dowództwo III batalionu 29 pSK.
Uczestnik kampanii wrześniowej, walczył m.in. w Bitwie nad Bzurą, Bitwie pod Młocinami/Placówką oraz w obronie Warszawy.
W bitwie pod Młocinami/Placówką – "Warszawskie Termopile" – I batalion 30 pSK mjra Bronisława Kamińskiego i III batalion 29 pSK mjra Bolesława Wodeckiego, w całodziennym boju i za cenę rozbicia obu batalionów, umożliwiły przedarcie się jednostek Armii Poznań i Armii Pomorze do Warszawy. W bitwie tej mjr Wodecki został ranny w prawe przedramię.
Żonaty z Jadwigą Wodecką ze Szczepańskich, miał dwoje dzieci: Włodzimierza (1928-1988) i Krystynę (1934-2009).
Kontrowersje związane z miejscem i okolicznościami śmierci.
Niejasne są okoliczności śmierci oraz miejsce pochówku Bolesława Wodeckiego. Według oficjalnych dokumentów zmarł 3 stycznia 1940 r. na skutek odniesionej rany w szpitalu w Łodzi. Jednak według informacji PCK Bolesław Wodecki zmarł w Szpitalu Ujazdowskim w Warszawie również 3 stycznia 1940 roku.

</doc>
<doc id="4831155" url="https://pl.wikipedia.org/wiki?curid=4831155" title="Kei (ujednoznacznienie)">
Kei (ujednoznacznienie)



</doc>
<doc id="4831156" url="https://pl.wikipedia.org/wiki?curid=4831156" title="Sobiesław II Przemyślida">
Sobiesław II Przemyślida



</doc>
<doc id="4831157" url="https://pl.wikipedia.org/wiki?curid=4831157" title="Wielki Okap (Dolina Brzoskwinki)">
Wielki Okap (Dolina Brzoskwinki)

Wielki Okap – schronisko w skale Cygańska Turnia w Dolinie Brzoskwinki, na Garbie Tenczyńskim, na Wyżynie Krakowsko-Częstochowskiej. Administracyjnie znajduje się w obrębie wsi Brzoskwinia w województwie małopolskim, w powiecie krakowskim, w gminie Zabierzów.
Opis obiektu.
Cygańska Turnia znajduje się na orograficznie lewym brzegu potoku Brzoskwinka. Znajdujące się w niej schronisko składa się z wielkiego okapu i ciasnego korytarza. Stanowiący główną część schroniska okap ma długość ponad 20 m i jest wysunięty na 5 m od ściany. W głąb skały ciągnie się od niego korytarz dostępny na długości około 10 m. Ma kontynuację zbyt ciasną dla człowieka.
Korytarz powstał na międzyławicowym rozwarstwieniu skały. Jego dno jest przeważnie skaliste z niewielką ilością skalnego rumoszu. W głębi korytarza są nacieki grzybkowe. Namulisko pod okapem jest skąpe, złożone głównie z drobnego rumoszu skalnego. Są w nim liczne wykapki. W lepiej oświetlonych miejscach pod okapem i w początkowej części korytarza występują glony, korytarz w głębi jest ciemny i wilgotny. Obserwowano komary, pająki i motyle.
Historia badań i dokumentacji.
Okap często wykorzystywany jest przez miejscowych jako miejsce na biwaki. Wykorzystują go także wspinacze wspinający się na Cygańskiej Turni i innych, pobliskich skałach. W literaturze nie był opisany. Jego dokumentację opracowali A. Górny, P. Malina i M. Szelerewicz w sierpniu 1999 roku. Plan opracował M. Szelerewicz.

</doc>
<doc id="4831164" url="https://pl.wikipedia.org/wiki?curid=4831164" title="Kei (lud)">
Kei (lud)

Kei, także Kai ("umag Evav") – indonezyjska grupa etniczna zamieszkująca wyspy Kei w prowincji Moluki. Ich populacja wynosi 180 tys. osób. Są blisko spokrewnieni z ludnością Tanimbar. Posługują się językiem kei z wielkiej rodziny austronezyjskiej, współistniejącym z banda i indonezyjskim.
Tradycyjnie zajmują się rolnictwem ręcznym (ignamy, bataty, taro), rybołówstwem, przemysłem leśnym i morskim. Rozwinęli także rzemiosło: tkactwo, garncarstwo, kowalstwo, rzeźbienie w drewnie. Współcześnie wyznają islam w odmianie sunnickiej bądź chrześcijaństwo, ich tradycyjne wierzenia obejmują politeizm i kult przodków.
Sami określają się jako "umag Evav", czyli „ludność Evav”. Nazwa "evav" określa również ich język.

</doc>
<doc id="4831178" url="https://pl.wikipedia.org/wiki?curid=4831178" title="Wielki Okap">
Wielki Okap



</doc>
<doc id="4831190" url="https://pl.wikipedia.org/wiki?curid=4831190" title="Ekenäs centrumplan">
Ekenäs centrumplan

Ekenäs centrumplan (fiń. Tammisaaren keskuskenttä) – wielofunkcyjny stadion w Ekenäs (fiń. Tammisaari), w Finlandii. Obiekt może pomieścić 2500 widzów. Swoje spotkania rozgrywają na nim piłkarze klubu Ekenäs IF.

</doc>
